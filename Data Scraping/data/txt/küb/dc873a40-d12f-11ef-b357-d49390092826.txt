KISA ÜRÜN BİLGİSİ
1. BEŞERİ TIBBİ ÜRÜNÜN ADI
PAVAS 40 mg tablet
2. KALİTATİF VE KANTİTATİF BİLEŞİM
Etkin madde:
Pravastatin sodyum……………..40.0 mg
Yardımcı madde(ler):
Laktoz monohidrat…………….253.80 mg
Yardımcı maddeler için, bölüm 6.1’e bakınız.
3. FARMASÖTİK FORM
Tablet
Sarı renkli, oblong, tek çentikli tabletler.
4. KLİNİK ÖZELLİKLER
4.1. Terapötik endikasyonlar
Hiperkolesterolemi
Diyete ve diğer farmakolojik olmayan (örneğin; egzersiz, kilo verme) tedavilere cevabın
yetersiz kaldığı durumlarda diyete ilave olarak, karma dislipidemi veya primer
hiperkolesteroleminin tedavisi.
Primer korunma
Diyete ilave olarak, ağır veya orta hiperkolesterolemisi olan ve kardiyovasküler olay
riski yüksek olan hastalarda, kardiyovasküler mortalite ve morbiditenin azaltılması.
Sekonder koruma
Diğer risk faktörlerinin düzeltilmesine ilave olarak, stabil olmayan angina pectorisi veya
miyokard enfarktüs hikayesi olan ve normal veya yükselmiş kolesterol seviyelerine
sahip hastalarda kardiyovasküler mortalite ve morbiditenin azaltılması.
Transplantasyon sonrası
Solid organ transplantasyonunu takiben immunosupresif tedavi alan hastalarda
transplantasyon sonrası hiperlipideminin düşürülmesi.
14.2. Pozoloji ve uygulama şekli
PAVAS ile tedaviye başlamadan önce, sekonder hiperkolesteroleminin nedenleri hariç
tutulmalı ve hastalara tedavi boyunca devam edecek standart lipid düşürücü diyet
uygulanmalıdır.
Pozoloji/uygulama sıklığı ve süresi:
Hiperkolesterolemi: Önerilen doz aralığı günde bir kez 10-40 mg’dır. Hasta bir hafta
içinde tedaviye yanıt verir ve uygulanan dozun tam etkisi dört hafta içinde görülür; bu
nedenle lipid düzeyi, periyodik olarak belirlenmelidir ve uygulanacak doz ona göre
ayarlanmalıdır. Günlük maksimum doz 40 mg’dır.
Kardiyovasküler önlem: Tüm önleyici morbidite ve mortalite çalışmalarında, çalışılan
tek başlangıç ve idame dozu günlük 40 mg idi.
Transplantasyon sonrası doz: Organ transplantasyonunu takiben, immunosüpresif tedavi
uygulanan hastalarda günlük başlangıç dozu olarak 20 mg önerilmektedir. Lipid
parametrelerine bağlı olarak, doz yakın tıbbi gözetim altında 40 mg’a kadar çıkartılabilir.
Uygulama şekli:
PAVAS yemeklerden bağımsız olarak ve tercihen akşamları alınabilir.
Özel popülasyonlara ilişkin ek bilgiler:
Böbrek / Karaciğer yetmezliği: Orta veya şiddetli böbrek yetmezliği veya önemli
karaciğer yetmezliği olan hastalarda önerilen başlangıç dozu günlük olarak 10 mg’dır.
Doz, lipid parametrelerinin yanıtına göre ayarlanmalı ve tıbbi gözetim altında
uygulanmalıdır.
Pediyatrik popülasyon: 8 ila 13 yaş arasındaki popülasyonda 20 mg’dan daha yüksek
dozlar çalışılmadığı için bu yaş grubu için önerilen doz aralığı günde bir kez 10-20
mg’dır ve 14-18 yaş arası için önerilen doz aralığı günlük olarak 10-40 mg’dır.
Geriyatrik popülasyon: Predispozan risk faktörleri bulunmadığı sürece bu hastalarda
doz ayarlaması gerekmemektedir.
Safra asidi bağlayıcı reçine (örn. kolestiramin, kolestipol) ile birlikte uygulandığında
PAVAS’ün toplam kolesterol ve LDL-kolesterol üzerindeki lipid düşürücü etkileri artar.
PAVAS ya reçineden bir saat önce ya da en az dört saat sonra verilmelidir (bkz. bölüm
4.5).
Siklosporini, diğer immunosüpresif tıbbi ürünler ile birlikte veya bağımsız alan hastalar
için tedaviye, günde bir kez 20 mg pravastatin ile başlanmalı ve 40 mg’a kadar titrasyon
dikkatle yapılmalıdır (bkz. bölüm 4.5).
4.3. Kontrendikasyonlar
PAVAS’ın bileşimindeki maddelerden herhangi birine karşı alerjisi olanlarda, aktif
karaciğer hastalığı veya serum transaminazlarında açıklanamayan kalıcı yükselmeler
halinde, gebelik döneminde ve emziren annelerde kullanılması kontrendikedir.
24.4. Özel kullanım uyarıları ve önlemleri
Homozigot familyal hiperkolesterolemisi olan hastalarda araştırılmamıştır.
Hiperkolesteroleminin HDL-Kolestrol artışına bağlı olduğu durumlarda pravastatin
tedavisi uygun değildir.
Karaciğer enzimleri:
HMG-CoA redüktaz inhibitörleri, diğer lipid düşürücü ajanlarda olduğu gibi karaciğer
fonksiyonlarındaki biyokimyasal anomalilerle bağlantılı bulunmuştur. Emilmeyen safra-
asidi bağlayıcı reçineler dahil olmak üzere diğer lipid-düşürücü ajanlarda olduğu gibi,
pravastatin tedavisi sırasında karaciğer enzimlerinde, normal üst sınırın üç katından daha
düşük yükselmeler olmuştur. Genellikle tedavi başlangıcının ilk birkaç ayında beliren bu
değişikliklerin taşıdığı anlam bilinmemektedir. Klinik araştırmalarda pravastatin ile
tedavi edilen hastaların çoğunluğunda bu yükselmiş değerler, tedaviye aynı dozda devam
edilmesine karşın, tedavi öncesi düzeylere dönmüştür. Klinik çalışmalar, pravastatin
tedavisi sırasında gözlemlenen karaciğer fonksiyon testi anomalilerinin çoğunlukla
asemptomatik olduğunu, kolelitiyaz ile bağlantılı olmadığını ve tedavi süresiyle ilgili
olmadığını göstermiştir.
Klinik araştırmalarda pravastatin ile tedavi edilen 1139 hastanın 6’sında (%0.5) serum
transaminazlarında belirgin artışlar (normal üst sınırın üç katından daha büyük)
görülmüştür. Bu artışlar, karaciğer hastalığının klinik bulgu ve semptomlarıyla birlikte
değildir ve tedavinin kesilmesiyle genellikle tedavi öncesi düzeylere dönmüştür. Sadece
iki hastada, tedavi ile olasılıkla ilişkilendirilebilen ısrarlı anomaliler görülmüştür.
Transaminazlarında artış ya da karaciğer hastalığı belirti ve semptomları görülen
hastalarda, bu bulgular bakımından ikinci bir karaciğer fonksiyon değerlendirmesi
yapılmalı ve daha sonra hasta, anomaliler normale dönene kadar, sık karaciğer fonksiyon
testleriyle takip edilmelidir. Alanin aminotransferaz (ALT) ve aspartat aminotransferaz
(AST) seviyelerinde ki artışlar normal üst sınırın üç katına esit veya daha fazla ve artış
kalıcı ise pravastatin tedavisinin kesilmesi önerilir.
Diğer lipid düşürücü ajanlarda olduğu gibi, pravastatin ile tedaviye başlamadan
önce, doz artırılacağı zaman ve klinik olarak endike olduğunda, periyodik olarak
karaciğer fonksiyon testlerinin yapılması önerilir.
Pravastatin kullanımı aktif karaciğer hastalığı veya açıklanamayan persistan transaminaz
yükselmelerinde kontrendikedir (bkz. Kontrendikasyonlar). Karaciğer hastalığı hikâyesi
olan, karaciğer hastalığı belirtisi (açıklanamayan aminotransferaz yükselmesi, sarılık
gibi) gösteren veya alkol bağımlısı olan hastalara pravastatin dikkatle verilmelidir.
Bu gibi hastalar yakından izlenmeli, önerilen en düşük doz ile tedaviye başlanmalı ve
doz istenen terapötik etkiye göre artırılmalıdır.
İskelet kası:
HMG-CoA redüktaz inhibitörlerinin kullanımıyla miyalji, miyopati ve rabdomiyoliz
bildirilmiştir. Pravastatin ile tedavi edilen hastalarda komplike olmayan miyalji ender
olarak, plasebodakine benzer bir insidans ile bildirilmiştir. Klinik araştırmalarda, kreatin
kinaz değerlerinde (CK) normal üst sınırın 10 katından daha fazla artışlarla birlikte
ortaya çıkan kas ağrısı veya kas zayıflığı olarak tanımlanan miyopati, hastaların
3<%0.1’inde pravastatine olasılıkla bağlı şeklinde bildirilmiştir. Pravastatin ile tedavi
edilen hastalarda aynı zamanda, rabdomiyoliz ile birlikte, miyoglobinüriye sekonder
olarak gelişen renal disfonksiyon da, çok ender olarak bildirilmiştir. Ancak yaygın
miyalji, kas zayıflığı ya da hassasiyeti ve/veya CK değerinde önemli derecede yükselme
görülen bütün hastalarda miyopati göz önünde bulundurulmalıdır. Hastalara ani,
açıklanamayan kas ağrısı, özellikle ateş ve halsizliğin eşlik ettiği kas hassasiyeti ve
zayıflığını derhal bildirmeleri tavsiye edilmelidir.
CK seviyeleri belirgin bir şekilde artarsa ya da miyopati şüphesi varsa veya miyopati
teshiş edilirse; pravastatin tedavisi kesilmelidir. Sepsis; hipotansiyon; majör cerrahi
operasyon; travma; ciddi metabolik, endokrin veya elektrolit bozuklukları veya kontrol
edilemeyen epilepsi gibi sekonder olarak rabdomiyolize giden akut veya ciddi böbrek
yetmezliği gelişmesine eğilimi olan hastalarda pravastatin tedavisi geçici olarak
durdurulmalıdır.
Statinler ile miyopati riski, maruziyete bağlıdır ve bu nedenle dozları ve ilaç etkileşim
potansiyelleri de dahil olmak üzere her bir ilaç için farklılık gösterir (lipofilisite ve
farmakokinetik farklılıklar nedeniyle). Statinin kullanımına ilişkin herhangi bir musküler
kontrendikasyon mevcut olmamasına rağmen, belirli yatkınlaştırıcı etkenler musküler
toksisite riskini arttırabilir; bu nedenle risk/yarar değerlendirmesi dikkatle yapılmalıdır
ve özel klinik gözetim uygulanmalıdır. CK ölçümü, bu hastalarda statin tedavisine
başlamadan önce değerlendirilmelidir.
Statin tedavisi sırasında kas hastalıklarının riski ve şiddeti, birbiri ile etkileşen ilaçların
birlikte uygulanması ile artar. Fibratların tek başına kullanılması bazen miyopati ile
ilişkilidir. Statin ve fibratların birlikte kullanımından genellikle kaçınılmalıdır. Statin ve
nikotinik asitin birlikte kullanılmasında dikkatli olunmalıdır. Miyopati sıklığındaki artış
da diğer statinleri, sitokrom P450 metabolizma inhibitörleri ile birlikte alan hastalarda
saptanmıştır. Bu, pravastatinin farmakokinetik etkileşimleri nedeni ile olabilir (bkz.
bölüm 4.5). Kas semptomları, statin tedavisi ile ilişkili olduğundan, genellikle statin
tedavisi kesildikten sonra düzelir.
Plasebo, gemfibrozil veya pravastatin monoterapisi alan grupla karşılaştırıldığında
kombine tedavi alan grupta kas iskelet semptomları nedeniyle tedaviyi bırakma ve daha
sık CK yükselmesi eğilimi ortaya çıkmıştır.
Yalnızca fibratların kullanımı miyopatiyle bağlantılı olabilir. Lipid düzeylerindeki
değişimlerle sağlanan yarar bu ilaç kombinasyonuyla artan riske ağır basmadıkça
pravastatin ve fibratların kombine kullanımından kaçınmak gerekir.
HIV veya hepatit C tedavisinde kullanılan proteaz inhibitörleri ve bazı statinlerin birlikte
kullanımında statin kan düzeylerinde ve miyopati riskinde artış görülmüştür. Ancak,
darunavir+ritonavir veya lopinavir+ritonavir kullanımı sırasında pravastatin dozunun
sınırlanmasına gerek yoktur.
Genel:
Pravastatin sodyum kreatin kinaz ve transaminaz seviyelerini yükseltebilir (bkz.
İstenmeyen etkiler). Bu durum pravastatin tedavisi gören hastada göğüs ağrısının ayırıcı
tanısında göz önünde tutulmalıdır.
4Homozigot familyal hiperkolesterolemi:
Pravastatin ender familyal homozigot hiperkolesterolemili hastalarda incelenmemiştir.
Bu grup hastalarda LDL reseptör fonksiyonları bulunmadığı için HMG-CoA redüktaz
inhibitörlerinin daha az etkili olduğu bildirilmiştir.
Böbrek yetmezliği:
Değişik derecelerde böbrek yetmezliği olan hastalara 20 mg tek doz pravastatin
uygulanması ile farmakokinetik verilerinde veya 3α-hidroksi izomerik metabolitinde bir
etki gözlenmemiştir. Böbrek yetmezliği olan ve pravastatin tedavisi gören hastalar
yakından izlenmelidir.
Endokrin fonksiyon:
HMG-CoA redüktaz inhibitörleri kolesterol senteziyle etkileşir ve dolaşımdaki
kolesterol düzeylerini düşürürler; bu nedenle, teorik olarak adrenal veya gonadal steroid
hormon üretimini de azaltabilirler. HMG-CoA redüktaz inhibitörlerinin spermatogenez
ve fertilite üzerindeki etkisi yeterli sayıda hastada araştırılmamıştır.
Endokrin fonksiyon bozukluk belirtileri gösteren, pravastatin tedavisi alan hastalar
uygun bir şekilde değerlendirilmelidir. HMG-CoA redüktaz inhibitörü veya kolesterol
düşürücü diğer ilaçlar ile birlikte steroid hormonu seviyesini veya aktivitesini etkileyen
ilaçlar (ketokonazol, spironolakton, simetidin gibi) alan hastalar dikkatle izlenmelidir.
Laktoz:
İçeriğinde bulunan laktoz nedeniyle, nadir kalıtımsal galaktoz intoleransı, Lapp laktoz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
Hastalar için bilgi:
Hastalar ani, açıklanamayan, kas ağrısı, özellikle ateş ve halsizliğin eşlik ettiği kas
hassasiyeti ve zayıflığını derhal doktorlarına bildirmelidir (bkz. Özel kullanım uyarıları
ve önlemleri: İskelet Kası).
Pediyatrik popülasyon:
Pravastatinin 8-18 yaş arasındaki çocuklar ve ergenlerdeki emniyeti ve etkililiği 2 yıl
süreli, plasebo-kontrollü bir çalışmada değerlendirilmiştir. Pravastatin ile tedavi edilen
hastalarda genel olarak plasebo ile tedavi edilen hastalardakine benzer bir advers olay
profili vardır. Grip ve baş ağrısı her iki tedavi grubunda da sık bildirilmiştir. Bu
popülasyonda 40 mg’dan daha büyük dozlarda çalışma yapılmamıştır. Çocuk
doğurma potansiyeli olan ergenlere pravastatin tedavisinden önce uygun kontraseptif
yöntemler konusunda danışmanlık yapılmalıdır.
Pravastatinin 8 yaşından küçük çocuklarda kullanımı konusunda veriler yetersiz olduğu
için, bu yaş grubunda kullanılması önerilmemektedir.
Geriyatrik popülasyon:
6,593 hasta arasında yapılan plasebo kontrollü iki sekonder koruma çalışmasında (CARE
ve LIPID), pravastatin almış genç ve yaşlı (65 yaş ve üzeri, n = 2,439) hastalar arasında
etkililik ve güvenlilik verilerinde dikkate değer farklılıklar gözlenmemiştir.
Statin kullanımı ile bir otoimmün miyopati olan immün aracılı nekrotizan miyopati
5(immune mediated necrotizing myopathy - IMNM) seyrek olarak raporlanmıştır.
IMNM; statin tedavisinin kesilmesine rağmen gözlenen proksimal kas güçsüzlüğü ve
artmış serum kreatin kinaz seviyeleri, belirgin inflamasyon olmayan nekrotizan
miyopatiyi işaret eden kas biyopsisi, immunsupresan ajanlarla gelişim ile
karakterizedir.
Sodyum:
Bu tıbbi ürün her tablette 1 mmol (23 mg)’dan daha az (1.53 mg) sodyum ihtiva eder;
yani esasında (pratik olarak) sodyum içermez.
4.5. Diğer tıbbi ürünler ile etkileşimler ve diğer etkileşim şekilleri
Sitokrom P450 3A4 inhibitörleri:
In vitro ve in vivo veriler, diğer çoğu HMG-CoA redüktaz inhibitörlerinin aksine,
pravastatinin sitokrom P450 3A4 tarafından klinik olarak anlamlı bir şekilde metabolize
edilmediğini göstermektedir. Bu, bilinen sitokrom P450 3A4 inhibitörleri ile yapılan
çalışmalarda gösterilmiştir (bakınız aşağıda diltiazem ve itrakonazol). Sitokrom P450
3A4 inhibitörlerine diğer örnekler ketokonazol, mibefradil ve eritromisindir.
Diltiazem:
Diltiazemin (bilinen, zayıf bir P450 3A4 inhibitörü) kararlı durum seviyeleri
pravastatinin farmakokinetiğini etkilemez. Bu çalışmada, Sitokrom P450 3A4 ile
metabolize olduğu bilinen diğer HMG-CoA redüktaz inhibitörünün EAA ve Cmaks
değerleri ise sırasıyla 3.6 ve 4.3 kez yükselmiştir.
İtrakonazol:
Plasebo ile karsılaştırıldığında pravastatinin, itrakonazol (p-glikoprotein transportunu da
inhibe eden güçlü bir P450 3A4 inhibitörü) ile birlikte uygulanmasıyla ortalama EAA ve
Cmaks değerlerinde sırasıyla 1.7 ve 2.5 kez artış olmuştur. Sitokrom P450 3A4
tarafından metabolize edildiği bilinen başka bir HMG-CoA redüktaz inhibitörünün EAA
ve Cmaks değerlerinde itrakonazol ile birlikte verildiğinde sırasıyla 19 ve 17 kez artış
olmuştur.
Antipirin:
Antipirinin P450 sistemi tarafından klerensi, eşzamanlı pravastatin uygulamasından
etkilenmemiştir. Pravastatinin hepatik ilaç metabolize edici enzimleri indüklemediği
görüldüğü için, sitokrom P450 sistemi tarafından metabolize edilen ilaçlarla (örn.
fenitoin, kinidin) önemli bir etkilesimi olması beklenmemektedir.
Kolestiramin/Kolestipol:
Eş-zamanlı uygulama pravastatinin ortalama EAA değerinde %40 - 50 düşme ile
sonuçlanmıştır. Ancak, pravastatin kolestiraminden bir saat önce ya da dört saat sonra
veya kolestipol ve standart bir yemekten bir saat önce uygulandığı zaman, pravastatinin
biyoyararlanımında ya da terapötik etkisinde klinik olarak anlamlı bir düşüş
görülmemiştir (bkz. Pozoloji ve uygulama şekli).
Warfarin ve diğer oral antikoagülanlar:
Kararlı durumdaki pravastatinin biyoyararlanım parametreleri, eşzamanlı warfarin
uygulamasından sonra değişmemiştir. Pravastatin, warfarinin plazma proteinlerine
bağlanmasını değiştirmemiştir. İki ilacın kronik doz uygulaması (günde 40 mg
6pravastatin), warfarinin antikoagülan aktivitesinde herhangi bir değişiklik
oluşturmamıştır (altı günlük eşzamanlı tedaviden sonra ortalama protrombin zamanında
artış görülmemiştir).Warfarin ile stabilize edilmiş yaşlı hastalara eşzamanlı 40 mg
pravastatin verildiğinde protrombin zamanında klinik olarak anlamlı bir etki olmamıştır.
Simetidin:
Pravastatin simetidin ile birlikte kullanıldığındaki EAA0-12 saat değeri, pravastatinin
tek başına verildiğindeki EAA değerinden önemli farklılık göstermez. Ancak simetidin
ile kullanımı, antiasit ile kombine kullanımıyla karşılaştırıldığında, pravastatinin EAA
değerleri arasında önemli farklılık gözlenmiştir.
Digoksin:
Pravastatin (20 mg) ve digoksin (0.2 mg) birlikte verildiğinde, digoksinin
biyoyararlanım parametreleri değişmemiştir. Pravastatinin EAA değeri artma eğilimi
göstermiştir ama pravastatin ve onun metabolitlerinin toplam biyoyararlanımı
değişmemiştir.
Siklosporin:
Pravastatinin ve siklosporin birlikte uygulanması, pravastatinin sistemik maruziyetinin
yaklaşık 4 kat artmasına neden olmaktadır. Bazı hastalarda ise, pravastatin
maruziyetindeki artış daha fazla olabilir. Bu kombinasyonu alan hastaların klinik ve
biyokimyasal takibi (bkz. Bölüm 4.2) tavsiye edilir.
Gemfibrozil:
Yirmi sağlıklı erkek gönüllüye tek doz pravastatin ve gemfibrozilin eşzamanlı olarak
uygulandığı bir çapraz geçişli çalışmada, pravastatinin idrarla atılımında ve proteinlere
bağlanmasında anlamlı bir düşme olmuştur. Ayrıca, pravastatin metabolitinin (SQ
31,906) EAA, Cmaks ve Tmaks değerlerinde önemli bir artış olmuştur. Pravastatin ve
gemfibrozil ile kombine tedavi genellikle önerilmemektedir (bkz. Özel kullanım
uyarıları ve önlemleri).
Aspirin, antiasitler (PAVAS’tan bir saat önce), simetidin, nikotinik asit ya da probukol
ile yapılan etkilesme çalışmalarında pravastatin sodyum uygulandığı zaman
pravastatinin biyoyararlanımında istatistiksel olarak anlamlı bir fark görülmemiştir.
Klinik araştırmalarda, diüretikler, antihipertansifler, dijital, dönüştürücü enzim
inhibitörleri, kalsiyum kanal blokerleri, beta blokerler ya da nitrogliserin üzerine
pravastatin eklendiğinde, fark edilebilir ilaç etkilesimleri bildirilmemiştir.
Eş-zamanlı tedavi:
Pravastatin, kolestiramin, kolestipol, nikotinik asit, probukol ve gemfibrozil ile eş-
zamanlı uygulanmıştır. Gemfibrozil veya probukolün lovastatin veya pravastatin
tedavisine ilavesi ile lovastatin ve pravastatin ile ulaşılan LDL-kolesterolde daha fazla
bir düşme olmamıştır. Kombinasyona mahsus veya her bir ilacın ayrı olarak
uygulandığında kaydedilen yan etkilere ilave yan etkiler bildirilmemiştir. HMG-CoA
redüktaz inhibitörleri, bağışıklık sistemini baskı altında tutan ilaçlar, gemfibrozil,
eritromisin, veya nikotinik asidin lipid düşürücü dozu ile kombine kullanıldığında
miyopati ve rabdomiyoliz (renal bozukluk olan ve olmayan durumda) bildirilmiştir. Bu
ilaçlar ve HMG-CoA redüktaz inhibitörleri ile eş-zamanlı tedavi genellikle tavsiye
edilmez.
7PAVAS’ın total ve LDL kolesterol üzerindeki lipid düşürücü etkileri bir safra-asidi
bağlayıcı reçine ile kombine edildiğinde artmaktadır. Bir safra-asidi-bağlayıcı reçine
(örn., kolestiramin, kolestipol) ve pravastatin birlikte verildiğinde PAVAS reçineden 1
saat önce veya en az 4 saat sonra verilmelidir (bkz. ayrıca İstenmeyen etkiler).
Darunavir+ritonavir ve lopinavir+ritonavir:
HIV veya hepatit C tedavisinde kullanılan proteaz inhibitörleri ve bazı statinlerin birlikte
kullanımında statin kan düzeylerinde ve miyopati riskinde artış görülmüştür. Ancak,
darunavir+ritonavir veya lopinavir+ritonavir kullanımı sırasında pravastatin dozunun
sınırlanmasına gerek yoktur.
4.6. Gebelik ve laktasyon
Genel tavsiye:
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon) :
Pravastatin, gebelik döneminde uygulandığı takdirde ciddi doğum kusurlarına yol
açtığından şüphelenilmektedir. Çocuk doğurma yaşındaki kadınlarda yalnızca gebe
kalma olasılıkları çok düşükse ve potansiyel zararları kendilerine bildirildiyse
uygulanmalıdır. Çocuk doğurma potansiyeli olan kadınlar tedavi süresince etkili doğum
kontrolü uygulamak zorundadırlar.
Gebelik dönemi:
İlacın gebe kadınlardaki güvenliliği belirlenmemiştir. Pravastatin sıçanlarda günlük 1000
mg/kg gibi yüksek dozlarda ve tavşanlarda günlük 50 mg/kg’a kadar olan dozlarda
teratojenik bulunmamıştır. Ancak eğer PAVAS tedavisi gören bir kadın gebe kalırsa, ilaç
kesilmeli ve hasta ilacın fetusa verebileceği zararlar konusunda aydınlatılmalıdır.
PAVAS gebelik döneminde kontrendikedir (bkz. kısım 4.3).
Laktasyon dönemi:
Anne sütüne geçen pravastatin miktarı az olmakla birlikte, emzirilen bebekler üzerindeki
olumsuz etki potansiyeli nedeniyle PAVAS emzirme döneminde kullanılmamalıdır.
Üreme yeteneği/Fertilite:
Sıçanlarda 500 mg/kg gibi yüksek günlük dozlarla yapılan bir çalışmada (maksimum
insan dozunun yaklasık 310 katı), pravastatin fertilite ya da genel üreme performansı
üzerinde herhangi bir olumsuz etki oluşturmamıştır.
4.7. Araç ve makine kullanımı üzerindeki etkiler
Pravastatin’in araç ve makine kullanma yeteneği üzerinde bilinen bir etkisi yoktur ya da
ihmal edilebilir düzeydedir. Ancak bazı kişilerde, tedavi sırasında sersemliğe neden
olabilir (bkz. bölüm 4.8). Bu nedenle hastalar uyarılmalıdır.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100);
seyrek (≥1/10,000 ila <1/1,000); çok seyrek (<1/10,000), bilinmiyor (eldeki verilerden
hareketle tahmin edilemiyor)
8Klinik çalışmalar:
40 mg dozlarda pravastatin (N=10,764) ya da plasebo (N=10,719) ile tedavi edilen
21,000’den fazla hastanın yer aldığı randomize, çift-kör, plasebo kontrollü yedi
araştırma yürütülmüştür. On dokuz binden fazla hasta medyan 4.8-5.9 yıl izlenmiştir.
Plasebo ile karşılastırılan pravastatin grubu verilen hasta gruplarının hiçbirinde
istenmeyen etkiler %0.3’ün üzerinde gözlenmemiştir.
Raporlanan advers olaylar aşağıda verilmiştir:
Sinir sistemi hastalıkları:
Yaygın olmayan: Baş dönmesi, baş ağrısı, uyku bozukluğu, uykusuzluk
Göz hastalıkları:
Yaygın olmayan: Görme bozuklukları (bulanık görme, diplopi dahil)
Gastrointestinal hastalıkları:
Yaygın: Dispepsi/ mide yanması, abdominal ağrı, bulantı/kusma, flatulans, konstipasyon
Deri ve deri altı doku hastalıkları:
Yaygın olmayan: Döküntü, ras, ürtiker, saçlı deri anomalisi (alopesi dahil)
Böbrek ve idrar hastalıkları:
Yaygın olmayan: Ürinasyon anomalileri (dizüri, sık idrara çıkma ve nokturi dahil)
Üreme sistemi ve göğüs hastalıkları:
Yaygın olmayan: Seksüel disfonksiyon
Genel bozukluklar ve uygulama bölgesine ilişkin hastalıklar
Yaygın: Yorgunluk
Klinik uygulamalar:
Kas-iskelet bozukluklar, bağ doku ve kemik hastalıkları:
Kas-iskelet ağrısı (atralji dahil), kas krampları, miyalji, kas güçsüzlüğü, CK
düzeylerinde artış bildirilmiştir. Plasebo ve pravastatin grubunda miyalji insidansı (%
1.4 pravastatin vs. %, 1.4 plasebo), kas güçsüzlüğü (%0.1 pravastatin vs < 0.1% plasebo)
iken CK düzeylerindeki artış insidansı ise benzer olarak gözlemlenmiştir.
Hepato-bilier hastalıkları:
Serum transaminaz (ALT, AST (> 3 x ULN)) düzeylerinde artış. Uzun süreli, placebo
kontrollü CARE, WOSCOPS ve LIPID klinik çalışmalarında ALT, AST (> 3 x ULN))
anomalileri her iki grupta da benzer (≤%1.2) bulunmuştur.
Pazarlama Sonrası Deneyim:
Yukarıda bildirilen yan etkilere ilave olarak, aşağıdaki advers olaylar pravastatin ile tüm
dünyada pazarlama sonrası deneyim sırasında bildirilmiştir.
Sinir sistemi hastalıkları:
Çok seyrek: Belirli kranyal sinirlerin disfonksiyonu (tat duyusu değişikliği, ekstra-oküler
hareket azalması, fasyal parezi dahil), periferik sinir felci
9Bağışıklık sistemi hastalıkları:
Çok seyrek: Hipersensitivite reaksiyonları; anaflaksi, anjiyoödem, lupus eritematozus-
benzeri sendrom.
Gastrointestinal hastalıkları:
Çok seyrek: Pankreatit
Hepatobilier hastalıkları:
Çok seyrek: Sarılık, hepatit, fulminan hepatik nekroz
Kas-iskelet bozukluklar, bağ doku ve kemik hastalıkları:
Çok seyrek: Miyopati, rabdomiyoliz (akut renal yetmezlikle ve sekonder olarak
myoglobiüri, miyopati, myosit, polimyosit ile ilişkili olarak)
Bilinmiyor: İzole vakalarda tendon hastalıkları, immün aracılı nekrotizan miyopati (bkz.
bölüm 4.4)
Bazı statin grubu ilaçlara bağlı görülen yan etkiler aşağıda verilmiştir:
Kabus, hafıza kaybı, depresyon, özellikle uzun süreli tedavilere bağlı ender intersitisyel
akciğer hastalığı vakaları.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 3012 218
35 99).
4.9. Doz aşımı ve tedavisi
Pravastatinin doz aşımına ilişkin deneyimi sınırlıdır. Aşırı doz alındığında, laboratuvar
monitorizasyonu ile birlikte, gerektiği şekilde semptomatik tedavi yapılmalı ve
destekleyici önlemler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Serum lipid düzeyini düşürücü ajanlar, kolesterol ve trigliserid
düzeyi düşürücüler, HMG-CoA redüktaz inhibitörleri.
ATC kodu: C10 AA03
Etki mekanizması:
PAVAS’ın aktif maddesi olan pravastatin sodyum, kimyasal olarak [1S-[1a(ßS*,dS*)
2a,6a,8ß(R*),8aa]]-1,2,6,7,8,8a-heksahidro-ß,d,6-trihidroksi-1-metil-8-(2- metil-1-okso
butoksi) -1-naftalenheptanoik asit, monosodyum tuzudur.
Pravastatin, kolesterol biyosentezini azaltan bir lipid düşürücü bileşikler grubu olan
HMGCoA redüktaz inhibitörlerinin bir üyesidir. Bu ilaçlar kolesterol biyosentezinin ilk
evresinde hız kısıtlayıcı basamak olan HMG-CoA'nın mevalonata dönüşümünü katalize
10eden enzim 3- hidroksi-3-metilglutaril-koenzim A (HMG-CoA) redüktazın kompetitif
inhibitörleridir.
Pravastatin iki yoldan lipid-düşürücü etkisini gösterir. Birincil etkisi, HMG-CoA
redüktaz aktivitesinin reversibl inhibisyonu yoluyla intrasellüler kolesterol
havuzlarında hafif düşüşler meydana getirir. Bu durum hücre yüzeylerindeki LDL-
reseptör sayısında artış ve reseptör aracılı LDL katabolizması ve dolaşımdaki LDL’nin
klerensinin artmasıyla sonuçlanır. İkinci olarak, pravasatatin LDL prekürsörü olan
VLDL’nin karaciğerdeki sentezini inhibe ederek LDL üretimini inhibe eder. In vitro ve
hayvan çalışmaları bir hidrofilik HMG-CoA redüktaz inhibitörü pravastatinin doku
seçtiğini ve karaciğer ve ileum gibi kolesterol sentezinin en yüksek olduğu dokularda
kolestrol sentezini en yüksek düzeyde inhibe ettiğini göstermiştir. Diğer HMG-CoA
redüktaz inhibitörlerinin aksine, pravastatin öteki dokulardaki kolesterol sentezini çok
az etkiler. Hayvan çalışmalarında, pravastatin serebrospinal sıvıda bulunmamıştır.
Klinik etkinlik:
Klinik ve patolojik çalışmalar yüksek total kolesterol (Total-C), düşük densiteli
lipoprotein kolesterol (LDL-C) ve apolipoprotein B (LDL transport kompleksi üyesi)
düzeylerinin insanda aterosklerozu arttırdığını göstermiştir. Düşük HDL-kolesterol
(HDL-C) ve transport kompleksi apolipoprotein A düzeyleri de ateroskleroz
gelişimiyle ilişkilidir. Epidemiyolojik araştırmalar kardiyovasküler morbidite ve
mortalitenin Total-C ve LDL-C düzeyi ile direkt ve HDL-C düzeyi ile ters değiştiğini
kanıtlamıştır. Çok merkezli klinik çalışmalarda Total-C ve LDL-C’ü düşürüp HDL-C’ü
arttıran farmakolojik ve/veya nonfarmakolojik girişimler kardiyovasküler olay oranını
azaltıp (fatal ve nonfatal miyokard infarktüs) sağkalımı arttırmıştır. Normal gönüllüler
ve hiperkolesterolemili hastalarda PRAVASTATIN tedavisi Total-C, LDL-C,
apolipoprotein B, VLDL-C ve TG’i düşürüp HDL-C ve apolipoprotein A’yı
yükseltmiştir. Epidemiyolojik çalışmalarda, bir inflamasyon belirteci olan yüksek
duyarlıklı C-reaktif protein (hs-CRP) düzeylerinde yükseklik, sağlıklı olguların yanı
sıra koroner kalp hastalığı (KKH) olan kişilerde de, daha sonraki bir kardiyovasküler
olay riskinde artış ile ilişkiliydi. Pravastatin tedavisi, KKH’lı hastalar üzerindeki uzun-
dönemli bir çalışmada hs-CRP düzeylerini azaltmıştır (bkz. Klinik Çalışmalar).
Pravastatin koroner arter hastalıkta bağımsız biyokimyasal risk markerleri Lp(a) veya
fibrinojen düzeylerini advers etkilemez. Aterosklerotik kardiyovasküler hastalığı olan
veya olmayan orta dereceli hiperkolesterolemili hastalardaki kontrollü çalışmalarda
pravastatin monoterapisi ateroskleroz progresyonu ve kardiyovasküler olayları (örn.
fatal ve non-fatal MI) veya ölümü azaltmıştır.
5.2. Farmakokinetik özellikler
Genel özellikler
Emilim:
Pravastatin oral olarak uygulanır. Hızla absorbe edilerek uygulamayı takiben 1 ila 1.5
saat sonra doruk plazma (C ) seviyelerine ulaşır. Pravastatinin ortalama oral
maks
absorpsiyonu % 34 ve mutlak biyoyararlanımı % 17'dir. Gastrointestinal kanalda
besinlerin bulunması sistemik biyoyararlanımı azaltmakla birlikte, ilacın lipid düşürücü
etkisi yemekle beraber veya aç karına alındığında değişmez.
Dağılım:
Pravastatin primer etki yeri olan karaciğerde yoğun şekilde ilk geçiş eliminasyonuna
11(eliminasyon oranı 0.66) uğrar; karaciğer aynı zamanda, kolesterol sentezinin ve LDL
kolesterol klerensinin gerçekleştiği primer organdır. İn vitro çalışmalarda, pravastatinin
hepatositler içine taşındığı ve diğer hücrelerin içine çok daha düşük oranlarda girdiği
gösterilmiştir. Pravastatinin karaciğerde yoğun bir şekilde tutulması ve burada
metabolize edilmesinin ışığında, lipid düşürücü etkinliğin tahmin edilmesinde plazma
düzeyleri kısıtlı bir değer taşımaktadır. Pravastatin plazma konsantrasyonları,
konsantrasyon-zaman eğrisi altında kalan alan (EAA), doruk (C ) ve kararlı
maks
durumdaki minimum (C ) konsantrasyon dahil olmak üzere, verilen doz ile doğru
min
orantılıdır. Günde bir kez yatarken uygulanan pravastatin, daha düşük bir sistemik
biyoyararlanıma karşın, sabah dozu sonrasında olduğundan daha etkili bulunmuştur.
Pravastatin tablet günde bir kez ya da iki kez uygulandıktan sonraki kararlı durum EAA
değerleri, C ve C plazma konsantrasyonları incelendiğinde, pravastatin birikimi
maks min
yönünde herhangi bir veri bulunmamıştır. Dolaşımdaki ilacın yaklasık %50'si plazma
proteinlerine bağlanır. Dağılım hacmi yaklaşık 0.5 L/kg’dır.
Biyotransformasyon:
Pravastatin, sitokrom P450 enzimi ile belirgin şekilde metabolize olmadığı gibi P-
glikoprotein inhibitörü ya da substatı olarak görülmemektedir. Bunun yerine diğer
taşıyıcı proteinlerin susbtratıdır.
Pravastatinin en önemli degradasyon ürünü 3-alfa-hidroksi izomerik metabolitidir. Bu
metabolit ana bileşiğin HMG-CoA redüktaz inhibitör aktivitesinin 1/10 ilâ 1/40'ına
sahiptir.
Eliminasyon:
Pravastatinin (oral) plazma eliminasyon yarı ömrü (t ) 1.5 ila 2 saat arasındadır.
1/2
Radyoaktif işaretli oral dozun yaklasık %20'si idrarla, %70'i ise feçes ile dışarı
atılmaktadır. Radyoaktif işaretli pravastatin normal gönüllülere intravenöz yoldan
verildikten sonra total vücut klerensinin yaklaşık %47'si böbreklerden ve %53'ü böbrek
dışı yollardan (örneğin safra yolu ile ve biyotransformasyon yolu ile) olmuştur. Böbrek
ya da karaciğer yetersizliği olan hastalarda ilacın ve/veya metabolitlerinin birikimi
görülebilir. Ancak eliminasyon iki yönlü (dual) olduğundan, dengeleyici atılımın
alternatif yollardan gerçeklesme potansiyeli vardır.
Doğrusallık/Doğrusal Olmayan Durum:
Pravastatin doğrusal bir farmakokinetik profil gösterir.
Hastalardaki karakteristik özellikler:
Pediyatrik hastalar: Yaş ve cinsiyete göre bir araya getirilen pediyatrik olgulardaki
ortalama pravastatin Cmaks ve EAA değerleri, erişkinlerde 20 mg’lık oral dozdan
sonra gözlenen değerlere benzer niteliktedir.
Hepatik yetmezlik: Alkolik sirozlu hastalarda, normal karaciğer fonksiyonlarına sahip
hastalara göre pravastatin ve metabolitlerinin sistemik etkisi yaklaşık %50 oranında
artabilir.
Renal yetmezlik: Hafif derecede renal yetmezliği olan hastalarda herhangi bir farklılık
gözlenmemiştir. Ancak orta ve ileri dereceli renal yetmezlikte pravastatin ve
metabolitlerinin sistemik etkisi iki kat artabilir.
125.3. Klinik öncesi güvenlilik verileri
Farelerde 10 ila 100 mg/kg’lık günlük dozlarla yapılan 22 aylık bir oral çalışmada,
herhangi bir karsinojenik potansiyel bulunmamıştır. 250 ve 500 mg/kg/gün (maksimum
insan mg/kg dozunun yaklaşık 155 katı) pravastatin ile beslenen farelerde yapılan 2
yıllık bir çalışmada, her iki dozda da hem erkeklerde hem dişilerde hepatoselüler
karsinoma insidansında istatistiksel olarak anlamlı bir artış gözlenmiştir. Bu dozlarda
dişilerde akciğer adenomları da anlamlı düzeyde artmıştır. Sıçanlarda yapılan 2 yıllık
bir oral çalışmada, günde 100 mg/kg (maksimum insan mg/ kg dozunun yaklaşık 60
katı) pravastatin verilen erkek sıçanlarda hepatoselüler karsinoma insidansında
istatistiksel olarak anlamlı bir artış görülmüştür. Bu değişiklik; erkek sıçanlarda günde
40 mg/kg (maksimum insan mg/kg dozunun 25 katı) ya da daha düşük doz
düzeylerinde görülmemiştir. Dişi sıçanlarda ise bu değişiklik hiç bir doz düzeyinde
saptanmamıştır.
Pravastatin ile yapılan altı genetik toksikoloji çalışmasında, kromozom ya da gen
düzeyinde herhangi bir mutajenik potansiyel belirtisi gözlenmemiştir.
2 sene süre ile pravastatin uygulanan sıçanlarla yürütülen karsinojenisite çalışmasında,
250 ve 500 mg/kg/gün pravastatin (maksimum insan dozunun (mg/kg) 310 katı ya da
fazlası) dişi ve erkek sıçanlarda istatistiksel olarak hepatoselüler karsinoma insidansını
artırırken, akciğer adenomu ise sadece dişi sıçanlarda artmıştır.
Farelerde 100 mg/kg/gün (maksimum insan dozunun (mg/kg) 125 katı) dozla yapılan 2
senelik karsinojenisite çalışmasında pravastatin istatistiksel olarak hepatoselüler
karsinoma insidansını sadece erkek farelerde artırmıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat
PVP K30
Krospovidon
Mikrokristal Selüloz PH 102
Magnezyum oksit
Sarı demir oksit
Magnezyum stearat
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25C’nin altındaki oda sıcaklığında ve ambalajında saklanır.
6.5. Ambalajın niteliği ve içeriği
Şeffaf PVC/PE/PVDC - Al Blister
Kutuda 20, 30, 50 ya da 100 tablet halinde.
136.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmelikleri”ne uygun
olarak imha edilmelidir.
7. RUHSAT SAHİBİ
NOBEL İLAÇ SANAYİ VE TİCARET A.Ş.
İnkılap Mah. Akçakoca Sok. No:10
34768 Ümraniye / İstanbul
Tel: (0216) 633 60 00
Fax: (0216) 633 60 01 - 02
8. RUHSAT NUMARASI(LARI)
226/13
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.07.2010
Ruhsat yenileme tarihi:
10. KÜB’ÜN YENİLENME TARİHİ
-
14