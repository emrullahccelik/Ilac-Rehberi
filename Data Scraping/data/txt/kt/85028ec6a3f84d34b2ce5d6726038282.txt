1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma  talimatını  saklayınız.  Daha  sonra  tekrar okumaya ihtiyaç  duyabilirsiniz. 
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak  size reçete edilmiştir,  başkalarına vermeyiniz.  
• Bu ilacın kullanımı  sırasında, doktora  veya hastaneye  gittiğinizde  bu ilacı 
kullandığınızı  doktorunuza  söyleyiniz.  
• Bu talimatta  yazılanlara aynen  uyunuz. İlaç hakkında  size önerilen dozun dışında 
yüksek  veya düşük  doz kullanmayınız.  KULLANMA TALİMATI  
 
ASPİRİN ® 100 mg tablet  
Ağız  yoluyla alınır.  
 
• Etkin  madde:  Her bir tablette  100 mg asetilsalisilik  asit 
• Yardımcı  maddeler:  Mısır  nişastası,  selüloz,  sodyum  sakarin,  L-Rotlack  boyar  
maddesi,  kuru ananas  aroması.  
 
 
Bu Kullanma  Talimatında:  
 
1. ASPİRİN  nedir  ve ne için kullanılır?  
2. ASPİRİN’i  kullanmadan  önce dikkat  edilmesi gerekenler  
3. ASPİRİN  nasıl  kullanılır?  
4. Olası  yan etkiler  nelerdir?  
5. ASPİRİN’in  saklanması  
 
Başlıkları  yer almaktadır.  
 
1. ASPİRİN nedir  ve ne için kullanılır?  
 
• ASPİRİN, asetilsalisilik asit adlı etkin maddeyi içeren ağrı kesici, ateş düşürücü, 
yangı (iltihap) giderici ve trombosit olarak adlandırılan pıhtılaşma hücrelerinin 
kümeleşmesini önleyici etkilere sahip bir ilaçtır.  
• Her tablet  etkin  madde  olarak  100 mg asetilsalisilik  asit içerir.  
• ASPİRİN,  20 tabletlik  ambalajlarda  sunulur.  
• Dinlenirken ortaya çıkan/hareketle ilişkisi olmayan göğüs ağrısı (Anstabil anjina pektoris)nda standart tedavinin bir parçası olarak,
 
• Ani kalp krizinde  (Akut  miyokard infarktüsünde)  standart  tedavinin  bir parçası 
olarak,  
• Kalp  krizininin  tekrar  etmesinden  (reinfarktüs) korunmada,  
• Kalp  ve damar  ameliyatları  sonrası  damar  tıkanmaları ve pıhtıların  önlenmesinde,  
• Riskli hasta gruplarında  geçici  felçlerin  ve inmelerin  önlenmesinde  kullanılır.  
• Sıklıkla  beş yaşından küçük çocuklarda  ortaya çıkan  ve ateş, ciltte  döküntü, çilek  2  görünümünde dil, kırmızı ve çatlamış görünümde dudaklar, avuç içi ve ayak 
tabanının kızarık renkte görünümü ile karakterize bir damar iltihabı hastalığında (Kawasaki hastalığı)  
o Ateşli dönemde  iltihabı (enflamasyonu)  azaltmak için,  
o Kalbi besleyen  kan damarı  duvarlarında anormal genişleme  (anevrizma) 
durumunda kanın pıhtılaşmasının önlenmesinde kullanılır.  
 
2. ASPİRİN’i kullanmadan önce dikkat edilmesi gerekenler 
ASPİRİN’i  aşağıdaki  durumlarda  KULLANMAYINIZ:  
Eğer;  
• Asetilsalisilik  asit veya  ilacın  içindeki  maddelerden  birine  karşı  aşırı duyarlılığınız  
(alerjiniz)  varsa  
• Salisilatların  veya  benzer  etkiye  sahip  maddelerin  özellikle  de non steroid 
antiinflamatuvar ilaçların kullanımıyla tetiklenen astım öyküsü varlığında  
• Aktif  mide  ve bağırsak  ülseriniz  varsa  
• Kanama  eğiliminiz  (kalıtsal  bir kan hastalığı olan hemofili veya  diğer  kanama 
bozuklukları (hemarojik bozukluk) varsa,  
• Şiddetli böbrek yetmezliğiniz  varsa  
• Şiddetli karaciğer  yetmezliğiniz  varsa  
• Şiddetli kalp yetmezliğiniz  varsa  
• Haftada  15 mg veya daha yüksek  dozda  metotreksat  (kanser  ve romatizma 
tedavisinde  kullanılan bir ilaç) kullanıyorsanız  
• Hamileliğinizin  son 3 ayındaysanız  
• Diğer  NSAII'lere  (indometasin, fenilbutazon, ibuprofen, difluzal)  karşı çapraz aşırı 
duyarlılığı olan kişilerde . Asetilsalisilik asit (ASA) ve sodyum salisilat, salisilamid 
veya kolin salisilat arasında çapraz aşırı duyarlılık yok gibi görünmektedir. (Ayrıca bkz. Diğer ilaçlar ve ASPIRIN ® ve Uyarılar ve önlemler).
 
• Heparin  tedavisi  alıyorsanız  
 
ASPİRİN’i  aşağıdaki  durumlarda  DİKKATLİ  KULLANINIZ:  
Eğer;  
• Diğer  ağrı kesicilere,  romatizma  ilaçlarına,  inflamasyon (iltihap)  giderici ilaçlara  ve 
diğer alerjen maddelere karşı aşırı duyarlılığınız (alerjiniz) varsa  
• Alerji (örn: cilt reaksiyon ları, kaşıntı, kurdeşen), astım, saman nezlesi, nazal polip 
(burun iç yüzeyinde gelişen yumuşak doku), solunum yolu hastalıkları gibi şikayetleriniz varsa
 
• Eş zamanlı  olarak  kan pıhtılaşmasını önleyici  (antikoagülan)  ilaçlar kullanıyorsanız  
• Böbrek fonksiyonlarınızda ya da kalp damar sisteminizde bozukluk (örn. böbrek 
damar  hastalığı,  kalp  yetmezliği,  vücudunuzda  sıvı azalması,  büyük ameliyat,  kanda 
enfeksiyon, majör kanama olayları) varsa,  
• Karaciğer  fonksiyon bozukluğunuz  varsa  
• Gut hastalığınız  veya  yatkınlığınız  varsa,  
• Ülser  ya da kanama gibi sindirim sistemine  ait hastalık  geçirdiyseniz  
• Diş çekimi dahil herhangi bir ameliyat geçirecekseniz. (Çünkü ASPİRİN kullandıysanız  kanama eğiliminiz  artabilir.  Böyle  bir durumda  doktorunuzu  veya  diş
 3  hekiminizi bilgilendirin.)  
• Şiddetli glukoz -6-fosfat dehidrogenaz (G6PD) (kan şekeri metabolizmasında hayati 
önem taşıyan bir enzim) eksikliğiniz varsa,  
• Hipoprotrombinemi, K vitamini eksikliği  vb. gibi pıhtılaşma  bozukluğunuz  varsa.  
 
Diğer  gerekli  uyarılar:  
Ağrı kesici ilaç kullanımı alışkanlık haline gelirse, böbrek yetmezliğine kadar  
varabilecek  böbrek hasarı yaratabilir. Bu durum, özellikle de çok sayıda değişik ağrı 
kesici  ürün kombinasyonu kullanılıyorsa artış gösterebilir.  
 
Çocuklar  ve ergenler  
Çocuklarda ve ergenlerde özellikle suçiçeği ve grip başta olmak üzere ateşli veya ateşsiz 
seyreden viral enfeksiyonlarda Reye Sendromu (beyin ve karaciğeri etkileyen, ölümcül 
olabilen çok nadir görülen bir hastalık) olas ılığı bakımından doktor tavsiyesi olmadan 
kullanılmamalıdır. 18 yaşından küçükler için kullanılması önerilmez.  
 
ASPİRİN  ile birlikte  başka  ağrı kesici  ve inflamasyon (iltihap)  giderici  ilaçları  birlikte  
kullanılmaktan  kaçınınız.  
 
Bu uyarılar geçmişteki her hangi bir dönemde dahi olsa sizin için geçerliyse lütfen 
doktorunuza  danışın. 
 
ASPİRİN’in  yiyecek  ve içecek  ile kullanılması  
ASPİRİN,  alkolle  birlikte  kullanıldığında  mide  kanaması  riski artabilir.  
 
Hamilelik  
İlacı kullanmadan önce  doktorunuza veya eczacınıza  danışınız.  
 
Eğer hamileliğinizin son üç ayındaysanız ASPİRİN kullanmayınız. Hamilelik planlıyorsanız  veya hamileliğinizin ilk 6 ayındaysanız ise doktorunuza danışmadan 
kullanmayınız.  
 
Tedaviniz   sırasında  hamile   olduğunuzu  fark   ederseniz   hemen   doktorunuza  veya  
eczacınıza  danışınız.  
 
Emzirme İlacı kullanmadan önce  doktorunuza veya eczacınıza  danışınız.  
 
ASPİRİN, anne sütüne az miktarda geçer. Sürekli olmayan kullanımlarda emzirmenin kesilmesi gerekmez. Ancak düzenli kullanımda veya yüksek dozlarda (325 mg/gün’den 
fazla)  emzirmeye devam edilmemelidir.  
 
Araç ve makine  kullanımı  
Araç ve makine  kullanımı  üzerine herhangi  bir etki gözlenmemiştir.  
 
Diğer ilaçlar  ile birlikte  kullanım  
Bazı ilaçlar  ile birlikte  kullanıldığında  ASPİRİN’in  veya  kullanılan  diğer  ilacın  etkisi  4  ya da  yan etkiler değişebilir. Aşağıdaki ilaçları kullanıyorsanız lütfen doktorunuza 
söyleyiniz:  
 
• Kanser  ve romatizma  tedavisinde  kullanılan  metotreksat  
• Kan pıhtılaşmasını önleyici  ilaçlar  (örneğin;  tiklodipin, klopidogrel)  
• Ağrı kesiciler  ve inflamasyon (yangı)  gidericiler  
• Depresyon tedavisinde  kullanılan  ilaçlar  (selektif  seratonin  geri alım inhibitörleri)  
• Ürik asit düzeyini  düşüren benzbromaron, probenesid  gibi ilaçlar  
• Kalp  hastalıklarında  kullanılan digoksin  
• Kan şekerini  düşüren sülfonilüre  grubu ilaçlar  ve insülin  
• İdrar  söktürücü ilaçlar  (yüksek tansiyonda  kullanılan)  
• Kortizon türü ilaçlar (böbreküstü bezinin dış çevresinde yer alan ve bu bölgeden 
salgılanan kortizol isimli hormonun sentetik şekli olan inflamasyon (yangı) giderici ve anti alerjik özellikleri bulunan kortizon türü ilaçlar grubu)  
• ACE  inhibitörleri gibi tansiyon düşürücü ilaçlar  
• Sara hastalığında  kullanılan  valproik asit 
• Karbonik anhidraz  enzimleri  
• Omasetaksin  gibi lösemi ve lenfoma  tedavisinde  kullanılan  ilaçlar  
• Asetilsalisilik  asit emilimini engelleyen  emilemeyen  antasitler  
• C vitamini gibi idrar  asitleştiriciler  
• Emilim oranlarını  arttıran  Metoklopramid içeren  ilaçlar  
• Metamizol  içeren  ağrı kesiciler,  ateş düşürücüler  
• Salisatlarda  zehirlenmeye neden  olabilen Furosemid  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 
3. ASPİRİN nasıl  kullanılır?  
 
Uygun  kullanım  ve doz/uygulama sıklığı için talimatlar:  
 
Doktorunuz  ayrı bir tavsiyede bulunmadıkça,  
 
• Dinlenirken ortaya çıkan/hareketle ilişkisi olmayan  göğüs  ağrısında  (anstabil  anjina 
pektoris) standart tedavinin bir parçası olarak günde 1 kez 75- 300 mg, 
• Ani kalp krizinde (akut miyokard infarktüsü) standart tedavinin bir parçası olarak günde 1 kez 75 -300 mg, 
• Kalp  krizinin  tekrar  etmesinde  (reinfarktüs) günde  1 kez 75-300 mg, 
• Kalp ve dam ar ameliyatları (Perkütan translüminal koroner anjiyoplasti ( PTKA), 
koroner arter by- pass grefti (KABG)) sonrası damar tıkanmaları ve pıhtıların 
önlenmesinde günde 1 kez 75- 300 mg,  
• Riskli hasta gruplarında  geçici  felçlerin  ve inmelerin  ( geçici  iskemik  ataklar  ve 
serebral  infarktüs)  önlenmesinde  günde  1 kez 75-300 mg kullanılır.  
• Kawasaki  hastalığında;  
o Ateşli dönemde  iltihaplanmayı azaltmak  için 30-50 mg/kg gün ya da yüksek 5  dozda 80- 100 mg/kg/gün, günde 3- 4 dozda ateş düşene kadar veya 14 gün 
boyunca tedaviye devam edilir. Maksimum doz 4 g/gündür. 
o Koroner  anevrizmada pıhtılaşma  hücrelerinin kümeleşmesini önleyici 
olarak 3 -5 mg/kg/gün dozunda kullanılır. 
 
Uygulama yolu ve metodu:  
Yemeklerden  sonra  bol su ile birlikte  ağızdan  alınmalıdır.  İlacı aç karnına  kullanmayınız.  
 
Değişik  yaş grupları:  
Çocuklarda  kullanımı:  
Asetilsalisilik asit içeren ürünler çocuklarda doktor tavsiyesi olmadan kullanılmamalıdır. 
Çocuklarda ve ergenlerde Reye Sendromu konusunda doktora danışılmadan 
kullanılmamalıdır.  İlacın yanlışlıkla alınması halinde doktorunuza danışınız. 
 
Özel  kullanım  durumları:  
Böbrek  yetmezliği:  ASPİRİN,  böbrek yetmezliğinde  dikkatli  kullanılmalı,  şiddetli 
böbrek yetmezliğinde  kullanılmamalıdır.  
 
Karaciğer yetmezl iği: ASPİRİN,  karaciğer yetmezliğinde dikkatli  kullanılmalı, şiddetli 
karaciğer  yetmezliğinde kullanılmamalıdır.  
 
Eğer  ASPİRİN’in  etkisinin  çok güçlü veya zayıf  olduğuna dair bir izleniminiz  var ise 
doktorunuz  veya eczacınız  ile konuşunuz.  
 
Kullanmanız  gerekenden  daha  fazla  ASPİRİN kullandıysanız:  
Yaşlı  hastalarda ve özellikle  bebeklerde zehirlenme görülmesi  daha  muhtemeldir.  
Ayrıca,  çocukların  ilacı kaza ile yutması  veya  yüksek dozlu tedavinin getirdiği  doz 
aşımları,  potansiyel  olarak  hayatı  tehdit  edebilir.  
Orta şiddetteki doz aşımı durumunda (ASPİRİN’den uzun süre boyunca kullanmanız gerekenden fazlasını kullanmışsanız) sersemlik hissi, baş dönmesi, baş ağrısı, kulak çınlaması, işitme kaybı, terleme, bulantı, kusma, zihin bulanıklığı, gibi belirtiler 
görülebilir. Bunlar doz azaltılarak ortadan kaldırılabilir. 
 
- Ciddi doz aşımı durumlarında; ateş, organizmada keton cisimciklerinin aşırı artışı, kan pH’ının 
asidik  olması,  koma,  sıvı ve elektrolit kaybına  bağlı  bulgular;  su kaybından, çok az  idrara çıkma 
ve böbrek yetmezliğine, kalp- damar sistemi bulguları; ritim bozukluğundan,  tansiyon  düşüklüğü ve 
ani ölüm,  solunum  yolu bulguları;  aşırı soluk alıp vermeden,  solunumun durması ve boğulmaya, 
bozulmuş glukoz metabolizması, Merke zi sinir uyuşukluğu, konfüzyondan (bilinç bulanıklığı) koma 
ve istemsiz kasılmalara (nöbet)  kadar değişen semptomlarla zehirli maddelerin sebep olduğu beyin 
hasarı ve Merkezi Sinir Sistemi ( MSS)  depresyonu görülebilir.  
 
ASPİRİN’den  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
ASPİRİN’i  kullanmayı  unutursanız:  
Unutulan dozları  dengelemek için çift doz almayınız. 6  ASPİRİN ile tedavi  sonlandırıldığındaki oluşabilecek  etkiler  
Bilinen  bir etkisi bulunmamaktadır.  
 
4. Olası yan etkiler nelerdir?  
 
Tüm  ilaçlar  gibi, ASPİRİN’in  içeriğinde  bulunan  maddelere duyarlı  olan kişilerde  yan 
etkiler  olabilir.  
 
Aşağıdakilerden  biri olursa, ASPİRİN’i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Cilt reaksiyonları,  
• Aşırı  duyarlılık  reaksiyonları  (özellikle  astımlı kişilerde),  
o Solunum  güçlüğü 
o Tansiyon düşüklüğü ile beraber  görülen şiddetli cilt reaksiyonları  
o Anjiyo ödem (Eller, ayaklar, bilekler, yüz, dil ve dudakların şişmesi 
yada özellikle ağız veya boğazın yutmayı veya nefes almayı 
zorlaştıracak  şekilde şişmesi)  
o Anafilaktik  şok (Ani aşırı duyarlılık  tepkisi) 
 
Bunların hepsi çok ciddi yan etkilerdir. Bunlardan birisi sizde mevcut ise, sizin 
ASPİRİN’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek  olabilir.  
 
Diğer yan etkiler aşağıdaki kategorilerde gösterildiği şekilde sıralanmıştır: Çok yaygın: 10 hastanın en az 1 i nde görülebilir.  
Yaygın:  10 hastanın  birinden az, fakat  100 hastanın birinden fazla görülebilir.  
Yaygın olmayan: 100 hastanın birinden az, fakat  1.000 hastanın  birinden fazla görülebilir. 
Seyrek: l.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmiyor: Eldeki verilerden tahmin edilemiyor  
 
Yaygın:  
• Mide  ekşimesinden  dolayı  göğüste  duyulan yanma  hissi,  bulantı, kusma,  mide  ve 
karın  ağrısı  gibi mide  bağırsak şikayetleri  
 
Seyrek:  
• Kanama riskinde artış (muhtemelen kanama zamanının uzamasına bağlı olarak burun kanaması, diş eti kanaması ya da cilt altında kan birikmesi gibi belirtiler gözlenebilir. Bu etki kullanımı takiben 4- 8 gün sürebilir),  
• Solunum  yolunda, mide  bağırsak  kanalında  ve kalp damar  sisteminde  aşırı 
duyarlılık  reaksiyonları (özellikle astımlı kişilerde),  
• Tansiyon düşüklüğü,  
• Şiddetli  cilt reaksiyonları  gibi aşırı duyarlılık  reaksiyonları  (eksüdatif  eritema  
multiforme),  
• Solunum  güçlüğü  atakları,  
• Ani aşırı duyarlılık  tepkisi  (anafilaktik  şok),  7  • Eller, ayaklar, bilekler, yüz, dil ve dudakların şişmesi yada özellikle ağız veya 
boğazın yutmayı veya nefes almayı zorlaştıracak şekilde şişmesi (anjiyonörotik 
ödem),  
• Demir  eksikliği  anemisine  yol açabilecek  mide -bağırsak  kanaması  (kan kusma,  
siyah  renkli  dışkı  kanamanın  belirtisi olabilir),  
• Delinmeye  kadar  varabilen  mide  bağırsak  ülseri,  
• Özellikle  kontrol  altına  alınmamış  yüksek tansiyon ve beraberinde  kan sulandırıcı  
tedavi  alan hastalarda beyin kanaması  riskinde  artış,  
 
Çok seyrek:  
• Karaciğer  enzimlerinde  artış 
 
Bilinmiyor:  
• Şiddetli glukoz -6-fosfat dehidrogenaz enzim (kan şekeri metabolizmasında hayati 
önem  taşıyan enzim) eksikliği olan hastalarda hemoliz (kan hücrelerinin 
parçalanması),  hemolitik anemi (kan hücrelerinin parçalanmasına bağlı gelişen 
kansızlık),  
• Baş ağrısı,  baş dönmesi, kulak çınlaması,  duyma  kabiliyetinde  bozukluk ve bilinç  
karışıklığı (bunlar  doz aşımının  belirtisi olabilir),  
• Böbrek fonksiyonlarında  bozulma  (ani görülen böbrek yetmezliği)  
 
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi 
durumunda  hekiminiz,  eczacınız veya  hemşireniz ile konuşunuz. Ayrıca karşılaştığınız  yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak 
ya da 0 800 314 00 08 numaralı  yan etki bildirim hattını arayarak  Türkiye  Farmakovijilans 
Merkezi  (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında da ha fazla bilgi edinilmesine katkı sağlamış 
olacaksınız.  
 
5. ASPİRİN’in  saklanması  
 
ASPİRİN’i  çocukların  göremeyeceği,  erişemeyeceği  yerlerde ve ambalajında saklayınız.  
 
25°C altındaki  oda sıcaklığında, kuru bir yerde  saklayınız.  
Son kullanma  tarihiyle  uyumlu olarak  kullanınız.  
 
Ambalajdaki  son kullanma tarihinden sonra ASPİRİN’i  kullanmayınız.  
 
“Son Kull. Ta.:” ibaresinden sonra yazılan rakam ayı temsil eder ve o ayın son günü son kullanım tarihidir.  8  Son kullanma  tarihi geçmiş  veya  kullanılmayan  ilaçları  çöpe  atmayınız!  Çevre ve Şehircilik 
Bakanlığınca belirlenen toplama sistemine veriniz. 
 
Ruhsat  Sahibi:  
Bayer  Türk  Kimya  San. Ltd. Şti. 
Fatih  Sultan  Mehmet  Mah. Balkan  Cad. No:53  
Ümraniye  / İSTANBUL 
Tel: 0216 528 36 00 
Faks:  0216 645 39 50 
 
Üretim yeri: 
Sanofi  İlaç San. Ve Tic. A.Ş. 
Lüleburgaz / Kırklareli  
 
Bu kullanma talimatı --/--/-- tarihinde  onaylanmıştır.  