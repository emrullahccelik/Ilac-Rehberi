KISA ÜRÜN BİLGİSİ
1. BEŞERİ TIBBİ ÜRÜNÜN ADI
DİMBUTOL Tablet
2. KALİTATİF VE KANTİTATİF BİLEŞİM
Etkin madde:
Etambutol HCL 500 mg
Yardımcı madde(ler):
Yardımcı maddeler için bkz. 6.1.
3. FARMASÖTİK FORM
Tablet
Beyaz, tek tarafı çentikli tablet
4. KLİNİK ÖZELLİKLER
4.1. Terapötik endikasyonlar
DİMBUTOL, pulmoner tüberküloz tedavisinde endikedir.
4.2. Pozoloji ve uygulama şekli
DİMBUTOL tüberküloz tedavisinde tek başına kullanılmamalı, mutlaka diğer antitüberküloz
ilaçlarla kombine kullanılmalıdır. Günlük dozun tamamı bir kerede alınmalıdır. Absorbsiyonu
gıdalarla birlikte alındığında pek etkilenmediğinden tok karnına kullanılabilir.
Pozoloji/uygulama sıklığı ve süresi:
İlk kez tüberküloz tedavisi yapılan hastalar:
15 mg/kg/gün, tek doz.
Daha önce tüberküloz tedavisi yapılan hastalar:
25 mg/kg/gün, tek doz. 60 gün sonra doz 15 mg/kg/gün 'e düşürülerek tedaviye devam edilir.
Uygulama şekli:
Ağızdan alınır.
Özel popülasyonlara ilişkin ek bilgiler:
Böbrek yetmezliği:
DİMBUTOL, böbrek yetmezliği olan hastalarda dikkatli kullanılmalıdır.
Önerilen doz artış aralığı aşağıdaki gibidir:
Kreatinin klerens (ml/dak.) Doz
< 30 Etambutol plazma düzeyleri izlenerek her 48
saatte bir 15 – 20 mg
1 / 6Alternatif olarak dozlar aşağıdaki şemaya göre azaltılabilir:
Kreatinin klerens (ml/dak.) Doz
20 – 50 Normal
10 – 20 7.5 – 15 mg/kg/gün
< 10 5 – 7.5 mg/kg/gün
Karaciğer yetmezliği:
Karaciğer yetmezliği olan hastalarda doz ayarı gerekli değildir.
Pediatrik popülasyon:
13 yaşından küçük çocuklarda kullanımı tavsiye edilmez.
Geriyatrik popülasyon:
Yukarıdaki dozlar kullanılır. Ancak böbrek fonksiyonları azalmış olan hastalarda, kandaki
etambutol düzeyleri saptanarak doz ayarının yapılması gerekebilir.
Yüksek serum düzeylerine bağlı olarak maksimum etkiyi elde etmek için ilaç uygulaması
günde bir defa yapılmalıdır.
4.3. Kontrendikasyonlar
DİMBUTOL'e aşırı duyarlılığı olanlarda, görme bozukluğu ve optik nöritli hastalarda
kullanılmamalıdır.
4.4. Özel kullanım uyarıları ve önlemleri
DİMBUTOL'ün itrah yolu böbreklerle olduğundan, böbrek fonksiyon bozukluğu olan
hastalarda doz azaltılmalı ve ilacın serum konsantrasyonu saptanarak doz ayarlanmalıdır.
DİMBUTOL, görme bozukluklarına (örn. katarakt, gözde tekrarlayan enflamasyon durumları,
optik nörit ve diyabetik retinopati) neden olabileceğinden hastaların komple göz muayenesi
(oftalmaskopi, perimetri, renk testi gibi) yapılmalıdır. Özellikle görme bozukluğu olan
hastalarda çok dikkatli kullanılmalı ve periyodik olarak göz muayeneleri tekrarlanmalıdır.
Optik nörit bulguları saptanan hastalarda ilaç hemen kesilmelidir. Uzun süreli tedavilerde
periyodik olarak renal, hepatik ve hematopoetik sistem kontrolleri yapılmalıdır.
Kalıcı körlük bildirilmiştir.
DİMBUTOL alınmasını takiben 4 saat içinde aluminyum hidroksit içeren antiasitlerin
kullanılmasından kaçınılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Aluminyum tuzları ile birlikte alınması, absorbsiyonunu azaltabileceğinden, ilacın etkinliği
azalabilir. Bu nedenle birlikte kullanılmamalıdır. Etambutol ve etionamid’in birlikte
kullanılması, yan etkilerin (gastrointestinal distrez, baş ağrısı, konfüzyon, nörit ve
hepatotoksisite) artışı ile sonuçlanabilir. Disülfiram ile birlikte kullanılması göz toksisite
riskini artırabilir.
Özel popülasyonlara ilişkin ek bilgiler:
Bulunmamaktadır.
2 / 6Pediyatrik popülasyon:
Bulunmamaktadır.
4.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli ve doğum kontrolü üzerine etkisi bilinmemektedir.
Potansiyel yararları fetüs üzerine olan muhtemel risklerinden ağır basmadıkça çocuk doğurma
potansiyeli bulunan kadınlarda kullanılmamalıdır.
Gebelik dönemi
Gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir.
DİMBUTOL, anne üzerine olan potansiyel yararları fetüs üzerine olan muhtemel risklerinden
ağır basmadıkça gebe kadınlarda ya da çocuk doğurma potansiyeli bulunan kadınlarda
kullanılmamalıdır.
Teratojenik etkisi saptanmamıştır. Buna rağmen muhtemel yarar ve zararları göz önünde
tutularak, ancak çok gerekli ise kullanılmalıdır.
Laktasyon dönemi
Süte geçer. Bu nedenle bu husus göz önünde bulundurulmalıdır.
Üreme yeteneği/Fertilite
Bulunmamaktadır.
4.7. Araç ve makine kullanımı üzerindeki etkiler
Etambutol tedavisi sırasında görme zayıflığı olan hastalar araç ve makine kullanmamalıdır.
4.8. İstenmeyen etkiler
İstenmeyen etkilerin sıklık gruplandırması şöyledir: Çok yaygın ( ≥ 1/10); yaygın ( ≥ 1/100 ila
< 1/10); yaygın olmayan ( ≥ 1/1000 ila < 1/100); seyrek ( ≥ 1/10.000 ila < 1/1000); çok
seyrek (< 1/10.000); bilinmiyor (eldeki verilerden hareketle tahmin edilemiyor)
Kan ve lenf sistemi hastalıkları
Bilinmiyor: Trombositopeni, lökopeni, nötropeni, eozinofili
Bağışıklık sistemi hastalıkları
Bilinmiyor: Hipersensitivite, anafilaktoid reaksiyonlar
Metabolik ve beslenme hastalıklar
Çok yaygın: Hiperürisemi
3 / 6Bilinmiyor: Gut
Psikiyatrik hastalıklar
Bilinmiyor: Mental konfüzyon halusinasyonlar, dezoriyantasyon, mani
Sinir sistemi hastalıkları
Bilinmiyor: Periferik nörit, halsizlik, ekstremite parastezisi, başağrısı, baş dönmesi
Göz hastalıkları
Yaygın: Optik nörit
Bilinmiyor: Körlük ve/veya görme bozukluğu.
Doz ve tedavi süresine bağlı olarak, optik nörit gelişebilir ve görme keskinliğinde azalma,
bulanık görme, renk körlüğü gibi belirtiler ortaya çıkabilir. Bu etki genellikle ilacın
kesilmesiyle düzelir. Nadiren düzelme 1 yıl veya daha uzun zaman alabilir, bazen de kalıcı
olabilir. Düzelme olduktan sonra hasta yeniden ilaca başlayabilir ve görme bozukluğu
tekrarlanmaz. Görme keskinliğindeki bozukluk tek taraflı veya iki taraflı olabilir. Hastalara
tedavi başlamadan önce ve tedavi sırasında periyodik göz muayeneleri yapılmalı, bu
muayeneler 15 mg/kg/gün dozundan yüksek dozlarda tedavi görenlerde ayda bir kez
tekrarlanmalıdır.
Solunum, göğüs bozuklukları ve mediastinal hastalıklar
Bilinmiyor: Pnömoni, eozinofilili ya da eozinofilisiz pulmoner infiltratlar
Gastrointestinal hastalıklar
Bilinmiyor: İstahsızlık, bulantı, kusma, karın ağrısı, anoreksi, diyare
Hepato-bilier hastalıklar
Bilinmiyor: Etambutol dahil çoklu ilaç anti-tüberküloz tedavisi alan hastalarda hepatit, sarılık,
anormal karaciğer fonksiyon test değerleri ve karaciğer yetmezliği bildirilmiştir. Hepatit
semptomları gelişen ya da tedavi sırasında genellikle rahatsız hisseden hastalarda karaciğer
fonksiyon testleri yapılmalıdır.
Deri ve deri altı doku hastalıkları
Bilinmiyor: Kızarıklık, prurit, ürtiker, fotosensitif likenoid erapsiyon, dermatit, Stevens-
Johnson sendromu, epidermal nekroz.
Böbrek ve idrar hastalıkları
Bilinmiyor: İnterstisyal nefrit
Genel bozukluklar ve uygulama bölgesine ilişkin hastalıklar
Bilinmiyor: Malazi, eklem ağrısı, ateş
Etambutol diğer antitüberküloz ilaçlar ile birlikte kullanıldığından bu belirtilerin diğer ilaçlara
bağlı olabileceği de unutulmamalıdır.
4 / 6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Aşırı doz için önerilen spesifik bir tedavi yoktur. Gastrik lavaj ve zorlu diürez uygulanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antimikobakteriyel
ATC kodu: J04AK02
Etambutol, M.Tuberculosis de dahil olmak üzere Mycobacterium türleri üzerine etkili olan bir
oral kemoterapötik ajandır. Mikobakterilerin bir veya daha fazla metabolitlerini inhibe ederek,
hücre metabolizmasını bozar, çoğalmalarını durdurur ve bakteri hücresinin ölümüne neden
olur.
Etambutol ile diğer antitüberküloz ilaçlar arasında çapraz reziztans yoktur. Etambutol,
tüberküloz tedavisinde tek başına kullanıldığında reziztans gelişebileceğinden, diğer
antitüberküloz ajanlar ile birlikte kullanılmalıdır.
5.2. Farmakokinetik özellikler
Genel özellikler
Emilim:
Oral dozun yaklaşık % 80'i absorbe olur. 25 mg/kg tek bir oral dozu takiben 2-4 saat sonra
serumda 2-5 µg/ml'lik bir pik düzeyi elde edilir. 24 saat sonra serum seviyesi tespit
edilemeyecek düzeylere düşer.
Dağılım:
Etambutol akciğer, böbrek, eritrosit gibi birçok dokuya dağılır. Meninks inflamasyonu varsa
serebrospinal sıvıya da geçer. Plasenta bariyerini geçtiği ve anne sütüyle itrah edildiği
bildirilmiştir.
Biyotransformasyon:
Kısmen de karaciğerde metabolize olur. Ana metabolizma yolu, ilk alkol oksidasyonu ile
başlar, arada aldehidik sonra dikarboksilik aside dönüşüm takip ederek gerçekleşir. İnaktif
aldehit ve karboksilik asit metabolitleri oluşur.
Atılım:
Alınan dozun yaklaşık % 50'si 24 saat içinde değişmeden idrar ile itrah edilir. % 7-15’i inaktif
aldehit ve karboksilik asit metabolitleri şekilde idrarla itrah edilir.
5 / 65.3. Klinik öncesi güvenlilik verileri:
Bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Laktoz
Amidon
Jelatin
Magnezyum Stearat
Talk
6.2. Geçimsizlikler
Bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında ve kuru bir yerde muhafaza ediniz.
6.5. Ambalajın niteliği ve içeriği
500 mg Etambutol HCl ihtiva eden 50, 500 ve 1000 tabletlik blister ambalajda.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
“Tıbbi Ürünlerin Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
Adı : POLİFARMA İLAÇ SANAYİ VE TİC. A.Ş.
Adresi: Kale Mah. Sanayi Cad. No:82
Misinli-ÇORLU-TEKİRDAĞ
Tel : (0282) 675 14 04
Faks : (0282) 675 04 05
8. RUHSAT NUMARASI(LARI)
139/36
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.07.1986
Ruhsat yenileme tarihi:
10. KÜB’ün YENİLENME TARİHİ
6 / 6