KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZESTAT 15 mg ağızda dağılan tablet
2. KALİTATİF VE KANTİTATİF BİLEŞİM
Etkin madde: Her bir ağızda dağılan tablet 15 mg mirtazapin ihtiva etmektedir.
Yardımcı madde(ler): Her bir ağızda dağılan tablet, 3 mg aspartam (E951) içerir.
Yardımcı maddeler için 6.1’e bakınız.
3. FARMASÖTİK FORM
Ağızda dağılan tablet.
Bir yüzünde “36” ve diğer yüzünde “A” basılı kenarı dairesel kabartmalı beyaz yuvarlak
tabletler.
4. KLİNİK ÖZELLİKLER
4.1. Terapötik endikasyonlar
Majör depresif bozukluk ataklarının tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler:
Etkin günlük doz genellikle 15 ve 45 mg arasındadır; başlangıç dozu 15mg ya da 30 mg’dır.
Mirtazapin genel olarak tedaviden 1-2 hafta sonra etkisini göstermeye başlar. Yeterli dozdaki
tedavi, 2-4 hafta içinde olumlu yanıta yol açmalıdır. Yeterli yanıt alınamadığı durumlarda,
doz en yüksek doza kadar arttırılabilir. Daha sonraki 2-4 hafta yanıt alınamaz ise tedavi
kesilmelidir.
Uygulama şekli:
Tabletler ağızdan alınmalıdır. Tablet hızla çözünecektir ve susuz yutulabilir.
Ağızda dağılan tabletler aşağıdaki şekilde alınır:
1. Ağızda dağılan tableti kırmayınız
Ağızda dağılan tabletin kırılmasını önlemek için, tablet gözüne baskı yapmayınız (Şekil A).
Şekil A.
1 / 112. Ağızda dağılan tableti gözden yavaşça dışarı çıkarınız
Ağızda dağılan tableti, kuru elinizle tablet gözünden çıkarınız ve dilinizin üzerine yerleştiriniz
(Şekil B).
Şekil B.
Ağızda dağılan tablet hızla çözünecektir ve susuz yutulabilir.
Özel popülasyonlara ilişkin ek bilgiler:
Böbrek yetmezliği:
Mirtazapinin klerensi orta ila şiddetli renal yetmezliği olan hastalarda azalabilir (kreatinin
klerensi <40 ml/min). Bu hasta grubunda ZESTAT reçete edilirken bu durum göz önünde
bulundurulmalıdır (bakınız bölüm 4.4).
Karaciğer yetmezliği:
Mirtazapinin klerensi karaciğer yetmezliği olan hastalarda azalabilir. Bu azalma, özellikle de
şiddetli karaciğer bozukluğu olan hastalarda araştırılmamış olduğundan, ZESTAT’ın bu hasta
kategorisine reçete edilmesi sırasında göz önünde bulundurulmalıdır (bakınız bölüm 4.4).
Mirtazapin 20-40 saatlik bir eliminasyon yarılanma ömrüne sahiptir ve dolayısıyla günde tek
seferlik uygulama için uygundur. Tercihen yatmadan önce tek seferlik gece dozu olarak
alınmalıdır. ZESTAT gün içerisinde ikiye bölünmüş dozlar şeklinde de uygulanabilmektedir
(sabah bir sefer ve akşam bir sefer, yüksek doz gece alınmalıdır).
Depresyonlu hastalar, semptomların tamamen ortadan kalktığından emin olabilmek için en az
6 ay olmak üzere yeterli bir dönem boyunca tedavi edilmelidir.
Çekilme semptomlarına yol açmamak için mirtazapin tedavisine yavaş yavaş son verilmesi
önerilmektedir (bakınız bölüm 4.4).
Pediyatrik popülasyon:
ZESTAT çocuklar ve 18 yaşından küçük ergenlerde kullanılmamalıdır (bakınız bölüm 4.4).
Geriyatrik popülasyon:
Önerilen doz erişkinlerle aynıdır. Yaşlı hastalarda doz artırımı, tatminkar ve güvenilir bir
cevabın alınabilmesi için yakın gözlem altında gerçekleştirilmelidir.
4.3. Kontrendikasyonlar
Etkin madde veya içindeki yardımcı maddelerden herhangi birine karşı aşırı duyarlılık.
Monoamin oksidaz (MAO) inhibitörleriyle mirtazapinin birlikte kullanımı (bakınız bölüm
4.5).
2 / 114.4. Özel kullanım uyarıları ve önlemleri
Antidepresan ilaçların çocuklar ve 24 yaşına kadar olan gençlerdeki kullanımlarının intihar
düşüncesi ya da davranışlarını artırma olasılığı bulunmaktadır. Bu nedenle, özellikle
tedavinin başlangıcı ve ilk aylarında, ilaç dozunun artırılma/azaltılma ya da kesilme
dönemlerinde hastanın gösterebileceği huzursuzluk, aşırı hareketlilik gibi beklenmedik
davranış değişiklikleri ya da intihar olasılığı gibi nedenlerle hastanın gerek ailesi gerekse
tedavi edicilerle yakinen izlenmesi gereklidir.
ZESTAT, majör depresif bozukluğun tedavisinde endikedir.
Çocuklarda ve 18 yaş altındaki ergenlerde kullanım:
ZESTAT çocukların ve 18 yaş altındaki ergenlerin tedavisinde kullanılmamalıdır. Klinik
çalışmalarda, antidepresanlarla tedavi edilen çocuk ve ergenlerde plasebo ile tedavi edilenlerle
kıyaslandığında, intihar ile ilgili davranışlar (intihar girişimi ve intihar düşünceleri) ve
düşmanca davranışlar (saldırganlık, asilik ve öfke) daha sık gözlenmiştir. Eğer klinik
gereksinime dayalı tedavi kararı alınırsa, hasta intihar semptomlarının ortaya çıkması
açısından yakından izlenmelidir. Ayrıca çocuk ve ergenlerde büyüme, olgunlaşma, bilişsel ve
davranış gelişimi ile ilgili uzun süreli güvenlilik verisi eksiktir.
İntihar/intihar düşünceleri veya klinik olarak kötüleşme:
Depresyon, artmış intihar etme düşünceleri, kendine zarar verme ve intihar (intihar ile ilişkili
olaylar) riskiyle ilişkilidir. Bu risk önemli ölçüde remisyon meydana gelene kadar devam
eder. İyileşme tedavinin ilk haftaları ya da sonrasında meydana gelemeyebileceği için,
hastalar böyle bir iyileşme olana kadar yakın olarak takip edilmelidir. Genel klinik tecrübeye
göre intihar etme riski iyileşmenin ilk evrelerinde artabilir.
İntihar bağlantılı bir olay öyküsü olan hastalar veya tedavinin başlamasından önce önemli
derecede intihar düşüncesi olan hastaların, intihar düşünceleri veya intihara kalkışma riskinin
yüksek olduğu bilinmektedir. Bu hastaların tedavi süresince dikkatlice izlenmeleri
gerekmektedir. Psikiyatrik rahatsızlıkları olan yetişkin hastalarda, antidepresanların plasebo-
kontrollü klinik deneylerin meta-analizi, 25 yaşın altındaki hastalarda plasebo kullanımıyla
kıyaslandığında, intihar davranışı riskinin daha da artmış olduğunu göstermiştir.
Hastaların ve özellikle yüksek risk altında olanların yakından izlenmesine, özellikle
antidepresan tedavisinin ilk başlarında ve doz değişikliklerinde devam edilmelidir. Hastalar
(ve hastaların bakıcıları), herhangi bir klinik kötüleşme, intiharla ilgili bir davranış ya da
düşünce ve daha önce davranışta görülmeyen değişikliklerin gözlenmesi konusunda her an
tetikte olmalı ve bu semptomların herhangi birisi fark edilirse hemen medikal yardım
istenmelidir.
İntihar olasılığına bağlı olarak, özellikle tedavinin başlangıcında, hastaya sadece sınırlı sayıda
ZESTAT ağızda dağılan tablet verilmelidir.
Kemik iliği depresyonu:
ZESTAT ile yapılan tedavilerde, genellikle granülositopeni veya agranülositoz şeklinde
ortaya çıkan kemik iliği depresyonu bildirilmiştir. ZESTAT ile yapılan klinik çalışmalar
sırasında, nadir olarak geri dönüşlü agranülositoz bildirilmiştir. ZESTAT’ın pazarlama-
sonrası döneminde; çok büyük bölümü geri dönüşlü olan, ancak bazı olgularda fatal olmak
3 / 11üzere, çok seyrek agranülositoz vakaları bildirilmiştir. Ölüm ile sonlanan olguların tümünde
hastalar 65 yaş üzerindedir. Hekim, ateş, boğaz ağrısı, stomatit veya diğer enfeksiyon
bulgularına karşı dikkatli olmalıdır; bu tür semptomların ortaya çıkması halinde, tedavi
kesilmeli ve kan testleri yapılmalıdır.
Sarılık:
Sarılık görüldüğünde tedavi kesilmelidir.
İzlemeye gerek duyulan durumlar:
Aşağıdaki gruplara giren hastalarda dikkatli bir doz ayarlamasının yanı sıra, hastanın düzenli
ve yakın takibi gereklidir:
- Epilepsi ve organik beyin sendromu: Klinik deneyimler, diğer antidepresanlar ile olduğu
gibi, mirtazapin ile tedavi edilen hastalarda da epileptik nöbetlerin nadir olduğunu gösterse de
ZESTAT nöbet öyküsü olan hastalarda dikkatlice uygulanmalıdır. Tedavi, nöbet gelişen
hastalarda veya nöbet sıklığında artışa neden olduğunda kesilmelidir.
- Karaciğer yetmezliği: Hafif ila orta şiddette karaciğer bozukluğu olan hastalarda 15
miligramlık tek bir oral mirtazapin dozunu izleyen mirtazapin klerensinin, karaciğer
fonksiyonu normal olan insanlara kıyasla yaklaşık %35 azaldığı görülmüştür. Plazmadaki
ortalama mirtazapin konsantrasyonunun yaklaşık %55 yükseldiği
- Renal yetmezlik: Orta şiddette (10 ml/dak ≤40 ml/dak) ve şiddetli (kreatinin klerensi <10
ml/dakika) böbrek yetmezliği olan hastalarda, 15 miligramlık tek bir oral mirtazapin dozunun
verilmesinden sonra, mirtazapin klerensi, normal olan insanlarınkine kıyasla sırasıyla %30 ve
%50 azalmıştır. Mirtazapinin ortalama plazma konsantrasyonu sırasıyla %55 ve %115
yükselmiştir. Orta derecede böbrek yetmezliği (40 ml/dak ≤kreatinin klerensi <80 ml/dakika)
olan hastalarda, kontrol grubuyla kıyaslandığında anlamlı farklılıklar bulunmamıştır.
- İleti bozuklukları, angına pektoris ve yakın zamanda geçirilmiş miyokart enfarktüsü gibi
kardiyak hastalıklar; normal önlemler alınmalı ve birlikte kullanılan ilaçlar dikkatle
uygulanmalıdır.
- Düşük kan basıncı.
- Diabetes mellitus: Diyabetli hastalarda, antidepresanlar glisemik kontrolü değiştirebilirler.
İnsülin ve/veya hipoglisemiklerin doz ayarlamasına ihtiyaç duyulabilir ve yakın takip önerilir.
Diğer antidepresan ilaçlarda da olduğu gibi aşağıdaki hususlara dikkat edilmelidir:
- Antidepresan ilaçların, şizofren veya diğer psikotik bozuklukları olan hastalara verilmesi
halinde, psikotik semptomlarda kötüleşme meydana gelebilir, paranoid düşüncelerde artma
olabilir.
- Bipolar bozukluğun depresif evresinin tedavisinde, manik evreye geçiş görülebilir.
Mani/hipomani öyküsü olan hastalar yakından takip edilmelidir. Mirtazapin, manik evreye
giren herhangi bir hastada kesilmelidir.
- ZESTAT bağımlılık yapmamasına rağmen, pazarlama-sonrası deneyimler, uzun süreli
kullanımdan sonra tedavinin ani kesilmesinin, bazen çekilme semptomlarıyla
sonuçlanabildiğini göstermektedir. Geri çekilme reaksiyonlarının çoğu hafiftir ve kendini
sınırlayan biçimdedir. Baş dönmesi, ajitasyon, anksiyete, baş ağrısı ve kusma; çeşitli geri
çekilme semptomları arasında en sık bildirilenlerdir. Bunar çekilme semptomu olarak
bildirilmiş olmalarına rağmen, bu semptomların altta yatan hastalığa ait olabileceği
düşünülmelidir. Bölüm 4.2’de de bildirildiği gibi mirtazapin tedavisi azaltılarak kesilmelidir.
- (ZESTAT’ın antikolinerjik etkisi çok zayıf olduğundan sorun yaşanma olasılığı çok az
olmakla birlikte) Prostat hipertrofisi gibi idrar yapma bozuklukları olan hastalar ve akut dar
açılı glokom ve göz içi basınç artışı olan hastalarda dikkatli olunmalıdır.
- Akatizi/psikomotor huzursuzluk: Antidepresanların kullanımı, hoş olmayan veya rahatsız
4 / 11edici sübjektif huzursuzluğun ve çoğu zaman oturma ya da hareketsiz durma yeteneğindeki
kaybın eşlik ettiği, hareket etme ihtiyacıyla karakterize akatizi gelişimi ile ilişkilidir.
Akatizinin en fazla görüldüğü dönem, tedavinin ilk birkaç haftasıdır. Bu semptomların
geliştiği hastalarda, antidepresan dozunun artırılması zararlı olabilir.
Hiponatremi:
Hiponatremi, mirtazapin kullanımlarında çok seyrek olarak bildirilmiştir. İleri yaştakiler veya
hiponatremiye yol açtığı bilinen ilaçlar kullanan hastalar gibi risk altında olanlarda dikkatli
olmak gerekir.
Serotonin sendromu:
Serotonerjik aktif maddelerle etkileşim: serotonin sendromu, selektif serotonin geri-alım
inhibitörleri (SSRI), diğer serotonerjik aktif maddelerle birlikte kullanıldığı zaman görülebilir
(bakınız bölüm 4.5). Serotonin sendromu semptomları; hipertermi, rijidite, miyoklonus, vital
belirtilerde olası hızlı dalgalanmalarla birlikte otonom instabilite; konfüzyon, irritabilite ve
delirium ve koma yönünde ilerleyen aşırı ajitasyon dahil mental durum değişiklikleridir.
Pazarlama sonrası deneyimde, yalnızca ZESTAT ile tedavi edilen hastalarda serotonin
sendromunun çok nadir olarak ortaya çıktığı görülmüştür (bakınız bölüm 4.8).
Yaşlı hastalar:
Yaşlı hastalar, özellikle istenmeyen etkileri açısından antidepresanlara karşı daha duyarlıdır.
ZESTAT ile yapılan klinik çalışmalar sırasında, yaşlı hastalarda diğer yaş gruplarına oranla
daha sık istenmeyen etki bildirilmemiştir.
Aspartam:
ZESTAT, bir fenilanin kaynağı olan aspartam içerir. Her 15 mg mirtazapin tableti, 3 mg
aspartam içerir. Fenilketanüri hastaları için zararlı olabilir.
4.5. Diğer tıbbi ürünler ile etkileşimler ve diğer etkileşim şekilleri
Farmakodinamik etkileşimler:
• Mirtazapin, MAO inhibitörleri ile eşzamanlı olarak ya da MAO inhibitör tedavisi
kesilmesinden sonraki iki hafta içinde kullanılmamalıdır. Mirtazapinle tedavi edilen
hastalar MAO inhibitörleriyle tedavi edilmeden önce aradan yaklaşık iki hafta geçmelidir
(bkz. bölüm 4.3).
Ayrıca, selektif serotonin geri-alım inhibitörlerinde (SSRI) olduğu gibi diğer serotonerjik
etkin maddelerin (L-triptofan, triptanlar, tramadol, linezolid, SSRI, venlafaksin, lityum ve
St. John’s Wort – Hypericum perforatum, sarı kantaron – preparatları) birlikte
kullanılması, serotonin ile ilişkili etkilerin insidansını yükseltebilir (serotonin sendromu:
bkz. bölüm 4.4). Bu aktif maddelerin mirtazapinle kombinasyon şeklinde kullanılması
sırasında dikkatli olunması önerilir ve daha yakın klinik izlem gerekebilir.
• Mirtazapin, benzodiazepinlerin ve diğer sedatiflerin (özellikle antipsikotiklerin çoğu,
antihistamin H antagonistleri, opioidleri) etki artırabilir. Bu ilaçlar mirtazapin ile birlikte
1
reçete edildiğinde uyarı yapılmalıdır.
• Mirtazapin alkolün merkezi sinir sistemi (MSS) depresyonu etkisini artırabilir. Bu nedenle
mirtazapin kullanırken hastalara alkollü içeceklerden kaçınmaları tavsiye edilmelidir.
• Günde tek doz 30 mg mirtazapin, varfarin tedavisi gören hastalarda küçük fakat
istatistiksel olarak anlamlı düzeyde uluslarası normalize edilmiş oran (INR) artışına yol
açmıştır. Daha yüksek doz mirtazapinin daha fazla etki oluşturma olasılığı dışlanamaz.
Varfarin ile mirtazapinin birlikte kullanımında INR izlenmesi önerilir.
5 / 11Farmakokinetik etkileşimler:
• CYP3A4 indükleyicileri olan karbamazepin ve fenitoin ile mirtazapin klerensi yaklaşık iki
kat artar, ortalama plazma mirtazapin konsantrasyonları sırasıyla %60 ve %45 oranında
azalır. Karbamazepin ya da diğer hepatik metabolizma indükleyicileri (rifampisin gibi)
mirtazapin tedavisine eklendiğinde, mirtazapin dozunun azaltılması gerekebilir.
• Güçlü bir CYP3A4 inhibitörü olan ketokonazol ile eşzamanlı kullanımda mirtazapinin
plazma doruk düzeyleri ve Eğri Altındaki Alan (EAA) değeri sırasıyla yaklaşık %40 ve
%50 artırmıştır.
• Simetidin (CYP1A2, CYP2D6 ve CYP3A4’ün zayıf inhibitörü) ile birlikte mirtazapin
kullanıldığında, mirtazapinin ortalama plazma konsantrasyonu %50’den daha fazla
arttırabilir. Dikkatlice uygulanmalı ve güçlü CYP3A4 inhibitörleri, HIV proteaz
inhibitöleri, azol antifungaller, eritromisin, simetidin veya nefazodon ile mirtazapin
eşzamanlı kullanıldığında doz azaltılmalıdır.
• Etkileşim çalışmaları risperidon, paroksetin, amitriptilin veya lityum ile mirtazapinin eş
zamanlı kullanımı üzerine hiçbir farmakokinetik özelliklerini etkilememiştir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek ve karaciğer yetmezliği olan hastalarda mirtazapinin klerensi azalabildiğinden, bu
hasta grubunda mirtazapinin doz ayarlamaları gerekli olabilir.
Pediyatrik popülasyon:
Pediyatrik popülasyonda endikasyonu olmadığından herhangi bir etkileşim çalışması
bulunmamaktadır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar/doğum kontrolü ile ilgili veri bulunmamaktadır.
Gebelik dönemi
Mirtazapinin gebe kadınlarda kullanılmasına ilişkin sınırlı veriler, artmış konjenital
malformasyon riski göstermemektedir. Hayvanlarda yapılan çalışmalar, klinik olarak anlamlı
hiçbir teratojen etki göstermemiştir, ancak gelişimsel toksisite gözlenmiştir (bakınız bölüm
5.3). Gebe kadınlara reçete edilirken dikkatli olmak gerekmektedir. Eğer ZESTAT doğuma
veya doğumdan kısa bir süre öncesine kadar kullanılırsa, yenidoğanın, olası kesilme etkileri
göz önünde bulundurularak doğumdan sonra izlenmesi önerilir.
Hayvanlar üzerinde yapılan çalışmalar, gebelik / ve-veya / embriyonel / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
ZESTAT gerekli olmadıkça gebelik döneminde kullanılmamalıdır.
Laktasyon dönemi
Hayvan çalışmalarında ve insanlardaki sınırlı veriler, mirtazapinin anne sütüne çok az
miktarlarda geçtiğini göstermiştir. Bebeğin emzirerek beslenmesi/beslenmemesi veya
ZESTAT tedavisine devam edilmesi/edilmemesi kararı, anne sütünün bebeğe faydası ve
ZESTAT tedavisinin anneye faydaları hesaba katılarak verilmelidir.
6 / 11Üreme yeteneği / Fertilite
Mirtazapinin üreme yeteneği/fertilite üzerine herhangi yapılmış bir çalışma verisi yoktur.
4.7. Araç ve makine kullanımı üzerindeki etkiler
ZESTAT, araç ve makine kullanma yeteneği üzerinde hafif veya orta derecede etkili olabilir.
ZESTAT, konsantrasyon ve dikkat üzerinde olumsuz etki gösterebilmektedir (özellikle
tedavinin başlangıç evresinde). Hastalar, motorlu araç veya hareketli makinelerin kullanımı
gibi dikkat ve iyi konsantrasyon gerektiren potansiyel tehlikeli işlerden kaçınmalıdır.
4.8. İstenmeyen etkiler
Depresyondaki hastalarda hastalığın kendisi ile ilişkili birçok semptom ortaya çıkar. Bu
nedenle bazen bu semptomların hastalığın kendisine mi ait olduğu yoksa ZESTAT tedavisinin
sonucu olarak mı geliştiğinin ayrıştırılması güçtür.
Somnolans, sedasyon, ağız kuruması, kilo artışı, iştah artışı, sersemlik ve yorgunluk, plasebo-
kontrollü, randomize çalışmalarda, mirtazapin ile tedavi edilen hastaların %5’inden fazlasında
meydana gelen, en sık bildirilen advers olaylardır (aşağıya bakınız).
Hastalarda yapılan tüm plasebo-kontrollü, randomize çalışmalar (majör depresif bozukluk
dışındaki endikasyonlarda yapılanlar dahil) mirtazapinin advers reaksiyonları bakımından
değerlendirilmiştir. Meta-analizde, planlanan tedavi süresi en fazla 12 hafta olan ve günde 60
miligrama varan mirtazapin dozları verilen 1501 hastayla (134 kişi-yılı) plasebo verilen 850
hastanın (79 kişi-yılı) yer aldığı 20 çalışma ele alınmıştır. Bu çalışmaların uzatma dönemleri,
plasebo tedavisiyle karşılaştırılabilirliğin devam ettirilmesi amacıyla alınmamıştır.
Tablo 1, klinik çalışmalardaki mirtazapin tedavisi sırasında, plaseboya kıyasla istatistiksel
olarak anlam taşıyacak şekilde daha fazla görülen advers olaylarla, bizzat hastalar tarafından
bildirilen advers olayların kategorize edilmiş insidanslarını göstermektedir. Spontan
bildirimlerden advers reaksiyonların sıklığı, bu olayların klinik araştırmalarda bildirim
oranına dayanır. Plasebo-kontrollü, randomize çalışmalarda olmayan vakaların spontan
bildirimlerinden advers reaksiyon sıklığı mirtazapin ile ‘bilinmiyor’ olarak sınıflandırılmıştır.
Tablo 1. ZESTAT’ın advers reaksiyonları
Sistem organ Çok yaygın Yaygın Yaygın olmayan Seyrek Çok seyrek
sınıf (≥1/10) (>1/100-<1/10) (>1/1000- (>1/10000- (≤1/10000)
≤1/100) ≤1/1000)
Kan ve lenf *Kemik iliği
sistem depresyonu
hastalıkları (granülositopeni,
agranülositoz,
aplastik anemi
trombositopeni)
*Eozinofili
Metabolizma ve *Kilo artışı1 Hiponatremi
beslenme *İştah artışı1
hastalıkları
Psikiyatrik *Anormal *Kabuslar2 *İntihar
hastalıklar rüyalar *Mani düşüncesi6
*Konfüzyon *Ajitasyon2 *İntihar
*Anksiyete2,5 *Halüsinasyonlar davranışı6
*Uykusuzluk3,5 *Psikomotor
huzursuzluk
(akatizi,
7 / 11hiperkineziyi
içermektedir)
Sinir sistemi *Somnolans1,4 *Letarji1 *Parestezi2 *Myoklonus *Konvülsiyonlar
hastalıkları *Sedasyon1,4 *Sersemlik *Huzursuz bacak (travmalar)
*Başağrısı *Tremor *Senkop *Serotonin
sendromu
*Oral parestezi
Vasküler *Ortostatik *Hipotansiyon2
hastalıklar hipotansiyon
Gastrointestinal *Ağız kuruluğu *Bulantı3 *Oral hipoestezi *Ağızda ödem
hastalıklar *Diyare2
*Kusma2
Hepato-bilier *Serum trans
hastalıklar aminazlarında
yükselme
Deri ve deri altı *Egzantem2 *Stevens-Johnson
doku hastalıkları sendromu
*Büllöz dermatit
*Eritema
multiforme
*Toksik
epidermal
nekroliz
Kas- iskelet *Artralji
bozuklukları, bağ *Miyalji
doku ve kemik *Sırt ağrısı1
hastalıkları
Genel *Periferik
bozukluklar ve ödem1
uygulama *Yorgunluk
bölgesine ilişkin
hastalıkları
1 Klinik çalışmalarda bu olaylar mirtazapin tedavisi sırasında, plasebo kullanılmasına kıyasla istatistiksel olarak
anlamlı şekilde daha sık görülmüştür.
2 Klinik çalışmalarda bu olaylar mirtazapin tedavisi sırasında, plasebo kullanılmasına kıyasla daha sık
görülmüştür, ancak istatistiksel olarak anlamlı değildir.
3 Klinik çalışmalarda bu olaylar plasebo tedavisi sırasında, mirtazapin tedavisine kıyasla istatistiksel olarak
anlamlı şekilde daha sık görülmüştür.
4 N.B. dozun azaltılması genellikle, somnolans/sedasyonun daha az görülmesiyle sonuçlanmaz, ancak
antidepresan etkinliğini riske atabilir.
5 Antidepresanlarla tedavi sırasında genel olarak, anksiyete ve uykusuzluk (depresyona ait semptomlar olabilen)
gelişebilir veya şiddetlenebilir. Mirtazapin tedavisi sırasında anksiyete ve uykusuzluk gelişimi veya
şiddetlenmesi bildirilmiştir.
6 Mirtazapin tedavisi sırasında veya tedavinin bırakılmasından sonra erken dönemde, intihar düşünceleri ve
intihar davranışları bildirilmiştir (bakınız bölüm 4.4).
Klinik çalışmalar sırasındaki laboratuvar değerlendirmelerinde, transaminazlarda ve gamma-
glutamiltransferazda geçici artışlar gözlenmiştir (ancak bunlara eşlik eden advers olaylar
mirtazapin tedavisi sırasında, plaseboya eşlik edenlerden istatistik anlam taşıyacak şekilde
daha sık görülmemiştir).
8 / 11Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta:tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı ve tedavisi
Tek başına ZESTAT doz aşımı ile mevcut deneyimler doz aşımında gözlenen semptomların
hafif şiddette olduğunu göstermektedir. Merkezi sinir sistemi depresyonu ile birlikte
oryantasyon bozukluğu ve uzamış sedasyon, beraberinde taşikardi ve hiper ya da hipotansiyon
bildirilmiştir. Bununla birlikte, özellikle karışık doz aşımlarında ve tedavi edici dozdan çok
yüksek dozlarda daha ciddi (ölümü de içeren) sonuçlarla karşılaşma olasılığı vardır.
Doz aşımı olgularında, yaşamsal işlevler için uygun semptomatik ve destekleyici tedavi
uygulanmalıdır. Aynı zamanda aktif kömür veya gastrik lavaj da düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Diğer antidepresanlar
ATC Kodu: N06AX11
Mirtazapin, merkezi noradrenerjik ve serotonerjik sinir iletimini artıran, santral etkili aktif
presinaptik bir α2-antagonistidir. Artmış seratonerjik sinir iletimi özellikle 5-HT1 reseptörleri
üzerinden gerçekleşmektedir, çünkü 5-HT2 ve 5-HT3 reseptörleri mirtazapin tarafından bloke
edilmektedir. Mirtazapinin her iki enantiomerinin de antidepresif etkiye katkıda bulunduğu
kabul edilmektedir; S(+) enantiomeri α2 ve 5-HT2 reseptörlerini, R (-) enantiomeri ise 5-HT3
reseptörlerini bloke etmektedir.
Mirtazapinin sedatif etkilerinden histamin H1-antagonistik etkisi sorumludur. Pratik olarak
antikolinerjik aktivitesi yoktur ve terapötik dozlarda kardiyovasküler sistem üzerinde
herhangi bir etki görülmez.
5.2. Farmakokinetik özellikler
Genel özellikler
Emilim:
ZESTAT ağız yolundan alındıktan sonra etkin bileşik olan mirtazapin, hızlı ve iyi absorbe
edilmektedir (biyoyararlanım ≈ %50).
Dağılım:
Yaklaşık 2 saat sonra pik plazma düzeyine ulaşmaktadır. Mirtazapinin plazma proteinlerine
bağlanma oranı yaklaşık %85 düzeyindedir.
Biyotransformasyon:
Mirtazapinin büyük bir kısmı metabolize edilmekte ve birkaç gün içerisinde idrar ve feçes ile
atılır. Majör biyotransformasyon yolları demetilasyon, oksidasyon ve bunları takiben
konjügasyondur. İnsan karaciğer mikrozomları ile yapılan in vitro çalışmalardan elde edilen
veriler, CYP2D6 ve CYP1A2 isimli sitokrom P450 enzimlerinin, mirtazapinin 8-hidroksi
9 / 11metabolitinin, CYP3A4’ün ise N-demetil ve N-oksid metabolitlerinin oluşumundan sorumlu
olduğunu göstermektedir. Demetil metaboliti farmakolojik olarak aktiftir ve ana bileşik ile
aynı farmakokinetik profile sahip izlenimi vermektedir.
Karaciğer ve böbrek yetmezliğinde mirtazapinin klerensi azalabilmektedir.
Eliminasyon:
Ortalama eliminasyon yarılanma ömrü 20-40 saattir; 65 saate varan daha uzun yarılanma
ömrüne nadiren rastlandığı olmuştur ve genç erkeklerde daha kısa yarılanma ömrü
görülmüştür. Atılımın yarılanma ömrü günde tek doz uygulamaya imkan vermektedir. Daha
fazla birikim olmayan sabit plazma düzeylerine 3-4 gün sonra ulaşır. Mirtazapin önerilen doz
aralığında lineer bir farmakokinetik profile sahiptir. Gıda alımının mirtazapinin
farmakokinetiği üzerinde bir etkisi yoktur.
5.3. Klinik öncesi güvenlilik verileri
Klinik öncesi veriler, geleneksel güvenlilik farmakolojisi, tekrarlanan doz toksisitesi,
karsinojenisite veya genotoksisite çalışmalarının sonuçları temel alındığında insanlar için özel
bir tehlike ortaya çıkarmamıştır. Sıçan ve tavşanlarda üreme toksisitesi çalışmalarında,
herhangi bir teratojenik etki gözlenmemiştir. Sıçanlarda, insandaki maksimal terapötik
maruziyetin iki katı sistemik maruziyete implantasyon-sonrası fötus kaybında artış, yavruların
doğum ağırlığında azalma ve laktasyonun ilk üç günü sırasında hayatta kalan yavru sayısında
azalma eşlik etmiştir.
Mirtazapin, bir dizi gen mutasyonu, kromozomal ve DNA hasarı testlerinde genotoksisite
göstermemiştir. Bir sıçan karsinojenite çalışmasında bulunan tiroid bezi tümörleri ve bir fare
karsinojenite çalışmasında tespit edilen bir hepatoselüler neoplazi, yüksek dozdaki hepatik
enzim inhibitörleri ile yapılan uzun süreli tedavi ile bağlantılı türe özgü, non-genotoksik
yanıtlar olarak değerlendirilmiştir.
6. FARMASÖTİK ÖZELLİKLER
6.1. Yardımcı maddelerin listesi
Krospovidon
Mannitol (E421)
Mikrokristalize selüloz
Aspartam (E951)
Çilek guarana aroması
Nane aroması
Kolloidal anhidr silika
Magnezyum stearat
Saflaştırılmış su
6.2. Geçimsizlikler
Geçerli değildir.
6.3. Raf ömrü
24 ay.
10 / 116.4. Saklamaya yönelik özel tedbirler
25°C’nin altındaki oda sıcaklığında ve orijinal ambalajında saklayınız.
6.5. Ambalajın niteliği ve içeriği
30 tablet içeren Alu/Alu folyo ambalajlarda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4 34467
Maslak /Sarıyer/İstanbul
Tel: 0212 336 84 00
Fax: 0212 276 20 20
8. RUHSAT NUMARASI
2019/511
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 26.09.2008
Yeni ruhsat tarihi: 10.10.2019
Ruhsat yenileme tarihi:
10. KÜB’ÜN YENİLENME TARİHİ
11 / 11