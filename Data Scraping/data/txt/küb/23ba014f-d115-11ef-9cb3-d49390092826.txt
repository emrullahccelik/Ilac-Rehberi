KISA ÜRÜN BİLGİSİ
1. BEŞERİ TIBBİ ÜRÜNÜN ADI
ANDROVİUM® %2 topikal çözelti
2. KALİTATİF VE KANTİTATİF BİLEŞİMİ
Etkin madde:
1 ml çözelti 20 mg Minoksidil içerir.
Her püskürtme (0.2 ml) 4 mg Minoksidil içerir.
Yardımcı madde(ler):
Propilen glikol 207 mg/ml
Yardımcı maddeler için 6.1’e bakınız.
3. FARMASÖTİK FORM
Berrak ve renksiz-açık sarı renkli çözelti
Topikal olarak kuru saça ve saç derisine uygulanır.
4. KLİNİK ÖZELLİKLER
4.1. Terapötik endikasyonları
Kelliğin (Androgenetik Alopesinin) uzun süreli tedavisinde, saç dökülmesinin önlenmesi ve
saç büyümesinin uyarılmasında kullanılır.
Saçların yeniden büyümesinin başlangıcı ve yoğunluğu hastalar arasında değişkenlik
gösterebilir. Verilerdeki eğilimler, daha genç, daha kısa süredir kellik yaşayan veya tepe
noktasında daha küçük bir kellik alanı olan hastaların ANDROVİUM®’a yanıt verme
olasılığının daha yüksek olduğunu ortaya koysa da bireysel yanıtlar değişkenlik gösterebilir.
4.2. Pozoloji ve uygulama şekli
Pozoloji / uygulama sıklığı ve süresi
18-65 yaş arasındaki yetişkinler:
ANDROVİUM®’un topikal uygulamasından önce saç ve saç derisinin tamamen kuru
olduğundan emin olmak gerekir. ANDROVİUM® saç dökülmesi olan bölgeye; günde 2 kez 5
püskürtme (1 ml) sabah ve akşam olmak üzere uygulanır. Doz sayısı kesinlikle artırılmamalıdır.
Günlük olarak toplamda 2 ml’lik doz aşılmamalıdır.
Uygulama şekli
Sprey başlığı ile saç dökülmesinin olduğu bölgeye bir kez püskürtülüp, parmaklarla masaj yolu
ile uygulanır. Bu işlem 5 kez tekrarlanır, ardından eller iyice yıkanır. Bölgenin büyüklüğü ne
olursa olsun, uygulanan doz 5 püskürtmeyi (1 ml) aşmamalıdır. Bir şişe 30 günlük kullanım
dozu içerir. Kuru saç ve saç derisi dışında başka hiçbir bölgeye temas ettirilmemelidir.
İstenmeden temas ettirildiğinde bölge bol su ile yıkanmalıdır. ANDROVİUM® kullanılması
unutulduğunda, bir sonraki gün yine normal dozlarda uygulanmalıdır.
Saç büyümesinin görünür hale gelmesi için günde 2 kez en az 4 ay kullanım gerekebilir.
1/12Saç çıkması durumunda, saç büyümesinin devam edebilmesi için günde 2 kez yapılan
uygulamalara devam edilmelidir.
Anektodal kanıtlar; ANDROVİUM® kullanımını bıraktıktan üç ya da dört ay sonra, yeniden
büyüyen saçların kaybolduğunu ve kelliğin devam ettiğini belirtmiştir.
1 yıl sonra bir iyileşme olmaması halinde tedavi bırakılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve/veya karaciğer yetmezliği olan hastalarda özel bir doz ayarlamasına gerek yoktur.
Pediyatrik popülasyon:
18 yaşından küçüklerde ANDROVİUM®’un etkililik ve güvenliliği kanıtlanmamıştır,
dolayısıyla kullanımı önerilmemektedir.
Geriyatrik popülasyon:
65 yaşından büyüklerde ANDROVİUM®’un etkililik ve güvenliliği kanıtlanmamıştır,
dolayısıyla kullanımı önerilmemektedir.
4.3. Kontrendikasyonlar
ANDROVİUM® aşağıdaki durumlarda kontrendikedir:
 Minoksidil, etanol ya da propilen glikole duyarlılığı olan kişilerde,
 Tedavi edilmiş ya da edilmemiş hipertansiyonu olanlarda,
 Saç derisinde herhangi bir anomalisi olan kişilerde (sedef hastalığı ve güneş yanığı
dahil),
 Saç derisi tıraşlı kişilerde,
 Oklüzif pansuman ya da diğer topikal medikal ürünleri kullanan kişilerde.
4.4. Özel kullanım uyarıları ve önlemleri
ANDROVİUM® kullanımına başlamadan önce, kullanıcının saç derisinin sağlıklı ve normal
olup olmadığı belirlenmelidir. Topikal minoksidil iltihaplı, enfekte, yaralı ya da ağrılı saç
derisine uygulanmamalıdır (Bkz. Bölüm 4.3).
Minoksidil sadece androgenetik alopesi tedavisinde endikedir. Başka hiçbir tip saç dökülmesi
ve kellikte kullanılmamalıdır (ailesinde saç dökülmesi öyküsü bulunmayanlar, ani ve yamalı
saç dökülmesi olanlar, doğuştan saç dökülmesi olanlar veya sebebi bilinmeyen saç dökülmeleri
gibi).
Hipotansiyon, göğüs ağrısı, hızlı kalp atışı, baygınlık, baş dönmesi, ani ve açıklanamayan kilo
artışı, el ve ayaklarda şişme, kafa derisinde kalıcı kızarıklık, iritasyon veya herhangi başka bir
beklenmedik sorun yaşayan hastalar ANDROVİUM® kullanımını bırakıp doktora görünmelidir
(Bkz. Bölüm 4.8.).
Bilinen bir kardiyovasküler hastalığı veya kardiyak aritmisi olan hastalar ANDROVİUM®
kullanmadan önce bir hekime başvurmalıdır.
Bazı hastalar ANDROVİUM® kullanımı sonucunda saç rengi ve/veya saç dokusu değişimleri
yaşamışlardır.
2/12ANDROVİUM® harici kullanım içindir. Saç derisi dışında vücudun diğer bölgelerine
uygulamayınız. Tavsiye edilen dozdan daha fazla veya daha sık kullanmak daha iyi sonuçlar
almanızı sağlamayacaktır. Saç derisi dışındaki vücudun diğer bölgelerine teması halinde
istenmeyen tüylenmeye sebep olabilir.
ANDROVİUM® uygulaması sonrası eller iyice yıkanmalıdır. Spreyi solumaktan kaçınılmalıdır.
Bazı kullanıcılar ANDROVİUM® kullanımına başladıktan sonra saç dökülmelerinin arttığını
bildirmişlerdir. Bu durum, minoksidilin saç büyüme döngüsünde değişime yol açmasından
kaynaklanır. Saçlar telogen fazdan anagen faza geçer. Yeni saçlar büyüdükçe eskiler dökülür.
Bu geçici saç dökülmesi genellikle ANDROVİUM® kullanımına başladıktan 2 ile 6 hafta
arasında görülmeye başlar ve birkaç hafta içinde gerilemeye başlar. Eğer dökülme 2 haftadan
daha uzun süre devam ederse, ANDROVİUM® kullanılmamalıdır.
ANDROVİUM®’un aşırı kullanımında, sistemik etki oluşturacak kadar minoksidil emildiğini
gösterecek kanıt olmasa da kötüye (suistimal) kullanım, bireysel farklılıklar, aşırı hassasiyet,
deride inflamasyon veya hastalıklar (saç derisinde eksfoliyasyon veya sedef gibi) dolayısıyla
epidermal bariyerin bütünlüğünde azalma nedeniyle daha yüksek emilim görülebilir.
Kazayla yutulması durumunda ciddi kardiyak advers olaylara neden olabilir. Bu nedenle, bu
ürün çocukların ulaşamayacağı yerlerde tutulmalıdır.
ANDROVİUM®, gözlerde yanma ve tahrişe sebep olabilecek etanol (alkol) içermektedir.
Yanlışlıkla hassas yüzeylere (göz, aşınmış deri ve mukoza gibi) temas etmesi durumunda bu
bölge bol su ile yıkanmalıdır.
ANDROVİUM® içeriğindeki propilen glikol; ciltte iritasyona neden olabilir.
4.5. Diğer tıbbi ürünlerle etkileşimler ve diğer etkileşim şekilleri
Bu ürün eş zamanlı olarak saç derisi üzerine topikal olarak uygulanan diğer ilaçlar ile birlikte
kullanılmamalıdır.
Kortikosteroidler, tretinoin, ditranol veya vazelin gibi stratum korneum bariyerini değiştirebilen
topikal ilaçlar eş zamanlı olarak uygulandığı takdirde, minoksidil emiliminde artışa sebep
olabilir. Klinik olarak kanıtlanmamış olmasına rağmen, absorbe edilmiş minoksidilin periferik
vazodilatör kaynaklı ortostatik hipotansiyonu güçlendirme olasılığı teorik olarak söz
konusudur.
Guanetidilin, minoksidilin oral formülasyonları ile etkileşiminin hızlı ve belirgin kan basıncı
düşüklüğüne sebep olduğu rapor edilmiştir. Teorik olarak topikal minoksidil ile guanetidinin
de etkileşme olasılığı bulunmaktadır.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
Geriyatrik popülasyon:
Geriyatrik popülasyonlara ilişkin etkileşim çalışması bulunmamaktadır.
3/124.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
ANDROVİUM®’un gebe kadınlarda kullanımına ilişkin yeterli veri mevcut değildir. Bu
nedenle çocuk doğurma potansiyeli bulunan kadınlarda kullanılmamalıdır.
Gebelik dönemi
ANDROVİUM®’un gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (Bkz.
Bölüm 5.3). Hayvanlarda yapılan çalışmalarda insanlarda kullanılan maruziyet dozlarının çok
üstündeki maruziyet dozlarında fetal risk göstermiştir. İnsanlarda ceninin zarar görme
potansiyel riski vardır. Bu nedenle gebe kadınlarda kullanılmamalıdır.
Laktasyon dönemi
Minoksidil’in topikal uygulamada az miktarda da olsa süte geçtiği bilinmektedir. Potansiyel
yan etkilerinden dolayı emzirme döneminde kullanılmamalıdır.
Üreme yeteneği/fertilite
Üreme yeteneği ile ilgili veri bulunmamaktadır.
4.7. Araç ve makine kullanma yeteneği üzerindeki etkiler
Bu ürün baş dönmesini de içeren sersemlik hali ve hipotansiyona neden olabilir. Böyle bir etki
durumunda hastalar araç veya makine kullanmamalıdır (Bkz. Bölüm 4.8).
4.8. İstenmeyen etkiler
Topikal uygulanan minoksidilin güvenliliği, %2’lik veya %5’lik Minoksidil çözeltisinin
yetişkinlerde değerlendirilen 7 plasebo-kontrollü randomize klinik araştırma ve %5’lik köpük
formülasyonunun iki plasebo-kontrollü randomize klinik araştırma verilerine dayanmaktadır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Yaygın: Aşırı duyarlılık reaksiyonları (yüz ödemi, yaygın kızarıklık, yaygın kaşıntı, yüzde
şişlik, boğaz sıkışması dahil)
Bilinmiyor: Anjiyoödem (dudakta ödem, dudakta şişlik, ağızda ödem, orofaringeal şişlik,
boğazda ödem, dilin şişmesi ve dil ödemi dahil)
Psikiyatrik hastalıklar
Bilinmiyor: Depresif mod
Sinir sistemi hastalıkları
Çok yaygın: Baş ağrısı
Yaygın olmayan: Baş dönmesi
Göz hastalıkları
Bilinmiyor: Gözde iritasyon
4/12Kardiyak hastalıklar
Yaygın: Göğüs ağrısı
Yaygın olmayan: Çarpıntı
Bilinmiyor: Nabız artışı
Vasküler hastalıklar
Bilinmiyor: Hipotansiyon
Solunum, göğüs bozuklukları ve mediastinal hastalıkları
Yaygın olmayan: Dispne (nefes darlığı)
Gastrointestinal hastalıklar
Yaygın olmayan: Bulantı
Bilinmiyor: Kusma
Deri ve deri altı doku hastalıkları
Yaygın: Hipertrikoz (kadınlar da dahil olmak üzere yüz bölgesinde istenmeyen tüylenme),
kaşıntı (uygulama yerinde kaşıntılı döküntü ve gözde kaşıntı), kızarıklık (uygulama bölgesinde
püstüler, papüler yaygın vestibüler ve maküler döküntü), dermatit (uygulama bölgesinde
alerjik, atopik ve seboreik dermatit).
Seyrek: Saç dokusunda değişim
Bilinmiyor: Ciltte kuruluk, ciltte pul pul dökülme (uygulama bölgesinde, eksfoliyatif döküntü
ve eksfoliyatif dermatit), akne (akne benzeri döküntüler), geçici saç dökülmesi (Bkz. Bölüm
4.4) saç renginde değişiklik.
Genel bozukluklar ve uygulama bölgesine ilişkin hastalıkları
Yaygın: Periferik ödem
Yaygın olmayan: Uygulama bölgesi reaksiyonları (Bazen kulaklar ve yüz gibi saç derisi
yakınındaki yapılarda genellikle kaşıntı, tahriş, ağrı, kızarıklık, ödem, kuru cilt, döküntü ve
bazen daha şiddetli eksfoliyasyon, dermatit, kabarma, kanama ve ülser oluşabilir).
Araştırmalar
Yaygın: Kilo artışı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve doz aşımı tedavisi
ANDROVİUM® vücudun daha geniş bölgelerine ya da saçlı derinin dışındaki bölgelere
önerilen dozdan fazla uygulandığında, minoksidilin emilim potansiyeli artabilir.
ANDROVİUM®’un içerdiği minoksidil konsantrasyonu sebebiyle, kazara yutulması
sonucunda ilacın farmakolojik etkisine bağlı olarak sistemik etkiler üretme potansiyeline
sahiptir (5 ml ANDROVİUM® 100 mg minoksidil içerir; bu da hipertansiyon tedavisi için
5/12önerilen oral minoksidil uygulaması için tavsiye edilen maksimum yetişkin dozuna tekabül
etmektedir).
Minoksidilin doz aşımı belirtileri ve semptomları başta sodyum ve su tutulması olmak üzere,
taşikardi ve hipotansiyon ile ilişkili kardiyovasküler etkiler olacaktır. Taşikardi, hipotansiyon,
baş dönmesi ve uyuşukluk da oluşabilir.
Tedavi
Minoksidilin doz aşımı tedavisi semptomatik ve destekleyici olmalıdır. Sıvı retansiyonu uygun
bir diüretik tedavi ile yönetilebilir. Klinik olarak anlamlı taşikardi beta-adrenerjik bloke edici
bir ajan uygulaması ile kontrol edilebilir.
5. FARMAKOLOJİK ÖZELLİKLERİ
5.1. Farmakodinamik özellikleri
Farmakoterapötik grup: Diğer dermatolojik preparatlar
ATC kodu: D11AX01
ANDROVİUM®’un etkililiği faz (III) klinik çalışmasıyla 48 haftalık tedavi periyodunda
değerlendirilmiştir
Bu çalışmada % 5’lik çözelti, %2’lik topikal çözelti ve etkin madde içermeyen taşıyıcı ürünle
karşılaştırılmıştır.
Birincil etkililik kriteri, uygulanan saç derisinin 1,0 cm2 referans alanındaki vellüs dışı saç
sayısı olmuştur. Bu çalışmalarda bu parametrede gözlenen ortalama değişimler anlamlı derece
aktif tedavi lehine olmuştur. Önemli bir doz cevabı da gösterilmiştir. Sonuçlar aşağıdaki tabloda
özetlenmiştir:
Başlangıç ile karşılaştırıldığında saç derisinin referans 1,0 cm2 alanındaki vellüs dışı saç
sayısındaki ortalama değişiklik:
ANDROVİUM®
(n=139) (n=142) (n=71) Eşleştirilmiş
minoksidil % 5 minoksidil % 2 Taşıyıcı karşılaştırma
Başlangıç 151,1 143,6 152,4
değeri
Başlangıç Başlangıç Başlangıç
değerinden ortalama değerinden ortalama değerinden ortalama
değişiklik değişiklik değişiklik
8 hafta +29,7 +24,9 +14,3 % 5 > % 2 > taşıyıcı
16 hafta +35,3 +29,8 +15,3 % 5 > % 2 > taşıyıcı
32 hafta +29,0 +22,2 +7,7 % 5 > % 2 > taşıyıcı
48 hafta +18,6 +12,7 +3,9 % 5 > % 2 > taşıyıcı
6/12Etkililik, başlangıç noktası ile çeşitli zaman noktalarında çekilen fotoğraflar ile de
karşılaştırılmıştır.
Değerlendirme hastalar tarafından 100 mm görsel analog ölçek kullanılarak ve saç derisinde
saçlanma değerlendirilerek; 0 noktasında çok az saç derisi saçlanması, 50 mm hiç fark
olmaması ve 100 mm çok daha fazla saç derisi saçlanması temel alınarak yürütülmüştür.
Ek olarak, başlangıçta ve 48 hafta sonra çekilen fotoğrafları karşılaştıran 2 kör gözlemci
tarafından bir değerlendirme yapılmıştır. Farklılıklar, 7 noktalı kategorik ölçek ile
değerlendirilmiştir:
Yoğunluk artışı
Orta dereceli artış
Minimal artış
Değişiklik yok
Minimal kayıp
Orta dereceli kayıp
Yoğun kayıp
Saç derisinin saçlanmasında hasta değerlendirmesi:
ANDROVİUM® Eşleştirilmiş
(n=139) (n=142) (n=71) karşılaştırma
minoksidil % 5 minoksidil % 2 Taşıyıcı
mm mm mm
16 hafta 63,5 58,2 51,4 % 5 > % 2 > taşıyıcı
32 hafta 63,4 58,0 52,0 % 5 > % 2 > taşıyıcı
48 hafta 62 56,9 51,0 % 5 > % 2 > taşıyıcı
Klinik yanıtın fotoğraflarla değerlendirilmesi (Gözlemci 1)
Yoğunluk Orta dereceli Minimal artış Değişiklik Saç kaybı
Değerlendirme
artışı % artış % % yok % %
yapılamadı
Minoksidil 2,2 37,4 22,3 31,7 5,0 1,4
% 5
Minoksidil 2,8 19,7 21,1 50,0 2,8 3,5
% 2
Taşıyıcı 0 7,0 22,5 60,0 9,9 0
7/12Klinik yanıtın fotoğraflarla değerlendirilmesi (Gözlemci 2)
Yoğunluk Orta dereceli Minimal artış Değişiklik Saç kaybı
Değerlendirme
artışı % artış % % yok % %
yapılamadı
Minoksidil 10,1 20,1 23,7 28,8 6,5 10,8
% 5
Minoksidil 3,5 12,0 22,5 47,2 1,4 13,4
% 2
Taşıyıcı 0 7,0 9,9 60,6 14,1 8,5
Bu fotoğrafik verilere dayanarak, minoksidil % 5 ile 48 hafta boyunca tedavi edilen hastaların
%60’ında, taşıyıcı uygulanılan hastaların ise ortalama %23’ünde saçın yeniden büyümesi
olarak tanımlanan saç derisinin saçlanmasında artış tespit edilmiştir. Bunlardan minoksidil %5
ile tedavi edilenlerin % 35’inde, sadece taşıyıcı uygulananların ise % 7’sinde daha yoğun ya da
orta dereceli artış görülmüştür. Ayrıca, minoksidil %5 ile tedavi edilen hastaların % 30’u ile
sadece taşıyıcı alan hastaların % 60’ında saç büyümelerinin fotoğrafik değerlendirmelerinin
arasında bir değişiklik olmadığına karar verilmiştir. Bu nedenle, minoksidil %5 ile tedavi edilen
hastaların 5’te 4’ünde, sadece taşıyıcı alan hastaların ise buna kıyasla 4’te 3’ünde saç kaybının
stabil olması (saçın yeniden büyümesi ve saç dökülmesinin durması olarak ifade edilmektedir)
beklenmektedir.
Minoksidil % 2’nin etkililiği faz (III) klinik çalışmasıyla kadınlarda 48 haftalık tedavi
periyodunda değerlendirilmiştir.
Bu çalışmalarda minoksidil % 2, minoxidil aktif bileşeni içermeyen ürün aracıyla
karşılaştırılmıştır. Birincil etkinlik alanı, etkilenen kafa derisinin 1,0 cm2 referans alanındaki
vellüs olmayan saç sayısıydı. Bu çalışmalarda bu parametrede gözlemlenen ortalama
değişiklikler önemli ölçüde minoksidil % 2 lehineydi ve şu şekildeydi:
Başlangıç ile karşılaştırıldığında saç derisinin referans 1,0 cm2 alanındaki vellüs dışı saç sayısındaki ortalama
değişiklik
ANDROVİUM®
minoksidil % 2 Taşıyıcı Eşleştirilmiş karşılaştırma
Başlangıç 150,4 138,4
değeri
Başlangıç değerinden Başlangıç değerinden
ortalama ortalama
değişiklik değişiklik
16 hafta +35,9 +20,0 % 2 > taşıyıcı
32 hafta +26,7 +15,2 % 2 > taşıyıcı
48 hafta +20,7 +9,4 % 2 > taşıyıcı
8/12Bir etkinlik kriteri olarak vellüs dışı saç sayısının kullanılması, minoksidil % 2’nin 48
haftalık tedaviye takiben bir araç kullanan hastaların %69’una kıyasla hastaların %88’inde
ve 32 haftalık tedaviye takiben bir araç kullanan hastaların %73’üne kıyasla hastaların
%87’inde saç dökülmesini stabilize ettiğini (yeniden büyüme veya kayıp olmaması olarak
tanımlanır) göstermiştir.
Klinik çalışmalarda kadın hastaların kendi değerlendirmeleri, 8 aylık tedaviden sonra
kadınların yaklaşık %60’ında saç büyümesinin rapor edildiğini göstermiştir.
Görünür saç büyümesinin hasta değerlendirmesi:
Görünür saç büyümesinin hasta değerlendirmesi
8 ay minoksidil %2 kullanımı 4 ay ürün araç kullanımı sonrası
sonrası yeniden büyüme bildiren yeniden büyüme bildiren kadın
kadın hasta yüzdesi (%) hasta yüzdesi (%)
Minimum yeniden 30-40 29-33
büyüme
Orta ila yoğun 20-25 7-12
yeniden büyüme
Toplam 55-59 40-41
Ek olarak, minoksidil %2’nin araç için karşılık gelen rakamlar 69 ve %74 iken stabilizasyonun
88 ve %87 olduğu klinik çalışmalardan yapılan hesaplamaya göre 5 kadından 4’ünde saç
dökülmesini stabilize ettiğini (yeniden büyüme veya kayıp olmaması olarak tanımlanır)
göstermiştir.
ANROVİUM®’a verilen bireysel yanıtlar değişkenlik gösterilebilir ve öngörülemez.
Minoksidilin saç büyütme mekanizması tam olarak anlaşılmış değildir, fakat aşağıda şekillerde
minoksidil androgenetik alopesinin saç dökülmesi sürecini tersine çevirebilmektedir:
− saç çapında artış
− anagen büyümesini uyarmak
− anagen fazını uzatmak
− telogen fazlarından anagen iyileşmesini uyarmak
Periferik bir damar genişletici olarak minoksidil saç köklerindeki mikro dolaşımı artırır.
Vasküler Endotelyal Büyüme Faktörü (Vascular Endothelial Growth Factor-VEGF) minoksidil
ile uyarılır. Vasküler endotelyal faktör bir yüksek metabolik aktivite göstergesi olan ve anagen
fazda gözlemlenen artmış kapiller fenestrasyonun muhtemel sorumlusudur.
9/125.2.Farmakokinetik özellikleri
Genel özellikler
Emilim:
ANDROVİUM® ile tedavi sırasında sistemik etkilere ilişkin kanıt tespit edilememesi, normal
sağlam deriden topikal uygulanan minoksidilin emiliminin düşük olduğunu gösterir. Topikal
olarak uygulanan minoksidilin sistemik emilimi toplam dozun % 1 ile % 2’si aralığındadır.
Erkeklerde yapılan bir çalışmada, %2 çözelti için minoksidil konsantrasyon-zaman eğrisi
(AUC), 2,5 mg oral doz uygulaması sonrası ortalama AUC 35,1 ng·sa/ml’ye kıyasla ortalama
7,54 ng·sa/ml olmuştur. Topikal çözelti için ortalama pik plazma konsantrasyonu (C ), 2,5
maks
mg oral dozu takiben 18,5 ng/ml’ye kıyasla 1,25 ng/ml olmuştur.
Dağılım:
İn vitro çalışmalardan minoksidilin insan plazma proteinlerine tersinir bağlandığında dair
birtakım kanıtlar elde edilmiştir. Ancak topikal olarak uygulanan minoksidilin sadece % 1 ya
da % 2’si emildiğinden topikal uygulama sonrası meydana gelen plazma proteinine bağlanma
miktarı da klinik açıdan önemsiz olmaktadır. İntravenöz uygulamadan sonra minoksidil dağılım
hacmi 70 litre olarak tahmin edilmiştir.
Biyotransformasyon:
Topikal uygulama sonrası absorbe olan minoksidilin %60’ı öncelikle karaciğerde minoksidil
glukuronide metabolize edilir.
Eliminasyon:
Minoksidil ve metabolitleri idrarla neredeyse tamamen ve feçes yolu ile ise küçük bir miktarda
atılır. Kullanımı bıraktıktan dört gün sonra topikal olarak uygulanan minoksidilin yaklaşık
olarak % 95’i atılır.
Doğrusallık/Doğrusal olmayan durum:
Minoksidil doğrusal bir farmakokinetik profil gösterir.
5.3. Klinik öncesi güvenlilik verileri
Klinik öncesi veriler, konvansiyonel güvenilirlik farmakolojisi, tekrarlanan doz toksisitesi,
genotoksisite, karsinojenik potansiyel, üreme için toksisite araştırmalarına dayanarak insanlar
için özel tehlike ortaya koymamıştır.
Köpeklerde minoksidilin kardiyak etkileri, şiddetli hemodinamik etkilere ve buna bağlı kalpte
değişikliklere neden olan düşük dozlar açısından türe özgüdür. Mevcut veriler, minoksidil ile
topikal veya oral yoldan tedavi edilen insanlarda benzer kardiyak etkilerin meydana
gelmediğini göstermektedir.
Mutajenite
Minoksidil, birçok in-vitro ve in-vivo çalışmada mutajenik/genotoksik potansiyele dair
herhangi bir kanıt göstermemiştir.
10/12Teratojenite
Sıçan ve tavşanlarda hayvan üreme toksisite çalışmaları, maternal toksisite işaretleri ve insan
maruziyeti için olanlara kıyasla çok yüksek maruz kalma seviyelerinde (19’dan 570 katı insan
maruziyeti) fetüste bir risk göstermiştir. Uzak olmasına karşın, insanlarda fetüse zarar verme
riski düşük de olsa mevcuttur.
Fertilite
Sıçanlarda yapılan preklinik fertilite çalışmalarında, oral yolla uygulandığında 3mg/kg/gün’e
eşit veya daha fazla (insan maruziyetinin en az 21 katı) ve deri altı uygulandığında 9
mg/kg/gün’den fazla (insan maruziyetinin en az 64 katı) minoksidil dozları azalan gebelik ve
implantasyon oranlarının yanı sıra canlı yavru sayısında bir azalma ile ilişkilendirilmiştir.
6. FARMASÖTİK ÖZELLİKLERİ
6.1. Yardımcı Maddelerin Listesi
Propilen glikol
Etanol (%96)
Saf su
6.2. Geçimsizlikler
Ürünün formülasyonunda likit ilaç imalatlarında yaygın olarak kullanılan ve özellikleri
farmakopelerde tanımlanan ve bilinen farmasötik yardımcı maddeler tercih edilmiştir.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında kuru, karanlık bir yerde ve ambalajında saklayınız. Aşırı
sıcaktan ve ateşten uzak tutunuz.
6.5. Ambalajın niteliği ve içeriği
Plastik kapaklı, 0,2 ml püskürtme dozajlı sprey pompalı beyaz HDPE şişe, karton kutuda 1 x
60 ml ve 2 x 60 ml’lik ambalajlarda kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
ASSOS İlaç, Kimya, Gıda Ürünleri Üretim ve Tic. A.Ş.
Ümraniye 34773, İSTANBUL
Tel: 216 612 91 91
Faks: 216 612 91 92
8. RUHSAT NUMARASI
2016/485
11/129. İLK RUHSAT TARİHİ
10.06.2016
10. KÜB’ÜN YENİLENME TARİHİ
-
12/12