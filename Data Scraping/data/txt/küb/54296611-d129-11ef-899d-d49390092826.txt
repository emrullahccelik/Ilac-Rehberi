KISA ÜRÜN BİLGİSİ
1. BEŞERİ TIBBİ ÜRÜNÜN ADI
VENOTREX 50 mg değiştirilmiş salımlı film kaplı tablet
2. KALİTATİF VE KANTİTATİF BİLEŞİM
Etkin madde:
Her bir tablet, etkin maddesi susuz essin olarak hesaplanan 50 mg triterpen glikozide eşdeğer
178,5 - 263,2 mg at kestanesi tohumlarının kuru ekstresini (4-6:1) ihtiva eder.
Yardımcı maddeler:
Yardımcı maddeler için, bakınız 6.1.
3. FARMASÖTİK FORM
Film kaplı tablet
Açık kahverengi, yuvarlak tabletler
4. KLİNİK ÖZELLİKLER
4.1. Terapötik endikasyonlar
 Bacaklardaki venöz hastalıklara (kronik venöz yetmezlik) bağlı gözlenen
semptomların (ağrı, ağırlık hissi, noktürnal kramplar, kaşıntılı ve şişmiş bacaklar gibi)
azaltılmasında,
 Hemoroid semptomlarının (ağrı, eksüdasyon, kaşıntı ve kanama) ve
komplikasyonlarının azaltılmasında ve tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doz ve tedavi süresi tedavi edilecek hastalığa göre hekim tavsiyesi ile belirlenir.
Hekim tarafından başka şekilde önerilmediği takdirde günde iki defa yemekten önce bir tablet
çiğnenmeden ve bir miktar sıvı ile birlikte alınır.
VENOTREX semptomatik tedavide endikedir. Semptomlar devam ettikçe tedaviye de devam
edilmesi gerekmektedir. Ancak 14 gün içinde iyileşme kaydedilmiyor ve şikayetler devam
ediyor ise doktora başvurmak gerekmektedir.
1Uygulama şekli:
Sadece ağızdan kullanım içindir.
Yemekten önce günde 2 defa, tabletlerin çiğnenmeden su ile alınması gerekmektedir.
Özel popülasyonlara ilişkin ek bilgiler:
Böbrek/Karaciğer yetmezliği: Böbrek/Karaciğer yetmezliği olanlarla ilgili yapılmış klinik
çalışma yoktur.
Pediyatrik popülasyon: 18 yaş altındaki hastalarda etkinlik ve güvenilirliği gösterilmemiştir.
Geriyatrik popülasyon: Yaşlı hastalarda yapılmış klinik çalışma yoktur.
4.3. Kontrendikasyonlar
VENOTREX tablet içeriğindeki herhangi bir maddeye karşı alerjisi olduğu bilinen hastalarda
kullanılmamalıdır.
4.4. Özel kullanım uyarıları ve önlemleri
Önerilen dozlarda kullanıldığı takdirde, VENOTREX ile ilgili herhangi bir özel uyarı yoktur.
4.5. Diğer tıbbi ürünler ile etkileşimler ve diğer etkileşim şekilleri
VENOTREX ile herhangi bir ilaç etkileşimi bildirilmemiştir.
Özel popülasyonlara ilişkin ek bilgiler
Özel popülasyonlar ile ilgili olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi C’dir.
VENOTREX ile tedavi sırasında aktif maddelerin süte geçip geçmediği bilinmemektedir.
Şimdiye kadar edinilen bilgiler VENOTREX tabletlerin tavsiye edilen dozu geçmeden
hamileler ve emziren anneler tarafından kullanımında herhangi bir sakınca bulunmadığı
yönündedir.
2Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar/doğum kontrolü ile ilgili veri bulunmamaktadır.
Gebelik dönemi
VENOTREX’in plasental bariyeri geçip geçmediği bilinmediğinden, ilacın gebe kadına
sağlayacağı yararın fetüs üzerindeki potansiyel riskini haklı göstereceğine inanılıyorsa
kullanılmalıdır.
Hayvanlar üzerinde yapılan çalışmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
Laktasyon dönemi
VENOTREX ile tedavi sırasında aktif maddelerin süte geçip geçmediği bilinmemektedir.
Bu nedenle emziren annelerde önerilmemektedir.
Üreme yeteneği / fertilite
Üreme yeteneği üzerinde etkisi bilinmemektedir.
4.7. Araç ve makine kullanımı üzerindeki etkiler
VENOTREX alan hastaların araç ve makine kullanma yeteneklerinde herhangi bir bozulma
olabileceğini düşündüren bildirilmiş advers olay yoktur.
4.8. İstenmeyen etkiler
Sıklıklar şu şekilde tanımlanır: Çok yaygın (1/10); yaygın (1/100 ila <1/10); yaygın
olmayan (1/1000 ila <1/100); seyrek (1/10000 ila <1/1000); çok seyrek (<1/10000),
bilinmiyor (eldeki verilerden hareketle tahmin edilemiyor)
Gastrointestinal hastalıklar
Seyrek: Bulantı, kusma, ishal
Deri ve deri altı doku hastalıkları
Seyrek: Kaşıntı
Genel bozukluklar ve uygulama bölgesine ilişkin hastalıklar
Çok Seyrek: Ciddi allerjik reaksiyon
3Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
VENOTREX’in aşırı doz alınmasından dolayı herhangi bir yan etki bulgusuna
rastlanmamıştır. Nadiren antiemetikler ile bulantı-kusma için semptomatik tedavi gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vazoprotektifler
ATC Kodu: C05CX03
Etki mekanizması:
Birçok deneysel çalışmada triterpen glikozid karışımı essinin antieksüdatif ve venotonik etkisi
olduğu gösterilmiştir. Bu özellikleri ile VENOTREX venoaktif ilaçlar sınıfında yer
almaktadır ve variköz venleri olan hastalarda bacaklarda venöz konjesyona bağlı olarak ortaya
çıkan ağrı, ağırlık hissi, şişlik, noktürnal kramplar ve kaşıntı gibi semptomların tedavisinde
kullanılmaktadır.
Essinin kronik venöz hastalıklarda arttığı gösterilen lizozomal enzimlerin aktivitesini azalttığı
ve böylece kapiller duvarda glikokaliks (mukopolisakkaridler) degradasyonunu inhibe ettiği
gösterilmiştir. Vasküler permeabiliteyi azaltarak düşük moleküllü proteinlerin, elektrolitlerin
ve interstisyel alandaki suyun filtrasyonunu önler.
5.2. Farmakokinetik özellikler
Genel özellikler
Emilim:
Yapılan farmakokinetik çalışmalar; 178,5 - 263,2 mg atkestanesi tohumu ekstresinin (50 mg
triterpen glikozide eşdeğer) maksimum kan konsantrasyonu olan yaklaşık 15 ng/ml’ye
ortalama 2 saatte ulaştığını göstermiştir. Kana geçen toplam miktar 213,2 ng/ml’dir.
4Dağılım:
Etkin maddenin yarılanma ömrü ortalama 17 saattir ve ilaç alındıktan 24 saat sonra bile kan
konsantrasyonu 5 ng/ml’in üzerindedir. Retard tablet olarak formüle edilmiş olması sebebiyle
etkin madde salınımı yavaşlatılmıştır ve bu sayede etkin maddenin daha uzun süre kanda
kalması sağlanmıştır.
At kestanesi tohumu ekstresi içeren solüsyonlarla yapılan karşılaştırmalı biyoyararlanım
çalışmasında retard tablet formülasyonunun maksimum kan konsantrasyonunda sadece %5’lik
bir azalma yaptığı ancak bunun karşılığında kanda daha uzun süre etkinliğini koruduğu
gösterilmiştir
Biyotransformasyon:
Veri bulunmamaktadır.
Eliminasyon:
Veri bulunmamaktadır.
Doğrusallık/doğrusal olmayan durum:
Veri bulunmamaktadır.
Özel klinik durumlardaki kinetikleri:
Renal fonksiyon bozukluklarının VENOTREX’in farmakokinetik özellikleri üzerine etkisi
bilinmemektedir.
5.3. Klinik öncesi güvenlilik verileri
Yapılan çalışmalar atkestanesi tohumu ekstresinin toksikolojisine uygundur.
Oral uygulamalarda ekstrenin LD değeri farede 990 mg/kg BW, sıçanda 2150 mg/kg BW,
50
tavşanda 1530 mg/kg BW ve köpekte 130 mg/kg BW’dir.
8 haftalık sürenin üzerinde sıçanlara at kestanesi tohumu ekstresinin intravenöz
uygulamasından sonra “etkisiz doz” 9 ve 30 mg/kg BW arasındadır. Aynı sürenin üzerinde
400 mg/kg BW dozuna kadar sıçanlarda toksik değişiklikler görülmez.
6. FARMASÖTİK ÖZELLİKLER
6.1. Yardımcı maddelerin listesi
Susuz kalsiyum hidrojen fosfat
Silika, susuz koloidal
5Amonyum metakrilat kopolimer (Tip A) dispersiyonu %30 (Eudragit RL 30D)
Amonyum metakrilat kopolimer (Tip B) dispersiyonu %30 (Eudragit RS 30D)
Trietil sitrat
Polisorbat 80
Povidon K 25
Krospovidon
Magnezyum stearat
Hipromelloz (5 mPas)
Makrogol 4000
Kırmızı demir oksit (E172)
Sarı demir oksit (E 172)
Titanyum dioksit (E171)
Talk
Vanilin
Sakkarin sodyum
Antifoam emülsiyonu SE2
6.2. Geçimsizlikler
VENOTREX’in herhangi bir ilaç ya da madde ile geçimsizliği olduğuna dair bir bilgi
bulunmamaktadır.
6.3. Raf ömrü
36 ay.
6.4. Saklamaya yönelik özel tedbirler
25ºC’nin altında oda sıcaklığında saklanmalıdır.
6.5. Ambalajın niteliği ve içeriği
60 tabletlik ambalajlarda kullanıma sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
67. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi Eski Büyükdere Caddesi No.4
34467 Maslak / Sarıyer / İSTANBUL
0212 366 84 00
0212 286 10 37
8. RUHSAT NUMARASI
127/62
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.05.2009
Ruhsat yenileme tarihi :
10. KÜB’ÜN YENİLENME TARİHİ
7