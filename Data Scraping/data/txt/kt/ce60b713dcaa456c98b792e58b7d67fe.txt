1 | 7  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç 
duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu 
ilacı kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
 
ZEPAHEX  125 mg film kaplı  tablet 
Ağızdan alınır.  
• Etkin  madde:  125 mg bosentan  
• Yardımcı  maddeler:  Mısır  nişastası,  prejelatinize  nişasta,  sodyum  nişasta  glikolat, 
povidon, gliserol dibehenat, magnezyum stearat.  
Film  kaplama  maddeleri:  Polivinil  alkol,  polietilen  glikol,  talk, titanyum  dioksit  (E171), 
sarı demir oksit (E172) ve kırmızı demir oksit (E172).  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4. Bölümün sonuna 
bakabilirsiniz.  
 
 
Bu Kullanma Talimatında:  
1. ZEPAHEX  nedir  ve ne için kullanılır?  
2. ZEPAHEX’i  kullanmadan  önce  dikkat  edilmesi  gerekenler  
3. ZEPAHEX  nasıl kullanılır?  
4. Olası  yan etkiler  nelerdir?  
5. ZEPAHEX  ’in saklanması  
 
Başlıkları  yer almaktadır.  
 
1. ZEPAHEX  nedir ve ne  için kullanılır?  
 
ZEPAHEX, 125 mg bosentan içeren  tabletler şeklinde her bir kutuda 56 ve 112 adet olarak 
satılır. ZEPAHEX 125 mg tabletler açık turuncu renkte, iki yüzü dışbükey, yuvarlak 
tabletlerdir.  
 
ZEPAHEX tabletler kan damarlarının daralmasına sebep olan endotelin -1 adlı hormonu 
bloke eden bosentan içerir. ZEPAHEX bu sebeple kan damarlarının genişlemesine sebep 
olur ve ‘endotelin reseptör antagonistleri’ denilen ilaç grubuna dahildir.  
ZEPAHEX  aşağıdaki  hastalıkların  tedavisinde  kullanılır:  
• Pulmoner arteriyel hipertansiyon (PAH): PAH, akciğerlerdeki kan damarlarının 
şiddetli  daralması  sonucu  kalpten  akciğerlere  kan taşıyan  damarlarda  (pulmoner  2 | 7  arterler) yüksek kan basıncı ile sonuçlanan bir hastalıktır. Bu basınç akciğerlerden kana 
geçecek oksijeni azaltarak fiziksel aktiviteyi zorlaştırmaktadır. ZEPAHEX, pulmoner 
arterleri genişleterek kalbin bu damarlara kan pompalamasını kolaylaştırır. Bu da kan 
basıncını düşürür ve belirtileri hafifletir.  
ZEPAHEX pulmoner arteriyel hipertansiyonlu (PAH) sınıf II, III ve IV hastaların 
tedavisinde egzersiz kapasitesini  (fiziksel aktivite yapabilme yeteneği) ve semptomları 
iyileştirmede kullanılır.  
ZEPAHEX’in  kullanılabildiği  PAH  tipleri:  
• Primer  (tanımlanmış  bir sebep  yok ya da ailesel)  
• Sklerodermanın sebep olduğu (sistemik skleroz olarak da tanımlanan cilt ve diğer 
organları destekleyen bağ dokusunun anormal büyümesi şeklindeki hastalık)  
• Kalp ve akciğerlerde anormal kan akımına sebep olan doğumsal şantlı (anormal geçiş) 
kalp kusurlarının sebep olduğu  
Dijital ülserler: (El ve ayak parmaklarındaki yaralar) Sklerodermalı yetişkin hastalarda 
görülen  dijital  ülserlerin  tedavisinde  kullanılmaktadır.  ZEPAHEX  el ve ayak  parmaklarında 
çıkan yeni dijital ülserlerin sayısını azaltmaktadır.  
2. ZEPAHEX’i  kullanmadan  önce  dikkat  edilmesi  gerekenler 
ZEPAHEX’i aşağıdaki durumlarda KULLANMAYINIZ 
Eğer;  
- Bosentan veya tabletin bileşimindeki herhangi bir maddeye alerjiniz varsa (aşırı 
hassassanız)  
- Karaciğer  probleminiz  varsa  (doktorunuza  sorunuz)  
- Hamileyseniz veya güvenilir doğum kontrol yöntemlerini uygulamadığınız için 
hamile kalabilecek durumdaysanız , (ZEPAHEX ile tedavi  süresince hormonal doğum 
kontrol ilaçları tek başına etkili değildir)  
- Siklosporin A kullanıyorsanız (sedef hastalığını tedavi etmek için veya doku/organ 
naklinden sonra kullanılan bir ilaç)  
Bunlardan  herhangi  birisi  sizde  varsa,  doktorunuza  söyleyiniz.  
 
ZEPAHEX’i  aşağıdaki  durumlarda  DİKKATLİ  KULLANINIZ 
Tedaviden önce doktorunuzun yapacağı testler:  
- Karaciğer  fonksiyonu  için kan testleri  
- Kansızlık  kontrolü  için kan testi (düşük  hemoglobin)  
- Çocuk  doğurma  potansiyeli olan  bir kadın  iseniz  gebelik testi 
ZEPAHEX kullanan bazı hastalarda karaciğer fonksiyon test sonuçlarında anormallik ve 
kansızlık (düşük hemoglobin) tespit edilmiştir. ZEPAHEX ile tedavi süresince karaciğer 
fonksiyonundaki ve hemoglobin seviyelerindeki değişiklikler için doktorunuz düzenli kan 
testleri yapacaktır.  
 
Karaciğer  fonksiyonu  için kan testleri:  
Bunlar  ZEPAHEX  ile tedavi  süresince  her ay yapılacaktır.  Eğer  kullandığınız  dozda  artış 
olursa 2 hafta sonra ilave bir test daha yapılacaktır.  
 
Kansızlık  için kan testleri:  
Tedavinin  ilk 4 ayı boyunca  her ay yapılacaktır.  Daha  sonra  (ZEPAHEX  alan hastalarda 
kansızlık gelişebileceği için ) her 3 ayda bir yapılır.  3 | 7  Eğer anormal sonuçlar bulunursa doktorunuz tedavi dozunu düşürmeye veya tedaviyi 
durdurmaya karar verebilir veya sebebini bulmak için ilave testler yapabilir.  
 
Çocuklar  ve ergenler  
2 yaşın  altındaki  pulmoner  arteriyel  hipertansiyonlu  çocuklarda  film kaplı  tabletler  ile klinik 
deneyim  sınırlıdır.  Sistemik  sklerozu  olan ve devam  eden  dijital  ülserli  pediyatrik  hastalarda 
ZEPAHEX tavsiye edilmemektedir. Lütfen Bölüm 3'e bakınız.  
 
Çocuk  doğurma  yaşındaki  kadınlar  için gebelik  testi:  
ZEPAHEX doğmamış bebeğinize zarar verebilir. Eğer hamile kalma ihtimali olan bir 
kadınsanız doktorunuz ZEPAHEX almaya başlamadan önce ve ZEPAHEX alırken düzenli 
olarak gebelik testi yaptırmanızı isteyecektir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
ZEPAHEX’in  yiyecek  ve içecek  ile kullanılması  
ZEPAHEX  yiyeceklerle  birlikte  veya  tek başına  alınabilir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Eğer  hamileyseniz  ya da hamile  kalmayı  planlıyorsanız  ZEPAHEX  kullanmayınız.  
 
Eğer hamile kalma ihtimaliniz varsa ZEPAHEX kullanırken güvenilir bir doğum kontrol 
(kontrasepsiyon) yöntemi kullanınız. Doktorunuz veya kadın hastalıkları ve doğum 
uzmanınız güvenilir bir doğum kontrol metodu uygulamanızı tavsiye edecektir. Hormonal 
doğum  kontrol  ilaçları  (ağızdan  alınan,  iğne,  implant  veya  cilt yolu ile uygulanan)  tek başına 
güvenilir değildir, çünkü ZEPAHEX bunları etkisiz hale getirebilir. Bu nedenle hormonal 
kontraseptifleri kullanırken buna ek olarak bir bariyer yöntemi de (örn. Kadınlar için 
kondom, diyafram, kontraseptif tampon veya eşiniz kondom kullanmalı) kullanmalısınız. 
ZEPAHEX kullanırken çocuk doğurabilecek yaştaki bayanlar için aylık gebelik testleri 
önerilir.  
Doğurganlık  
ZEPAHEX kullanan biriyseniz, bu ilacın sperm sayınızı düşürme olasılığı vardır. Çocuk 
yapma yeteneğinizi etkileyebileceği göz ardı edilmemelidir. Bu konu ile ilgili soru veya 
endişeniz var ise doktorunuza danışınız.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
ZEPAHEX anne sütüne geçmektedir. Eğer ZEPAHEX kullanmanız gerekliyse 
emzirmemeniz önerilecektir, çünkü ZEPAHEX’in anne sütündeki etkilerinin bebeğinize 
zarar verip vermeyeceği bilinmemektedir. Eğer emziriyorsanız doktorunuzla konuşun.  
 
Araç  ve makine  kullanımı  
ZEPAHEX’in  araç ve makine  kullanımı  üzerine  etkisi  yoktur  ya da ihmal  edilebilir  
düzeydedir.  Ancak  ZEPAHEX  baş dönmesine  neden  olabilecek  hipotansiyona  (kan 4 | 7  basıncının  düşmesi)  sebep  olabilir,  görüşünüzü  etkileyebilir  ve araç ve makine  kullanımınıza 
etki edebilir. Bu nedenle ZEPAHEX kullanırken baş dönmesi ya da görüşünüzün 
bulanıklaştığını hissediyorsanız araç kullanmayınız, makine veya alet çalıştırmayınız.  
 
ZEPAHEX'in  içeriğinde  bulunan  bazı yardımcı  maddeler  hakkında  önemli  bilgiler  
 
Uyarı  gerektiren  yardımcı  madde  içermemektedir.  
 
Diğer  ilaçlarla  birlikte  kullanımı  
 
ZEPAHEX tedavisine başlamadan önce eğer, reçetesiz ilaçlar dahil herhangi bir ilaç 
kullanıyorsanız veya kısa bir süre önce kullandıysanız doktorunuza/eczacınıza bildiriniz. 
Özellikle aşağıdaki ilaçları alıyorsanız doktorunuzu bilgilendirmeniz çok önemlidir:  
- Siklosporin A (Sedef hastalığını tedavi etmek için veya doku/organ naklinden sonra 
kullanılan bir ilaç) ZEPAHEX ile kullanılmamalıdır.  
- Doku/veorgan naklinden sonra kullanılan sirolimus veya takrolimus ile ZEPAHEX 
kullanımı önerilmemektedir.  
- Glibenklamid (bir şeker hastalığı ilacı), rifampisin  (bir verem ilacı), flukonazol ve 
ketokonazol (mantar enfeksiyonlarına karşı ilaçlar) nevirapin (HIV ilacı) ile ZEPAHEX 
kullanımı önerilmemektedir.  
- HIVtedavisinde kullanılan diğer ilaçlar ZEPAHEX ile kullanıldığında özel izleme 
gerektirebilir.  
- Hormon içeren doğum kontrol ilaçları ZEPAHEX alırken bu ilaçlar tek başına korunma 
yöntemi  olarak  yeterli  değildir.  Doktorunuz  ve/veya  kadın  hastalıkları  ve doğum  uzmanı 
doktorunuz size uygun korunma yöntemini tavsiye edecektir.  
- Sildenafil ve tadalafil (PAH tedavisinde kullanılan diğer bir ilaçlar) ile birlikte 
ZEPAHEX kullanımında dikkatli olunması önerilir.  
- Varfarin (kan sulandırıcı),  
- Simvastatin  (yüksek  kolestrolü  tedavi  etmek  için kullanılır).  
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandıysanız lütfen doktorunuza veya eczacınıza bunlar hakkında bilgi veriniz.  
3. ZEPAHEX  nasıl  kullanılır?  
Uygun  kullanım  ve doz/uygulama  sıklığı  için talimatlar:  
ZEPAHEX ile tedavi yalnızca PAH veya sistemik skleroz tedavisinde deneyimli uzman 
hekim tarafından başlatılıp izlenmelidir. Daima ZEPAHEX’i doktorunuzun size söylediği 
şekilde  kullanınız.  Eğer  emin  değilseniz  doktorunuz  veya  eczacınızla  birlikte  kontrol  ediniz.  
 
Yetişkinlerde tedaviye ilk dört hafta günde iki kere 62,5 mg tablet (sabah ve akşam) ile 
başlanır, daha sonra ZEPAHEX ‘in size olan etkisine göre doktorunuz günde iki kere 125 
mg tablet almanızı önerecektir.  
 
Uygulama yolu ve metodu:  
ZEPAHEX tabletler, yiyecek ile birlikte veya yiyecek olmaksızın ağız yolu ile alınır. 
Tabletleri bir bardak su ile yutmalısınız.  
 
Değişik  yaş grupları:  5 | 7  Çocuklarda  kullanımı:  
Çocuklarda tavsiye edilen doz sadece PAH içindir. 1yaş ve üstü çocuklarda ZEPAHEX ile 
tedavi genellikle günde iki defa (sabah ve akşam) 2 mg/kg vücut ağırlığı olarak başlar. 
Doktorunuz tedavi dozunu ayarlayacaktır ve kullanım hakkında sizi bilgilendirecektir.  
 
Yaşlılarda  kullanımı:  
65 yaş üzeri  hastalarda  herhangi  bir doz ayarlamasına  gerek  yoktur.  
 
Özel  kullanım  durumları:  
Karaciğer  yetmezliği:  
Hafif derecede karaciğer yetmezliği olan hastalarda herhangi bir doz ayarlamasına gerek 
yoktur. Orta düzeyden ileri düzeye kadar karaciğer yetmezliği bulunan hastalarda 
kullanılmamalıdır.  
 
Böbrek  yetmezliği:  
Böbrek  yetmezliği  olan hastalar  ve diyaliz  hastalarında  herhangi  bir doz ayarlamasına  gerek 
yoktur.  
Eğer  ZEPAHEX’in  etkisinin  çok zayıf  veya çok kuvvetli  olduğuna  dair bir izleniminiz  var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  ZEPAHEX  kullandıysanız:  
ZEPAHEX’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
ZEPAHEX’i  kullanmayı  unutursanız:  
Eğer  ZEPAHEX  almayı  unuttuysanız  hatırladığınız  anda  hemen  tek doz alınız.  Daha  sonra 
tabletleri her zamanki gibi almaya devam ediniz.  
Unutulan  dozları  dengelemek  için çift doz almayınız.  
 
ZEPAHEX  ile tedavi  sonlandırıldığındaki  oluşabilecek  etkiler  
Aniden  tedaviyi  bırakmak  belirtilerin  daha  kötüye  gitmesine  sebep  olabilir.  Doktorunuz  size 
söylemeden tedaviyi bırakmayınız. Doktorunuz, tedaviyi tamamen bırakmadan önce dozu 
azaltmanızı önerebilir.  
 
4. Olası  yan etkiler  nelerdir?  
Tüm  ilaçlar  gibi ZEPAHEX’in  içeriğinde  bulunan  maddelere  duyarlı  olan kişilerde  yan 
etkiler olabilir.  
 
Aşağıdakilerden   biri olursa,   ZEPAHEX  'i kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Anafilaksi  (genel  allerjik  reaksiyonlar),  anjiyoödem  (çoğunlukla  göz, dudak,  boğaz  ve dil 
çevresinde şişkinlik) (seyrek)  
• Aşırı  duyarlılık  reaksiyonları  (dermatit,  kaşıntı  ve kızarıklık  gibi)  (yaygın)  
ZEPAHEX’in  en ciddi  yan etkileri:  
• Karaciğer  fonksiyonunda  anormallik  (çok yaygın)  
• Kansızlık  (kırmızı  kan hücrelerinin  sayısının  azalması)  veya  hemoglobin  değerinde 
azalma (yaygın). Kansızlık bazen kan nakli gerektirebilir (bilinmiyor).  
ZEPAHEX  ile tedavi  süresince  karaciğer  ve kan değerleri  izlenecektir  (bkz.  Bölüm  2). 
Hekiminizin istediği şekilde bu testleri yaptırmanız önemlidir.  
Karaciğeriniz  düzgün  çalışmadığında  aşağıdaki  belirtiler  ortaya  çıkar:  6 | 7  • Bulantı  (kusma  isteği)  
• Kusma  
• Yüksek  vücut  sıcaklığı  (ateş)  
• Karın  ağrısı  
• Deride  veya  gözün beyaz  kısmında sararma (sarılık)  
• Koyu renkli  idrar 
• Deride kaşıntı  
• Uyuşukluk  (sıra dışı yorgunluk  veya  bitkinlik)  
• Grip benzeri  belirtiler  (ateşli  eklem ve  kas ağrısı)  
 
Eğer  bunlardan  biri sizde  mevcut  ise, acil tıbbi müdahaleye  veya  hastaneye  yatırılmanıza 
gerek olabilir.  
Eğer bu belirtilerin herhangi biri olursa doktorunuza söyleyiniz. 
Bu yan etkiler  görülme  sıklığına  göre aşağıdaki  gibi sıralanmıştır:  
• Çok yaygın:  10 hastanın  en az 1’ini  etkiler  
• Yaygın:  10 hastanın  1’inden  az, 100 hastanın  1’inden  fazlasını  etkiler  
• Yaygın  olmayan:  100 hastanın  1’inden  az, 1.000  hastanın  1’inden  fazlasını etkiler  
• Seyrek:  1000  hastanın  1’inden  az, 10000  hastanın  1’inden  fazlasını  etkiler  
• Çok seyrek:  10.000  hastanın  en çok 1’ini etkiler  
• Bilinmiyor:  Eldeki  verilerden  hareketle  tahmin  edilemiyor.  
 
Diğer yan etkiler:  
Çok yaygın  
• Baş ağrısı  
• Ödem  (bacaklarda  ve bileklerde  şişkinlik  veya  sıvı tutulumunun  diğer  belirtileri)  
 
Yaygın  
• Yüzde  kızarma görüntüsü  ya da ciltte kırmızılık  
• Derinin  iltihaplanması,  kaşıntı  ve kızarıklık  gibi aşırı duyarlılık  reaksiyonları  
• Gastroözofajeal  reflü  hastalığı  (reflü -mide  içeriğinin  yemek  borusuna  geri kaçması)  
• İshal  
• Bayılma  
• Çarpıntı  (hızlı  veya  düzensiz  kalp atımı)  
• Düşük kan basıncı  
• Nazal konjesyon (burun tıkanıklığı)  
 
Yaygın  olmayan  
• Trombositopeni  (kandaki  trombosit  sayısının  azalması)  
• Nötropeni/lökopeni  (beyaz  kan hücrelerinin  sayılarının  azalması)  
• Hepatitin altında yatan olası alevlenme dahil hepatit (karaciğer iltihaplanması) ile 
birlikte karaciğer fonksiyon testlerinde artma ve/veya sarılık (derinin veya gözlerin 
beyaz kısımlarının sararması)  
Seyrek  
• Anafilaksi  (genel  alerjik  reaksiyonlar),  anjiyoödem  (çoğunlukla  göz, dudak,  boğaz  ve 
dil çevresinde şişkinlik)  
• Karaciğerde  siroz,  karaciğer  yetmezliği  (karaciğerin  ciddi  şekilde  zarar  görmesi)  
 
Bilinmiyor  7 | 7  • Bulanık görüş  
 
Çocuk  ve ergenlerde  görülen yan etkiler  
ZEPAHEX  ile tedavi  edilen  çocuklarda  raporlanan  yan etkiler  yetişkinlerde  görülen  yan 
etkiler ile aynıdır.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda,  hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
5. ZEPAHEX’in  saklanması  
ZEPAHEX  ’i çocukların  göremeyeceği,  erişemeyeceği yerlerde  ve ambalajında  saklayınız.  
 
25°C  altındaki  oda sıcaklığında  saklayınız.  Işıktan  koruyunuz.  
 
Son kullanma tarihiyle  uyumlu olarak  kullanınız.  
Ambalajdaki son kullanma tarihinden sonra ZEPAHEX’i kullanmayınız / Son kullanma 
tarihi kutu üstünde belirtilen ayın son günüdür.  
Son kullanma tarihi geçmiş veya kullanılmayan ilaçları çöpe atmayınız!  Çevre, Şehircilik 
ve İklim Değişikliği Bakanlığınca belirlenen toplama sistemine veriniz.  
 
Ruhsat  sahibi:  
Sanofi  İlaç San. ve Tic. A.Ş. 
Şişli- İstanbul  
 
 
Üretim  yeri: 
Sanofi  İlaç San. ve Tic. A.Ş. 
Lüleburgaz / Kırklareli  
 
Bu kullanma  talimatı  ../../....  tarihinde onaylanmıştır.  