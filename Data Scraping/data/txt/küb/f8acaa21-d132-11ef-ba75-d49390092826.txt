KISA ÜRÜN BİLGİSİ
1. BEŞERİ TIBBİ ÜRÜNÜN ADI
RİMOBOLANTM Ampul 100 mg/1 ml
2. KALİTATİF VE KANTİTATİF BİLEŞİM
Etkin madde: 1 ml çözeltide 100 mg metenolon enantat içerir.
Yardımcı maddeler: 405.400 mg benzil benzoat
522.000 mg enjeksiyonluk hint yağı
Tüm yardımcı maddeler için 6.1’e bakınız.
3. FARMASÖTİK FORM
Ampul.
Berrak, partikül içermeyen solüsyon.
4. KLİNİK ÖZELLİKLER
4.1 Terapötik endikasyonlar
• Hastanın genel durumunu düzeltmek amacıyla yüksek protein yapımı gerektiren
hastalıklar ve durumlar;
• İyileşme süreçlerini desteklemek ya da katabolik süreçlerin zararlarını önlemek amacıyla,
örneğin nekahat, postoperatif tedavi, eritici hastalıklar, kaşeksi, ışın ve sitostatik tedavisi,
kadında ilerlemiş meme ve genital bölge kanserleri, hematopoez bozuklukları, uzun süreli
kortikoid tedavisi, osteoporoz, yaşlılıkta protein eksikliği durumları ve kronik karaciğer
hastalıkları.
Anabolik steroidler, sağlıklı kişilerde kas gelişmesini ya da fiziksel gücü artırmak için uygun
değildir.
4.2 Pozoloji ve uygulama şekli
Pozoloji/uygulama sıklığı ve süresi:
Erişkinler:
2 haftada bir 1 ampul RİMOBOLAN; iyi bir terapötik cevaptan sonra, 3-4 haftada 1 ampul ile
devam edilir.
Çok ince ve yapısal olarak düşük kilolu kadınlarda, 2-3 haftada bir i.m. (intramüsküler)
uygulanan ½ ampul (bir ampulün yarısı) RİMOBOLAN'lık (50 mg) doz aşılmamalıdır.
Çabuk ve intensif bir anabolik etki sağlamak için, ileri derecede ya da akut protein eksikliği
durumlarında (şiddetli kaşeksi, yüksek dozda glukokortikoid tedavisi, cerrahi sonrası ya da
önemli ölçüde protein kaybı ile seyreden yaralanmalardan sonra) başlangıç dozları
yükseltilebilir ya da enjeksiyon araları kısaltılabilir:
Başlangıçta 2 ampul RİMOBOLAN, sonra haftada 1 ampul RİMOBOLAN uygulanır.
İdame tedavisi için enjeksiyon araları daha sonra 2-4 haftaya çıkarılır.
1Bazı özel endikasyonlarda, örneğin kadınların ilerlemiş meme ya da genital karsinomlarında,
1-2 haftada bir 1 ampul RİMOBOLAN ya da 2-3 haftada bir 2 ampul RİMOBOLAN ile
sürekli tedavi uygulanır.
Uygulama şekli :
RİMOBOLAN, tüm diğer yağlı eriyikler gibi i.m.enjekte edilmelidir. Enjeksiyonlar çok yavaş
yapılmalıdır.
Özel popülasyonlara ilişkin ek bilgiler:
Böbrek yetmezliği: Böbrek yetmezliği olan hastalarda doz ayarlamasının gerekli olduğuna
dair bir bilgi bulunmamaktadır. Ağır böbrek yetmezliğinde kullanılmamalıdır.
Karaciğer yetmezliği: Karaciğer yetmezliği olan hastalarda doz ayarlamasının gerekli
olduğuna dair bir bilgi bulunmamaktadır. Ancak önceden geçirilmiş veya mevcut karaciğer
tümörü varsa kullanılmamalıdır. Ağır karaciğer yetmezliğinde kullanılmamalıdır.
Pediyatrik popülasyon: 15-18 yaş arasında, 50 kg'ın üzerinde gençlerde, 2 haftada bir 1/2
ampul (bir ampulün yarısı) RİMOBOLAN (50 mg) uygulanır.
Büyümesini tamamlamamış hastalarda (puberte sonlanmadan önce), 4 haftalık bir tedaviden
sonra, 4-6 haftalık bir ara verilmelidir.
Geriyatrik popülasyon: Yaşlılarda doz ayarlamasının gerekli olduğuna dair bir bilgi
bulunmamaktadır.
4.3 Kontrendikasyonlar
•••• Gebelik veya gebelik şüphesi
•••• Prostat karsinomu
•••• Geçirilmiş ya da mevcut karaciğer tümörleri
•••• Etkin madde ya da yardımcı maddelerden herhangi birine karşı aşırı duyarlılık
•••• Oral antikoagülanlarla eş zamanlı kullanımı
•••• Erkeklerde meme kanseri
•••• Karaciğer ve ağır böbrek yetmezliği
•••• Anabolik steroidlere veya androjen uyarıcılara karşı tanımlanmış duyarlılık
4.4 Özel kullanım uyarıları ve önlemleri
RİMOBOLAN'ın siklus düzensizliği olan kadınlarda siklus döngüsünün ilk günlerinde
uygulanması halinde nadiren adet tarihinde gecikmeye neden olabilir.
İlerleyici meme ve genital karsinomlu kadınlarda, hormon uygulaması sırasında bir
hiperkalsemi oluşursa, tedavi kesilmelidir.
RİMOBOLAN'ın içerdiğine benzer hormonal maddelerin kullanımı sonucu nadir olgularda
iyi huylu, ileri derecede nadir olgularda da ciddi intraabdominal kanamalara sebep olabilecek
habis karaciğer tümörleri gözlemlenmiştir. Eğer şiddetli üst batın yakınmaları, karaciğer
büyümesi veya batın içi kanama belirtileri ortaya çıkarsa, ayırıcı tanıda karaciğer tümörü de
göz önüne alınmalıdır.
Büyümesini tamamlamamış hastalarda, virilizasyon belirtilerinden ve kemiklerin erken
olgunlaşmasından kaçınmak amacıyla, tedavi aralar verilerek uygulanmalıdır (bkz: "4.2
Pozoloji ve uygulama şekli").
Erkeklerde, tedbir olarak düzenli prostat kontrolleri tavsiye edilir.
2Sporcular bu ilacın pozitif doping testi için analitik bir sonuç ortaya koyabilecek bir bileşen
içermesine ilişkin bilgilendirilmelidir.
RİMOBOLAN sadece i.m. uygulanmalıdır. İ.v. enjeksiyon hastada şok semptomlarına yol
açabilir. Enjeksiyon sırasında iğnenin bir damara girmediğinin kontrol edilmesi için uygulama
yapılmadan önce pistonun geri çekilmesi önerilir.
Diyabet hastalarında dikkatli olunmalıdır. Özellikle tedavinin başlangıcında glukoz düzeyinin
kontrol edilmesi önerilir.
Hint yağı içerdiğinden şiddetli alerjik reaksiyonlara neden olabilir.
Böbrek yetmezliği, karaciğer yetmezliği, kalp yetmezliği, koroner yetmezlik, miyokard
enfarktüs öyküsü, arteryel hipertansiyon, ödem, epilepsi, migren, benign prostat hipertrofisi,
üretral tıkanma durumlarında hastalar, özel önlemler alınarak gözetim altında tutulmalıdır.
Karaciğer fonksiyon testleri düzenli izlenmelidir. Karaciğer fonksiyon parametrelerinde klinik
olarak anlamlı bir artış ya da kolestaz RİMOBOLAN’ın kesilmesini gerektirir.
RİMOBOLAN, 15 yaş altındaki çocuklarda kullanılmaz.
RIMOBOLAN 1 ml’sinde 405.400 mg benzil benzoat içermektedir. Bu nedenle, yeni doğmuş
bebeklerde sarılık riskini artırabilir.
4.5 Diğer tıbbi ürünlerle etkileşimler ve diğer etkileşim şekilleri
Oral hipoglisemik dozunun veya insulin dozunun ayarlanması gerekli olabilir.
Oral antikoagülanlarla eş zamanlı kullanılmamalıdır (bkz. Bölüm 4.3 Kontrendikasyonlar).
Metiltestosteronun siklosporin plazma konsantrasyonlarını artırdığı ve bu nedenle
nefrotoksisiteye yol açabileceği açıklanmıştır. Başka androjenler de aynı etkiyi gösterebilir
Laboratuvar testleri ile interferans: Tiroksin bağlayıcı globulin seviyeleri RİMOBOLAN ile
tedavi edilen hastalarda düşük gözlemlenebilir, bu da serumdaki total T4 seviyelerinde düşüşe
ve T3 ile T4 resin alımında artışa yol açabilir. Bununla birlikte, serbest tiroid hormonu
konsantrasyonları değişmemiştir ve tiroid bozukluğuna dair klinik bulgu bulunmamaktadır.
Özel popülasyonlara ilişkin ek bilgiler
Pediyatrik popülasyon: Pediyatrik popülasyonda etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi X’dir.
Çocuk doğurma potansiyeli bulunan kadınlarda ilacın doğum kontrolüne etkisi / Doğum
kontrolü (Kontrasepsiyon)
RİMOBOLAN’ın gebelik sırasında uygulanması kontrendikedir. Yeterli veri
bulunmadığından dolayı, gebe kalmak isteyen kadınlarda RİMOBOLAN’ın kullanımı
önerilmez. Doğurgan yaştaki kadınlarda tüm tedavi süresince ve tedavi sonrasındaki bir süre
boyunca etkili doğum kontrolü yapılmalıdır.
3Gebelik dönemi
RİMOBOLAN’ın gebelik sırasında uygulanması kontrendikedir.
Dişi fetüslerin dış genitallerinde virilizasyona yol açabilir. Maskulinizasyon düzeyi ilacın
miktarı ve fetal yaş ile ilişkili olup hamileliğin ilk üç aylık döneminde kullanıldığında daha
olasıdır. Doğurgan yaşta olan hastalara bütün tedavi boyunca ve tedavi sonrasında da bir süre
etkili kontraseptif önlemler almaları önerilir.
Laktasyon dönemi
Metenolonun ve metabolitlerinin anne sütüne geçişi araştırılmamıştır. Bundan dolayı
emzirmenin sonlandırılması veya laktasyon döneminde ilacın kullanılmaması önerilir.
Üreme yeteneği / Fertilite
Yeterli veri bulunmadığından dolayı, gebe kalmak isteyen kadınlarda RİMOBOLAN’ın
kullanımı önerilmez.
4.7 Araç ve makine kullanımı üzerindeki etkiler
Uygulanabilir değildir.
4.8 İstenmeyen etkiler
Aşağıda yer alan liste MedDRA sistem organ sınıfına göre düzenlenmiş olup
RİMOBOLAN’ın yan etki sıklıklarını göstermektedir. Belirtilen sıklıklar yayınlanmış klinik
çalışmalara ve pazarlama sonrası elde edilen verilerin analizine dayanmaktadır.
Sıklık dereceleri şu şekilde tanımlanmaktadır; çok yaygın (≥1/10), yaygın (≥1/100, <1/10),
yaygın olmayan (≥1/1.000, <1/100), seyrek (≥1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Seyrek: Hiperkalsemi, hiperkolesterolemi, lökopeni
Bağışıklık sistemi hastalıkları
Yaygın olmayan: Ödem
Psikiyatrik hastalıkları
Yaygın olmayan: Heyecan, insomnia
Gastrointestinal hastalıkları
Yaygın olmayan: Bulantı, kusma, ishal
Hepato-bilier hastalıklar
Seyrek: Sarılık
Bilinmiyor: Hepatik neoplazm (her iki cinsiyette iyi ve kötü huylu)
Kas-iskelet bozukluklar, bağ doku ve kemik hastalıkları
Seyrek: Büyümede gerilik, epifizlerin erken kapanması
4Androjen impulslara aşırı duyarlı olan kadın hastalarda -ki bu vaka bazında öngörülemez-
nadir hallerde akne, hirsutizm ve ses değişiklikleri gibi metenolon enantatın rezidüel androjen
etkisine bağlı arzu edilmeyen sonuçlar ortaya çıkabilir. Bu nedenle kadın hastalarda,
anabolizan tedavisi endikasyonu özenle konulmalıdır. Sözü edilen yan etkilerin oluşma
olasılığı, yüksek doz ve uzun süreli uygulamada artar.
Başlangıçta tedavinin kesilmesiyle, bu semptomlar genellikle kaybolurlar. Ses
değişikliklerinin ilk işaretinde (sesin çabuk yorulması, ses kısıklığı) tedaviye son verilmesi
tavsiye edilir. Buna rağmen bu tür hastalarda özel nedenler yüzünden tedavinin sürdürülmesi
gerekirse, geri dönüşümsüz bir ses kalınlaşması ortaya çıkabilir. Meslekleri şarkı söylemeye
ya da konuşmaya dayalı olan kadın hastalar, tedavi başlamadan önce bu hususta
uyarılmalıdırlar.
İlerleyici meme ve genital karsinomlu kadınlarda, hormon uygulaması sırasında bir
hiperkalsemi oluşursa, tedavi kesilmelidir.
Edinilen tecrübelere göre, yağlı çözeltilerin enjeksiyonu sırasında ya da hemen enjeksiyonu
takiben, nadir olgularda ortaya çıkan kısa süreli reaksiyonları (öksürük, solunum zorluğu) çok
yavaş yapılan enjeksiyon ile önlemek mümkündür.
Şüpheli advers reaksiyonların raporlanması
Ruhsatlandırna sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr ; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Bir defalık uygulama ile yapılan akut toksisite çalışmaları, metenolon’un toksik olmayan
şeklinde sınıflandırılabileceğini göstermiştir. Tedavi için gerekli olan dozun aşırısının bir
kerede kazara alınmasından sonra bile hiçbir toksisite riski beklenmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Androstan türevleri
ATC kodu: A14AA04
RİMOBOLAN içindeki aktif bileşen olan metenolon enantat, anabolik etkisi geniş bir doz
profilinde androjenik etkisinin önüne geçen steroid hormon metenolonun esteridir.
RİMOBOLAN endojen protein yapımını arttırır, hastanın genel durumunu iyileştirir,
aktiviteyi stimule eder ve iştah açar. Yapısal faktörlere bağlı olmayan düşük kilolu kişilerin
vücut ağırlığında bir artış olmaktadır.
RİMOBOLAN ampul enjeksiyonu, azot itrahının azalması ile saptanan ve iki haftadan daha
fazla süren protein yapımının artmasına neden olur.
Ayrıca androgen-anabolik steroid hormonlar hematopoez üzerine stimulan etki gösterirler. Bu
etkilerin eritropoietin formasyonunun stimülasyonu ve kemik iliğindeki proliferatif süreçlerin
üzerinde bir etki sonucu gerçekleştiği kabul edilmektedir.
55.2 Farmakokinetik özellikler
Genel özellikler
Emilim:
Farmasötik formu nedeniyle uygulanabilir değildir.
Dağılım:
Metenolon enantat i.m.uygulama sonrasında tamamen biyoyararlıdır. Depot’tan yavaşca
salınıma uğrayarak metenolon ve enantik aside ayrışır. Metenolon ve metabolitlerinin
yaklaşık 250 ng/ml olan maksimal plazma konsantrasyonlarına enjeksiyon sonrasındaki 6-11
gün içerisinde ulaşılır ve nihayetinde plazma seviyeleri yavaşca azalır.
Biyotransformasyon:
Böbrek fonksiyon bozukluğu olan hastalarda, metenolonun biyotransformasyonu sağlıklı
kişilerden kalitatif olarak farklıdır. Metenolon enantatın mutlak biyoyararlılığı %100’dür.
Etken madde, metenolon, tahminen, steroid esterden tamamiyle serbest hale geçer.
Eliminasyon:
Değişmeyen metenolon enantat, böbrek yoluyla elimine edilmez. Steroid ester tamamen
hidrolize olur ve ortaya çıkan metenolon hızla metabolize olur. Metabolitleri böbrek (%80) ve
safra (%20) yoluyla itrah edilir. Metenolon estrogenik metabolitlere dönüşmez.
5.3. Klinik öncesi güvenlilik verileri
Metenolon enantat ve metanolon asetat, oral ve parenteral uygulamayı takiben, esterazlar
tarafından bölündüğünden ve aktif madde metenolon açığa çıktığından, her iki ester
değerlendirmede dikkate alındı.
Toksisite çalışmalarında metenolon enantat ve metanolon asetatın tekrarlanan
uygulamalarında, RİMOBOLAN’ın tedavi için gerekli dozda kullanılmasına engel bir
bulguya rastlanmamıştır.
Metenolon enantat ve metenolon asetatın i.m.uygulanmasında; hayvan deneylerinde görülen
tek başına çözücünün meydana getirdiği hafif lokal irritasyon etkisinde, bir artış görülmedi.
Bu çözücü, yıllardır insanlarda kullanılan sayısız formülasyonda hiçbir irritasyon etkisi
görülmeden kullanılmaktadır.
RİMOBOLAN’ın içerdiği çözücü ile yapılan deneysel araştırmalarda, hassaslaştırıcı bir
etkiye rastlanmamıştır.
Hayvan deneylerinde teratojenik etki görülmemiştir.
Mutajenik etki üzerine araştırma yapılmamıştır. Diğer steroid hormonlarla yapılan in vitro ve
in vivo mutajenite testlerinden elde edilen negatif sonuçlara dayanarak, böyle bir potansiyel
beklenmemektedir.
Sistemik tolerans çalışmaları, proliferatif değişikliklerde maddeye bağlı hiçbir artış
oluşturmamıştır. Elde edilen endokrin-farmakolojik veri ve farmakokinetik araştırmalar,
insanlarda kullanım için beklenen sonuçları belirtmediğinden, muhtemel bir tümorojen
6potansiyele bağlı daha ileri bir nitelendirme yapılmamıştır. Aynı zamanda, seksüel
steroidlerin bazı hormona bağımlı dokular ve tümörlerin büyümesini hızlandırdığı
unutulmamalıdır. Androjen etkili steroidler malign prostat tümörlerin büyümesini
hızlandırabilir.
Sonuç olarak, toksikolojik araştırmaların sonuçları, RİMOBOLAN‘ın insanlarda belirtilen
endikasyon ve dozlarda, kullanılmasına karşı bir bulgu vermemiştir.
6. FARMASÖTİK ÖZELLİKLER
6.1 Yardımcı maddelerin listesi
Enjeksiyonluk Hint yağı
Benzil benzoat
6.2 Geçimsizlikler
Bilinen bir geçimsizliği yoktur.
6.3 Raf ömrü
60 ay.
6.4 Saklamaya yönelik özel tedbirler
30°C’nin altında oda sıcaklığında saklayınız. Işıktan koruyunuz.
6.5 Ambalajın niteliği ve içeriği
Renksiz, 1 ml’lik, 1 adet cam ampul.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Bayer Pharma AG/Almanya lisansı ile
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No.53
34770 Ümraniye – İstanbul
Tel: (0216) 528 36 00
Faks: (0216) 645 39 50
8. RUHSAT NUMARASI
105/24
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.12.1998
Ruhsat yenileme tarihi: 07.04.2009
10. KÜB’ÜN YENİLENME TARİHİ
7