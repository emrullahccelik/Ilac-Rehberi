KISA ÜRÜN BİLGİSİ
1. BEŞERİ TIBBİ ÜRÜNÜN ADI
CEFPERAZON® 1 g/1 g IM/IV Enjeksiyonluk Çözelti Hazırlamak İçin Toz
2. KALİTATİF VE KANTİTATİF BİLEŞİM
Etkin madde:
Steril sulbaktam sodyum 1094,21 mg *
Steril sefoperazon sodyum 1034,02 mg *
TOPLAM 2128,23 mg
* 967,1 mg/g Sefoperazon ve 913,9 mg/g Sulbaktam potenslerine göre hesaplanmıştır.
Yardımcı maddeler için 6.1’e bakınız.
3. FARMASÖTİK FORM
Kas içi (IM) ve damar içi (IV) enjektabl toz iceren flakon.
Flakon içinde sulandırma öncesi beyaz veya hemen hemen beyaz toz (yabancı madde
içermemelidir).
4. KLİNİK ÖZELLİKLER
4.1. Terapotik endikasyonlar
CEFPERAZON, duyarlı organizmaların meydana getirdiği aşağıda görülen
enfeksiyonların tedavisinde endikedir.
Solunum yolları enfeksiyonları (üst ve alt)
İdrar yolu enfeksiyonları (üst ve alt)
Peritonit, kolesistit, kolanjit ve diğer karın boşluğu enfeksiyonları
Septisemi
Menenjit
Cilt ve yumuşak doku enfeksiyonları
Kemik ve eklem enfeksiyonları
Enflamatuvar pelvik hastalık, endometrit, gonore ve diğer genital yol enfeksiyonları.
Enfeksiyonların çoğu geniş etki spektrumu sayesinde tek başına CEFPERAZON ile
yeterli şekilde tedavi edilebilir. Bununla beraber, kombine tedavi endikasyonu
mevcutsa, CEFPERAZON diğer antibiyotiklerle beraber kullanılabilir. Şayet birlikte
1bir aminoglikozid kullanılacaksa (bkz. bölüm 6.2 Geçimsizlikler / Aminoglikozidler),
tedavi süresince renal fonksiyonlar kontrol edilmelidir (bkz. bölüm 4.2 Pozoloji ve
uygulama şekli / Renal foksiyon bozukluğunda kullanım).
4.2. Pozoloji ve uygulama şekli
Pozoloji:
Sulbaktamın tavsiye edilen günlük maksimum dozu 4 g’dır.
Uygulama sıklığı ve süresi:
Doktor tarafından başka şekilde tavsiye edilmediği takdirde: CEFPERAZON’un
mutad yetişkin günlük dozu aşağıdaki tablodaki gibidir ve 12 saatlik aralarla eşit
bölünmüş dozlar halinde (sabah ve akşam 1/2 - 1 flakon CEFPERAZON 1 g)
uygulanır.
Eşdeğer dozu Total Doz (g) Seyreltici Maksimum
Ticari Adı (g) hacmi (ml) nihai
sefoperazon+ konsantrasyon
sulbaktam (mg/ml)
CEFPERAZON 1.0 G 1.0 + 1.0 2.0 10 125 + 125
Şiddetli veya inatçı enfeksiyonlarda günlük total CEFPERAZON dozu 8 g'a kadar 1:1
oranında (4 g sefoperazon aktivitesi gibi) yükseltilebilir. 1:1 oranında alan hastalara
gerekirse daha fazla sefoperazon ayrı olarak verilebilir.
Uygulama şekli:
Damar veya kas içine uygulanır.
Yapılan çalışmalarda CEFPERAZON’un ml’de 10 mg sefoperazon ve 5 mg
sulbaktamdan ml’de 250 mg sefoperazon ve 125 mg sulbaktama kadar olan değişik
konsantrasyonlarında; enjeksiyonluk su, % 5 dekstroz, izotonik tuzlu su, % 0. 225
tuzlu su içinde %5 dekstroz, izotonik tuzlu su içinde %5 dekstroz mayileri ile geçimli
olduğu gösterilmiştir.
İntravenöz uygulama
Aralıklı enfüzyonda, her CEFPERAZON flakonu, (tabloda gösterilen) uygun miktar
% 5 dekstroz / sudaki solüsyonu, % 0.9 sodyum klorür enjeksiyonu veya
enjeksiyonluk steril su ile sulandırıldıktan sonra ve 20 ml’ye aynı solüsyonla
seyreltildikten sonra 15 ila 60 dakikalık bir sürede uygulanır.
Laktatlı Ringer solüsyonu intravenöz infüzyon için uygun bir araçtır fakat ilk
sulandırma için uygun değildir (bkz.bölüm 6.2 Geçimsizlikler/ Laktatlı Ringer
2solüsyonu ve bölüm 6.6 Beşeri tıbbi üründen arta kalan maddelerin imhası ve diğer
özel önlemler/ Laktatlı Ringer solüsyonunun kullanılması).
Sulandırma için enjeksiyonluk su kullanılmalıdır. Steril enjeksiyonluk su ile
sulandırmayı takiben (tabloda gösterilen) Laktatlı Ringer solüsyonu ile 5 mg/ml
sulbaktam konsantrasyonuna seyreltilerek yapılan iki basamaklı bir seyreltme
gereklidir (50 ml Laktatlı Ringer çözeltisi içinde ilk dilüsyondan 2 ml veya 100 ml
Laktatlı Ringer çözeltisi içinde ilk dilüsyondan 4 ml kullanınız).
İntravenöz enjeksiyon için her flakon yukarıda belirtildiği gibi sulandırılmalı, üç
dakikadan az olmayan bir sürede tatbik edilmelidir.
İntramusküler uygulama
%2’lik Lidokain hidroklorür intramüsküler uygulama için elverişli bir araçtır fakat ilk
sulandırma için uygun değildir (bkz. bölüm 6.2 Geçimsizlikler / Lidokain).
Sulandırma için enjeksiyonluk steril su kullanılmalıdır. 250 mg/ml veya daha fazla bir
sefoperazon konsantrasyonu için steril su ve takiben %2 lidokain ile sonuçta yaklaşık
%0.5 lidokain solüsyonu elde edecek şekilde iki aşamalı seyreltme gereklidir (bkz.
bölüm 6.2 Geçimsizlikler).
Özel popülasyonlara ilişkin ek bilgiler:
Karaciğer yetmezliği:
Bkz. bölüm 4.4 Özel kullanım uyarıları ve önlemleri.
Böbrek yetmezliği:
Bkz. bölüm 4.4 Özel kullanım uyarıları ve önlemleri.
Pediyatrik popülasyon:
CEFPERAZON'un çocuklarda günlük mutad dozu aşağıdaki tablodaki gibidir:
Oran Sefoperazon/Sulbaktam Sulbaktam aktivitesi Sefoperazon Aktivitesi
mg/kg/gün mg/kg/gün mg/kg/gün
1:1 40-80 20-40 20-40
Uygulama 6 veya 12 saatlik aralarla eşit bölünmüş dozlar halinde yapılır. Ciddi veya
inatçı enfeksiyonlarda bu dozlar günde 160 mg/kg'a kadar 1: 1 oranında (sefoperazon
aktivitesi olarak 80 mg/kg/gün) yükseltilebilir. Dozlar 2 - 4 eşit doza bölünerek
uygulanır (bkz.bölüm 4.4 Özel kullanım uyarıları ve önlemleri-Çocuklarda kullanım
ve bölüm 5.3 Klinik öncesi güvenlilik verileri- Pediyatride kullanım).
3Yeni Doğan Bebeklerde Kullanım
Yeni doğan bebeklerde hayatlarının ilk haftasında ilaç 12 saatte bir uygulanmalıdır.
Pediatride sulbaktamın maksimum günlük dozu 80 mg/kg/gün'ü geçmemelidir. 80
mg/kg/gün'den fazla sefoperazon aktivitesinin gerekli olduğu hallerde ilave olarak
ayrıca sefoperazon uygulanmalıdır (bkz. bölüm 4.4 Özel kullanım uyarıları ve
önlemleri- Bebeklerde kullanım).
Geriyatrik popülasyon:
Bkz. bölum 5.2 Farmakokinetik özellikler.
4.3. Kontrendikasyonlar
Penisilinler, sulbaktam, sefoperazon veya sefalosporinlerin herhangi birine alerjisi
olduğu bilinen hastalarda CEFPERAZON kontrendikedir.
4.4. Özel kullanım uyarıları ve önlemleri
Aşırı duyarlılık
Sefalosporin veya beta laktam ilaçlarla tedavi uygulanan hastalarda, ciddi ve ara sıra
fatal aşırı duyarlık (anafilaktik) reaksiyonlar bildirilmiştir. Bu reaksiyonlar daha
ziyade geçmişinde birçok allerjene aşırı hassasiyeti olan kişilerde meydana gelirler.
Eğer allerjik bir reaksiyon meydana gelirse, ilaç kesilmeli, uygun tedavi
başlatılmalıdır.
Ciddi anaflaktik reaksiyonlar epinefrin ile hemen acil tedavi gerektirir. Oksijen,
intravenoz steroidler ve intübasyon dahil hava yollarına müdahale gerektiği şekilde
uygulanmalıdır.
Karaciğer Fonksiyon Bozukluğunda Kullanım
Sefoperazon yoğun olarak safra ile atılır. Karaciğer hastalığı ve/veya biliyer
obstrüksiyonu olan hastalarda sefoperazonun üriner itrahı artmış ve serum yarı ömrü
genellikle uzamıştır. Şiddetli hepatik disfonksiyon mevcudiyetinde bile, safrada
terapötik konsantrasyonlar elde edilir ve ilacın yarı ömründe yalnızca 2-4 misli bir
artma görülür.
Şiddetli biliyer obstrüksiyon, şiddetli karaciğer hastalığı veya bunlarla birlikte renal
disfonksiyon mevcutsa doz modifikasyonu gerekebilir.
Hem hepatik disfonksiyon, hem de birlikte renal bozukluk olan kişilerde sefoperazon
serum konsantrasyonları kontrol edilmeli ve gereğine göre doz ayarlanmalıdır. Bu
vakalarda serum konsantrasyonları yakından takip edilemiyorsa günlük sefoperazon
dozu 2 g'ı aşmamalıdır.
4Böbrek Fonksiyon Bozukluğunda Kullanım
Renal fonksiyonları belirgin azalma gösteren (kreatinin klerensi 30 ml/dak'dan az)
hastalarda azalan sulbaktam klerensini kompanse etmek icin CEFPERAZON dozu
ayarlanmalıdır. Kreatinin klerensi 15 -30 ml/dak arasında olan hastalar 12 saatte bir
maksimum 1 g sulbaktam dozu almalıdırlar (bu hastalarda maksimum günlük
sulbaktam dozu 2 g'dır). Kreatinin klerensi 15 ml/dak'dan az olan hastalarda 12 saatte
bir maksimum 500 mg sulbaktam (günde maksimum 1 g sulbaktam) dozu alınmalıdır.
Şiddetli enfeksiyonlarda ayrıca ilave sefoperazon uygulaması gerekebilir.
Sulbaktamın farmakokinetik profili hemodiyalizden önemli derecede etkilenir.
Hemodiyaliz sırasında sefoperazon serum yarı ömrü hafifçe azalabilir. Bu sebepten
dolayı dozlar, diyaliz süresini takip edilecek şekilde ayarlanmalıdır.
Genel
Diğer antibiyotiklerde de olduğu gibi, sefoperazon ile tedavi edilen hastaların
birkaçında vitamin K eksikliği görülmüştür. Mekanizması, büyük bir ihtimalle,
normalde bu vitamini sentezleyen barsak florasının baskılanmasına bağlanmıştır. Bu
riske maruz kalanlar arasında yeterli beslenemeyen, malabsorbsiyon durumu gösteren
(örn: kistik fibrosis) veya uzun süreli intravenoz beslenmede olan hastalar vardır. Bu
hastalarda ve antikoagülanlar ile tedavi gören hastalarda protrombin zamanı kontrol
edilmeli ve gerekli ise eksojen vitamin K verilmelidir.
Diğer antibiyotiklerle de olduğu gibi, uzun süre CEFPERAZON uygulanması
esnasında, duyarlı olmayan organizmaların aşırı üremesi görülebilir. Tedavi süresince
hastalar dikkatle gözlenmelidir. Diğer güçlü sistemik ajanlarda olduğu gibi, uzun
süreli tedaviler sırasında renal, hepatik ve hematopoetik sistemler dahil, organ sistem
disfonksiyonu için periyodik kontroller yapılması tavsiye edilir. Bu, bilhassa yeni
doğmuşlar ve özellikle prematüre doğanlar ve diğer bebeklerde önemlidir.
Clostridium difficile ile ilişkili diyare (CDAD), sulbaktam sodyum /sefoperazon
sodyum dahil çoğu antibakteriyel ajanların kullanımıyla rapor edilmiştir ve hafif
dereceli diyareden fatal kolite kadar değişkenlik gösterebilir. Antibakteriyel ajanlar ile
tedavi, C. difficile’nin aşırı çoğalmasını sağlayacak şekilde kolonun normal florasını
değiştirmektedir.
C.difficile, CDAD’ya neden olan A ve B toksinleri üretir. C.difficile’in aşırı toksin
üreten suşları, artmış morbidite ve mortaliteye sebep olur; bu enfeksiyonlar
antimikrobiyal terapiye refrakter olabilirler ve kolektomiye gereksinim duyabilirler.
CDAD antibiyotik kullandıktan sonra diyare gelişen tüm hastalarda dikkate
alınmalıdır. CDAD’nın antibakteriyel ajanların verilişinden 2 ay sonraya kadar ortaya
çıkabileceği rapor edildiği için özenli medikal hikaye alınmalıdır.
Bebeklerde kullanım
CEFPERAZON bebeklerde etkili olarak kullanılmıştır. Prematüre bebekler ve yeni
doğanlarda yoğun bir şekilde incelenmemiştir. Bundan dolayı prematüre ve yeni
5doğan bebeklerin tedavisinde muhtemel yararlar ve potansiyel riskler iyice tartılarak
karar verilmelidir (bkz. bölüm 5.3 Klinik öncesi güvenlilik verileri).
Sefoperazon bilirubini, plazma proteinine bağlanma yerlerinden ayırmaz.
4.5. Diğer tıbbi ürünler ile etkileşimler ve diğer etkileşim şekilleri
Alkol
Sefoperazon tedavisi süresince ve son dozdan 5 gün sonrasına kadar alkol alan
kişilerde kızarma, terleme, başağrısı, taşikardi ile karakterize bir reaksiyon
bildirilmiştir. Buna benzer reaksiyonlar diğer bazı sefalosporinler ile de bildirilmiştir.
CEFPERAZON verilen hastalar, aynı zamanda alkollü içkiler almamaları için
uyarılmalıdırlar. Oral veya parenteral suni beslenme gereken hastalarda etanol içeren
solüsyonlar kullanılmamalıdır.
İlaç ile laboratuvar testleri arasında etkileşme
Fehling veya Benedict solüsyonları ile idrarda glikoz için yanıltıcı pozitif reaksiyon
görülebilir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin hiçbir klinik etkileşim çalışması
yürütülmemiştir.
4.6. Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Sulbaktam ve sefoperazon plasentadan geçer. Gebe kadınlarda yapılmış yeterli ve tam
kontrollü çalışmalar yoktur. Hayvanlar üzerinde yapılan üreme deneyleri insanların
vereceği cevaplar için her zaman doğru bir gösterge olmadığından gebelik döneminde
bu ilaç yalnız kesinlikle ihtiyaç varsa kullanılmalıdır.
Laktasyon dönemi
Sefoperazon ve sulbaktam ancak çok az miktarlarda insan sütü ile atılırlar. Her ne
kadar bu iki ilaç emziren annelerin sütüne çok az miktar geçerse de, süt veren
annelerde CEFPERAZON ihtiyatla kullanılmalıdır.
6Üreme yeteneği/ Fertilite
Sıçanlarda insan dozunun 10 katına kadar olan dozlarda yapılmış olan üreme
çalışmaları, hiçbir teratolojik bulgu veya fertilite bozukluğuna dair hiç bir kanıt
göstermemektedir.
4.7. Araç ve makine kullanımı üzerindeki etkiler
Sulbaktam / sefoperazon ile mevcut olan klinik deneyime göre hastanın araç ve
makine kullanma kabiliyetini etkilemesi beklenmemektedir.
4.8. İstenmeyen etkiler
CEFPERAZON genellikle iyi tolere edilir. Yan etkilerin çoğunluğu hafif veya orta
şiddette olup tedavi devam ederken tolere edilmişlerdir. Yaklaşık 2500 hastadaki
karşılaştırmalı ve karşılaştırmasız klinik çalışma verilerine göre şunlar gözlenmiştir:
İstenmeyen etkiler aşağıdaki kategorilere göre listelenmiştir:
Çok yaygın(≥ 1/10), yaygın (≥ 1/100 ve < 1/10), yaygın olmayan (≥1/1000 ve <1/100),
seyrek (≥1/10.000 ve <1/1000), çok seyrek (<1/10.000) ve bilinmiyor (mevcut olan
verilere göre sıklık tahmini yapılamayan) şeklindedir.
Enfeksiyonlar ve enfestasyonlar
Bilinmiyor : Psödomembranöz kolit
Kan ve lenf sistemi hastalıkları
Yaygın :Eozinofili, hipoprotrombinemi
Yaygın olmayan :Nötropeni (uzun süreli uygulama ile ilişkili ve geriye
dönüşümlüdür), trombositopeni
Bilinmiyor :Lökopeni
Bağışıklık sistemi hastalıkları
Bilinmiyor :Anafilaktoid reaksiyon (şok dahil)
Sinir sistemi hastalıkları
Seyrek :Baş ağrısı
Vasküler hastalıklar
Bilinmiyor :Vaskülit, hipotansiyon
Gastrointestinal hastalıklar
Yaygın :Diyare
Yaygın olmayan :Bulantı, kusma
Diğer antibiyotiklerde olduğu gibi, CEFPERAZON ile en sık gözlenen yan etkiler
gastrointestinaldır.
7Hepato-biliyer hastalıklar
Bilinmiyor :Sarılık
Deri ve deri altı doku hastalıkları
Yaygın olmayan :Makülopapüler deri döküntüleri
Seyrek :Ürtiker
Bilinmiyor :Toksik epidermal nekroliz, Stevens-Johnson sendromu, kaşıntı
Diğer bütün penisilinler ve sefalosporinlerde olduğu gibi aşırı duyarlılık bildirilmiştir.
Bu reaksiyonlar daha çok anamnezinde alerji bulunan ve özellikle penisiline karşı
alerjisi olan hastalarda görülmüştür.
Böbrek ve idrar hastalıkları
Bilinmiyor :Hematüri
Genel bozukluklar ve uygulama bölgesine ilişkin hastalıklar
Yaygın olmayan :Ateş, kateter infüzyon bölgesinde flebit
Seyrek :Titreme, enjeksiyon yerinde ağrı
R
CEFPERAZON, intramusküler uygulamadan sonra iyi tolere edilir. Intramusküler
uygulamanın ardından bazı hastalarda geçici ağrı gözlenebilir.
Araştırmalar
Yaygın :Alanin aminotransferazda artış, aspartat aminotransferazda
artış, alkalin fosfatazda artış, bilirubinde artış, pozitif direkt
Coombs testi
Yaygın olmayan :Hematokritte azalma, hemoglobinde azalma, nötrofil sayısında
azalma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi’ne (TÜFAM) bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218
35 99).
4.9. Doz aşımı ve tedavisi
Sulbaktam sodyum ve sefoperazon sodyumun insanlarda akut toksititesi üzerine sınırlı
bilgi mevcuttur. İlacın aşırı doz kullanımında, temel olarak ilaç ile ilgili yan etkilerin
uzantısı olan belirtiler meydana getireceği beklenmektedir. β-Laktam antibiyotiklerin
BOS’ta yüksek konsantrasyonda bulunmasının, nöbet dahil olmak üzere nörolojik
etkilere yol açabileceği gerçeği göz önünde tutulmalıdır. Sulbaktam ve sefoperazonun
her ikisi de dolaşımdan hemodiyaliz ile uzaklaştırıldığından, doz aşımı böbrek
8fonksiyon bozukluğu olan hastalarda meydana gelirse, bu prosedürler ilacın vücuttan
eliminasyonunu kolaylaştırabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapotik grubu: Sefalosporin (3. kuşak ) + Beta-laktamaz inhibitörü
ATC Kodu: J01DD62
CEFPERAZON'daki antibakteriyel eleman, üçüncü kuşak bir sefalosporin olan ve
aktif çoğalma döneminde hücre duvarı mukopeptidinin biyosentezini inhibe ederek
duyarlı organizmalara karşı etkin olan sefoperazondur. Sulbaktam Neisseriaceae ve
Acinetobacter haricinde antibakteriyel aktiviteye sahip değildir. Bununla beraber
hücreden arındırılmış bakteriyel sistemlerle yapılan biyokimyasal çalışmalar,
sulbaktamın beta laktam antibiyotiğe dirençli organizmalarda oluşan en önemli beta
laktamazların irreversibl inhibitörü olduğunu göstermiştir.
Sulbaktamın dirençli organizmalar tarafından penisilinlerin ve sefalosporinlerin tahrip
edilmesini önleyici gücü, dirençli suşlar kullanılarak bütünlüğünü koruyan
organizmalarda yapılan çalışmalarda kanıtlanmıştır. Bu çalışmalarda sulbaktam,
penisilin ve sefalosporinlerle belirgin sinerji göstermiştir. Sulbaktam, bazı penisilin
bağlayıcı proteinlerle de bağlandığı için, duyarlı suşlar CEFPERAZON'a tek başına
sefoperazondan daha duyarlı hale getirilmiştir.
Sulbaktam ve sefoperazon bileşimi sefoperazona duyarlı olan bütün organizmalara
etkilidir. Buna ilaveten, aşağıdakiler başta olmak üzere çok çeşitli organizmalara karşı
sinerjistik aktivite gösterir (bileşimin minimum inhibitör konsantrasyonları (MIC) her
komponentinkinden 4 kez daha azdır):
R
Haemophilus influenzae
Bacteroides türleri
Staphylococcus türleri
Acinetobacter calcoaceticus
Enterobacter aerogenes
Escherichia coli
Proteus mirabilis
Klebsiella pneumoniae
Morganella morganii
Citrobacter freundii
Enterobacter cloacae
Citrobacter diversus
CEFPERAZON, klinik olarak önemli çok çeşitli organizmalara in vitro olarak aktiftir.
9Gram pozitif organizmalar
Staphylococcus aureus, penisilinaz üreten ve üretmeyen suşları dahil
Staphylococcus epidermidis
Streptococcus pneumoniae (evvelce Diplococcus pneumoniae)
Streptococcus pyogenes (Grup A beta-hemolitik streptokok)
Streptococcus agalactiae (Grup B beta-hemolitik streptokok)
Beta-hemolitik streptokokların hemen hemen diğer bütün suşları
Streptococcus faecalis'in (enterococcus) birçok suşları
Gram negatif organizmalar
Escherichia coli
Klebsiella türleri
Enterobacter türleri
Citrobacter türleri
Haemophilus influenzae
Proteus mirabilis
Proteus vulgaris
Morganella morganii (evvelce Proteus morganii)
Providencia rettgeri (evvelce Proteus rettgeri)
Providencia türleri
Serratia türleri (S. marcescens dahil)
Salmonella ve Shigella türleri
Pseudomonas aeruginosa ve diğer bazı Pseudomonas türleri
Acinetobacter calcoaceticus
Neisseria gonorrhoeae
Neisseria meningitidis
Bordetella pertussis
Yersinia enterocolitica
Re
Anaerobik Organizmalar:
Gram negatif basiller (Bacteriodes fragilis, diğer Bacteriodes türleri ve Fusobacterium
türleri dahil).
Gram pozitif ve gram negatif koklar (Peptococcus, Peptostreptococcus ve Veillonella
türleri dahil).
Gram pozitif basiller (Clostridium, Eubacterium ve Lactobacillus türleri dahil).
5.2 Farmakokinetik özellikler
Emilim:
Geçerli değil.
Dağılım:
10Serum konsantrasyonlarının uygulanan dozla orantılı olduğu gösterilmiştir. Bu
değerler, tek başlarına verildiklerinde bu maddeler için daha önce yayınlanan
değerlerle uyumludur.
2 g CEFPERAZON'un (1 g sulbaktam, 1 g sefoperazon) 5 dakika boyunca IV
uygulamasından sonra sulbaktam ve sefoperazon ortalama doruk konsantrasyonları
sırasıyla 130.2 ve 236.8 mcg/ml'dir. Bu, sefoperazona kıyasla (Vd: 10.2 11.3 L)
sulbaktamın (Vd: 18.0 27.6 L) daha geniş dağılım hacmini aksettirmektedir.
Hem sulbaktam hem de sefoperazon safra, safra kesesi, deri, apendiks, fallop tüpleri,
overler, uterus ve diğerleri dahil olmak üzere çeşitli doku ve sıvılara çok iyi dağılır.
Biyotransformasyon:
Mevcut değil.
Eliminasyon:
CEFPERAZON ile verilen sulbaktam dozunun takriben % 84'ü ve sefoperazon
dozunun % 25'i böbreklerden itrah olur. Sefoperazonun kalan dozunun büyük bir
kısmı safradan itrah olur. CEFPERAZON uygulamasından sonra ortalama yarı ömür
sulbaktam için bir saat iken sefoperazon için 1.7 saattir.
CEFPERAZON olarak beraberce kullanıldığında sulbaktam ve sefoperazon arasında
hiçbir farmakokinetik ilaç etkileşim belirtisi bulunmamaktadır.
Çok dozlu uygulamalardan sonra CEFPERAZON'un her iki bileşiğinin
farmakokinetiğinde anlamlı değişiklik bildirilmemiş ve her 8 ila 12 saatte bir sıklıkla
verildiğinde birikim gözlenmemiştir.
Doğrusallık/Doğrusal olmayan durum:
Mevcut değil.
Re
Hastalardaki karakteristik özellikler
Karaciğer fonksiyon bozukluğunda kullanım
Bkz. bölüm 4.4 Özel kullanım uyarıları ve önlemleri
Böbrek fonksiyon bozukluğunda kullanım
CEFPERAZON uygulanan, değişik derecelerde renal fonksiyon gösteren hastalarda,
sulbaktamın toplam vücut klerensi ile tahmin edilen kreatinin klerensi arasında çok iyi
bir korelasyon vardır. Fonksiyonel olarak anefrik hastalarda sulbaktam yarı ömrü
anlamlı olarak uzamıştır (ayrı çalışmalarda ortalama 6.9 ve 9.7 saat). Hemodiyaliz,
sulbaktamın yarı ömrünü, toplam vücut klerensini ve dağılım hacmini anlamlı olarak
değiştirmiştir. Böbrek yetmezliği olan hastalarda sefoperazon farmakokinetiğinde
anlamlı değişiklikler gözlenmemiştir.
Yaşlılarda kullanım
11CEFPERAZON'un farmakokinetiği böbrek yetmezliği bulunan ve karaciğer
fonksiyonları bozulmuş yaşlı kişilerde etüd edilmiştir. Normal gönüllülerden elde
edilen verilerle karşılaştırıldığında bu kişilerde hem sulbaktam hem sefoperazon için
daha uzun yarı ömür, daha düşük klerens ve daha geniş dağılım hacmi saptanmıştır.
Sulbaktam farmakokinetiği renal disfonksiyonla iyi bir korelasyon gösterirken,
sefoperazonun hepatik disfonksiyon derecesi ile iyi bir korelasyonu vardır.
Çocuklarda Kullanım:
Pediatrideki çalışmalar, CEFPERAZON bileşiklerinin farmakokinetiğinde yetişkin
değerlerine kıyasla anlamlı bir değişiklik göstermemiştir. Çocuklarda ortalama yarı
ömür sulbaktam için 0.91 ile 1.42 saat ve sefoperazon icin 1.44 ile 1.88 saat
arasındadır.
5.3. Klinik öncesi güvenlilik verileri
Pediatride kullanım
Test edilen bütün dozlarda sefoperazon puberte öncesi sıçanların testislerinde advers
etkiler meydana getirmiştir. Ortalama yetişkin insan dozunun takriben 16 katı olan
1000 mg/kg/gün dozunun subkütan olarak uygulanması; testis ağırlığında azalma,
spermatojenezde duraklama, azalmış germinal hücre miktarı ve sertoli hücre
sitoplazmasında vakuol teşekkülü ile sonuçlanmıştır. Lezyonların şiddeti, 100 mg -
1000 mg/kg/gün sınırları içinde doza bağımlı kalmıştır; düşük doz spermatositlerde
önemsiz bir azalmaya neden olmuştur. Yetişkin sıçanlarda bu etki görülmemiştir. En
yüksek doz seviyeleri haricinde tüm dozlarda lezyonlar histolojik olarak reversibl idi.
Bununla beraber bu çalışmalar, sıçanlarda çoğalma fonksiyonlarının müteakip
gelişmesini değerlendirmemiştir. Bu bulguların insanlarla olan ilgisi bilinmemektedir.
Yeni doğmuş sıçanlara bir ay süreyle 300 + 300 mg/kg/gün CEFPERAZON subkutan
olarak verilen gruplarda, testis ağırlığında azalma ve olgunlaşmamış tubüller
görülmüştür. Sıçan yavrularında testis olgunluğu derecesinde büyük bireysel
değişiklikler bulunması ve kontrol gruplarında da olgunlaşmamış testisler bulunduğu
için, bunun test ilacı ile ilişkisi olup olmadığı belli değildir. Ortalama yetişkin dozunun
10 mislini aşan dozlarda, yavru köpeklerde bu bulgulara rastlanmamıştır.
6. FARMASOTİK ÖZELLİKLER
6.1. Yardımcı maddelerin listesi
Yardımcı madde yoktur.
6.2. Geçimsizlikler
Aminoglikozidler
Aralarında fiziksel geçimsizlik olduğu için CEFPERAZON ve aminoglikozid
solüsyonları doğrudan karıştırılmamalıdır. Şayet CEFPERAZON ve aminoglikozid
kombinasyon tedavisi düşünüluyorsa, (bkz. bölüm 4.1 Endikasyonlar) bu, ikinci ayrı
bir intravenöz tüp kullanarak birbirini takiben aralıklı intravenöz infüzyonla sağlanır,
12fakat esas intravenöz tüp dozlar arası uygun bir seyreltici ile yeterli olarak
yıkanmalıdır. Gün içinde CEFPERAZON dozları uygulamalarının aminoglikozid
uygulamalarından mümkün olduğu kadar uzak tutulmaları da tavsiye olunur.
Laktatlı Ringer solüsyonu
Bu karışımın geçimsiz olduğu gösterildiğinden başlangıç sulandırması için Laktatlı
Ringer solüsyonundan kaçınılmalıdır. Fakat enjeksiyonluk su ile ilk sulandırmayı
müteakip Laktatlı Ringer solüsyonu ile tekrar seyreltilecek şekilde iki basamaklı bir
sulandırma tatbik edilir ise elde edilen karışım stabildir bkz. bölüm 6.6 Beşeri tıbbi
ürünlerden arta kalan maddelerin imhası ve diğer özel önlemler / Laktatlı Ringer
solüsyonu).
Lidokain
Bu karışımın geçimsiz olduğu gösterildiğinden başlangıç sulandırması için %2’lik
lidokain hidroklorürden kaçınılmalıdır. Fakat enjeksiyonluk su ile ilk sulandırmayı
müteakip %2’lik lidokain hidroklorür ile tekrar dilüe edilecek şekilde iki basamaklı
sulandırma tatbik edilir ise elde edilen karışım stabildir (bkz. bölüm 6.6 Beşeri tıbbi
ürünlerden arta kalan maddelerin imhası ve diğer özel önlemler / Laktatlı Ringer
solüsyonu).
6.3. Raf ömrü
36 ay
Sulandırıldıktan sonra 25°C oda sıcaklığında 24 saat saklanabilir
6.4. Saklamaya yönelik özel tedbirler
25˚C altındaki oda sıcaklığında saklayınız.
6.5. Ambalaj niteliği ve içeriği
Kutuda teflon kaplı tıpa ve flip off aliminyum kapaklı Tip 3 renksiz cam flakon ile
renksiz Tip I cam ampülde 10 ml enjeksiyonluk su
6.6. Beşeri tıbbi üründen arda kalan maddelerin imhası ve diğer özel önlemler
Re Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği”ne uygun
olarak imha edilmelidir.
Kullanıma hazırlama talimatı:
Sulandırma:
CEFPERAZON 2.0 g’lık flakonlar içerisinde sunulmaktadır.
Total doz (g) Sefoperazon + Seyreltici hacmi (ml) Maksimum son
sulbaktam eşdeğer konsantrasyon
dozu (g) (mg/ml)
132.0 1.0 + 1.0 10 125+125
Yapılan çalışmalarda CEFPERAZON’un ml’de 10 mg sefoperazon ve 5 mg
sulbaktamdan ml’de 250 mg sefoperazon ve 125 mg sulbaktama kadar olan değişik
konsantrasyonlarında: enjeksiyonluk su; % 5 dekstroz; normal salin, % 0.225 salin
içinde %5 dekstroz; normal salin içinde % 5 dekstroz ile geçimli olduğu gösterilmiştir.
Laktatlı Ringer solüsyonu
Sulandırma için steril enjeksiyonluk su kullanılmalıdır (bkz. bölüm 6.2
Geçimsizlikler/Laktatlı Ringer solüsyonu). Steril enjeksiyonluk su ile sulandırmayı
takiben (bkz. Yukarıdaki tablo) Laktatlı Ringer solüsyonu ile 5 mg/ml sulbaktam
konsantrasyonuna seyreltilerek yapılan iki basamaklı bir seyreltme gereklidir (50 ml
Laktatlı Ringer çözeltisi içinde ilk dilüsyondan 2 ml veya 100 ml Laktatlı Ringer
çözeltisi içinde ilk dilüsyondan 4 ml kullanınız).
Lidokain
Sulandırma için steril enjeksiyonluk su kullanılmalıdır (bkz. bölüm 6.2 Geçimsizlikler
/ Lidokain). 250 mg/ml veya daha yüksek sefoperazon konsantrasyonu için, ml'sinde
250 mg sefoperazon ve 125 mg sulbaktam içeren yaklaşık % 0.5'lik lidokain HCl
solüsyonu oluşturmak üzere steril enjeksiyonluk su ile dilüsyonu takiben (bkz.
yukarıdaki tablo) %2'lik lidokain ile seyreltilerek yapılan iki basamaklı bir dilüsyon
gereklidir.
7. RUHSAT SAHİBİ
İ.E. Ulagay İlaç Sanayii Türk A.Ş.
Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İstanbul
Tel.: (212) 467 11 11
Fax: (212) 467 12 12
8. RUHSAT NUMARASI
252/37
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 25.07.2013
Ruhsat yenileme tarihi:
10. KÜB’ÜN YENİLEME TARİHİ
14