KISA ÜRÜN BİLGİSİ
1. BEŞERİ TIBBİ ÜRÜNÜN ADI
XYLAZOL pediyatrik 0,5 mg/ml + 50 mg/ml burun spreyi, çözelti
2. KALİTATİF VE KANTİTATİF BİLEŞİM
Etkin madde
Her 1 ml’de;
Ksilometazolin hidroklorür 0,5 mg
Dekspantenol 50 mg
Yardımcı maddeler
Benzalkonyum klorür 0,2 mg
Yardımcı maddeler için Bölüm 6.1’e bakınız.
3. FARMASÖTİK FORM
Burun spreyi
Berrak renksiz çözelti.
4. KLİNİK ÖZELLİKLER
4.1. Terapötik endikasyonlar
XYLAZOL PEDİYATRİK, nazal konjesyon, mevsimsel ve allerjik rinit (saman nezlesi dahil)
ile sinüzitin semptomatik tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi
Doktora danışılmadan kullanılmamalıdır.
6–12 yaş aralığında yalnız yetişkin kontrolü altında kullanılmalıdır.
Doktor tarafından başka şekilde tavsiye edilmediği takdirde aşağıdaki dozlarda kullanılır:
6–12 yaş aralığındaki çocuklarda:
Günde 1–2 kez, her bir burun deliğine 1–2 defa püskürtülür. Günlük toplam uygulama sayısı
2’yi geçmemelidir.
1 / 10Uygulama şekli:
1. İlk uygulamadan önce, sprey bir defa havaya dağılana kadar, birkaç pompalama hareketi
yaparak pompayı kullanıma hazır hale getiriniz.
2. Burnunuzu temizleyiniz.
3. İleriye doğru hafifçe eğiliniz ve başlığı burun deliğine yerleştiriniz.
4. Spreyin en uygun şekilde dağılmasını sağlamak için, pompayı bastırırken aynı anda nefes
alınız.
5. Aynı işlemi diğer burun deliği için de tekrarlayınız.
6. Kullanımdan sonra kapağı kapatınız.
XYLAZOL PEDİYATRİK sadece intranazal olarak uygulanır. Nazal mukozada fazla mukus
sekresyonu ve ödem olduğunda ilaç etkisini göstereceği yere ulaşamayabilir. Bu bakımdan
nazal spreyi kullanmadan önce burun iyice temizlenmelidir. Şişe dikey tutularak her iki burun
deliğine sıkılır.
Özel popülasyonlara ilişkin ek bilgiler:
Böbrek/Karaciğer yetmezliği:
XYLAZOL PEDİYATRİK’in böbrek ya da karaciğer yetmezliği olan hastalarda kullanımı ile
ilgili veri bulunmamaktadır.
Pediyatrik popülasyon:
2 yaşın altında kontrendikedir. 2-6 (2 yaş ve üstü-6 yaş altı aralığı) yaş grubundaki çocuklarda
kullanılmamalıdır.
Geriyatrik popülasyon:
XYLAZOL PEDİYATRİK’in geriyatrik popülasyonda kullanımı ile ilgili veri
bulunmamaktadır.
2 / 104.3. Kontrendikasyonlar
XYLAZOL PEDİYATRİK, aşağıdaki durumlarda kontrendikedir:
 Ksilometazoline, dekspantenole veya diğer adrenerjik ilaçlara veya bileşiminde
bulunan yardımcı maddelerden herhangi birine karşı aşırı duyarlılık
 Diğer sempatomimetik dekonjestanlarla birlikte kullanımı
 Hipertansiyon dahil kardiyovasküler sistem hastalıkları
 Diabetes Mellitus
 Rinitis sicca (burun mukozasında kuru iltihap oluştuğunda)
 Feokromasitoma
 Hipertiroidi
 Dar açılı glokom
 Monoamino oksidaz enzim inhibitörleri (MAOİ veya tedavinin sonlandırılmasından
sonra 14 gün içinde) kullananlarda
 Beta blokör kullananlarda
 Nazal vestübül mukozasında ve/veya derisinde inflamasyon
 Transfenoidal hipofizektomi ya da dura materin açığa çıkmasına neden olan ameliyat
geçirmiş hastalarda
 Bebekler ve 2 yaş altı çocuklarda
4.4. Özel kullanım uyarıları ve önlemleri
 Akut alevlenmeler dışında ksilometazolin kronik rinit tedavisinde kullanılmamalıdır.
 Prostat hipertrofisi, tiroid fonksiyon bozuklukları ve porfiri durumunda kullanımından
kaçınılmalıdır.
 Çocuğunuz ilaç alıyorsa XYLAZOL PEDİYATRİK kullanmadan önce doktorunuza
danışınız.
 XYLAZOL PEDİYATRİK kullanıldığında bazen çocuklarda huzursuzluk ve uyku
bozukluğu görülebilir. Bu durumda ilacın kullanımı durdurulmalıdır.
 Başka öksürük ve soğuk algınlığı ilaçları ile birlikte kullanılmamalıdır.
 XYLAZOL PEDİYATRİK 5 günden uzun süreli kullanılmamalıdır. Aynı sınıftan olan
diğer ürünler gibi XYLAZOL PEDİYATRİK de sempatomimetik ilaçlara uykusuzluk,
sersemlik gibi şiddetli reaksiyon gösteren kişilerde dikkatli kullanılmalıdır.
 Özellikle çocuklarda ve yaşlılarda olmak üzere, önerilen doz aşılmamalıdır.
3 / 10 XYLAZOL PEDİYATRİK, bebeklerde ve 6 yaşın altındaki çocuklarda
kullanılmamalıdır. 6–12 yaş aralığındaki çocuklarda doktor tarafından yarar/risk
değerlendirmesi yapılması koşuluyla yetişkin kontrolünde kullanılabilir.
 Çapraz enfeksiyonu önlemek için her XYLAZOL PEDİYATRİK paketi sadece bir
kişi tarafından kullanılmalıdır.
 Hijyenik nedenlerle XYLAZOL PEDİYATRİK açıldıktan sonra 12 haftadan fazla
kullanılmamalıdır.
 Geri tepme etkisinden dolayı solunum yollarının daralmasına ve hastanın kullanma
süresinden fazla kullanma ihtiyacı hissetmesine sebep olabilir. Bunun sonuçları kronik
şişlikler (Rhinitis meicamentosa) hatta burun mukozası atrofisi (Stinknase) olabilir.
XYLAZOL, verilen doz başına 10 mg’dan daha az benzalkonyum klorür içerir. Bu miktarın
bronkospazma neden olması beklenmemektedir. Ancak bu madde çocuklarda burun
mukozasında tahrişe neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Bütün sempatomimetikler gibi ksilometazolinin de sistemik etkilerinin, monoaminooksidaz
inhibitörleri, trisiklik veya tetrasiklik antidepresanlarla birlikte kullanıldığı zaman, özellikle
doz aşımı söz konusu olduğunda şiddetlenme olasılığı, göz önünde bulundurulmalıdır.
Dekspantenol’un diğer tıbbi ürünler ile etkileşimleri ile ilgili veri bulunmamaktadır.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Ksilometazolinin gebe kadınlarda kullanımına ilişkin veri mevcut değildir.
4 / 10Hayvanlar üzerinde yapılan çalışmalar, gebelik /ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
XYLAZOL PEDİYATRİK, gerekli olmadıkça gebelik döneminde kullanılmamalıdır.
Gebelik dönemi
XYLAZOL PEDİYATRİK, olası sistemik vazokonstriktör etkileri nedeniyle gebelik
süresince kullanılmamalıdır.
Laktasyon dönemi
XYLAZOL PEDİYATRİK’in emzirilen çocuk üzerinde herhangi bir advers etkisi olduğuna
dair kanıt bulunmamaktadır. Bununla birlikte ksilometazolinin insan sütüyle atılıp atılmadığı
bilinmediğinden dikkatli olunmalıdır. XYLAZOL PEDİYATRİK emzirme döneminde yalnız
doktor gözetimi altında kullanılmalıdır.
Üreme yeteneği /Fertilite:
Ksilometazolinin fertilite üzerine etkisi için yeterli çalışma bulunmamaktadır ve hayvan
çalışmaları da mevcut değildir. Ancak ksilometazoline sistemik maruziyet çok düşük olduğu
için fertilite üzerinde etki olasılığı çok düşüktür.
4.7. Araç ve makine kullanımı üzerindeki etkiler
Araç ve makine kullanımı üzerinde bilinen herhangi bir etkisi yoktur.
4.8. İstenmeyen etkiler
İstenmeyen etkiler aşağıda sistem organ sınıf ve sıklıklarına göre verilmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Çok seyrek: Aşırı duyarlılık reaksiyonları (anjiyoödem, döküntü, kaşıntı)
5 / 10Sinir sistemi hastalıkları
Çok seyrek: Baş ağrısı, huzursuzluk, uykusuzluk, yorgunluk, halüsinasyon
Kardiyak hastalıkları
Seyrek: Çarpıntı, taşikardi, hipertansiyon
Çok seyrek: Aritmi
Solunum, göğüs bozuklukları ve mediastinal hastalıkları
Çok seyrek: Burun mukozasında şişlik, burun kanaması
Bilinmiyor: Burun mukozasında yanma hissi, kuruluk veya rahatsızlık, hapşırma
Kas ve iskelet sistemi hastalıkları
Çok seyrek: Konvülsiyon
Genel bozukluklar ve uygulama bölgesine ilişkin hastalıkları
Yaygın: Uygulama bölgesinde yanma hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Çocuklarda ender olarak kaza sonucu görülen ksilometazolin zehirlenmelerinde, başlıca hızlı
ve düzensiz nabız, yüksek kan basıncı ve bazen bilincin bulanıklaşması gibi belirtilerden
oluşan klinik tablo ortaya çıkar.
Spesifik bir tedavi yoktur. Uygun destekleyici tedaviye başlanmalıdır ve doktor kontrolü
altında semptomatik tedavi uygulanmalıdır.
Dekspantenol yüksek dozda uygulansa bile iyi tolere edilir ve bu nedenle literatürde toksik
olmayan bir madde olarak değerlendirilmektedir. Hipervitaminoz vakası bilinmemektedir.
6 / 105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sempatomimetiklerin kortikosteroid olmayanlarla kombinasyonları
ATC kodu: R01AB06
Etki mekanizması
Ksilometazolin, alfa adrenerjik resptörlere etki eden sempatomimetik bir ajandır. Buruna
uygulandıktan sonra, burundaki kan damarlarını daraltarak burun mukozasında ve komşu
farenks bölgelerinde dekonjesyon sağlar. Bu sayede burun geçitlerinde dekonjesyon elde
edildiğinden, burnu tıkalı olan hasta, burun yoluyla daha rahat soluk alıp verebilir.
Dekspantenol, hücrelerde hızlı bir şekilde pantotenik aside dönüştürülür ve dolaysıyla vitamin
ile aynı etkilere sahiptir. Bununla birlikte, dekspantenol topikal yolla uygulandıktan sonra
daha kolay emilme avantajına sahiptir.
Pantotenik asit, temel olarak koenzim A’nın (CoA) bir bileşenidir. Asetilkoenzim A formunda
CoA, tüm hücrelerin metabolizmasında merkezi bir rol oynar. Dolayısıyla pantotenik asit cilt
ve mukoza oluşumu ve rejenerasyonu açısından vücut için vazgeçilmez bir maddedir.
5.2. Farmakokinetik özellikler
Genel Özellikler
Ksilometazolin
Emilim:
Lokal nazal uygulamayı takiben ksilometazolinin plazma konsantrasyonu çok düşüktür ve
ölçülebilme limitlerine yakındır.
Dağılım:
Ksilometazolinin etkisi birkaç dakika içinde başlar ve 12 saate kadar uzayabilen süreler
boyunca devam eder. Soğuk algınlığı olan hastalarla yapılan çift kör, kontrollü (salin
solüsyonu) bir çalışmada rinomometre ile yapılan ölçümlerde ksilometazolinin dekonjestan
etkisi salin solüsyonuna göre anlamlı derecede (p< 0.0001) yüksek bulunmuştur. Tedaviden 5
dakika sonra salin solüsyonu ile karşılaştırıldığında burun tıkanıklığına etkisi iki kat daha
hızlıdır.
7 / 10Biotransformasyon:
Veri bulunmamaktadır.
Eliminasyon:
Veri bulunmamaktadır.
Doğrusallık / doğrusal olmayan durum:
Veri bulunmamaktadır.
Dekspantenol
Emilim:
Dekspantenol hızlı bir şekilde emilir. Ardından hemen pantotenik aside dönüştürülür ve bu
vitamin endojen havuzuna eklenir.
Dağılım:
Pantotenik asit kanda plazma proteinlerine bağlanır (öncelikli olarak β-globulinler ve
albümin). Sağlıklı yetişkinlerde tam kan ve serumda sırasıyla yaklaşık 500 - 1000µg/L ve
100µg/L konsantrasyonlar bulunmaktadır.
Biyotransformasyon ve Eliminasyon:
Pantotenik asit insan vucüdunda metabolize olmaz ve bu nedenle değişmeden atılır. Oral
dozun %60-70’i idrarla, geri kalanı da dışkıyla atılmaktadır. Yetişkinler idrarla günde 2-7 mg,
çocuklar ise 2-3 mg atmaktadır.
Doğrusallık / doğrusal olmayan durum:
Veri bulunmamaktadır.
Hastalardaki karakteristik özellikler
Veri bulunmamaktadır.
5.3. Klinik öncesi güvenlilik verileri
Köpeklere tekrar tekrar nazal ksilometazolin hidroklorür verilerek yapılan toksisite
çalışmaları sonunda, insanlar için güvenlilik riski oluşmadığı görülmüştür. Bakterilerin gen
mutasyonu için yapılan in vitro araştırması negatif sonuçlanmıştır. Kanserojenliği hakkında
veri bulunmamaktadır. Fare ve tavşanlara subkutan yoldan uygulandığı bir çalışmada
teratojenik etki görülmemiştir. Terapötik miktarından yüksek dozajlar uygulandığında
8 / 10embriyoletal olup, fetüsün büyümesini yavaşlatmıştır. Farelerde süt üretimi engellenmiştir.
Doğurganlık üzerinde olumsuz belirtiler görülmemiştir.
Dekspantenol, pantotenik asit ve tuzları toksik olmayan maddeler olarak tanımlanmaktadır.
Oral olarak alınan dekspantenolün LD ’si farelerde 6,25 g/kg’dir. Mutajenik, karsinojenik ve
50
teratojenik etkileri üzerinde veri yoktur.
6. FARMASÖTİK ÖZELLİKLER
6.1. Yardımcı maddelerin listesi
Disodyum hidrojen fosfat heptahidrat
Sodyum dihidrojen fosfat monohidrat
Benzalkonyum klorür
Saf su
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay.
Açıldıktan sonra 12 hafta içerisinde kullanılmalıdır.
6.4. Saklamaya yönelik özel tedbirler
25ºC’nin altındaki oda sıcaklığında ve ambalajında saklanmalıdır.
6.5. Ambalajın niteliği ve içeriği
Karton kutu içerisinde beyaz renkli plastik sprey aplikatör ile kapatılmış 10 ml’lik amber
renkli cam şişe.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri"'ne uygun olarak imha edilmelidir.
9 / 107. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2018/559
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.10.2018
Ruhsat yenileme tarihi:
10. KÜB’ÜN YENİLENME TARİHİ
10 / 10