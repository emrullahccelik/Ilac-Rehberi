1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için  reçete  edilmiştir,  başkalarına vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
 
NORMOTRİ® FORT  10 mg/2,5  mg/8,14  mg film kaplı  tablet 
Ağız yoluyla alınır.  
• Etkin  maddeler : 
Her bir film kaplı  tablet  , 10 mg amlodipin  (13,87  mg amlodipin  besilat),  2,5 mg indapamid 
ve 8,14 mg perindopril erbumin (6,79 mg perindopril) içerir.  
 
• Yardımcı  madde(ler):  
Kalsiyum karbonat DC, kroskarmelloz sodyum, prejelatinize nişasta, mikrokristalin 
selüloz PH 112, kolloidal silikon dioksit, magnezyum stearat, hipromelloz 2910 6 cps, 
titanyum dioksit, polietilen glikol 6000, gliserin  
 
 
Bu Kullanma  Talimatında:  
1. NORMOTRİ® FORT  nedir  ve ne için kullanılır?  
2. NORMOTRİ® FORT’u  kullanmadan  önce  dikkat  edilmesi  gerekenler  
3. NORMOTRİ® FORT  nasıl  kullanılır?  
4. Olası  yan etkiler  nelerdir?  
5. NORMOTRİ® FORT’un saklanması  
 
Başlıkları  yer almaktadır.  
1. NORMOTRİ® FORT  nedir  ve ne için kullanılır?  
 
NORMOTRİ® FORT beyaz renkli, bir yüzü “5” baskılı oval film kaplı tablet olup 
PA/ALU/PVC – Alüminyum folyo blisterler içinde 30 film kaplı tablet halinde 
sunulmaktadır.  
 
NORMOTRİ® FORT  üç etkin  maddeyi  içeren  bir kombinasyondur:  perindopril,  indapamid  ve 
amlodipin. Yüksek kan basıncı (hipertansiyon) tedavisinde kullanılan anti -hipertansif bir 
ilaçtır.  
 
Ayrı ayrı perindopril/indapamid sabit doz kombinasyonunu ve amlodipini kullanmakta olan 
hastalar  artık her üç etkin  maddeyi  aynı dozlarda  içeren  bir adet NORMOTRİ® FORT  tablet  2  kullanabilir.  
 
Etkin maddelerden her biri kan basıncını düşürmekte ve bir arada çalışarak kan basıncınızı 
kontrol altına almaktadır:  
- Perindopril  anjiyotensin dönüştürücü enzim (ADE) inhibitörü adı verilen ilaçlar 
sınıfındandır. Kan damarlarını genişleterek kalbinizin damarlara daha rahat kan 
pompalamasını sağlar.  
- İndapamid bir diüretiktir (sülfonamid türevleri ismi verilen ve indol halkasına sahip ilaç 
sınıfına aittir). Diüretikler böbreklerde üretilen idrar miktarını artırır. Yine de indapamid 
üretilen idrar miktarını çok az artırdığı için diğer diüretiklerden farklıdır.  
- Amlodipin  bir kalsiyum  kanal  blokörüdür  (dihidropiridinler  adı verilen  ilaç sınıfındandır).  
Kan damarlarını  gevşeterek, kanın  rahat  bir şekilde  geçişini  sağlamaktadır.  
2. NORMOTRİ® FORT  kullanmadan  önce  dikkat  edilmesi  gerekenler 
NORMOTRİ® FORT’u aşağıdaki durumlarda KULLANMAYINIZ  
Eğer;  
- Perindoprile veya diğer ADE inhibitörlerine, indapamide veya diğer sülfonamidlere, 
amlodipine veya diğer dihidropiridinlere veya bu ilacın içerdiği herhangi bir maddeye 
karşı alerjiniz varsa (yardımcı maddeler bölümünde listelenmiş olan),  
- Daha önce herhangi bir ADE inhibitörü ile tedavi sırasında solunum güçlüğü, yüz veya 
dilde  şişme,  yoğun  kaşıntı  veya  deride  ciddi  döküntü  gibi belirtiler  görüldüyse  veya  başka 
nedenlerle ailenizde bu tür belirtiler görüldüyse (anjiyoödem adı verilir),  
- Ciddi  karaciğer  yetmezliği  veya  karaciğer  ensefalopatisi  denilen  rahatsızlığınız  (karaciğer 
yetmezliğine bağlı olarak beyin fonksiyonlarındaki bozulma) varsa,  
- Tedavi edilmemiş dekompanse kalp yetmezliği (ciddi su tutulması, solunum güçlüğü) 
şüphesi varsa,  
- Kardiyojenik şok (kalp vücuda yeterli miktarda kan dolaştıramıyorsa), aortik stenoz 
(kalbe bağlı ana kan damarlarının daralması) varsa,  
- Kalp  krizi sonrasında  kalp yetmezliği  yaşıyorsanız,  
- Kan basıncınız  ciddi  derecede  düşükse  (hipotansiyon),  
- Kan potasyum  seviyeleriniz  düşükse,  
- Böbreklere ulaşan kan akımının azaldığı şiddetli böbrek sorunlarınız varsa (renal arter  
stenozu),  
- Diyalize  veya  buna  benzer kan  filtrasyonu işlemine  giriyorsanız. Kullanılan  cihaza bağlı 
olarak NORMOTRİ® FORT sizin için uygun olmayabilir,  
- Orta derecede böbrek sorunlarınız varsa (NORMOTRİ® FORT 5 mg/2,5 mg/8,14 mg ve 
10 mg/2,5 mg/8,14 mg dozları için geçerlidir),  
- Hamileyseniz  
- Şeker hastalığı (diyabet) veya böbrek rahatsızlığınız varsa ve aliskiren (yüksek kan 
basıncı tedavisinde kullanılır) ile tedavi görüyorsanız.  
- Kalp  yetmezliği  için sakubitril/valsartan  ile tedavi  gördüyseniz  veya  şu anda  görüyorsanız 
anjiyoödem  (boğaz gibi bir bölgede cilt altında hızlı şişme) riski arttığı için (bkz. 
“NORMOTRİ® FORT’u aşağıdaki durumlarda DİKKATLİ KULLANINIZ” ve “Diğer 
ilaçlarla birlikte kullanımı”).  
 
NORMOTRİ® FORT’u  aşağıdaki  durumlarda  DİKKATLİ  KULLANINIZ  
- Hipertrofik  kardiyomiyopati  (kalp  kası rahatsızlığı)  veya  böbrek  arterinde  stenoz  (böbreğe 
kan taşıyan damarda daralma) varsa,  
- Kalp  yetmezliği  veya  kalple  ilgili başka  sorunlar  varsa,  
- Kan basıncınız  şiddetli derecede  artmış  ise (hipertansif  kriz),  3  - Karaciğerinizde  sorunlar  varsa,  
- Sistemik  lupus eritematozus (nedeni bilinmeyen, değişik bulgularla  ortaya çıkan iltihaplı 
cilt hastalığı) veya skleroderma gibi kollajen doku (bağ dokusu) hastalığınız varsa,  
- Aterosklerozunuz  (atardamarların  sertleşmesi)  varsa,  
- Paratiroit  bezinizin ne  derece  sağlıklı çalıştığını saptamak  amaçlı olarak birtakım testlere 
girmeniz gerekiyorsa,  
- Gut hastalığınız  varsa,  
- Şeker  hastalığınız  varsa,  
- Tuz yasaklayan bir diyet uyguluyor ya da potasyum içeren tuz yerine geçen maddeler 
kullanıyorsanız (kanda potasyum seviyesinin iyi dengelenmiş olması şarttır),  
- Lityum veya potasyum tutucu diüretikler (spironolakton, triamteren) kullanıyorsanız, 
NORMOTRİ® FORT ile birlikte kullanmaktan kaçınınız (bkz. “Diğer ilaçlar ile birlikte 
kullanımı”),  
- İleri yaştaysanız  ve dozun  artırılması  gerekiyorsa,  
- Işığa  hassasiyet  ile ilgili  reaksiyonlar  yaşıyorsanız,  
- Siyah ırkta anjiyoödem  riski artabilir (yutkunmayı ve nefes almayı zorlaştıracak şekilde 
yüzün, dilin ve boğazın şişmesi) ve kan basıncını düşürmede daha az etkili olabilir,  
- Yüksek  akım membran  ile diyalize  edilen hemodiyaliz  hastasıysanız,  
- Görmede azalma veya göz ağrısı yaşarsanız. Bunlar, gözün vasküler tabakasında sıvı 
birikmesi (koroid efüzyonu)  veya  göz içi basınç  artışı belirtileri olabilir  ve NORMOTRİ® 
FORT aldıktan sonraki saatler ila haftalar içinde ortaya çıkabilir. Bu durum tedavi 
edilmezse kalıcı görme kaybına neden olabilir. Daha önce penisilin veya sülfonamid 
alerjiniz varsa, bu durumu geliştirme riskiniz daha yüksek olabilir,  
- Kas ağrısı,  hassasiyet,  güçsüzlük  veya  kramplar  gibi kas rahatsızlıklarınız  varsa,  
- Böbrek  sorunlarınız  varsa  veya  diyalize  giriyorsanız,  
- Kanınızda aldosteron adı verilen hormonun seviyelerinde anormal artışlar varsa (Primer 
aldosteronizm),  
- Kanda  asit miktarı  yüksekse  (nefes  alma  hızınızın  yükselmesine  sebep  olur),  
- Serebral  dolaşım yetmezliğiniz  varsa  (beyinde  düşük  kan basıncı),  
- Yutkunmayı ve nefes almayı zorlaştıracak şekilde yüzün, dilin ve boğazın şişmesi 
(anjiyoödem).  Bu belirtiler  tedavinin  herhangi  bir döneminde  ortaya  çıkabilir.  Bu durumda 
tedaviyi derhal kesin ve doktorunuza haber veriniz.  
- Aşağıdaki ilaçlardan birisini kullanıyorsanız anjiyoödem (solunum güçlüğü, yüz veya 
dilde şişme, yoğun kaşıntı veya deride ciddi döküntü) riski artabilir.  
• Rasekadotril  (ishal  tedavisinde  kullanılır)  
• Sirolimus, everolimus, temsirolimus ve mTor inhibitörleri olarak isimlendirilen sınıfa 
ait diğer ilaçlar (nakledilmiş organın reddedilmesini önlemek ve kanser için 
kullanılırlar)  
• Uzun dönemli kalp yetmezliği tedavisinde kullanılan sakubitril (valsartan ile birlikte 
aynı tablette kombinasyon halinde de mevcuttur)  
• Linagliptin, saksagliptin, sitagliptin, vildagliptin ve ayrıca gliptinler sınıfına ait diğer 
ilaçlar (diyabet tedavisinde kullanılır).  
- Yüksek  kan basıncının  tedavisi  için aşağıdakilerden  herhangi  birini  kullanıyorsanız:  
• Anjiyotensin  II reseptör  blokörleri  (ARB’ler)  (sartanlar  olarak  da bilinir;  örn. valsartan, 
telmisartan, irbesartan) özellikle diyabet ile ilişkili böbrek problemleriniz varsa  
• Aliskiren  kullanıyorsanız  (yüksek  kan basıncı  tedavisinde  kullanılır).  4  Doktorunuz böbrek fonksiyonlarınızı, kan basıncınızı ve kandaki elektrolit seviyelerinizi 
(örneğin potasyum) düzenli aralıklarla kontrol edebilir (bkz. “NORMOTRİ® FORT’u 
aşağıdaki durumlarda KULLANMAYINIZ”).  
 
Doktorunuz düşük sodyum veya potasyum veya yüksek kalsiyum seviyeleri için kan testleri 
yaptırmanızı isteyebilir.  
 
NORMOTRİ® FORT  kullanırken,  doktorunuza  veya  tıbbi ekibe  bildirmeniz  gerekenler:  
- Anestezi  uygulanacak  ve/veya  ameliyat  olacaksanız,  
- Yakın  zamanda  ishal ve  kusma  olduysa  veya  su kaybı varsa,  
- Diyaliz  veya  LDL  aferezi  (bir makine  yardımıyla  vücuttaki  kolesterolün  atılması) 
olacaksanız,  
- Bal arısı veya eşek arısı sokmalarına  karşı alerji için desensitizasyon  tedavisi 
görecekseniz,  
- İyot içeren kontrast madde (mide, böbrek gibi organların röntgen cihazında görünmesini 
sağlayan madde) enjeksiyonu gereken bir tıbbi teste tabi tutulacaksanız.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  doktorunuza 
danışınız.  
 
NORMOTRİ® FORT doping testlerinde pozitif sonuç veren etkin madde (indapamid) 
içermektedir. Atletler ve sporcular dikkatli olmalıdır.  
 
Çocuklar  ve ergenler  
 
NORMOTRİ® FORT  çocuklarda  ve ergenlerde  kullanılmamalıdır.  
 
NORMOTRİ® FORT’un  yiyecek  ve içecek  ile kullanılması  
 
NORMOTRİ® FORT  kullanan  kişiler  greyfurt  suyu  ve greyfurt  tüketmemelidir.  Greyfurt  suyu 
ve greyfurt etkin madde amlodipinin kandaki seviyelerini arttırabilir, bu da NORMOTRİ® 
FORT’un  kan basıncını düşürücü etkisinde öngörülemez artışa yol açabilir.  
 
Hamilelik  
 
İlacı kullanmadan  önce  doktorunuza  veya eczacınıza  danışınız.  
Hamileyseniz (veya hamile kalabileceğinizi) düşünüyorsanız doktorunuza söylemelisiniz. 
NORMOTRİ® FORT  ile tedavi  sırasında  etkili  bir doğum  kontrolü  yöntemi  kullanılmalıdır.  
Hamile kalmadan öncedoktorunuz NORMOTRİ® FORT kullanmayı bırakmanızı tavsiye 
edecek ve NORMOTRİ® FORT yerine başka bir ilaç almanızı önerecektir. Bebeğinize ciddi 
zarar verebileceğinden NORMOTRİ® FORT hamilelik süresince kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  5  Emzirme  
 
İlacı kullanmadan  önce  doktorunuza  veya eczacınıza  danışınız.  
 
Emziriyorsanız veya bebek emzirmeye başlayacaksanız doktorunuza söyleyiniz. Emziren 
annelerin NORMOTRİ® FORT kullanması önerilmemektedir. NORMOTRİ® FORT’un 
içeriğinde bulunan amlodipinin küçük miktarlarda anne sütüne geçtiği gösterilmiştir. 
Emzirmek istiyorsanız, özellikle de bebek yeni doğduysa veya erken doğduysa, doktorunuz 
size başka bir tedavi önerebilir.  
 
Araç  ve makine kullanımı  
 
NORMOTRİ® FORT araç ve makine kullanım becerinizi etkileyebilir. Eğer tabletler 
nedeniyle bulantı, baş dönmesi, yorgunluk veya baş ağrısı oluşursa, araç veya makine 
kullanmayın ve derhal doktorunuza bildiriniz.  
 
NORMOTRİ® FORT’un içeriğinde  bulunan  bazı yardımcı  maddeler  hakkında  önemli 
bilgiler  
 
Bu ilaç her bir dozunda doz başına 1 mmol’den (23 mg’dan) daha az sodyum içerir yani 
aslında “sodyum içermez”.  
 
Diğer  ilaçlar  ile birlikte  kullanımı  
 
Şeker hastalığınız veya böbrek sorunlarınız varsa aliskiren (yüksek kan basıncı tedavisinde  
kullanılır) kullanmayınız.  
Aşağıdaki  ilaçlardan  herhangi  birini  NORMOTRİ® FORT  ile birlikte  KULLANMAYINIZ:  
- Lityum  (mani  (taşkınlık  nöbeti),  manik  depresif  (taşkınlık -ruhsal  çöküntü)  bozukluk  veya 
rekürren depresyon (tekrarlayan ruhsal çöküntü) gibi ruhsal hastalıkların tedavisinde 
kullanılır),  
- Potasyum  tutucu  ilaçlar  (triamteren,  amilorid),  potasyum  takviyeleri  veya  potasyum  içeren 
tuzlar, vücudunuzda potasyumu artırabilen diğer ilaçlar (örneğin heparin (pıhtılaşmayı 
önleyen kan inceltici ilaç) ve bakterinin neden olduğu enfeksiyonlar için trimetoprim ile 
kotrimoksazol olarak da bilinen trimetoprim/sülfametoksazol  
- Dantrolen  (infüzyon)  ayrıca  anestezi sırasında  kötücül hipertermi (çok  yüksek  ateş ve kas 
katılığı gibi belirtiler) tedavisinde de kullanılır,  
- Estramustin  (kanser  tedavisinde  kullanılır),  
- İshal tedavisinde (rasekadotril) veya nakledilmiş organın reddedilmesini önlemek için 
sıklıkla kullanılan ilaçlar (sirolimus, everolimus, temsirolimus ve mTor inhibitörleri 
olarak isimlendirilen sınıfa ait diğer ilaçlar), (bkz. “NORMOTRİ® FORT’u aşağıdaki 
durumlarda DİKKATLİ KULLANINIZ” başlıklı bölüm)  
- Sakubitril/valsartan (uzun dönemli kalp yetmezliği tedavisinde kullanılan) (bkz. 
NORMOTRİ® FORT’u aşağıdaki durumlarda KULLANMAYINIZ ve NORMOTRİ® 
FORT’u aşağıdaki durumlarda DİKKATLİ KULLANINIZ)  
- Yüksek  kan basıncını  tedavi  eden diğer ilaçlar:  anjiyotensin  dönüştürücü  enzim  6  inhibitörleri  ve anjiyotensin  reseptör  blokörleri  
 
NORMOTRİ® FORT  tedavisi  başka  ilaçlardan  etkilenebilir.  Aşağıdaki  ilaçlardan  herhangi 
birini kullanıyorsanız, özel bakım gerekebileceğinden mutlaka doktorunuza bildiriniz:  
- Yüksek  kan basıncını  tedavi  eden  diğer  ilaçlar,  anjiyotensin  II reseptör  blokörleri 
(ARB’ler), aliskiren  ve diüretikler (böbreklerin ürettiği idrar miktarını artırabilir) dahil,  
- Kalp  yetmezliği tedavisinde  kullanılan  potasyum tutucu  diüretikler  (günde 12,5  mg ve 50 
mg arası kullanılan eplerenon ve spironolakton),  
- Anestetik  (anestezi  yapan)  ilaçlar,  
- İyotlu  kontrast  madde  (mide,  böbrek  gibi organların  röntgen  cihazında  görünmesini 
sağlayan madde),  
- Bepridil  (Angina  Pektoris  (göğüs  ağrısı)  tedavisinde  kullanılır),  
- Metadon  (bağımlılık  tedavisinde  kullanılır),  
- Kalp ritmi problemleri için kullanılan ilaçlar (örn. dofetilid, ibutilid, bretilyum, sisaprid, 
diphemamil, prokainamid, kinidin, hidrokinidin, disopiramid, amiodaron, sotalol),  
- Verapamil,  diltiazem  (kalp  ilaçları),  
- Digoksin  veya  diğer  kardiyak  glikozitler  (kalp  sorunlarının tedavisinde),  
- Bakteriyel  enfeksiyonların  tedavisinde  kullanılan  bazı antibiyotikler  (örn.  rifampisin, 
enjeksiyon yoluyla kullanılan eritromisin, klaritromisin, sparfloksasin, moksifloksasin),  
- Antifungal  ilaçlar  (örn.  itrakonazol,  ketokonazol, amfoterisin  B enjeksiyonu)  
- Allopurinol  (gut tedavisinde),  
- Saman  nezlesi  gibi alerjik  reaksiyonları  tedavi  etmek  için kullanılan  antihistaminikler  (örn. 
mizolastin, terfenadin, astemizol),  
- İleri seviyede astım ve romatizmal artrit (eklem iltihabı) tedavisi gibi çeşitli durumlarda 
kullanılan kortikosteroidler ve non -steroid anti -inflamatuar ilaçlar (mesela ibuprofen) 
veya yüksek doz salisilatlar (örn: asetilsalisilik asit birçok ilaçta bulunan ve ağrıyı 
gidermek, ateşi düşürmek ve kanın pıhtılaşmasını önlemek için kullanılan bir madde),  
- Otoimmün (vücudun kendi hücrelerine karşı antikor oluşturma durumu) bozuklukların 
tedavisinde veya organ nakli ameliyatlarından sonra reddedilmeyi önlemek amacıyla 
kullanılan immünosüpresanlar (örn. siklosporin, takrolimus),  
- Tetrakosaktid  (Crohn  hastalığı  (bağırsak  kanalının  iltihaplanması)  tedavisinde),  
- Altın  tuzları,  özellikle  damar  içi kullanımı  (romatoid  artrit  belirtilerinin  tedavisinde),  
- Halofantrin  (bazı  sıtma  tiplerinin  tedavisinde),  
- Multipl  skleroz  gibi hastalıklarda  ortaya  çıkan  kas katılığının  tedavisinde  kullanılan 
baklofen,  
- İnsülin  veya  metformin  gibi diyabet  tedavisinde  kullanılan  ilaçlar,  
- Kalsiyum  takviyeleri  dahil  olmak  üzere  kalsiyum,  
- Uyarıcı  laksatifler  (dışkıyı  yumuşatarak  atılmasını  kolaylaştıran  maddeler)  (örneğin  
sinameki),  
- Kanser  tedavisinde  kullanılan  ilaçlar,  
- Vinkamin (ileri yaştaki hastalarda hafıza kaybı dahil semptomatik bilişsel hastalıkların 
tedavisinde),  
- Depresyon (ruhsal çöküntü), anksiyete (kaygı, endişe), şizofreni (bir tür psikiyatrik 
hastalık) gibi ruhsal hastalıkların tedavisinde kullanılan ilaçlar (örn. trisiklik 
antidepresanlar,  antipsikotikler,  imipramin  türü antidepresanlar,  nöroleptikler  (örn.  7  amisülprid,  sülprid,  sültoprid,  tiaprid,  haloperidol,  droperidol)),  
- Pentamidin  (pnömoni  tedavisinde  kullanılır),  
- Ritonavir,  indinavir,  nelfinavir  (HIV  (İnsan  İmmün  Yetmezlik  Virüsü)  tedavisinde 
kullanılan proteaz inhibitörleri).  
- Hypericum  perforatum  (sarı kantaron)  (St. John’s  Wort)  (ruhsal  hastalıkların  tedavisinde),  
- Trimetoprim  (enfeksiyon  tedavisinde  kullanılır)  ve kotrimoksazol  (enfeksiyonların 
tedavisinde kullanılan),  
- Düşük  kan basıncı,  şok veya  astım  tedavisinde  kullanılan  ilaçlar  (örn:  efedrin,  noradrenalin 
veya adrenalin),  
- Kan basıncının  daha  da düşmesine  sebep  olabilen  nitrogliserin  ve diğer  nitratlar  veya  diğer 
vazodilatorler (damar genişleticiler).  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. NORMOTRİ® FORT  nasıl  kullanılır?  
İlaç daima doktorunuz veya eczacınız tarafından reçete edildiği şekilde kullanılmalıdır. Eğer 
emin değilseniz doktorunuz veya eczacınıza danışınız.  
 
• Uygun  kullanım  ve doz/uygulama  sıklığı  için talimatlar:  
Uygun  dozu  doktorunuz  belirleyecektir. Genelde önerilen  doz günde  bir tablettir.  
 
• Uygulama  yolu ve metodu:  
Sabahları  bir bardak  su ile yemekten  önce  yutularak  alınmalıdır.  
 
• Değişik  yaş grupları:  
Çocuklarda  kullanımı:  
NORMOTRİ® FORT’un çocuklar ve ergenlik dönemindeki gençlerde etkililiği ve güvenliliği 
üzerinde yeterli veri olmadığı için, bu yaş grubunda kullanılması tavsiye edilmemektedir.  
Yaşlılarda  kullanımı:  
Yaşlı  hastalar  böbrek fonksiyon  durumuna  göre NORMOTRİ® FORT  ile tedavi edilebilir.  
 
• Özel  kullanım  durumları:  
Böbrek  yetmezliği  
Şiddetli  böbrek  yetmezliği olan  hastalarda  (kreatinin klirensi  < 30 ml/dak)  kullanılmaz.  
Orta derece  böbrek  yetmezliği  olan hastalarda  (kreatinin  klirensi  30-60 ml/dak)  NORMOTRİ® 
FORT 5 mg/2,5 mg /8,14 mg ve 10 mg/2,5 mg/8,14 mg dozları kullanılmaz. Normal tıbbi 
kontrol olarak kreatinin ve potasyumun sık takip edilmesi gerekir.  
Karaciğer  yetmezliği  
Şiddetli karaciğer  yetmezliği olan hastalarda  NORMOTRİ® FORT kullanılmaz. Hafif  ila orta 
derece karaciğer yetmezliği olan hastalarda NORMOTRİ® FORT dikkatli bir biçimde 
uygulanmalıdır zira amlodipin için dozaj önerileri belirtilmemiştir.  8   
Doktorunuz başka bir şekilde kullanmanızı tavsiye etmedikçe, bu talimatları takip ediniz. 
İlacınızı zamanında almayı unutmayınız.  
 
Eğer  NORMOTRİ® FORT’un  etkisinin  çok güçlü veya zayıf  olduğuna  dair bir  izleniminiz  var 
ise doktorunuz veya eczacınız ile konuşunuz.  
 
Kullanmanız  gerekenden  daha  fazla  NORMOTRİ® FORT  kullandıysanız:  
Çok fazla tablet almak kan basıncınızın düşmesine veya tehlikeli boyutlarda düşmesine yol 
açabilir.  Bazen  bulantı,  kusma,  kramplar,  baş dönmesi,  uyku  hali, zihin  bulanıklığı,  normalden 
daha  az veya  hiç idrara  çıkamama,  sersemlik,  baygınlık  veya  güçsüzlük  hissedebilirsiniz.  Kan 
basıncı çok şiddetli şekilde düşerse, şok oluşabilir. Cildiniz soğuk ve nemli bir hal alabilir, 
bilincinizi  yitirebilirsiniz.  Çok fazla  NORMOTRİ® FORT  tablet  aldıysanız,  derhal  tıbbi yardım 
alın. Aldıktan sonra 24 -48 saate kadar nefes darlığına neden olan, akciğerlerinizde aşırı sıvı 
birikmesi (pulmoner ödem) gelişebilir.  
 
NORMOTRİ® FORT’tan kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
NORMOTRİ® FORT’u  kullanmayı  unutursanız  
İlacınızı her gün düzenli olarak almanız tedavinin etkisini arttırır. Bununla birlikte, eğer bir 
doz almayı unutursanız, unuttuğunuzu fark eder etmez bu dozu alınız ve sonraki dozu her 
zamanki saatte alınız.  
 
Unutulan  dozları  dengelemek  için çift doz almayınız.  
 
NORMOTRİ® FORT  ile tedavi  sonlandırıldığındaki  oluşabilecek  etkiler  
Yüksek  kan basıncının  tedavisi  ömür  boyu  olduğu  için bu ilacı kesmeden  önce doktorunuza 
danışmalısınız.  
Bu ürün  ile ilgili  herhangi  bir sorunuz  varsa  doktor veya  eczacınıza danışınız.  
 
4. Olası  yan etkiler  
Tüm ilaçlar gibi,  bu ilacın  içeriğinde bulunan maddelere duyarlı  olan kişilerde yan  etkiler 
olabilir.  
Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın  : 10 hastanın  en az  1’inde  görülebilir.  
Yaygın  : 10 hastanın  birinden  az, fakat  100 hastanın  birinden  fazla  görülebilir.  
Yaygın olmayan  : 100 hastanın  birinden  az, fakat  1.000  hastanın  birinden  fazla  
görülebilir.  
Seyrek   : 1.000  hastanın  birinden  az, fakat  10.000  hastanın  birinden  fazla  
görülebilir.  
Çok seyrek  : 10.000 hastanın birinden az görülebilir. 
Bilinmiyor  : Eldeki  verilerden  hareketle  tahmin  edilemiyor.  
 9  Aşağıdaki  yan etkilerden biri  olursa  NORMOTRİ® FORT’u  kullanmayı durdurunuz  ve 
DERHAL doktorunuza bildiriniz veya size en yakın hastanenin acil bölümüne 
başvurunuz:  
- Ani hırıltılı,  göğüs  ağrısı,  nefes  darlığı  veya  solunum  güçlüğü  (Yaygın olmayan),  
- Göz kapaklarında,  yüzde veya  dudaklarda  şişme  (Yaygın olmayan),  
- Solunum  güçlüğüne  neden  olan ağız,  dil ve  boğazda  şişme  (Yaygın olmayan).  
- Geniş cilt döküntüsünü içeren şiddetli cilt reaksiyonları, ürtiker, tüm vücudunuzda 
cildinizin  kızarması,  şiddetli  kaşıntı,  cildin  kabarcıklanması,  soyulması  ve şişmesi,  mukoz 
membranlarda (ağız, akciğer, bağırsak gibi organların içini kaplayan zar dokusu) 
inflamasyon (Stevens Johnson Sendromu, toksik epidermal nekroliz) veya diğer alerjik 
reaksiyonlar (Çok seyrek),  
- Şiddetli  baş dönmesi  veya bayılma  (Yaygın),  
- Kalp  krizi (Çok  seyrek),  
- Şiddetli karın veya bel ağrısı yapabilen, hastanın kendisini çok kötü hissettiği iltihaplı 
pankreas (Çok seyrek).  
- Kas güçsüzlüğü, kramplar, hassasiyet veya ağrı ve özellikle aynı anda kendinizi iyi 
hissetmiyorsanız veya ateşiniz yüksekse, bunun nedeni anormal bir kas yıkımı olabilir 
(Bilinmiyor).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
NORMOTRİ® FORT’a karşı ciddi alerjiniz var demektir. Acil tıbbi müdahaleye veya 
hastaneye yatırılmanıza gerek olabilir.  
 
Azalan  sıklığa  göre,  aşağıdaki  yan etkiler  oluşabilir:  
 
Çok yaygın:  
- Ödem  (sıvı birikimi)  
 
Yaygın:  
- Kanda  düşük  potasyum seviyesi,  
- Baş ağrısı,  
- Baş dönmesi,  
- Çarpıntı  (kalp  atımının  farkında  olmak),  
- Kızarma,  
- Vertigo  (baş dönmesi),  
- Karıncalanma,  
- Görme  bozuklukları,  
- Çift görme,  
- Tinnitus  (kulaklarda  çınlama  hissi),  
- Kan basınının  düşük  olmasına  bağlı  baş dönmesi,  
- Öksürük,  
- Nefes  darlığı,  
- Gastro -intestinal  bozukluklar  (bulantı,  kusma,  karın  ağrısı,  tat alma  bozuklukları,  dispepsi 
(hazımsızlık) veya sindirim güçlüğü, ishal, kabızlık, tuvalet alışkanlığında değişiklik),  
- Alerjik  reaksiyonlar  (deri  döküntüleri,  kaşınma),  
- Kas spazmları,  
- Yorgunluk  hissi,  10  - Halsizlik,  
- Somnolans  (uykuya  eğilim),  
- Ayak  bileğinde  şişlik.  
 
Yaygın  olmayan:  
- Duygu  durum  dalgalanmaları,  
- Anksiyete  (kaygı,  endişe),  
- Depresyon  (ruhsal  çöküntü),  
- Uyku  bozuklukları,  
- Titreme,  
- Ürtiker  (kurdeşen),  
- Bayılma,  
- Ağrı duyusunun  kaybı,  
- Düzensiz  ve/veya  hızlı kalp atımı,  
- Rinit  (burun  tıkanması  veya  burun  akıntısı),  
- Saç dökülmesi,  
- Purpura  (deride  kırmızı noktalar),  
- Derinin  renk değiştirmesi,  
- Deride  kaşıntı,  
- Terleme,  
- Göğüs  ağrısı,  
- Eklem  veya  kas ağrısı,  
- Sırt ağrısı,  
- Ağrı,  
- Sağlıksız  hissetme  (bitkinlik),  
- Böbrek  sorunları,  
- İdrar  çıkarmada  zorluk,  
- Geceleri  idrara  çıkma  ihtiyacının  artması,  
- İdrar  çıkarma  sayısının  artması,  
- Ereksiyon  olamama ya  da sürdürememe,  
- Ateş çıkması  ve yüksek  ateş, 
- Erkeklerde  meme  büyümesi veya  rahatsızlık  hissi,  
- Kilo azalması  veya  artması,  
- Bazı beyaz  kan hücrelerinde  artış,  
- Kanda  potasyum  seviyelerinin artması,  
- Hipoglisemi  (kan şeker  seviyesinin  çok düşük olması),  
- Kanda  sodyum  seviyesinin  düşmesi - su kaybı  ve düşük  kan basıncına  sebep  olabilir,  
- Vaskülit  (kan damarlarının iltihaplanması),  
- Güneşe  veya  suni UVA  (güneşten  süzülen  zararlı,  ultraviyole  ışınlar)  ışığa  maruz 
kalındığında ışığa duyarlılık reaksiyonları (deri görünümünde değişiklik),  
- Ciltte  küçük  kabarcıkların  oluşması,  
- El ve ayaklarda  şişme,  
- Kanda  kreatinin artışı,  
- Kanda  üre artışı,  11  - Düşme,  
- Ağız  kuruluğu.  
 
Seyrek:  
- Kanda  düşük  klorür  seviyesi,  
- Kanda  düşük magnezyum  seviyesi,  
- Konfüzyon  (zihin karışıklığı),  
- Laboratuvar parametrelerinde değişiklik: karaciğer enzim seviyelerinin  artması, serum 
bilirubin seviyelerinin artması,  
- Psöriyazisin  (sedef  hastalığının)  kötüleşmesi.  
- İdrar  çıkışının  azalması  veya  yokluğu,  
- Akut  böbrek  yetmezliği,  
- Koyu  renkli  idrar,  hasta  olma  (bulantı)  veya  hasta hissetme  (kusma),  kas krampları,  zihin 
bulanıklığı ve nöbetler. Bunlar, UADHS  (uygunsuz antidiüretik hormon salgılanması) 
adı verilen bir durumun belirtileri olabilir.  
 
Çok seyrek:  
- Beyaz  kan hücresi sayısının  azalması,  
- Trombosit  sayısının  azalması  (kolay  morarmalara  ve burun  kanamasına  yol açabilir),  
- Kansızlık  (kırmızı  kan hücrelerinin  azalması),  
- Kalp  damar  hastalıkları  (angina  pektoris  (kalbe  kanın  pompalanma  sorunundan  
kaynaklanan fiziksel eforun sebep olduğu göğüs, çene ve sırt ağrısı, inme),  
- Eozinofilik  pnömoni  (bir çeşit zatürre  tipi),  
- Diş etlerinde  şişme,  
- Yoğun  deri döküntüleri,  
- Tüm  vücutta  derinin kızarması,  
- Şiddetli  kaşınma,  
- Kabarcıklar,  
- Deri soyulması  ve şişmesi,  
- Eritema  multiforme  (bir çeşit deri döküntüsü, genellikle  yüzde, kollarda  veya  bacaklarda 
kırmızı ve kaşıntılı yamalarla başlar),  
- Hassas,  kanayan  veya  genişleyen  diş etleri,  
- Anormal  karaciğer  fonksiyonu,  
- Karaciğer  iltihaplanması  (hepatit),  
- Ciddi  böbrek  sorunları,  
- Deride  sarı renk (sarılık),  
- Karında  şişlik  (gastrit),  
- Sinirlerde  rahatsızlık  sonucunda  halsizlik,  karıncalanma  ve uyuşma,  
- Artmış  kas gerginliği,  
- Hiperglisemi  (çok yüksek  kan şekeri  düzeyleri),  
- Kanda  kalsiyum seviyesinde  artış,  
- Aşırı  kan basıncı  düşmesine  bağlı  ikincil inme  olasılığı.  
 
 12  Bilinmiyor:  
- Hepatik  ensefalopati (karaciğer  hastalığı  nedeniyle  ortaya  çıkan  beyin hastalığı),  
- Normal  olmayan  elektrokardiyogram  (EKG),  
- Sistemik  lupus  eritematozus  (bir tip kollajen  hastalığı)  hastalığınız  varsa  kötüleşmesi.  
- Uzağı  görememe  (miyopi),  
- Bulanık görme,  
- Yüksek basınç (gözün damar tabakasında olası sıvı birikimi belirtileri (koroid efüzyonu) 
veya akut açı kapanması glokomu) nedeniyle görmede azalma veya gözlerinizde ağrı,  
- Titreme,  katılık,  ifadesiz  (maske  benzeri)  yüz, yavaş  hareket  etme  ve sürüklenerek 
dengesiz yürüme  
- El veya  ayak  parmaklarında  renk değişikliği, uyuşma,  ağrı (Raynaud  fenomeni).  
 
Laboratuvar parametrelerinde (kan testlerinde) değişiklikler ortaya çıkabilir. Durumunuzu 
takip etmek için doktorunuzun size kan testi yaptırması gerekebilir.  
 
Bu belirtiler  sizde  mevcutsa  mümkün olan  en kısa  sürede  doktorunuz  ile temasa  geçiniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 
0 800 314 00 08 numaralı  yan etki bildirim  hattını  arayarak  Türkiye  Farmakovijilans  Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. NORMOTRİ® FORT’un  saklanması  
NORMOTRİ® FORT’u  çocukların göremeyeceği, erişemeyeceği yerlerde ve ambalajında 
saklayınız.  
 
25°C altındaki  oda sıcaklığında  saklayınız.  
 
Son kullanma  tarihiyle  uyumlu  olarak  kullanınız.  
 
Ambalajdaki  son kullanma  tarihinden  sonra  NORMOTRİ® FORT’u  kullanmayınız.  
 
Eğer üründe ve/veya ambalajında bozukluklar fark ederseniz NORMOTRİ® FORT’u 
kullanmayınız.  
 
Orijinal  ambalajında  saklayınız.  13  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı’nca belirlenen toplama sistemine veriniz.  
 
Ruhsat  sahibi:  
Ali Raif İlaç San. A.Ş. 
Kağıthane  / İSTANBUL  
 
Üretim  yeri: 
Ali Raif İlaç San. A.Ş. 
Başakşehir  / İSTANBUL  
 
Bu kullanma  talimatı  tarihinde  onaylanmıştır.  