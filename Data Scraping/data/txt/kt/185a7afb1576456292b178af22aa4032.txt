 
                       
1/8  KULLANMA TALİMATI  
 
TOBRASED PLUS  %0,5+%0,3 G öz D amlası , Süspansiyon  
Steril  
Göze uygulanır.  
 
• Etkin madde ler:   
Her bir mL’sinde 5 mg loteprednol etabonat (% 0 ,5) ve 3 mg tobramisin (%0,3) içerir.  
 • Yardımcı maddeler:    
Benzalkonyum klorür, disodyum EDTA, gliserin, povidon K90, tiloksapol , sülfirik asit, 
sodyum hidroksit, enjeksiyonluk su 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin  için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
 
Bu K ullanma T alimatında:  
 1. TOBRASED PLUS  nedir ve ne için kullanılır?  
2. TOBRASED PLUS ’ı kullanmadan önce dikkat edilmesi gerekenler  
3. TOBRASED PLUS  nasıl kullanılır?  
4. Olası yan et kiler  nelerdir?  
5. TOBRASED PLUS ’ın saklanması  
 Başlıkları yer almaktadır.  1. TOBRASED PLUS  nedir  ve ne için kullanılır?  
 TOBRASED PLUS  etkin madde olarak her m L’sinde 5 mg loteprednol etabonat ve 3 mg 
tobramisin içeren bir göz damlasıdır. Loteprednol etabonat, kortikosteroidler adı verilen ve vücuttaki iltihabi durumların tedavisinde kullanılan bir ilaç grubunda yer alır. Tobramisin bir 
antibiyotiktir ve bakterilerin yol açtığı enfeksiyonların tedavisinde kullanılır.  TOBRASED PLUS  5 m L’lik düşük yoğunluklu polietilen (LDPE) şişelerde kullanıma 
sunulmakt adır. 
 
 
                       
2/8  TOBRASED PLUS , gözünüzde meydana gelen, duyarlı bakterilerin neden olduğu yüzeysel 
enfeksiyonların veya enfeksiyon riskine yol açan iltihabi durumların tedavisi için, göze 
damlatılarak kullanılır.  
 Doktorunuz TOBRASED PLUS ’ı size, gözünüzdeki bakter iyel konjonktiviti tedavi etmek 
amacıyla reçete etmiş olabilir.  
 Bakteriyel konjonktivit, gözün ön yüzeyini ve göz kapaklarının iç yüzeylerini kaplayan konjonktiva isimli bölümde bakterilerin neden olduğu bir enfeksiyon durumudur.  Hastalık, etkilenen göz de kızarıklık, göz kapaklarında ödem (şişlik), iltihabi akıntı, çapaklanma 
ve bazen ağrı gibi belirtiler ile ortaya çıkar.  
 2. TOBRASED PLUS ’ı kullanmadan önce dikkat edilmesi gerekenler  
 TOBRASED PLUS ’ı aşağıdaki durumlarda KULLANMAYINIZ  
Eğer,  
• TOBRASED PLUS ’ın içerdiği maddelerden herhangi birine veya diğer kortikosteroidlere 
(vücuttaki iltihabi durumların tedavisinde kullanılan ilaçlara) karşı alerjik iseniz ya  da alerjik 
olma şüpheniz varsa  
• Gözün ve göz kapağının iç kısmını kaplayan zar tabaka sını (konjonktiva) ve/veya gözün 
saydam tabakasını (korneayı) tutan Herpes simplex isimli virüse veya diğer virüs lere bağlı 
enfeksiyonunuz varsa  
• Gözünüzde mantar veya tüberküloz enfeksiyonları varsa  
 TOBRASED PLUS , göze şırınga ile uygulanmamalıdır; sadece  damlatılarak uygulanır. 
 TOBRASED PLUS ’ı aşağıdaki durumlarda DİKKATLİ KULLANINIZ  
Uzun süreli kortikosteroid kullanımı görme siniri hasarına, görme keskinliğinde ve görme alanında bozukluklara ve katarakta neden olabilir. Göz tansiyonunuz yüksek ise dikka tli 
kullanılmalıdır; bu durumda kullanma dan önce doktorunuza danışınız.  
 Tobramisine karşı alerji gelişebilir. Bu durumda ilacı kesiniz. Tobramisinin ait olduğu aminoglikozid grubundan diğer antibiyotiklere karşı alerjiniz var ise, tobramisine karşı da 
alerjik olabilirsiniz.  
 Uzun süreli kortikosteroid kullanımı vücudun bağışıklık yanıtını baskılayabilir, hastalığın seyrini uzatabilir, enfeksiyonu maskeleyebilir; virüslere, bakterilere ve mantarlara bağlı çeşitli enfeksiyonları alevlendirebilir. Bu tür enfeksiyonlar ortaya çıktığında, uygun tedavinin başlatılması için doktorunuz a danışınız.  
 Daha önceden Herpes simplex virüsünün neden olduğu bir göz enfeksiyonu geçirdiyseniz, 
kortikosteroid içeren bir ilaç kullanılırken dikkatli olunmalıdır; doktorunuza danışınız.  Katarakt cerrahisinden sonra kortikosteroid kullanımı iyileşmeyi ge ciktirebilir.  
 
 
                       
3/8  Ürün 10 gün ya da daha fazla süreyle kullanılmış ise, zor olmasına rağmen çocuklarda ve iş 
birliği kurulması zor hastalarda dahi, göz tansiyonu ölçülmelidir. 
 Gözünüzdeki rahatsızlık nedeniyle tobramisin kullanırken, aynı zamanda ağızdan veya enjekte edilerek aminoglikozid antibiyotikler alıyor iseniz, kandaki ilaç düzeyinin izlenmesi gerekebilir. Böyle bir durumda doktorunuza başvurunuz.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  TOBRASED PLUS ’ın yiyecek ve içecek ile kullanılması  
TOBRASED PLUS ’ın herhangi bir yiyecek ile etkileşime girdiği bilinmemektedir. 
 Hamilelik  
İlacı kullanmadan önce doktorunuza veya eczacınıza danışınız . 
 
• TOBRASED PLUS ’ın hamilelikte kullanılmasının emniyetli olup olmadığı 
bilinmemektedir. Bu nedenle, faydalarının risklerine kıyasla çok daha fazla olduğundan emin 
olunmadığı sürece, hamilelik döneminde kullanılmamalıdır.   Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 
• Kortikosteroidlerin göze uygulamasının anne sütüne geçip geçmediği bilinmediğinden, 
emziren annelerde TOBRASED PLUS  kullanılırken dikkat li olunmalıdır.  
 
Araç ve makine kullanımı  
İlacın araba ve araç kullanma becerisi üzerindeki etkilerine ait bir bilgi bulunmamaktadır. Ancak bütün göz ilaçları için olduğu gibi, ilaç uygulandığında geçici bir görme bulanıklığı söz konusu olursa, araba veya makine kullanmayınız. Araç ya da makine kullanmaya başlamadan önce görmenizin tekrar netleşmesini bekleyiniz.  TOBRASED PLUS ’ın içeriğinde bulunan bazı yardımcı ma ddeler hakkında önemli 
bilgiler  
Benzalkonyum klorür göz irritasyonuna neden olabilir. Yumuşak kontakt lenslerle temasından kaçınınız. Uygulamadan önce kontakt lensi çıkartınız ve lensi takmak için, en az 15 dakika bekleyiniz. Yumuşak kontakt lenslerin renklerinin bozulmasına neden olduğu bilinmektedir.  Diğer ilaçlar ile birlikte kullanımı  
Göze lokal olarak uygulanan TOBRASED PLUS ’ın diğer ilaçlarla etkileşimine ait herhangi bir 
bilgi mevcut değildir.  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandı nız ise lütfen doktorunuza vey a eczacınıza bunlar hakkında bilgi veriniz . 
 
                       
4/8  3. TOBRASED PLUS  nasıl kullanılır?  
 
Uygun kullanım ve doz/u ygulama sıklığı için talimatlar : 
Kullanmadan önce şişeyi iyice çalkalayınız.  
 Etkilenen gözün (gözlerin) konjonktiva kesesine (alt göz kapağının iç tarafına) 4- 6 saatte bir, 
1-2 damla damlatınız. İlk 24 -48 saat içinde, 1- 2 saatte 1 damla olacak şekilde damlatabilirsiniz. 
Klinik belirtilerde gözlenen iyileşmeye göre, damlatma sıklığı  aşamalı olarak azaltılmalıdır.  
 Çocuk hastalarda güvenli lik ve etkililiği değerlendirilmemiştir. Yaşlı ve genç hastalar arasında 
güvenlilik ve etkililik açısın dan bir fark gözlemlenmemiştir. 
 TOBRASED PLUS  kullanımı sırasında, mikroplarla bulaşmayı önlemek için damlalığın ucu 
herhangi bir yüzeye temas ettirilme melidir. Ağrı, kızarıklık, kaşıntı ya da iltihabın ortaya çıktığı 
veya kötüleştiği dur umlarda doktorunuza başvurunuz. 
 Yalnızca gözde kullanıma yöneliktir. Tedavinizin başlatılması ve gerekiyor ise, 14 gün sonra tedavinin tekrarlanması, doktorunuz tarafından muayene edilmenizden sonra gerçekleşecektir.  
2 gün sonunda belirti ve semptomlarda bir iyileşme yok ise, doktorunuza başvurunuz.  
 Doktorunuz TOBRASED PLUS  ile tedavinizin ne kadar süreceğini size bildirecektir. 
Tedavinizi erkenden kesmeyiniz. Doktorunuz ayrı bir tavsiyede bulunmadıkç a, bu talimatları 
takip ediniz. 
 Ürün şişenin ilk açıldığı tarihten sonra 28 gün içinde kullanılıp, a tılmalıdır.  
 İlacınızı almayı unutmayınız.  
 Uygulama yolu ve metodu:  
 
 
Şekil 1  
Şekil 2   
Şekil 3   
Şekil 4  
 
• Kapağı açınız (Şekil 1).  
• Şişeyi baş ve orta parmaklarınız arasında tutarak ters çeviriniz.  
• Ters çevrilmiş şişenin üzerine işaret parmağınız ile bir kerede uygulayacağınız hafif basınç 
ile TOBRASED PLUS ’ın bir damlası akacaktır (Şekil 2). 
• Kafanızı hafifçe geriye doğru yatırınız. Göz kapağı ve gözünüz arasında bir kese oluşacak 
kadar parmağınızla alt göz kapağınızı aşağı doğru çekiniz. Damlanın oluşan kese içine 
damlatılması gerekmektedir (Şekil 3).  
• Damlalık ucunu göze yaklaştırınız. Eğer yardımcı olacaksa bir ayna kullanınız. 
 
                       
5/8  • Damlalığı gözünüze, göz kapağınıza, gözünüzün etrafındaki yüzeylere veya  diğer yüzeylere 
değdirmeyiniz. Değdirirseniz, damlalığa mikroorganizmalar bulaşabilir. 
• TOBRASED PLUS ’ı damlattıktan sonra alt göz kapağınızı yavaşça serbest bırakınız, 
gözünüzü 30 saniye süreyle kapatınız ve göz -burun arası bölgeye bir parmağınız ile hafi fçe 
bastırınız (Şekil 4). Bu önlem TOBRASED PLUS ’ın vücudun diğer bölgelerine yayılımını 
önleyecektir.  
• Eğer damlayı iki gözünüze de kullanmanız gerekiyorsa yukarıdaki adımları diğer gözünüz 
için de tekrarlayınız.  
 
Damla gözünüzün içine damlamazsa bir kez d aha deneyin.  
 Göz damlalarının genel kullanım önerisi aşağıdaki şekildedir;
  
Gözünüz için kullandığınız başka bir ilaç daha varsa, her iki ilaç uygulaması arasında 10- 15 
dakikalık ara veriniz.  
 Değişik yaş grupları:  
Çocuklarda kullanım ı:  
Çocuk hastalarda göz kapağı inflamasyonunda ılık kompresle aynı etkililikte bulunmuştur. Bu 
yaş grubunda kullanımı güvenlidir.  Yaşlılarda k ullanım ı:  
Yaşlılarda kullanımı ile ilgili özel bir bildirim bulunmamaktadır.  
 Özel kullanım durumları:  
Böbrek/ Karaciğer y etmezliği:   
Böbrek/Karaciğer yetmezliği ile ilgili öze l bir bildirim bulunmamaktadır. 
 Eğer TOBRASED PLUS ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla TOBRASED PLUS  kullandıysanız : 
TOBRASED PLUS ’dan kullanmanız gerekenden fazlasını kullanmışsanız bir doktor veya 
eczacı ile konuşunuz.  
 TOBRASED PLUS ’ı kullanmayı unutursanız : 
Unutulan dozları dengelemek için çift doz almayınız.  
 TOBRASED PLUS  ile tedavi sonlandı rıldığında ki oluşabilecek etkiler 
TOBRASED PLUS  sonlandırıldığında herhangi bir etki bulunmamaktadır  
 4. Olası yan etkiler nelerdir?  
 Tüm ilaçlar gibi TOBRASED PLUS ’ın içeriğinde bulunan maddelere duyarlı olan kişilerde yan 
etkiler olabilir.  
  
 
                       
6/8  Aşağıdakilerden biri olursa, TOBRASED PLUS ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Alerjik reaksiyon  
Eller, ayaklar, bilekler, yüz, dudakların şişmesi ya da özellikle ağız veya boğazın yutmayı veya nefes almayı zorl aştıracak şekilde şişmelerinde.  
 Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin TOBRASED PLUS ’a karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
 Bu ciddi yan etkileri n heps i oldukça seyrek görülür. 
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1 .000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor.  Yaygın:  
• Gözde yaşarma  
• Yüzeysel noktalı keratit (göz bebeğinin önündeki saydam tabakanın bir tür iltihabı)  
• Göz içi basınç artışı  
• Yanma ve batma  
• Aşırı duyarlılık ile göz kapağında kaşınma ve şişme   
• Konj onktival eritemin de dahil olduğu lokalize oküler toksisite (göz kapaklarının iç yüzünü 
ve göz küresinin ön yüzünü örten saydam zarda kızarıklığın da dahil olduğu kimyasal etkiye bağlı lokalize göz hasarı)  
• Baş ağrısı  
 Yaygın olmayan:  
• Görme bozuklukları  
• Gözde akıntı  
• Gözde kaşıntı  
• Gözyaşı salgısında artma veya gözde kuruluk hissi  
• Fotofobi (ışığa karşı hassasiyet)   
• Kornea (göz bebeğinin önündeki saydam tabakası) birikintileri   
• Gözde rahatsızlık  
• Göz kapağında rahatsızlık  
• Gözdeki diğer rahatsızlıklar  
   
 
                       
7/8  Seyrek:  
• Göz sinir hasarına ve görme keskinliği, görme alanı kusurlarına neden olabilecek göz içi 
basınç artışı  
• Katarakt oluşumu (göz merceğinin arka tarafında, mercek saydamlığının azalması)  
• Yara iyileşmesinde gecikme ve herpes simplex (uçuk virüsü) de dahil olmak üzere çeşitli 
enfeksiyon etkenlerinin neden olduğu göz enfeksiyonları ile kornea (göz bebeğinin önündeki 
saydam tabaka) ya da skleranın (göz akı) inceldiği bölgede göz küresi delinmesi  
• Göz içi basıncında artış (≥10 mmHg)  
  Bilinmiyor:  
• İkincil gelişen enfeksiyon  
• Mantar enfeksiyonları  
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  olacaksınız.  
 5. TOBRASED PLUS ’ın saklanması  
 TOBRASED PLUS ’ı çocukların göremeyeceği , erişemeyeceği yerlerde ve ambalajında 
saklayınız.   25℃’ nin altındaki oda sıcaklığında  saklayınız. D ik olarak saklayınız. Dondurmayınız. 
 Ürünün kapağı açıldıktan sonra 25°C’nin altındaki oda sıcaklığında saklanması koşulu ile 28 
gün içerisinde kullanılmalıdır.  Son kullanma tari hi ile uyumlu olarak kullanınız . 
 Ambalajdaki  son kullanma tarihinden sonra TOBRASED PLUS ’ı kullanmayınız.  
 Eğer üründe ve/veya ambalajında bozukluklar fark ederseniz  TOBRASED PLUS ’ı 
kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
 Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
 
                       
8/8   
Üretim yeri : 
İdol İlaç Dolum San. ve Tic. A.Ş. Zeytinburnu- İSTANBUL  
 Bu kullanma talimatı  29.05.2023 tarihinde onaylanmıştır . 
 
