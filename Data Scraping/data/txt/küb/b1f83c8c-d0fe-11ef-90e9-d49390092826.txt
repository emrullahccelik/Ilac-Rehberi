KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM'a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
MOZOSENT 24 mg/1.2 mL S.C. enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her bir flakon, 1,2 mL çözelti içinde 24 mg pleriksafor içermektedir.
Çözeltinin her 1 mL’si 20 mg pleriksafor içermektedir.
Yardımcı maddeler:
Her bir flakonda;
Sodyum klorür 5,9 mg
Sodyum hidroksit (pH ayarı için) k.m.
Çözeltinin her 1 mL’si yaklaşık 5 mg (0,2 mmol) sodyum içermektedir.
Sodyum hakkında ilave bilgi için bölüm 4.4’e bakınız.
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk çözelti içeren flakon
Berrak, renksiz ila soluk sarı arası renkte, görünür partikül içermeyen çözelti; pH değeri 6,0 -
7,5 ve ozmolalitesi 250-350 mOsm/kg.
4. KLİNİK ÖZELLİKLER
4.1 Terapötik endikasyonlar
Otolog kök hücre transplantasyonu gerçekleştirmek istenen lenfoma ve multipl miyelom tanısı
konmuş erişkin hastalarda,
• Sadece Granülosit Koloni Uyarıcı Faktör (G-CSF) mobilizasyonunun yeterli olacağı
öngörülen hastalarda en az 1 seri 10 mikrogram/kilogram gün dozunda G- CSF
uygulaması ve en az 1 seri G-CSF ve kemoterapi uygulaması ile yeterli (≥ 2 x 106/kg
CD34+ hücre) kök hücre mobilizasyonu sağlanamayan hastalarda,
1/16• Sadece G-CSF ile yeterli düzeyde kök hücre mobilizasyonu sağlanamayacağı
öngörülen hastalarda en az 1 seri kemoterapi ve G-CSF uygulamasına rağmen yeterli
(≥ 2 x 106/kg CD34+ hücre) kök hücre mobilizasyonu sağlanamayan olgularda G- CSF
ile kombine olarak endikedir.
4.2 Pozoloji ve uygulama şekli
MOZOSENT tedavisi, onkoloji ve/veya hematoloji uzmanı olan bir hekim tarafından başlatılmalı ve
yönetilmelidir. Mobilizasyon ve aferez prosedürleri, bu alanda geçerli deneyime sahip olan ve
hematopoietik progenitör hücrelerin doğru biçimde izlenebileceği bir onkoloji-hematoloji merkeziyle
işbirliği halinde gerçekleştirilmelidir.
60 yaş ve üzerinde olmak ve/veya daha önce miyelosüpresif kemoterapi görmek ve/veya daha önce
kapsamlı kemoterapi görmek ve/veya dolaşımdaki en yüksek (doruk) kök hücre sayısının 20 kök
hücre/mikrolitre’den düşük olması, düşük mobilizasyon belirteçleri olarak tanımlanmıştır.
Pozoloji/uygulama sıklığı ve süresi:
Subkütan enjeksiyon yoluyla önerilen günlük pleriksafor dozu aşağıdaki gibidir.
 Kilosu ≤83 kg olan hastalar için 20mg sabit doz veya 0,24 mg/kg vücut ağırlığı (Bkz.Bölüm
5.2)
 Kilosu >83 kg olan hastalar için 0,24 mg/kg vücut ağırlığı
4 günlük G-CSF ön tedavisinden sonra, her aferezin başlatılmasından 6 ila 11 saat önce subkütan
enjeksiyon olarak uygulanmalıdır. Klinik çalışmalarda, pleriksafor yaygın olarak art arda 2 ila 4 (ve
7 güne kadar) ardışık gün kullanılmıştır.
Pleriksafor dozunu hesaplamak için kullanılan ağırlık, ilk pleriksafor dozundan önceki 1 hafta içinde
ölçülmelidir. Klinik çalışmalarda, pleriksafor dozu hastaların vücut ağırlığına göre, ideal vücut
ağırlığının %175'ine kadar hesaplanmıştır. İdeal vücut ağırlığının %175'inden ağır olan hastaların
pleriksafor dozu ve tedavisi araştırılmamıştır. İdeal vücut ağırlığı, aşağıdaki denklemlerle
hesaplanabilir:
Erkek (kg): 50 + 2,3 x ((Boy (cm) x 0,394) – 60)
Kadın (kg): 45,5 + 2,3 x ((Boy (cm) x 0,394) – 60)
Vücut ağırlığı arttıkça maruziyetin artmasına istinaden, pleriksafor dozu 40 mg/gün’ü geçmemelidir.
Ürünün maksimum 4 gün 0,24 mg/kg/gün dozda uygulanması gerekmektedir.
Birlikte kullanılması önerilen tıbbi ürünler
Pleriksafor kullanımını destekleyen pivotal klinik çalışmalarda, tüm hastalar ilk pleriksafor dozundan
önce 4 gün art arda sabahları ve aferezden önce her sabah günlük 10 mikrogram/kilogram G-CSF
dozu almıştır.
2/16Uygulama şekli:
MOZOSENT subkütan enjeksiyon içindir. Her flakon tek kullanımlıktır.
Flakonlar uygulamadan önce görsel olarak kontrol edilmeli ve partikül madde ya da renk bozukluğu
varsa kullanılmamalıdır. MOZOSENT steril, koruyucu içermeyen bir formülasyon olarak tedarik
edildiğinden, flakonun içeriği subkütan uygulama için uygun bir enjektöre aktarılırken aseptik teknik
kullanılmalıdır (bkz. Bölüm 6.3).
Özel popülasyonlara ilişkin ek bilgiler:
Böbrek yetmezliği:
Kreatinin klerensi 20-50 mL /dk olan hastaların pleriksafor dozu üçte bir oranda 0,16 mg/kg/güne
düşürülmelidir (bkz. Bölüm 5.2). Bu doz ayarlamasıyla ilgili klinik veriler sınırlıdır. Kreatinin
klerensi 20 mL /dk’dan düşük olan hastalar için alternatif pozoloji önerisi yapmak için veya
hemodiyaliz alan hastalar için pozoloji önerisi yapmak için yeterli klinik deneyim elde edilememiştir.
Vücut ağırlığı arttıkça maruziyetin artmasına istinaden, kreatinin klerensi 50 mL /dk’dan düşükse,
doz 27 mg/günü geçmemelidir.
Karaciğer yetmezliği:
Karaciğer yetmezliği olan hastalar için herhangi bir doz önerisi bulunmamaktadır. Bu konuda yeterli
klinik kanıt yoktur.
Pediyatrik popülasyon:
Pediyatrik hastalarla ilgili deneyim sınırlıdır. MOZOSENT’in 18 yaşından küçük çocuklardaki
güvenliliği ve etkililiği ispatlanmamıştır.
Geriyatrik popülasyon (65 yaş üzeri hastalar):
Böbrek fonksiyonu normal olan yaşlı hastalar için doz ayarlaması gerekmez. Kreatinin klerensi 50
mL /dk veya daha düşük olan yaşlı hastalar için doz ayarlaması önerilir (bkz. yukarıdaki Böbrek
yetmezliği). Genel olarak, ileri yaşlarda azalmış böbrek fonksiyonu sıklığında artış olduğundan, yaşlı
hastaların dozu seçilirken dikkat edilmelidir.
4.3 Kontrendikasyonlar
Etkin maddeye ya da Bölüm 6.1'de listelenen yardımcı maddelerin herhangi birine aşırı duyarlılık
olması halinde kontrendikedir.
4.4 Özel kullanım uyarıları ve önlemleri
Lenfoma ve multipl miyelom hastalarında tümör hücresi mobilizasyonu:
MOZOSENT lenfoma ve multipl miyelom hastalarında hematopoietik kök hücre mobilizasyonu için
G-CSF ile birlikte kullanıldığında, tümör hücreleri kemik iliğinden salıverilerek lökaferez ürününde
toplanabilir. Sonuçlar, tümör hücrelerinin mobilize olması durumunda, MOZOSENT’in G-CSF ile
3/16birlikte kullanılması sonrasında mobilize olan tümör hücresi sayısında tek başına G-CSF uygulaması
ile karşılaştırıldığında artış olmadığını göstermiştir.
Lösemi hastalarında tümör hücresi mobilizasyonu:
İnsani amaçlı ilaca erken erişim programlarının birinde, akut miyeloid lösemi ve plazma hücreli
lösemi hastalarına pleriksafor ve G-CSF uygulanmıştır. Bazı durumlarda, bu hastaların dolaşımdaki
lösemi hücresi sayısında artış görülmüştür. Hematopoietik kök hücre mobilizasyonu amacıyla,
pleriksafor lösemi hücrelerinin mobilizasyonuna ve buna bağlı olarak aferez ürününün
kontaminasyonuna yol açabilir. Bu nedenle, pleriksaforun, lösemi hastalarında hematopoietik kök
hücre mobilizasyonu ve hasadı amacıyla kullanımı önerilmez.
Hematolojik etkiler:
Hiperlökositoz
MOZOSENT'in G-CSF ile birlikte uygulanması, dolaşımdaki hematopoietik kök hücre
popülasyonunun yanı sıra lökositleri de artırır. MOZOSENT uygulaması sırasında akyuvar sayısı
takip edilmelidir. Periferik kan nötrofil sayısı 50 x 109/L üzerinde olan hastalara MOZOSENT
uygulanırken klinik değerlendirme yapılmalıdır.
Trombositopeni
Trombositopeni, aferezin bilinen bir komplikasyonudur ve MOZOSENT alan hastalarda gözlenmiştir.
MOZOSENT alan ve aferez tedavisi alan tüm hastaların trombosit sayısı takip edilmelidir.
Alerjik reaksiyonlar
MOZOSENT, ürtiker, periorbital şişme, dispne ya da hipoksi gibi, subkütan enjeksiyona karşı yaygın
olmayan potansiyel sistemik reaksiyonlarla ilişkilendirilmiştir (bkz. Bölüm 4.8). Semptomlar
tedavilere yanıt vermiş (örn. antihistaminikler, kortikosteroidler, sıvı ya da oksijen desteği) ya da
kendiliğinden düzelmiştir. Dünya çapında pazarlama sonrası deneyimde, anafilaktik şok dahil
anafilaktik reaksiyon vakaları bildirilmiştir. Bu potansiyel reaksiyonlara karşı uygun önlemler
alınmalıdır.
Vazovagal reaksiyonlar
Subkütan enjeksiyonlardan sonra ortostatik hipotansiyon ve/veya senkop gibi vazovagal reaksiyonlar
gerçekleşebilir (bkz. Bölüm 4.8). Bu potansiyel reaksiyonlara karşı uygun önlemler alınmalıdır.
Dalak üzerinde etki
Klinik öncesi çalışmalarda, sıçanlara, önerilen insan dozunun yaklaşık 4 katı dozlarda uzun süreli (2
ila 4 hafta) günlük pleriksafor subkütan uygulaması sonrasında, ekstramedüller hematopoezle
ilişkilendirilmiş daha yüksek mutlak ve bağıl dalak ağırlıkları gözlemlenmiştir.
Pleriksafor’un hastalarda dalak ağırlığı üzerindeki etkisi klinik çalışmalarda özel olarak
incelenmemiştir. MOZOSENT’in büyüme faktörü G-CSF ile birlikte uygulanmasını takiben, dalak
büyümesi ve/veya ruptürü vakaları bildirilmiştir. G-CSF ile birlikte MOZOSENT alan ve sol üst karın
ağrısı ve/veya kürek kemiği ya da omuz ağrısı bildiren bireylerin dalak bütünlüğü incelenmelidir.
4/16Sodyum
MOZOSENT her dozunda 1mmol (23 mg)’dan daha az sodyum ihtiva eder; yani aslında sodyum içermez.
4.5 Diğer tıbbi ürünler ile etkileşimler ve diğer etkileşim şekilleri
Etkileşim çalışması gerçekleştirilmemiştir. In vitro testlerde, pleriksafor’un P450 CYP enzimleri
tarafından metabolize edilmediği ve P450 CYP enzimlerini inhibe etmediği ve uyarmadığı
görülmüştür. Pleriksafor bir in vitro çalışmada P-glikoproteinin substratı ya da inhibitörü gibi
davranmamıştır.
Non-Hodgkin lenfoma hastaları üzerinde gerçekleştirilen klinik çalışmalarda, pleriksafor ve G-CSF
mobilizasyon dozajına rituksimab eklendiğinde, hastaların güvenliliği ya da CD34+ hücre verimi
etkilenmemiştir.
Özel popülasyonlara ilişkin ek bilgiler
Özel popülasyonlara ilişkin bir etkileşim çalışması bulunmamaktadır.
Pediyatrik popülasyon
Pediyatrik popülasyona ilişkin bir etkileşim çalışması bulunmamaktadır.
4.6 Gebelik ve laktasyon
Genel tavsiye:
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınların tedavi sırasında etkili doğum kontrol yöntemi
kullanması gerekmektedir.
Gebelik dönemi
MOZOSENT’in gebelik ve/veya fetus/yeni doğan üzerinde zararlı farmakolojik etkileri bulunabilir.
Pleriksafor’un gebe kadınlarda kullanımına ilişkin yeterli veri mevcut değildir. Farmakodinamik etki
mekanizmasına göre, pleriksaforun gebelik sırasında kullanıldığında konjenital malformasyonlara
neden olduğu öne sürülmüştür. Hayvanlar üzerinde yapılan araştırmalar teratojenisitesinin
bulunduğunu göstermiştir (bkz. Bölüm 5.3).
MOZOSENT gerekli olmadıkça (kadının klinik durumu pleriksafor kullanılmasını gerektirmiyorsa)
gebelik döneminde kullanılmamalıdır.
Laktasyon dönemi
Pleriksaforun insan sütüyle atılıp atılmadığı bilinmemektedir. Anne sütü ile beslenen bebek veya
çocuk açısından bir risk olduğu göz ardı edilemez. MOZOSENT tedavisi sırasında emzirmeye devam
edilmemelidir.
5/16Üreme yeteneği/Fertilite
Pleriksafor’un erkek ve kadın fertilitesi üzerindeki etkisi bilinmemektedir (bkz. Bölüm 5.3).
4.7 Araç ve makine kullanımı üzerindeki etkiler
MOZOSENT araç ve makine kullanma yeteneğini etkileyebilir. Bazı hastalar baş dönmesi, halsizlik
ya da vazovagal reaksiyonlar yaşamıştır; bu nedenle, araç ve makine kullanırken dikkat edilmesi
önerilir.
4.8 İstenmeyen etkiler
Güvenlilik profili özeti
Onkolojik lenfoma ve multipl miyelom hastalarında G-CSF ile birlikte kullanılan Pleriksafor ile ilgili
güvenlilik verileri, 2 adet plasebo kontrollü Faz 3 çalışmasından (301 hasta) ve 10 adet kontrolsüz
Faz 2 çalışmasından (242 hasta) elde edilmiştir. Hastalar ağırlıklı olarak subkütan enjeksiyon yoluyla
günlük 0.24 mg/kg pleriksafor dozuyla tedavi edilmiştir. Bu çalışmalardaki pleriksafor maruziyeti art
arda 1 ila 7 gün arasındadır (ortanca = 2 gün).
Non-Hodgkin lenfoma ve multipl miyelom hastaları üzerinde gerçekleştirilen iki adet Faz 3
çalışmasında (sırasıyla AMD3100-3101 ve AMD3100-3102), toplam 301 hasta Pleriksafor ve G-CSF
grubunda, 292 hasta ise plasebo ve G-CSF grubunda tedavi edilmiştir. Hastalara ilk pleriksafor ya da
plasebo dozundan önce 4 gün boyunca ve afarezden önce her gün, sabahları günlük G-CSF 10
mikrogram/kilogram dozu verilmiştir. Tablo 1'de, hematopoietik kök hücre mobilizasyonu ve aferez
sırasında ve transplantasyon hazırlığında kemoterapi/ablatif tedavi öncesi Pleriksafor ve G-CSF
grubunda plasebo ve G-CSF grubuna göre daha sık gerçekleşen ve Pleriksafor alan hastaların
≥%1'iyle ilgili olduğu bildirilen advers reaksiyonlar gösterilmektedir.
Transplantasyon hazırlığı olarak kemoterapi/ablatif tedaviden transplantasyondan sonraki 12. aya
kadar, tedavi grupları arasında advers reaksiyon insidansları açısından anlamlı bir fark görülmemiştir.
Advers reaksiyonların tablolu listesi
Advers reaksiyonlar Sistem Organ Sınıfına ve sıklığa göre listelenmiştir. Sıklıklar şu düzende
tanımlanmaktadır: Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilere göre
tahmin edilemiyor).
Tablo 1. Faz 3 çalışmalarında mobilizasyon ve aferez sırasında pleriksafor ile plaseboya
göre daha sık gerçekleşen ve pleriksafor ile ilişkili olduğu düşünülen advers
reaksiyonlar
Kan ve lenf sistemi hastalıkları
Bilinmiyor Splenomegali, splenik rüptür (bkz. Bölüm 4.4)**
Bağışıklık sistemi hastalıkları
6/16Yaygın olmayan Alerjik reaksiyon*
Anafilaktik şok dahil anafilaktik reaksiyonlar
(bkz. Bölüm 4.4)**
Psikiyatrik hastalıklar
Yaygın Uykusuzluk
Yaygın olmayan Anormal rüyalar, kabuslar
Sinir sistemi hastalıkları
Yaygın Baş dönmesi(sersemlik hali), baş ağrısı
Gastrointestinal hastalıklar
Çok yaygın Diyare, bulantı
Yaygın Kusma, karın ağrısı, karında rahatsızlık hissi,
dispepsi, karında şişkinlik, konstipasyon, gaz,
oral hipoestezi, ağız kuruluğu
Deri ve deri altı doku hastalıkları
Yaygın Hiperhidroz, eritem
Kas-iskelet bozukluklar, bağ doku ve kemik hastalıkları
Yaygın Artralji, kas-iskelet ağrısı
Genel bozukluklar ve uygulama bölgesine ilişkin hastalıklar
Çok yaygın Enjeksiyon ve infüzyon bölgesi reaksiyonları
Yaygın Yorgunluk, Halsizlik
* Listelenen alerjik reaksiyonların sıklığı, onkoloji çalışmalarında ortaya çıkan advers reaksiyonlara
dayanmaktadır (679 hasta). Şu reaksiyonlar bir ya da birden fazla görülmüştür: ürtiker (n=2), periorbital şişme
(n=2), dispne (n=1) ve hipoksi (n=1). Bu olayların şiddeti genellikle hafif ya da orta derecelidir ve pleriksafor
uygulamasından yaklaşık 30 dakika sonra ortaya çıkmıştır.
** Pazarlama sonrası deneyime göre.
Hematopoietik kök hücre mobilizasyonu için monoterapi olarak pleriksafor kullanılan bir Faz 2
çalışması dahil kontrollü Faz 3 çalışmaları ve kontrolsüz çalışmalarda pleriksafor alan lenfoma ve
multipl miyelom hastalarında bildirilen advers reaksiyonlar benzerdir. Hastalık, yaş veya cinsiyet
açısından onkoloji hastalarında gözlemlenen advers reaksiyon insidansında anlamlı bir fark yoktur.
Seçilmiş advers reaksiyonların tanımı
Miyokart infarktüsü
Klinik çalışmalarda, 679 onkoloji hastasının 7'si, pleriksafor ve G-CSF ile hematopoietik kök hücre
mobilizasyonu sonrası miyokart infarktüsü yaşamıştır. Tüm olaylar son Pleriksafor uygulamasından
en az 14 gün sonra gerçekleşmiştir. Ayrıca, insani amaçla ilaca erken erişim programındaki iki kadın
onkoloji hastası, pleriksafor ve G-CSF ile hematopoietik kök hücre mobilizasyonu sonrası miyokart
infarktüsü yaşamıştır. Bu olayların biri son Pleriksafor uygulamasından 4 gün sonra gerçekleşmiştir.
Miyokart infarktüsü olan hastaların risk profiliyle eşleştirilen 9 hastanın 8'inde zamansal ilişki
olmaması, G-CSF alan hastalarda miyokart infarktüsüne yönelik bağımsız bir riske neden olduğunu
göstermemektedir.
7/16Hiperlökositoz
Faz 3 çalışmalarında Pleriksafor alan hastaların %7'sinde ve plasebo alan hastaların %1'inde,
aferezden önceki gün ya da aferez sırasında herhangi bir gün, 100 x 109/L ya da daha yüksek akyuvar
sayısı gözlenmiştir. Komplikasyon ya da lökostazla ilgili klinik semptom görülmemiştir.
Vazovagal reaksiyonlar
Pleriksafor, onkoloji ve sağlıklı gönüllü klinik çalışmalarında, 0,24 mg/kg ya da daha yüksek
pleriksafor dozunun subkütan uygulanmasından sonra, deneklerin %1'inden azında vazovagal
reaksiyonlar (ortostatik hipotansiyon ve/veya senkop) görülmüştür. Bu olayların büyük çoğunluğu
Pleriksafor uygulamasından sonraki 1 saat içinde gerçekleşmiştir.
Gastrointestinal hastalıklar
Onkoloji hastaları üzerinde Pleriksafor ile gerçekleştirilen klinik çalışmalarda, diyare, bulantı, kusma
ve karın ağrısı dahil, seyrek olarak şiddetli gastrointestinal olaylar bildirilmiştir.
Parestezi
Multipl hastalık müdahalelerinden sonra otolog transplantasyon geçiren onkoloji hastalarında yaygın
olarak parestezi gözlenmektedir. Plasebo kontrollü Faz 3 çalışmalarında, parestezi insidansı
pleriksafor ve plasebo gruplarında sırasıyla %20,6 ve %21,2'dir.
Yaşlı hastalar
Pleriksaforla gerçekleştirilen iki adet plasebo kontrollü klinik çalışmada, hastaların %24'ü ≥ 65
yaşındadır. Bu yaşlı hastalar gençlerle karşılaştırıldığında, advers reaksiyon insidansı açısından
belirgin bir fark görülmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e- posta:tufam@titck.gov.tr; tel 0 800
314 00 08; faks: 0 312 218 35 99).
4.9 Doz aşımı ve tedavisi
Doz aşımı vakası bildirilmemiştir. Önerilen dozun üzerinde ve 0,48 mg/kg’a kadar olan dozlarda elde
edilen sınırlı veriye göre, gastrointestinal hastalık, vazovagal reaksiyonlar, ortostatik hipotansiyon
ve/veya senkop sıklığı daha yüksek olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer immünostimülanlar
ATC kodu: L03AX16
8/16Etki mekanizması
Pleriksafor bir bisiklam türevidir. Pleriksafor CXCR4 kemokin reseptörünün seçici geridönüşlü
(reversibl) bir antagonistidir ve aynı türden ligandı olan, stromal hücre türevi faktör1α'nın (SDF-1α),
diğer adıyla CXCL12'nin, bağlanmasını bloke etmektedir. Pleriksafor kaynaklı lökositoz ve
dolaşımdaki hematopoietik progenitör hücre düzeylerinin artışının nedeninin, CRCL4'ün aynı türden
ligandına bağlanmasının sekteye uğraması ve bunun sonucunda sistemik dolaşımda hem olgun hem
de pluripotent hücrelerin ortaya çıkması olduğu düşünülmektedir. Pleriksafor tarafından mobilize
edilen CD34+ hücreleri işlevseldir ve uzun erimli repopülasyon kapasitesiyle greft yapılabilmektedir.
Farmakodinamik etkiler
Yalnızca pleriksaforla sağlıklı gönüllüler üzerinde gerçekleştirilen farmakodinamik çalışmalarda,
CD34+ hücrelerinin en yüksek mobilizasyonu, uygulamadan 6 ila 9 saat sonra görülmüştür. Hastalara
verilen dozlarla aynı doz rejiminde pleriksafor ve G-CSF uygulanan sağlıklı gönüllülerdeki
farmakodinamik çalışmalarda, 10 ila 14 saat arasında en yüksek yanıt ile birlikte pleriksafor
uygulamasından 4 ila 18 saat sonra periferik kandaki CD34+ sayısında sürekli bir artış görülmüştür.
Klinik etkililik ve güvenlilik
İki adet Faz 3 randomize kontrollü çalışmada, Non-Hodgkin lenfoma veya multipl miyelom
hastalarına, aferezden önce her akşam Pleriksafor 0,24 mg/kg ya da plasebo verilmiştir. İlk pleriksafor
ya da plasebo dozundan önce 4 gün ve aferezden önce her gün hastalara sabahları günlük 10
mikrogram/kilogram G-CSF verilmiştir. Tablo 2 ve 4'te, verildiği gün içindeki optimum (5 ya da 6 x
106 hücre/kg) ve minimum (2 x 106 hücre/kg) CD34+ hücre/kg sayıları ve başarılı greft yapma ile
birleştirilen primer birleşik sonlanım noktaları, Tablo 3 ve 5'te ise, aferez gününe kadar optimum
CD34+ hücre/kg sayısına ulaşan hastaların oranı sunulmaktadır.
Tablo 2. AMD3100-3101 Çalışmasının etkililik sonuçları – Non-Hodgkin lenfoma
hastalarında CD34+ hücre mobilizasyonu
Pleriksafor ve G-CSF Plasebo ve G-CSF p
Etkililik sonlanım noktasıb
(n=150) (n=148) değeria
≤4 aferez gününde ≥5x106
hücre/kg'a ulaşan ve başarılı 86 (%57,3) 28 (%18,9) <0,001
hücre/kg'a ulaşan ve başarılı 126 (%84,0) 64 (%43,2) <0,001
greft yapılan hastalar
aPearson Ki-Kare testi kullanılarak hesaplanan p değeri
bPleriksafor ve G-CSF alan hastalardan istatistiksel açıdan anlamlı daha çok sayıda hasta
(n=89; %59,3) plasebo ve G-CSF’ye göre (n=29; %19,6) ≤4 aferez gününde ≥5x106
hücre/kg'a ulaşmıştır, p<0,001; Pleriksafor ve G-CSF alan hastalardan istatistiksel açıdan
anlamlı daha çok sayıda hasta (n=130; %86,7) plasebo ve G-CSF’e göre (n=70; %47,3) ≤4
aferez gününde ≥2x106 hücre/kg'a ulaşmıştır, p<0,001.
9/16Tablo 3. AMD3100-3101 Çalışması – Non-Hodgkin lenfoma hastalarında aferez
gününe kadar ≥5x106 CD34+ hücre/kg'a ulaşan hastaların oranı
Pleriksafor ve G-CSF'deki Plasebo ve G-CSF'deki
Gün Orana Orana
(n=147b) (n=142b)
1 %27,9 %4,2
2 %49,1 %14,2
3 %57,7 %21,6
4 %65,6 %24,2
aKaplan Meier yöntemine göre belirlenen yüzdeler
bn, en az bir gün aferez alan tüm hastaları içermektedir
Tablo 4. AMD3100-3102 Çalışması etkililik sonuçları – Multipl miyelom hastalarında
CD34+ hücresi mobilizasyonu
Pleriksafor Plasebo ve
p
Etkililik sonlanım noktasıb ve G-CSF G-CSF
değeria
(n=148) (n=154)
≤2 aferez gününde ≥6x106
hücre/kg'a ulaşan ve başarılı greft 104 (%70,3) 53 (%34,4) <0,001
yapılan hastalar
a p değeri başlangıçtaki trombosit sayısına göre bloke edilen Cochran-Mantel-Haenszel
istatistiği kullanılarak hesaplanmıştır.
b Pleriksafor ve G-CSF alan hastalardan istatistiksel açıdan anlamlı daha çok sayıda hasta
(n=106; %71,6) plasebo ve G-CSF’ye göre (n=53; %34,4) ≤2 aferez gününde ≥6x106
hücre/kg'a ulaşmıştır, p<0,001;
Pleriksafor ve G-CSF alan hastalardan istatistiksel açıdan anlamlı daha çok sayıda hasta
(n=112; %75,7) plasebo ve G-CSF’ye göre (n=79; %51,3) ≤4 aferez gününde ≥6x106
hücre/kg'a ulaşmıştır, p<0,001;
Pleriksafor ve G-CSF alan hastalardan istatistiksel açıdan anlamlı daha çok sayıda hasta
(n=141; %95,3) plasebo ve G-CSF’ye göre (n=136; %88,3) ≤4 aferez gününde ≥2x106
hücre/kg'a ulaşmıştır, p=0,031.
Tablo 5. AMD 3100-3102 Çalışması – Multipl miyelom hastalarında aferez gününe
kadar ≥6x106 CD34+ hücre/kg'a ulaşan hastaların oranı
Gün Pleriksafor ve G-CSF'deki Plasebo ve G-CSF'deki
Orana Orana
(n=144b) (n=150b)
1 %54,2 %17,3
2 %77,9 %35,3
10/163 %86,8 %48,9
4 %86,8 %55,9
a Kaplan Meier yöntemine göre belirlenen yüzdeler
b n, en az bir gün aferez alan tüm hastaları içermektedir
Kurtarma hastaları
AMD3100-3101 çalışmasında, yeterli CD34+ hücresi mobilize edemeyen ve bu yüzden
transplantasyon yapılamayan 62 hasta (Pleriksafor + G-CSF grubunda 10, plasebo + G- CSF
grubunda 52), Pleriksafor ve G-CSF ile gerçekleştirilen açık etiketli bir Kurtarma prosedürüne
alınmıştır. Bu hastaların %55'i (62 hastanın 34'ü) ≥2x106/kg CD34+ hücresi mobilize etmiş
ve başarıyla greft yapılmıştır. AMD3100-3102 çalışmasında, 7 hasta (tümü plasebo + G-CSF
grubu) Kurtarma prosedürüne alınmıştır. Bu hastaların %100'ü (7 hastanın 7'si) ≥2x106/kg
CD34+ hücresi mobilize etmiş ve başarıyla greft yapılmıştır.
Her bir nakilde kullanılan hematopoietik kök hücre dozu araştırmacı tarafından belirlenmiş
ve toplanan hematopoietik kök hücrelerin tümünün nakledilmesi şart olmamıştır. Faz 3
çalışmalarında transplantasyon yapılan hastalar için, nötrofil greftine kadar geçen medyan
süre (10-11 gün), trombosit greftine kadar geçen medyan süre (18-20 gün) ve transplantasyon
sonrası 12 aya kadar greft dayanıklılığı, Pleriksafor ve plasebo gruplarında benzerdir.
Non-Hodgkin lenfoma, Hodgkin hastalığı veya multipl miyelom hastalarında gerçekleştirilen
destekleyici Faz 2 çalışmalarından (aferezden önceki akşam ya da sabah verilen pleriksafor
0,24 mg/kg) elde edilen mobilizasyon ve greft verileri, Faz 3 çalışmalarından elde edilen
verilere benzerdir.
Plasebo kontrollü çalışmalarda, ilk aferezden önceki günden ilk aferezden hemen öncesine
kadar geçen 24 saatlik sürede periferik kandaki CD34+ hücresi sayısındaki (hücre/mikrolitre)
kaç kat arttığı incelenmiştir (Tablo 6). Bu 24 saatlik sürede, aferezden 10- 11 saat önce 0,24
mg/kg ilk pleriksafor dozu ya da plasebo uygulanmıştır.
Tablo 6. Pleriksafor uygulamasından sonra periferik kandaki CD34+ hücre sayısı kat
artışı
Pleriksafor ve G-CSF Plasebo ve G-CSF
Çalışma
Ortanca Ortalama (SS) Ortanca Ortalama (SS)
AMD3100-3101 5,0 6,1 (5,4) 1,4 1,9 (1,5)
AMD3100-3102 4,8 6,4 (6,8) 1,7 2,4 (7,3)
Pediyatrik popülasyon:
Avrupa İlaç Kurumu, otolog hematopoietik kök hücre transplantasyonu gerektirdiği için,malign
hastalıkların tedavisi için kemoterapi nedeniyle ortaya çıkan miyelosüpresyon olan 0 ila 1 yaş
arasındaki çocuklarda pleriksafor kullanımıyla ilgili çalışma sonuçlarının sunulması
yükümlülüğüne ilişkin muafiyet tanımıştır (pediyatrik kullanımla ilgili bilgi için bkz. Bölüm
4.2).
11/16Avrupa İlaç Kurumu, otolog hematopoietik kök hücre transplantasyonu gerektirdiği için,malign
hastalıkların tedavisi için kemoterapi nedeniyle ortaya çıkan miyelosüpresyon olan 1 ila 18
yaşları arasındaki çocuklarda pleriksafor kullanımıyla ilgili çalışma sonuçlarının sunulması
yükümlülüğüne ilişkin erteleme kararı vermiştir (pediyatrik kullanımla ilgili bilgi için bkz.
Bölüm 4.2).
5.2 Farmakokinetik özellikler
Genel özellikler
Pleriksaforun farmakokinetiği, lenfoma ve multipl miyelom hastalarında G-CSF (4 gün art
arda günde bir kere 10 mikrogram/kilogram) ön tedavisinden sonra 0,24 mg/kg klinik
düzeyinde incelenmiştir.
Pleriksaforun 0,24 mg/kg baz ve sabit (20 mg) dozlarını takiben farmakokinetik ve
farmakodinamiğini karşılaştırmak için, yetişkin Non-Hodgkin lenfoma hastalarının (N= 61)
0,24 mg/kg veya 20 mg pleriksafor ile tedavi edildiği bir klinik çalışma gerçekleştirilmiştir.
Çalışma, kilosu 70 kg veya altında olan hastalarda gerçekleştirilmiştir (medyan: 63,7 kg, min:
34,2 kg, maks: 70 kg). Sabit 20 mg doz, 0,24 mg/kg doza göre 1,43 kat daha fazla maruziyet
(EAA0-10s) göstermiştir (Tablo 7). Aynı zamanda sabit 20 mg doz, mg/kg baz doza göre ≥ 5
× 106 CD34+ hücre/kg’lık hedefe ulaşmada numerik olarak daha yüksek bir yanıt oranı
göstermiştir (lokal lab. verisine dayanarak %5,2 [%60,0’a karşı % 54,8] ve merkez lab.
verisine dayanarak %11,7 [%63,3’e karşı %51,6] ). Her iki tedavi grubunda da ≥ 5 × 106
CD34+ hücre/kg’a ulaşmadaki medyan zaman 3 gün olmuştur ve gruplar arasında güvenlilik
profili benzerdir. 83 kg’lık vücut ağırlığı, sabit dozdan ağırlık bazlı dozlamaya geçiş
hastalarında sonlandırma noktası olarak seçilmiştir (83 kg x 0,24 mg = 19,92 mg/kg).
Tablo 7. Sabit ve ağırlık bazlı rejimlerin sistemik maruziyet (EAA ) karşılaştırması
0-10s
Rejim
Geometrik Ortalama (EAA)
Sabit 20 mg (n=30) 3991,2
0,24 mg/kg (n=31) 2792,7
Oran (%90 GA) 1,43 (1,32; 1,54)
GA: Güven aralığı
Emilim:
Pleriksafor subkütan enjeksiyondan sonra hızla absorbe edilmekte ve maksimum
konsantrasyonlara yaklaşık 30-60 dakikada (tmax) ulaşmaktadır. 4 günlük G-CSF ön
tedavisinin ardından hastalara subkütan 0,24 mg/kg doz uygulamasından sonra, pleriksafor’un
maksimum plazma konsantrasyonu (C max) ve sistemik maruziyeti (AUC 0-24) sırasıyla 887 ±
217 ng/mL ve 4.337 ± 922 ng·sa/mL'dir.
12/16Dağılım:
Pleriksafor insan plazma proteinlerine %58 oranına kadar orta derecede bağlanmaktadır.
İnsanlarda pleriksaforun görünen dağılım hacmi 0,3 L/kg'dır ve pleriksafor’un yalnız bununla
sınırlı olmasa da büyük oranda ekstravasküler sıvı alanına bağlı olduğunu göstermektedir.
Biyotransformasyon:
Pleriksafor, insan karaciğer mikrozomları veya insan primer hepatositleri kullanılarak in vitro
olarak metabolize edilmez ve majör ilaç metabolize edici CYP450 enzimlerine karşı (1A2,
2A6, 2B6, 2C8, 2C9, 2C19, 2D6, 2E1 ve 3A4/5) in vitro inhibisyon aktivitesi göstermez.
İnsan hepatositleriyle gerçekleştirilen in vitro çalışmalarda, pleriksafor CYP1A2, CYP2B6,
ve CYP3A4 enzimlerini indüklememektedir. Bu bulgular, pleriksafor’un P450'ye bağımlı
ilaçilaç etkileşimlerinde rol oynama potansiyelinin düşük olduğuna işaret etmektedir.
Eliminasyon:
Pleriksaforun majör eliminasyon yolu idrarladır. Normal böbrek fonksiyonu olan sağlıklı
gönüllülere 0,24 mg/kg doz uygulandıktan sonra, dozun yaklaşık %70'i uygulamadan sonraki
ilk 24 saat içinde değişmemiş olarak idrar yoluyla atılmıştır. Plazmadaki eliminasyon
yarılanma ömrü (t ) 3-5 saattir. Pleriksafor, MDCKII ve MDCKII-MDR1 hücre modelleriyle
1/2
gerçekleştirilen bir in vitro çalışmada P-glikoproteinin substratı ya da inhibitörü gibi
davranmamıştır.
Doğrusallık/Doğrusal olmayan durum:
Veri bulunmamaktadır.
Hastalardaki karakteristik özellikler
Böbrek yetmezliği:
0,24 mg/kg pleriksafor tek dozundan sonra, farklı böbrek yetmezliği düzeylerindeki
deneklerde klerens düşmüştür ve kreatinin klerensiyle (CrCl) pozitif korelasyon mevcuttur.
Hafif (CrCl 51-80 mL /dk), orta (CrCl 31-50 mL /dk) ve şiddetli (CrCl ≤ 30 mL /dk) böbrek
yetmezliği olan deneklerde pleriksaforun ortalama EAA0-24 değerleri, sırasıyla 5.410, 6.780,
ve 6.990 ng.sa/mL 'dir ve bunlar böbrek fonksiyonu normal olan sağlıklı deneklerde görülen
maruziyetten (5070 ng.sa/mL) daha yüksektir. Böbrek yetmezliğinin Cmax üzerinde etkisi
olmamıştır.
Cinsiyet:
Popülasyon farmakokinetik analizinde, cinsiyetin pleriksafor’un farmakokinetiği üzerinde bir
etkisi olmadığını göstermiştir.
Geriyatrik popülasyon :
Popülasyon farmakokinetik analizinde, yaşın pleriksafor’un farmakokinetiği üzerinde bir
etkisi olmadığını göstermiştir.
13/16Pediyatrik popülasyon:
Pediyatrik hastalarla ilgili sınırlı farmakokinetik veri bulunmaktadır.
5.3 Klinik öncesi güvenlilik verileri
Sıçanlar ve fareler üzerinde tek subkütan dozla gerçekleştirilen çalışmalardan elde edilen
sonuçlar, pleriksaforun geçici ama şiddetli nöromusküler etkiler (koordinasyonsuz
hareketler), sedatif benzeri etkiler (hipoaktivite), dispne, karın üstü ya da yan yatma ve/veya
kas spazmlarına neden olabildiğini göstermiştir. Pleriksafor’un hayvanlarda gerçekleştirilen
yinelenen doz çalışmalarında tutarlı olarak görülen diğer etkileri, sıçanlar ve köpeklerde
dolaşımdaki akyuvar sayısında artış, idrarda kalsiyum ve magnezyum atılmasında artış,
sıçanlarda dalak ağırlığında hafif bir artış, ve köpeklerde diyare ve taşikardidir. Sıçanlar
ve/veya köpeklerin karaciğer ve dalaklarında, ekstramedüller hematopoieze yönelik
histopatolojik bulgular görülmüştür. İnsan klinik maruziyetine göre aynı büyüklükte ya da
biraz daha yüksek sistemik maruziyetlerde çoğunlukla bu bulgulardan biri ya da birden fazlası
görülmüştür.
Bir in vitro genel reseptör etkinliği taramasında, maksimum insan sistemik düzeyinden birkaç
kat daha yüksek olan bir konsantrasyonda (5 mikrogram/mililitre), pleriksaforun çoğunlukla
santral sinir sistemindeki (SSS) ve/veya periferik sinir sistemindeki (PSS) presinaptik sinir
uçlarında bulunan farklı reseptörlere orta ya da şiddetli bağlanma afinitesi olduğu görülmüştür
(N-tipi kalsiyum kanalı, potasyum kanalı SKCA, histamin H3, asetilkolin muskarinik M1 ve M 2,
adrenerjik α1 ve α2 , nöropeptit Y/Y1 ve glutamat NMDA poliamin reseptörleri). Bu
B C
bulguların klinik önemi bilinmemektedir.
Sıçanlara intravenöz yoldan uygulanan pleriksafor ile gerçekleştirilen güvenlilik
farmakolojisi çalışmalarında, insan klinik maruziyetinden biraz yüksek sistemik
maruziyetlerde solunum ve kardiyak baskılayıcı etkiler görülmüştür; subkütan uygulamada
ise, yalnızca daha yüksek sistemik düzeylerde solunum ve kardiyovasküler etkiler ortaya
çıkmıştır.
SDF-1α ve CXCR4, embriyofötal gelişimde majör rol oynamaktadır. Pleriksafor’un sıçanlar
ve tavşanlarda tekrar emilimde artışa, fötüs ağırlığında azalmaya, iskelet gelişimi geriliğine
ve fötüs anomalilerinde artışa neden olduğu görülmüştür. Hayvan modellerinden elde edilen
veriler ayrıca SDF-1α ve CXCR4 ile fötüs hematopoiezde modülasyon, vaskülarizasyon ve
serebellar gelişime işaret etmektedir. Sıçanlar ve tavşanlarda teratojenik etkiler için Advers
Etki Gözlenmeyen Düzeydeki sistemik maruziyet, hastalardaki terapötik dozlarda görülenle
aynı büyüklüktedir ya da daha düşüktür. Bu teratojenik potansiyelin nedeni büyük olasılıkla
farmakodinamik etki mekanizmasıdır.
Sıçanlar üzerinde gerçekleştirilen dağılım çalışmalarında, radyoaktif işaretli pleriksafor
konsantrasyonları, erkeklerde tek doz uygulamasından iki hafta sonra ya da 7 gün yinelenen
doz uygulamasından sonra, dişilerde ise 7 günlük yinelenen doz uygulamasından sonra, üreme
organlarında (testisler, yumurtalıklar, rahim) tespit edilmiştir. Dokulardan eliminasyon hızı
düşüktür.
14/16Pleriksafor’un erkek ve dişi fertilitesi ve postnatal gelişim üzerindeki potansiyel etkileri klinik
dışı çalışmalarda incelenmemiştir.
Pleriksaforla karsinojenisite çalışması gerçekleştirilmemiştir. Yeterli miktardaki genotoksisite
çalışmasında pleriksafor’un genotoksik olmadığı görülmüştür.
Pleriksafor aralıklı olarak uygulandığında in vivo Non-Hodgkin lenfoma, gliyoblastom,
medulloblastom ve akut lenfoblastik lösemi modellerinde tümör büyümesini inhibe etmiştir.
28 gün boyunca devamlı pleriksafor uygulamasından sonra Non-Hodgkin lenfoma
büyümesinde artış kaydedilmiştir. Bu etkiyle ilgili potansiyel riskin, insanlarda amaçlanan
kısa süreli pleriksafor uygulaması için düşük olması beklenmektedir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Sodyum hidroksit (pH ayarlaması)
Hidroklorik asit (pH ayarlaması)
Enjeksiyonluk su
6.2 Geçimsizlikler
Geçimlilik çalışması yapılmadığı için, bu tıbbi ürünün diğer tıbbi ürünlerle karıştırılmaması
gerekmektedir.
6.3 Raf ömrü
Açılmamış flakon
36 ay
Açıldıktan sonra
Mikrobiyolojik açıdan, ürün hemen kullanılmalıdır. Hemen kullanılmazsa, kullanım sırasında
saklama süreleri ve kullanımdan önceki saklama koşulları kullanıcının sorumluluğundadır.
6.4 Saklamaya yönelik özel tedbirler
25°C altındaki oda sıcaklığında saklayınız.
15/166.5 Ambalajın niteliği ve içeriği
Klorobütil kauçuk tıpa ve flip-off kapaklı alüminyum contası olan 2 mL’lik şeffaf tip I cam
flakon. Her bir flakon 1,2 mL çözelti içermektedir.
Ambalaj boyutu 1 flakon.
6.6 Tıbbi üründen arta kalan maddelerin imhası
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Sentinus İlaç San. ve Tic. A.Ş.
Ehlibeyt Mah. Ceyhun Atuf Kansu Cad.No.110/9
Çankaya /ANKARA
8. RUHSAT NUMARASI
2019/478
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.09.2019
Ruhsat yenileme tarihi:
9. KÜB’ÜN YENİLENME TARİHİ
16/16