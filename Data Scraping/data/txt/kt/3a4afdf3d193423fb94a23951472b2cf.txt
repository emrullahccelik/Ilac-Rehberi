 1/ 14 KULLANMA TALİMATI  
 
COPAXONE® 40 mg/mL  PEN enjeksiyonluk çözelti  içeren  kullanıma hazır kalem  
Steril  
 Deri altına uygulanır.  
 
• Etkin madde:  1 mL enjeksiyonluk çözelti içeren  kullanı ma hazır kalem başına 36 mg 
glatiramer bazına eşdeğer 40 mg glatiramer asetat  içermektedir.  
• Yardımcı madde(ler):  Mannitol (E421) ve enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için  reçete edilmiştir, başkalarına vermeyiniz. 
• Bu ila cın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1. COPAXONE nedir ve ne için k ullanılır?  
2. COPAXONE’u kullanmadan önce dikkat edilmesi gerekenler  
3. COPAXONE nasıl k ullanılır?  
4. Olası yan etkiler n elerdir?  
5. COPAXONE’un saklanması   
 
Başlıkları yer almaktadır.  
1. COPAXONE nedir ve ne için kullanılır?  
COPAXONE 40 mg/ mL multipl sklerozun (MS) tekrarlayan formlarının tedavisinde kullanılan 
bir ilaçtır. Vücudunuzun bağışıklık sisteminin  çalışma şeklini düzenle r ve bağışıklık sistemini 
düzenleyici ajan olarak sınıflandırılmaktadır. Multipl skleroz (MS) hastalığın ın belirtilerinin 
vücudun bağışıklık sistemindeki bir bozukluktan kaynaklandığı düşünülmektedir. Bu durum 
beyinde ve omurilikte iltihaplı bölgeler oluşturmaktadır.  
COPAXONE
 40 mg/ mL MS hastalığı ataklarının (relapslarının) sayısını azaltmada 
kullanılmaktadır.  Atak görülmeyen veya neredeyse hiç atak görülme yen herhangi bir MS 
formunuz varsa yardımcı olduğu gösterilmemiştir. COPAXONE 40 mg/mL ’nin MS atağının 
süresinin uzunluğu veya bir atak sırasında yaşadığınız yakınmaların  şiddeti üzerinde herhangi 
bir etkisi olmayabilir.  
 2/ 14 2.  COPAXONE’u kullanmadan önce dikkat edilmesi gerekenler  
COPAXONE’u aşağıdaki durumlarda KULLANMAYINIZ  
Eğer ; 
• COPAXONE’un içeriğindeki etkin maddeye  veya yardımcı maddelerden herhangi birisine 
karşı alerjiniz varsa . 
 
COPAXONE’u aşağıdaki durumlarda DİKKATLİ KULLANINIZ  
 
COPAXONE, bazıları yaşamı tehdit edici olabilen ciddi alerjik reaksiyonlara neden olabilir.  
Bu reaksiyonlar, uygulamadan kısa bir süre sonra, hatta tedaviye başladıktan aylar hatta yıllar 
sonra ve hatta önceki uygulamalar alerjik reaksiyonlar olmadan gerçekleşmiş olsa bile ortaya 
çıkabilir.  
Alerjik reaksiyonların belirtileri ve semptomları enjeksiyon sonrası reaksiyonlarla örtüşebilir. Doktorunuz sizi alerjik reaksiyon belirtileri konusunda bilgilendirecektir.  
 
Eğer aşağıdaki durumlardan herhangi birine sahipseniz, doktorunuzu bilgilendiriniz;  
• Herhangi bir böbrek veya kalp probleminiz varsa  düzenli testler ve kontroller yaptırmanız 
gerekebileceğinden , 
• Herhangi bir karaciğer probleminiz varsa veya daha öncesinde karaciğer hastalığınız 
olmuşsa (alkol kullanımına bağlı olanl ar dahil) , 
• Kızarma, göğüs ağrısı, nefes darlığı veya çarpıntı gibi semptomlar gözlenebilir. 
• 18 yaşın altındaki hastalarda güvenliliği ve etkililiği henüz saptanmamış olduğu için 
kullanılmamalıdır.  
• COPAXONE
 özel olarak yaşlılarda  çalışılmamıştır; dolayısıyla doktorunuzun tavsiyelerini 
önemseyiniz . 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
COPAXONE’un yiy ecek ve içecek ile kullanılması  
COPAXONE deri altına enjeksiyonla uygulandığından, yiyecek ve içecek ile etkileşimi 
beklenmemektedir.  
 
Hamileli k 
İlacı kullanmadan önce doktorunuza veya eczacınıza danışınız.  
 
Eğer hamileyseniz, hamile ol abileceğinizi  düşünüyorsanız veya hamile kalmayı planlıyorsanız 
hamilelik  sırasında  COPAXONE kullanmadan ö nce doktorunuza danışınız. 
 
COPAXONE, doktorunuzun tavsiyesi üzerine hamilelik sırasında kullanılabilir . 
 
Tedavi niz sırasında hamile olduğunuzu fark  ederseniz hemen doktorunuza veya eczacınıza 
danışınız.  
 
 
 
 3/ 14 Emzirme  
 
İlacı kullanmadan önce doktorunuza veya eczacınıza danışınız.  
 
İnsanlardaki sınırlı veriler, COPAXONE’un anne sütüyle beslenen yenidoğanlar/ bebekler 
üzerinde olumsuz bir etkisi olmadığını göstermiştir. COPAXONE emzirme döneminde 
kullanılabilir.  
 
Emziriyorsanız COPAXONE® kullanmadan önce doktorunuza danışınız.  
 
Araç ve makine kullanımı  
COPAXONE’un araç veya makine kullanma kabiliyetini etkilediği bilinmemektedir.  
 
COPAXONE’un içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 
Diğer ilaçlar  ile birlikte kullanımı  
Glatiramer asetatla birlikte 28 güne kadar eş zamanlı kortikosteroid (vücutta böbrek üstü 
bezlerinden salgılanan bir hormon olan kortizole benzer steroid yapıda ilaçlardır) kullanımı dahil, MS hastalarında yaygın olarak kullanılan tedaviler ile COPAXONE
® arasında anlamlı 
etkileşimlerin olmadığını göstermektedir.  
 Glatiramer asetatın yüksek oranda kanda bulunan plazma proteinlerine bağlandığını 
gösterm ektedir. COPAXONE
, proteine bağlanan maddelerin dağılımını etkileyebileceğinden 
bu tür ilaçlar ile beraber kullanıldığında hastaların dikkatlice gözlenmesi gerekir.  
 
Glatiramer asetat dışında başka bir ilaç alıyorsanız, yakın zamanda aldıysanız veya almayı 
planlıyorsanız doktorunuza veya eczacınıza bildiriniz. 
 
Eğer reçetel i veya reçetesiz herhangi bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. COPAXONE nasıl kullanılır?  
Bu ilacı her zaman doktorunuzun önerdiği şekilde kullanınız. Emin değilseniz doktorunuz veya 
eczacınıza danışınız.  
 
Uygun kullanım ve doz/  uygulama sıklığı için talimatlar:  
Erişkinlerde günlük doz, cilt altına ( subkütan) haftada üç defa uygulanan enjeksiyonluk çözelti 
içeren kullanıma hazır kalemdir  (40 mg glatirame r asetat).  Enjeksiyonun her hafta aynı günlerde 
yapılması önerilmektedir (örneğin en az 48 saat arayla; Pazartesi, Çarşamba ve Cuma).  
 
COPAXONE’un düzgün enjekte edilmesi çok önemlidir:  
• Sadece cilt altındaki dokuya ( subkütan dokuya) uygulanır. 
• Doktorun talimatındaki dozda uygulanır. Sadece doktorunuzun reçete ettiği dozu alınız.  
• Aynı kalemi  asla birden fazla kullanmayınız. Kullanılmayan kısım atılmalıdır.  
 4/ 14 • COPAXONE içeriğini herhangi başka bir ürün ile karıştırmayınız veya bunları birlikte 
uygulamayınız. 
• Eğer çözelti partikül içeriyorsa ilacı kullanmayınız. Yeni bir enjeksiyonluk çözelti içeren  
kullanıma hazır kalem  kullanınız.  
• Enjeksiyonluk çözelti içeren kullanıma hazır k alem  içinde küçük hava kabarcıkları olabilir. 
Uygulanacak ilaç miktarında kayba neden olmamak için, kabarcıkları enjeksiyon öncesi 
kullanıma hazır dolu enjektörden uzaklaştırmaya çalışmayınız. 
 
COPAXONE’u ilk kullandığınızda size bir kullanma talimatı verilecektir ve bir doktor veya 
hemşire tarafından danışmanlık yapılacaktır. Siz enjeksiyonu kendinize uygularken ve 
enjeksiyondan sonraki yarım saat boyunca herhangi bir probleminiz olup olmadığından emin olmak için doktor veya hemşireniz yanınızda olacaktır. 
 
Uygulama yolu ve metodu:  
COPAXONE
 cilt altına  enjekte edilmelidir.  
 
COPAXONE’u kullanmadan önce bu talimatları dikkatle okuyunuz. 
 
1. Enjeksiyonluk çözelti içeren  kullanıma hazır kalemi çıkarınız.  
Karton kutudan bir adet enjeksiyonluk çözelti içeren kullanıma hazır kalemi ÇIKARINIZ . 
 
 2. Gerekli Malzemeleri Hazırlayınız.  
Aşağıdaki gerekli malzemeleri HAZIRLAYINIZ  ve tem iz bir yüzeye YERLEŞTİRİNİZ.  
• 1 Enjeksiyonluk çözelti içeren kullanıma hazır kalem  
• 1 alkollü mendil (ürün ile birlikte verilmemiştir)  
• 1 gazlı bez veya pamuk (ürün ile birlikte verilmemiştir)  
• 1 kullanılmış enjektör ve iğnelerin atılması için bir iğne kutusu ya da keskin ve delici 
aletlere dayanıklı kutu (ürün ile birlikte verilmemiştir)  
Eğer bir iğne kutunuz  yoksa eczacınız veya sağlık personeline  söyleyiniz.  
 
3. Enjeksiyonluk çözelti içeren  kullanıma hazır kalem i kontr ol ediniz.  
Enjeksiyonluk çözelti içeren kullanıma hazır kalem in hasar görmemiş (çatlak veya sızıntı gibi) 
olduğunu KONTROL EDİNİZ.  
Enjeksiyonluk çözelti içeren kullanıma hazır kalemin  üzerinde “COPAXONE
® 40 mg/ mL PEN 
enjeksiyonluk çözelti içeren kullanıma hazır kalem” yazısının bulunduğunu KONTROL 
EDİNİZ.  
Son kullanma tarihini  KONTROL EDİNİZ.  
 5/ 14 Son kullanma tarihi geçmişse, enjeksiyonluk çözelti içeren  kullanıma hazır kalemi  hasar 
görmüşse veya size yanlış ürün verilmişse ürünü KULLANMAYINIZ.  
Kapağı açılmış veya hasar görmüş ürünü KULLANMAYINIZ.  
 
Enjeksiyonluk çözelti içeren kullanıma hazır kalem i ve ilacın kullanımı güvenli 
olamayabileceğinden dolayı bu önemli bir husustur.  
Gözlem penceresindeki çözeltinin berrak olduğunu KONTROL EDİNİZ.  
Not: Çözelti içinde zararsız ve enjekte edilebilir küçük hava kabarcıkları bulunabilir. Enjekte 
etmeden önce hava kabarcıklarını yok etmeye çalışmayınız.  
 
 İlaçta herhangi bir partikül varsa KULLANMAYINIZ . İlaç donmuşsa KULLANMAYINIZ . 
İlacın kullanımı güvenli olamayabileceğinden dolayı bu önemli bir husustur. 
 4. 20 dakika bekleyiniz.  
Enjeksiyonluk çözelti içeren kullanıma hazır kalem i temiz, düz bir yüzeye koyunuz. 
Eğer kalem buzdolabında saklanmışsa, ilacın oda sıcaklığına ulaşması için 20 dakika 
BEKLEYİNİZ  
 
Not: Soğuk ürünün enjekte edilmesi herhangi bir hasara neden olmaz ancak memnuniyet 
vermeyen bir enjeksiyona neden olabilir.  
 İlacı olumsuz etkileyeceğinden dolayı enjeksiyonluk çözelti içeren kullanıma hazır kalemi direkt 
güneş ışığına maruz kalacak şekilde BIRAKMAYI NIZ.  
İlacı olumsuz etkileyeceğinden dolayı enjeksiyonluk çözelti içeren kullanıma hazır kalemini 
yukarıda belirtilenden farklı bir şekilde ISITMAYINIZ.   
 
5. Ellerinizi Yıkayınız.  
Ellerinizi su ve sabun ile YIKAYINIZ  ve temiz bir havlu ile İYİCE KURULAYINIZ.  
 Gözlem penceresi  
 6/ 14 6. Bir Enjeksiyon Bölgesi Seçiniz ve Hazırlayınız. 
Şemaları kullanarak alanlar arasından enjeksiyon bölgesini seçiniz. Vücudunuzda enjeksiyon 
yapabileceğiniz yedi olası alan bulunmaktadır:  
 Alan 1: Göbek deliği çevresindeki mide (karın) alanı. Göbek deliği etrafındaki 5 cm’yi kullanmaktan kaçınınız.  
 
 
 
Alan 2 ve 3: Uyluklar (dizlerin üst bölgesi)   
 
 
Alan 4, 5, 6 ve 7: Kolların üst arka bölgesi ve kalçaların üst bölgeleri (belin altı)  
 
 Her bir enjeksiyon alanında birçok enjeksiyon bölgesi mevcuttur. Her enjeksiyon için farklı bir 
enjeksiyon bölgesi seçiniz. Bu durum, enjeksiyon bölgesinde herhangi bir tahriş veya ağrı 
olasılığını azaltacaktır. Enjeksiyon alanlarını ve enjeksiyon alanlarındaki enjeksiyon bölgelerini 
dönüşümlü olarak kullanınız. Her defasında aynı enjeksiyon bölgesini kullanmayınız.  
 
Lütfen dikkat ediniz : Ağrılı veya renk değişikliği olan alanlara veya sertlik ya da yumru 
hissettiğiniz bölgelere enjeksiyon yapmayınız. Enjeksiyon bölgelerini sırayla kullanmak için 
 7/ 14 planlanmış bir şema hazırlamayı ve bunları bir günlüğe kaydetmeyi düşünmelisiniz. 
Vücudunuzda kendi kendinize enjeksiyon yapmanızın güç olduğu bazı bölgeler bulunmaktadır (kolunuzun arkası gibi). Eğer bu bölgeleri kullanmayı isterseniz yardıma ihtiyacınız olabilir. 
 
Seçilen enjek siyon bölgesini yeni bir alkollü mendil kullanarak TEMİZLEYİNİZ. 
Enjeksiyondan önce derinin kuruması için 10 saniye  BEKLEYİNİZ.  
COPAXONE
®'u ağrılı veya renk değişikliği olan alanlara veya s ertlik  ya da yumru hissettiğiniz 
bölgelere enjekte ETMEYİNİZ. 
Kıyafet üzerinden enjekte etmeyiniz.  
Enjeksiyonluk çözelti içeren kullanıma hazır kalemi  bir hafta içinde aynı yere (bölgeye) bir 
defadan fazla enjekte ETMEYİNİZ . 
 
7. Koruyucu Kapağı Çıkarınız  
Enjeksiyonluk çözelti içeren kullanıma hazır kalem i bir elinizde TUT UNUZ . 
Gösterildiği şekilde KAVRAYINIZ  ve koruyucu kapağı DÜZ OLARAK  ÇIKARINIZ.  
Koruyucu kapağı ağzınız veya dişlerinizle ÇIKARMAYINIZ.  
Koruyucu kapağı HEMEN ATINIZ . 
 
Kontaminasyonu önlemek için iğneni n kapağını yeniden takmaya ÇALIŞMAYINIZ . 
Kontaminasyonu önlemek için açtıktan sonra iğneye DOKUNMAYINIZ . 
Kullanılmamış olsa bile kalemin kapağını yeniden TAKMAYINIZ . 
 
8. Enjeksiyonun Yapılması  
A) Enjeksiyonluk çözelti içeren kullanıma hazır kalemi enjeksiyon bölgesindeki derinize 90º 
açıyla YERLEŞTİRİNİZ.  
 
  
 
  
 8/ 14 B) İğneyi aşağıya doğru itiniz ve yaklaşık 15 saniye  bu şekilde basılı tutunuz ve aşağıdakilerin 
tümü tamamlanmadan uyguladığınız basıncı kaldırmayınız.  
İlk "KLİK" sesini duyunuz 
(enjeksiyon başladı, mavi 
piston harekete geçti)  İkinci "KLİK" sesini 
duyunuz (ilk klik sesinden yaklaşık 5- 10 saniye sonra)  Sonrasında 5 saniye daha 
BEKLEYİNİZ ( ilacın  tamamının 
enjekte edildiğinden emin olmak 
için) 
 
Not: iğne güvenlik kalkanı tam olarak geri geldiğinde, iğne derinize girmiş olur.  
 C) Mavi pistonun gözlem penceresini kapladığını KONTROL EDİNİZ ve enjeksiyonluk çözelti 
içeren  kullanıma hazır kalemi derinizden ÇEKİNİZ. 
 
 
 Not: Mavi pistonun sonuna kadar itildiğinde hala gri durdurucuyu görebileceksiniz.  
 9. Ürünün İmhası   
Kullanılmış Enjeksiyonluk çözelti içeren kullanıma hazır kalemi DERHAL bir iğne kutusuna ya 
da keskin ve delici aletlere dayanıklı kutuya ATINIZ.  
 
• Kalemi iğne kutusu ya da keskin ve delici aletlere dayanıklı kutu içerisinde atınız. 
Kullanılmış kalemleri evsel atıkların içine atmayınız, doktorunuz veya hemşireniz 
tarafından önerildiği şekilde bir iğne kutusuna ya da keskin ve delici aletlere dayanıklı 
kutuya atınız. 
 
10. E njeksiyon Bölgesini Kontrol Ediniz  
Enjeksiyon bölgesini İNCELEYİNİZ . 
 Eğer bir kan damlası görürseniz, enjeksiyon bölgesine  temiz bir pamuk veya gazlı bez ile 
BASTIRINIZ . 
Eğer isterseniz enjeksiyon bölgesinde bir bandaj kullanabilirsiniz. Rahatsızlık yaratabileceğinden dolayı enjeksiyon bölgesini OVUŞTURMAYINIZ . 
 
 9/ 14 ENJEKSİYON TAMAMLANMIŞTIR.  
 
Yetişkinlerde önerilen doz 40 mg glatiramer asetat’ın (bir adet enjeksiyonluk çözelti içeren  
kullanıma hazır kalemi ) haftada üç defa deri altına enjeksiyonudur.  
Hastanın tedavisinin ne kadar süreceği şu an için bilinmemektedir. 
COPAXONE tedavisi bir nörolog veya MS tedavisinde deneyimli bir doktor gözetiminde  
başlatılmalıdır . 
 
Uzun süreli tedavi hakkındaki karar, tedaviyi yürüte n doktor tarafından izlenen hastaya bağlı 
olarak alınmalıdır.  
 
Değişik yaş grupları:  
Çocuklarda kullanımı:  COPAXONE® 18 yaşın altındaki çocuklarda kullanılmamalıdır. 
Yaşlılarda kullanımı:  COPAXONE özel olarak yaşlılarda çalışılmamıştır.  Lütfen doktorunuza 
danışınız. 
 
Özel kullanım durumları:  
Böbrek/  karaciğer yetmezliği:  COPAXONE özel olarak böbrek yetersizliği olan hastalarda 
çalışılmamıştır . Düzenli testler ve kontroller yaptırmanız gerekebileceğinden dolayı, herhangi 
bir böbrek veya kalp probleminiz varsa COPAXONE’u kullanmadan önce doktorunuz veya 
eczacınız ile konuşunuz. Herhangi bir karaciğer probleminiz varsa (alkol tüketimine bağlı 
olanlar dahil) COPAXONE’u kullanmadan önce doktorunuz veya eczacınız ile konuşunuz. 
 Eğer COPAXONE
’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gereken den daha fazla COPAXONE kullandıysanız  
COPAXONE’dan kullanmanız gerek enden fazlasını kullanmışsanız bir doktor veya eczacı ile 
konuşunuz. 
 
COPAXONE’u kullanmayı unutursanız  
Unutulan dozları dengelemek için çift doz almayınız.  Hatırlar hatırlamaz  veya alabileceğiniz en kısa zamanda ilacınızı alınız, sonrasında takip eden 
günü atlayınız. U nuttuğunuz dozu tamamlamak için aynı anda iki doz birden almayınız.  
 Mümkünse takip eden haftada , düzenli uygulama programınıza dönünüz.  
 
COPAXONE ile tedavi sonlandırıldığında ki oluşabilecek etkiler:  
Doktorunuza danışmadan COPAXONE kullanmayı bırakmayınız.  
 
Bu ürünün kullanımı na yönelik  sorularınız olduğunda doktorunuza veya eczacınıza danışınız.  
 
  
 10/ 14 4. Olası yan etkiler nelerdir?  
Tüm ilaçlar gibi, COPAXONE’un içeriğinde bulunan maddelere duyarlı olan kişilerde yan 
etkiler olabilir.  
 
Alerjik Reaksiyonlar ( hipersensitivite , anafilaktik reaksiyon ) 
 
Bu ilaca karşı uygulamadan kısa bir süre sonra ciddi bir alerjik reaksiyon geliştirebilirsiniz. Bu 
yaygın olmayan bir yan etkidir. Bu reaksiyonlar, COPAXONE ile tedaviye başladıktan aylar 
ila yıllar sonra, önceki uygulamalar alerjik reaksiyonlar olmadan gerçekleşmiş olsa bile ortaya 
çıkabilir.  
 
Aşağıdakilerden biri olursa, COPAXONE’u kullanmayı durdurunuz  ve DERHAL 
doktorunuza bildirin iz veya size en yakın hastanenin acil bölümüne  başvurunuz:  
• Yaygın döküntü (kırmızı noktalar veya kurdeşen),  
• Göz kapaklarının, yüz , dudak, ağız, boğaz veya dilin şişmesi,  
• Ani nefes darlığı, nefes almada zorluk veya hırıltı , 
• Kasılmalar  (nöbet) , 
• Yutma veya konuşma güçlüğü, 
• Baygınlık, baş dönmesi veya baygınlık hissi , 
• Yere yığılmak . 
 
Enjeksiyon sonrası görülen diğer etkiler  
Bazı hastalarda enjeksiyonun ardından dakikalar içinde  aşağıd aki belirtilerden bir ya da bir kaçı 
görülebilir. Bunlar genel olarak  herhangi bir probleme neden olmaz , enjeksiyondan sonra yarım 
saat içinde ortadan kalkar. Ancak aşağıdaki belirtilerin 30 dakikadan daha uzun sürmesi durumunda derhal doktorunuzu bilgilendiriniz veya size en yakın hastanenin acil bölümüne başvurunuz:  
• Göğüste veya yüzde yanma / kızarma (damar genişlemesi)  
• Nefes darlığı (dispne)  
• Göğüs ağrısı  
• Kuvvetli ve hızlı kalp atışı (çarpıntı, taşikardi ) 
 Karaciğer sorunları  
COPAXONE
® ile nadiren karaciğer yetmezliği (karaciğer organ yetmezliği ile sonuçlanan 
vakalar) dahil olmak üzere karaciğer problemleri veya karaciğer problemlerinin kötüleşmesi ortaya çıkabilir. Aşağıdaki gibi belirtileriniz varsa hemen doktorunuza başvurun:  
 
Aşağıdaki gibi belirtileriniz varsa hemen doktorunuza başvurun:  
• Mide bulantısı  
• İştah kaybı  
• Koyu renkli idrar ve soluk dışkı  
• Cilt veya gözün beyaz kısmının sararması  
• Normalden daha kolay kanama  
 
 11/ 14 Aşağıda yer alan yan etkiler her gün COPAXONE® 20 mg/ mL alan hastalarda raporlanmıştır. 
Bu yan etkiler ayrıca haftada üç defa COPAXONE® 40 mg/ mL kullanan hastalarda da benzer 
sıklıkta raporlanmıştır.  
 
COPAXONE®’un olası yan etkileri görülme sıklıklarına göre aşağıda verilmiştir:  
Çok yaygın : 10 hastanın en az 1’inde görülebilir. 
Yaygın : 10 hastanın birinden az, fakat 100 hastanın birinden fazla görülebilir. 
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fakat 10.000 hastanın birinden fazla görülebilir. 
Çok seyrek  : 10.000 hastanın birinden az görülebilir.  
Bilinmiyor  :  Eldeki verilerden hareketle tahmin edilemiyor. 
Çok yaygın  
• Enfeksiyon, grip  
• Kaygı, depresyon  
• Baş ağrısı  
• Kendini hasta hissetme  
• Ciltte döküntü  
• Eklem ve sırt ağrısı  
• Güçsüz hissetme, enjeksiyon bölgesinde cilt reaksiyonları. Bunlar: ciltte kızarma, ağrı, ciltte 
kabarcık oluşumu, kaşıntı, doku şişliği, iltihap ve enjeksiyon yerinde aşırı duyarlılık (Bu 
enjeksiyon bölgesi reaksiyonları normal olup, zamanla azalmaktadır.) , spesifik olmayan 
ağrı. 
 
Yaygın  
• Solunum yolu enfeksiyonları, mide iltihabı, uçuk, kulak enfeksiyonları, burun akıntısı, dişte apse, vajinal pamukçuk  
• İyi huylu deri tümörleri (iyi huylu cilt neoplazmı), doku tümörü (neoplazm)  
• Lenf düğümlerinin şişmesi  
• Alerjik reaksiyonlar  
• İştah kaybı, kilo artışı  
• Sinirlilik  
• Tat alma duyusunda değişiklik, kas gerginliğinin artması, migren, konuşma problemleri, 
bayılma, titreme  
• Çift görme, göz rahatsızlıkları  
• Kulak rahatsızlıkları  
• Öksürme, bahar nezlesi  
• Makat ve kalın bağırsak rahatsızlığı, kabızlık, diş çürümesi, hazımsızlık, yutmada zorluk, dışkı tutamama, kusma  
• Karaciğer fonksiyon testlerinde anormallik 
• Morarma, aşırı terleme, kaşıntı, ürtiker, diğer cilt problemleri  
• Boyunda ağrı  
• Acil idrar yapma isteği, sık idrara çıkma, idrar yapmada güçlük  
• Üşüme, yüzde şişme, enjeksiyon bölgesinde ciltte döküntü, lokal reaksiyonlar, sıvı 
birikimine bağlı olarak el ve ayaklarda şişme, ateş  
 12/ 14 Yaygın olmayan  
• Apse, deri ve yumuşak doku iltihabı, çıban, zona (bir virüsün sebep olduğu, vücudun tek 
tarafında deride su toplamış ağrılı kabartılarla seyreden hastalık), böbrek iltihabı  
• Deri kanseri  
• Beyaz kan hücrelerinin sayısında artış, beyaz kan hücrelerinin sayısında azalma, dalak büyümesi, kan trombosit (pıhtılaşmaya yardımcı kan bileşeni) sayısında azalma, beyaz kan hücrelerinin şeklinde değişiklik  
• Tiroid bezinin büyümesi ve aşırı çalışması  
• Alkol toleransının azalması, gut (bazı eklemlerde ani ve şiddetli gelişen ağrı, hassasiyet, 
kızarıklık, şişme ile seyreden hastalık), kan yağlarının yükselmesi, kandaki sodyum 
seviyesinde artış, kan serumundaki ferritin seviyesinde azalma  
• Sıradışı rüyalar, kafa karışıklığı (konfüzyon), aşırı derecede mutlu hissetmek, gerçekte var 
olmayan şeyleri görmek, duymak, koklamak, tatmak ve hissetmek (halüsinasyon), 
saldırganlık, anormal özgüven artışı, kişilik bozukluğu, intihar girişimi  
• Elde hissizlik ve ağrı (karpal tünel sendromu), davranış bozukluğu, nöbet (kasılma), yazma ve okuma yeteneğinde bozulma, kas rahatsızlıkları, hareket bozuklukları, kas kasılması, sinir iltihabı, anormal kas fonksiyonuna neden olan anormal sinir -kas iletisi, gözlerin 
istemsiz ve hızlı hareketi, felç, ayak düşmesi, kendinden geçme durumu (stupor), görme 
alanında kör noktalar  
• Katarakt, gözün saydam tabakasında doku bozukluğu, gözde kuruluk, gözde kanama, üst 
göz kapağının sarkması, göz bebeğinin genişlemesi, görme problemlerine neden olan göz 
sinir hasarı  
• İlave kalp atışı, yavaş kalp atışı, aralıklı hızlı kalp atışı  
• Toplardamar varisleri  
• Soluk almada periyodik duraklamalar, burun kanamaları, anormal şekilde hızlı ve derinden  
nefes alma (hiperventilasyon), boğazda sıkışma hissi, yutma güçlüğü, akciğer rahatsızlığı, 
boğazda sıkışma nedeniyle nefes alamama (tıkanma hissi)  
• Bağırsak iltihabı, kolon polipleri, bağırsak iltihabı,  geğirme, boğazda ülser (boğazı kaplayan 
dokuda harabiyet sonucu meydana gelen doku kaybı, yara), dişeti iltihabı, rektal kanama 
(makattan kanama), tükürük bezi büyümesi  
• Safra taşı, karaciğer büyümesi  
• Deri ve yumuşak dokuların şişmesi, deriye temas sonucu döküntü oluşumu, ciltte ağrılı 
kırmızı şişlikler, ciltte şişkinlik  
• Eklemlerde şişlik, iltihap ve ağrı (artirit veya osteoartirit), eklem çevresindeki içi sıvı dolu 
keselerin (bazı eklemlerde mevcut olan) iltihabı ve ağrı, yan ağrısı, kas kütlesinde azalma  
• İdrarda kan, böbrek taşı, diğer üriner sistem problemleri, idrarda anormallik 
• Memede dolgunluk, sertleşme (ereksiyon) zorlukları, pelvik organ sarkması (leğen kemiği içindeki organların sarkması), uzamış sertleşme (ereksiyon), prostat rahatsızlıkları, Simir test sonucunda anormallik (rahim ağzından alınan sürüntünün anormalliği), testis hastalıkları, vajinal kanama, vajinal problemler  
• Kist, sersemlik hissi, normalden daha düşük vücut sıcaklığı (hipotermi), tanımlanmamış 
iltihap, enjeksiyon bölgesindeki dokularda harabiyet, mukoz zarı rahatsızlığı  
• Aşı uygulaması  sonrası  görülen sorunlar  
 
 13/ 14 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması : 
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildir imi” ikonuna tıklayarak ya da  0 
800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. COPAXONE’un Saklanması   
COPAXONE’u çocukların göremeyeceği, erişemeyeceği yerlerde ve ambalajında saklayınız.  
 
COPAXONE, içinde 12 adet 1 mL enjeksiyonluk çözelti içeren kullanıma hazır kalem bulunan 
kutular halinde sunulmaktadır. 
 
Enjeksiyonluk çözelti içeren kullanıma hazır k alemleri karton kutunun içinde saklayınız  ve 
ışıktan koruyunuz . Enjeksiyonluk çözelti içeren kullanıma hazır kalem piston serbest 
bırakıldığında iğneyi koruyan bir iğne güvenlik kalkanı içerir. Bunu sadece bir kez 
yapabilirsiniz. 1 ay içinde kullanılmamış ve hala orijinal kutusunda olan kullanıma hazır enjektörler buzdolabına yeniden konulmalıdır. 
 
COPAXONE 40 mg/ mL enjeksiyonluk çözelti içeren kullanıma hazır  kalemler , buzdolabında 
2° - 8°C arasında muhafaza edilmelidir. Eğer buzdolabında saklanamıyorsa 25°C altındaki oda 
sıcaklığında 1 aya  kadar muhafaza edilebilir.  
 
COPAXONE’u dondurmayınız. 
 
COPAXONE tek bir kullanım içindir. Partikül içeren enjeksiyonluk çözelti içeren kullanıma 
hazır kalemi atınız . 
 
Son kullanma tarihiyle uyumlu kullanınız.  
Ambalajdaki son kullanma tarihinden sonra COPAXONE’u kullanmayınız.  
 
Son kullanma tarihi belirtilen ayın son günüdür.  Lütfen kalan ilacınızı eczacınıza geri götürünüz. İlaçlar evsel atıkl ar ile birlikte atık su  yoluyla 
atılmamalıdır. İhtiyacınız olmayan ilaçları nasıl atacağınızı eczacınıza sorunuz. Bu tedbirler çevreyi korumaya yardımcı olacaktır.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
  
 
 14/ 14 Ruhsat Sahibi:  
Teva İlaçları  San. ve Tic. A .Ş. 
Ümraniye/ İstanbul  
 
Üretim yeri:  
IVAX Pharmaceuticals UK   
Runcorn/ Cheshire/ İngiltere   
 
Bu kullanma talimatı ../ ../…. tarihinde onaylanmıştır.  
 
