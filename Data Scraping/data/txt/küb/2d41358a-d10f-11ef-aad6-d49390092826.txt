KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİXAGİN 100 mg infüzyonluk çözelti hazırlamada kullanılacak konsantre için toz
Steril
2. KALİTATİF VE KANTİTATİF BİLEŞİM
Etkin madde:
Her flakon 100 mg mikafungine eşdeğer 101,73 mg mikafungin sodyum (dihidrat) içerir.
Çözelti hazırlandıktan sonra her ml, 20 mg mikafungin sodyum (dihidrat) içerir.
Yardımcı madde(ler):
NaOH (pH ajanı) y.m.
Yardımcı maddeler için 6.1’e bakınız.
İçeriğinde bulunan yardımcı maddeler ile ilgili ayrıntılı bilgi için Bkz. 4.4 Özel kullanım
uyarıları ve önlemleri.
3. FARMASÖTİK FORM
İnfüzyonluk çözelti için toz.
Kompakt beyaz toz.
4. KLİNİK ÖZELLİKLER
4.1 Terapötik endikasyonlar
MİXAGİN,
- Pediyatrik hastalar (yenidoğanlar dahil) ve erişkin hastalarda
- İnvazif kandidiyazis tedavisinde
- İntravenöz tedavinin uygun olduğu hastalarda özofageal kandidiyazisin tedavisinde
- Allojenik hematopoietik kök hücre nakli (HSCT) yapılan hastalarda veya 10 gün veya
daha uzun süreyle nötropeni (mutlak nötrofil sayısı [ANC] < 500 hücre/µL) olması
beklenen hastalarda Aspergillus ve Candida enfeksiyonlarının profilaksisinde
- İnvaziv aspergillozun kurtarma tedavisinde veya İnvaziv aspergilloz tedavisinde diğer
sistemik antifungal tedavinin uygun olmadığı veya tolere edilemediği durumlarda tek
başına veya diğer bir sistemik antifungal tedavi ile birlikte kullanım için endikedir.
14.2 Pozoloji ve uygulama şekli
Pozoloji uygulama sıklığı ve süresi:
Antifungal ajanların uygun kullanımında resmi kılavuzlar göz önünde bulundurulmalıdır.
MİXAGİN tedavisine, fungal enfeksiyonların tedavisinde deneyimli bir hekim tarafından
başlanmalıdır.
Fungal kültür ve diğer ilgili laboratuvar çalışmaları için (histopataloji dahil) neden olan
organizmayı veya organizmaları izole etmek ve tanımlamak amacıyla örnekler tedaviden önce
alınmalıdır. Tedavi, kültürlerin ve diğer laboratuvar çalışmalarının sonuçları öğrenilmeden
önce başlatılabilir. Ancak, bu sonuçlar elde edildiğinde antifungal tedavi buna uygun olarak
düzenlenmelidir.
MİXAGİN’in doz rejimi aşağıdaki tablolarda belirtildiği üzere hastanın vücut ağırlığına
bağlıdır.
Yetişkin hastalar
Yetişkinlerde, 16 yaşındaki ve daha büyük adölesanlarda ve yaşlılarda kullanımı
Endikasyon
Vücut ağırlığı > 40 kg Vücut ağırlığı ≤ 40 kg
İnvazif kandidiyazisin tedavisi 100 mg/gün* 2 mg/kg/gün*
Özofageal kandidiyazisin
150 mg/gün 3 mg/kg/gün
tedavisi
Aspergillus ve Candida
50 mg/gün 1 mg/kg/gün
enfeksiyonlarının profilaksisi
100-150 mg/gün 2-3 mg/kg/gün
(Ağır vakalarda hastanın (Ağır vakalarda hastanın
İnvaziv aspergillozun tedavisi
durumuna göre doz 300 durumuna göre doz 6
mg/gün’e çıkartılabilir) mg/kg/gün’e çıkartılabilir)
*Hastanın cevabı yetersiz olduğunda, örn. Kültürlerde üremenin devam etmesi veya klinik
durumun düzelmemesi gibi, , > 40 kg ağırlığındaki hastalarda doz 200 mg/gün veya ≤ 40 kg
ağırlığındaki hastalarda doz 4 mg/kg/gün’e çıkartılabilir.
Tedavi süresi:
İnvazif kandidiyazis: Candida enfeksiyonunun tedavi süresi minimum 14 gün olmalıdır.
Antifungal tedaviye, iki ardışık kan kültürü negatif çıktıktan sonra ve enfeksiyona dair klinik
bulgu ve semptomlarının düzelmesinden sonra en az bir hafta daha devam edilmelidir.
Özofagiyal kandidiyazis: Özofagiyal kandidiyazisin tedavisinde, MİXAGİN, klinik bulgu ve
semptomların düzelmesinden sonra en az bir hafta daha uygulanmalıdır.
Candida enfeksiyonlarının profilaksisi: Candida enfeksiyonunun profilaksisinde, MİXAGİN,
nötrofil sayısının düzelmesinden sonra en az bir hafta daha uygulanmalıdır.
İnvazif aspergilloz: Klinik, radyolojik, mikolojik ve serolojik değerlendirme ile elde edilen
tedavi yanıtına göre tedavi süresi düzenlenir.
2Uygulama şekli:
Sulandırılarak hazırlandıktan ve seyreltildikten sonra, çözelti yaklaşık 1 saat boyunca
intravenöz infüzyonla uygulanmalıdır. Daha hızlı infüzyonlar, histaminin aracılık ettiği
reaksiyonlarda artışla sonuçlanabilir. (Hazırlama talimatları için, Bkz. Bölüm 6.6. Beşeri tıbbi
üründen arta kalan maddelerin imhası ve diğer özel önlemler.)
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması yapılması gerekli değildir (Bkz. Bölüm 5.2
Farmakokinetik özellikler).
Karaciğer yetmezliği:
Hafif veya orta derecede karaciğer yetmezliği olan hastalarda doz ayarlaması yapılması gerekli
değildir.Şiddetli karaciğer yetmezliği olan hastalarda mikafungin kullanımına ilişkin mevcut veriler
yetersizdir ve kullanımı bu hastalarda önerilmemektedir (Bkz. Bölüm 5.2 Farmakokinetik
özellikler).
Pediyatrik popülasyon:
MİXAGİN, çocuklarda (yenidoğanlar dahil) ve 16 yaşından küçük adölesanlarda
kullanılabilir. Eşit-etkinlik çalışmalarına prematüre bebekler de dahil edilmiştir.
≥4 aylık çocuklarda ve 16 yaşından küçük adölesanlarda kullanımı
Endikasyon
Vücut ağırlığı > 40 kg Vücut ağırlığı ≤ 40 kg
İnvazif kandidiyazisin tedavisi 100 mg/gün* 2 mg/kg/gün*
Özofagiyal kandidiyazisin
150 mg/gün 3 mg/kg/gün
tedavisi
Aspergillus ve Candida
50 mg/gün 1 mg/kg/gün
enfeksiyonlarının profilaksisi
100-150 mg/gün 2-3 mg/kg/gün
(Ağır vakalarda hastanın (Ağır vakalarda hastanın
İnvaziv aspergillozun tedavisi
durumuna göre doz 300 durumuna göre doz 6
mg/gün’e çıkartılabilir) mg/kg/gün’e çıkartılabilir)
* Hastanın cevabı yetersiz olduğunda, örn. Kültürlerde üremenin devam etmesi veya klinik
durumun düzelmemesi, > 40 kg ağırlığındaki hastalarda doz 200 mg/gün veya ≤ 40 kg
ağırlığındaki hastalarda doz 4 mg/kg/gün’e çıkartılabilir.
3< 4 aylık çocuklarda (yenidoğanlar dahil ) kullanımı
Endikasyon
İnvazif kandidiyazisin tedavisi 4-10 mg/kg/ gün*
Özofagiyal kandidiyazisin tedavisi 6 mg/kg/gün
Aspergillus ve Candida 2 mg/kg/gün
enfeksiyonlarının profilaksisi
İnvaziv aspergillozun tedavisi 4-6 mg/kg/ gün
(Ağır vakalarda hastanın
durumuna göre doz 12
mg/kg/gün’e çıkartılabilir)
*4 aylıktan küçük çocuklarda invaziv kandidiyazisin tedavisi 4 mg/kg mikafungin dozu ile
erişkinlerde ulaşılan 100mg/gün dozuna yaklaşık denk düşmektedir. Eğer merkezi sinir sistemi (MSS)
enfeksiyonundan şüphelenirse, mikafunginin MSS’ne doza bağımlı penetrasyonundan ötürü daha
yüksek bir doz (örneğin 10 mg/kg) kullanılmalıdır (Bkz. Bölüm 5.2). Kontrollü klinik çalışmalarda,
MSS tutulumu olan 4 aylıktan küçük çocuklarda (yenidoğanlar dahil) invaziv kandidiazis tedavisinde
4 ve 10 mg/kg dozlarının etkililik ve güvenliliği yeterince değerlendirilmemiştir.
Tedavi süresi:
İnvazif kandidiyazis: Candida enfeksiyonunun tedavi süresi minimum 14 gün olmalıdır.
Antifungal tedaviye, iki ardışık kan kültürü negatif çıktıktan sonra ve enfeksiyona dair klinik
bulgu ve semptomlarının düzelmesinden sonra en az bir hafta daha devam edilmelidir.
Özofagiyal kandidiyazis: Özofagiyal kandidiyazisin tedavisinde, MİXAGİN, klinik bulgu ve
semptomların düzelmesinden sonra en az bir hafta daha uygulanmalıdır.
Aspergillus ve Candida enfeksiyonlarının profilaksisi: Aspergillus ve Candida enfeksiyonunun
profilaksisinde, MİXAGİN, nötrofil sayısının düzelmesinden sonra en az bir hafta daha
uygulanmalıdır. İki yaşın altındaki hastalarda MİXAGİN ile deneyim sınırlıdır.
İnvaziv aspergilloz: Klinik, radyolojik, mikolojik ve serolojik değerlendirme ile elde edilen
tedavi yanıtına göre tedavi süresi düzenlenir.
Geriyatrik popülasyon:
Yetişkinlere kıyasla özel bir kullanım şekli bulunmamaktadır (Bkz. Pozoloji uygulama sıklığı
ve süresi).
Diğer:
Cinsiyet/Irk: Cinsiyet veya ırka göre özel bir doz ayarlaması yapılması gerekli değildir (Bkz.
Bölüm 5.2 Farmakokinetik özellikler).
4.3 Kontrendikasyonlar
MİXAGİN, etkin maddeye, diğer ekinokandinlere veya bileşiminde bulunan yardımcı
maddelere karşı aşırı duyarlılığı bulunan hastalarda kontrendikedir.
44.4 Özel kullanım uyarıları ve önlemleri
Karaciğerdeki etkileri:
Sıçanlarda üç ay veya daha uzun süreli bir tedavi döneminden sonra, değişikliğe
uğramış hepatosit odakları (FAH) ve hepatosellüler tümörler geliştiği gözlenmiştir.
Sıçanlarda tümör gelişmesi için varsayılan eşik yaklaşık klinik maruziyet
aralığındadır. Hastalarda terapötik kullanım için bu bulgunun ilgisi yok sayılamaz.
Karaciğer fonksiyonu, mikafungin tedavisi sırasında dikkatle izlenmelidir. Adaptif
rejenerasyon ve sonraki potansiyel karaciğer tümörü oluşumu riskini en aza indirmek
için, ALT/AST’de anlamlı ve kalıcı bir yükselme halinde ilacın erken kesilmesi
önerilmektedir. Mikafungin tedavisi, özellikle ilerlemiş karaciğer fibrozu, siroz, viral
hepatit, neonatal karaciğer hastalığı veya konjenital enzim eksiklikleri gibi
preneoplastik koşulları temsil ettiği bilinen şiddetli karaciğer fonksiyon bozukluğu
veya kronik karaciğer hastalıkları olan ya da hepatotoksik ve/veya genotoksik
özellikler içeren eşzamanlı bir tedavi gören hastalarda, dikkatli bir risk/fayda
analiziyle desteklenerek gerçekleştirilmelidir.
Mikafungin tedavisi, hem sağlıklı gönüllülerde hem de hastalarda anlamlı karaciğer fonksiyonu
bozukluğu (ALT, AST’de artış veya toplam bilirubin normal kabul edilen sınırın
> 3 katı olması) ile ilişkilendirilmiştir. Bazı hastalarda, daha şiddetli hepatik disfonksiyon,
hepatit veya ölümcül vakaları kapsayan karaciğer yetmezliği rapor edilmiştir. 1 yaşından küçük
pediyatrik hastalar, karaciğer hasarına daha eğilimli olabilirler (Bkz. Bölüm 4.8 İstenmeyen
etkiler).
Anafilaktik Reaksiyonlar: Mikafunginin uygulanması sırasında, anafilaksi veya şok dahil
anafilaksi benzeri reaksiyonlar görülebilir. Bu reaksiyonlar oluşursa, mikafungin infüzyonu
kesilmeli ve uygun bir tedavi uygulanmalıdır.
Cilt Reaksiyonları:Stevens Johnson sendromu ve toksik epidermal nekroliz gibi eksfoliyatif
kütanöz reaksiyonlar bildirilmiştir. Vücudunda kızarıklık meydana gelen hastalar yakından
takip edilmelidir ve eğer lezyonlar ilerlerse mikafungin kesilmelidir.
Hemoliz: Mikafunginle tedavi edilen hastalarda akut intravasküler hemoliz veya hemolitik anemi
de dahil, seyrek olarak hemoliz vakaları rapor edilmiştir. Mikafungin tedavisi sırasında hemolize
dair klinik bulgular veya laboratuvar bulguları geliştiren hastalar, bu durumlarının kötüleşip
kötüleşmediğine dair kanıtlar açısından yakından izlenmeli ve mikafungin tedavisinin
sürdürülmesinin risk ve faydası açısından değerlendirilmelidir.
Böbrek Etkileri: Mikafungin böbrek sorunları, böbrek yetmezliği ve anormal böbrek fonksiyon
testlerine neden olabilir. Hastalar, böbrek fonksiyonunun kötüleşmesi açısından yakından
izlenmelidir.
Diğer Tıbbi Ürünler ile Etkileşimler: Mikafungin ve amfoterisin B deoksikolatın birlikte
uygulanması, sadece yararlar risklere açık bir şekilde ağır bastığında, amfoterisin B deoksikolat
toksisitelerinin yakından izlenmesi ile gerçekleştirilmelidir (Bkz. Bölüm 4.5 Diğer tıbbi ürünler
ile etkileşimler ve diğer etkileşim şekilleri)
MİXAGİN ile kombine olarak sirolimus, nifedipin veya itrakonazol alan hastalar, sirolimus,
nifedipin veya itrakonozol toksisitesi açısından izlenmeli ve gerekirse sirolimus, nifedipin veya
itrakonazol dozu düşürülmelidir. (Bkz. Bölüm 4.5 Diğer tıbbi ürünler ile etkileşimler ve diğer
5etkileşim şekilleri)
Pediyatrik Popülasyon: Bazı advers reaksiyonların sıklığı, pediyatrik hastalarda yetişkin
hastalarda olduğundan daha yüksektir (Bkz. Bölüm 4.8 İstenmeyen etkiler).
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Mikafunginin, CYP3A aracılı yolaklarla metabolize olan ilaçlarla düşük etkileşim potansiyeli
bulunmaktadır.
Mikafungin ile mikofenolat mofetil, siklosporin, takrolimus, prednizolon, sirolimus, nifedipin,
flukonazol, ritonavir, rifampisin, itrakonazol, vorikonazol ve amfoterisin B arasındaki etkileşim
potansiyelini değerlendirmek amacıyla sağlıklı gönüllülerde ilaç etkileşim çalışmaları
gerçekleştirilmiştir. Bu çalışmalarda, mikafungin farmakokinetiğinde değişim olduğunu
kanıtlayan herhangi bir bulguya rastlanmamıştır. Bu ilaçlarla eşzamanlı uygulamalarda,
mikafungin dozunun ayarlanmasına gerek yoktur.
İtrakonazol, sirolimus ve nifedipin maruziyeti (EAA) mikafungin varlığında hafifçe artmıştır
(sırasıyla %22, %21 ve %18).
Mikafungin ve amfoterisin B deoksikolatın birlikte uygulanması %30’luk bir amfoterisin B
deoksikolat maruziyeti artışı ile ilişkilendirilmiştir. Bu artış klinik olarak anlamlı olabileceği
için, bu şekilde birlikte tedavi, sadece yararlar risklere göre açık bir şekilde ağır bastığında,
amfoterisin B deoksikolat toksisitesinin yakından izlenmesi ile uygulanmalıdır. (Bkz. Bölüm
4.4 Özel Kullanım Uyarıları ve Önlemleri).
MİXAGİN ile kombinasyon halinde sirolimus, nifedipin veya itrakonazol alan hastalar
sirolimus, nifedipin veya itrakonazol toksisitesi açısından izlenmeli ve gerekirse sirolimus,
nifedipin veya itrakonazol dozu azaltılmalıdır. (Bkz. Bölüm 4.4 Özel Kullanım Uyarıları ve
Önlemleri).
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (kontrasepsiyon)
MİXAGİN kullanan kadınlarda, tedavi altındayken özel bir doğum kontrol metodunun
uygulanması konusunda herhangi bir çalışma bulunmamaktadır.
Gebelik dönemi
Mikafunginin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalarda, mikafungin plasenta bariyerini geçmiştir ve üreme toksisitesi
görülmüştür (Bkz. Bölüm 5.3 Klinik öncesi güvenlik verileri). İnsanlara yönelik potansiyel risk
bilinmemektedir. MİXAGİN gerekli olmadıkça gebelik döneminde kullanılmamalıdır.
6Laktasyon dönemi
Mikafunginin insan sütüne geçip geçmediği bilinmemektedir. Hayvan çalışmaları,
mikafunginin anne sütüne geçtiğini göstermiştir. Emzirmeye devam etme/emzirmeyi kesme
veya MİXAGİN tedavisine devam etme/ MİXAGİN tedavisini kesme kararı, emzirmenin
çocuğa faydası ve MİXAGİN tedavisinin anneye faydası göz önünde bulundurularak
alınmalıdır.
Üreme yeteneği/Fertilite
Hayvanlar üzerinde yapılan çalışmalarda üreme toksisitesi görülmüştür. İnsanlara yönelik
potansiyel risk bilinmemektedir.
Hayvan çalışmalarında testiküler toksisite gözlenmiştir (Bkz. Bölüm 5.3 Klinik öncesi güvenlik
verileri). Mikafunginin insanlarda erkek fertilitesini etkileme potansiyeli olabilir.
4.7 Araç ve makine kullanımı üzerindeki etkiler
Mikafunginin araç ve makine kullanma yeteneği üzerine etkileri ile ilgili bir çalışma
yapılmamıştır. Ancak, araç ve makine kullanma yeteneğini etkileyebilecek advers reaksiyonlar
meydana gelebilir (Bkz. Bölüm 4.8 İstenmeyen etkiler).
4.8 İstenmeyen etkiler
Güvenlilik profilinin özeti
Klinik çalışma deneyimlerine dayanarak, hastaların genel olarak %32,2’si advers ilaç reaksiyonları
yaşamıştır. En sık rapor edilen advers reaksiyonlar bulantı (%2,8), kan alkalin fosfataz seviyesinde
artış (%2,7), flebit (%2,5, esasen periferik damar yolu olan, HIV ile enfekte hastalarda), kusma
(%2,5) ve aspartat aminotransferaz seviyesinde artıştır (%2,3).
Aşağıdaki advers reaksiyonlar MedDRA sistem-organ sınıfı ve sıklığına göre şu yaklaşımla rapor
edilmiştir:
Çok yaygın (≥1/10); yaygın (≥1/100 ila < 1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle tahmin
edilemiyor)
Kan ve lenf sistemi hastalıkları
Yaygın : Lökopeni, nötropeni, anemi
Yaygın olmayan : Pansitopeni, trombositopeni, eozinofili, hipoalbüminemi
Seyrek : Hemolitik anemi, hemoliz (Bkz Bölüm 4.4 Özel kullanım uyarıları ve
önlemleri)
Bilinmiyor : Dissemine intravasküler koagülasyon
Bağışıklık sistemi hastalıkları
Yaygın olmayan : Anafilaktik/anafilaktoid reaksiyon (Bkz. Bölüm 4.4 Özel kullanım
uyarıları ve önlemleri), aşırı duyarlılık.
Bilinmiyor : Anafilaktik ve anafilaktoid şok (Bkz. Bölüm 4.4 Özel kullanım uyarıları
ve önlemleri
Endokrin hastalıklar
Yaygın olmayan : Hiperhidroz
7Metabolizma ve beslenme hastalıkları
Yaygın : Hipokalemi, hipomagnezemi, hipokalsemi
Yaygın olmayan : Hiponatremi, hiperkalemi, hipofosfatemi, anoreksi
Psikiyatrik hastalıklar
Yaygın olmayan : İnsomnia, anksiyete, konfüzyon
Sinir sistemi hastalıkları
Yaygın : Baş ağrısı
Yaygın olmayan : Somnolans, titreme, baş dönmesi, disguzi
Kardiyak hastalıklar
Yaygın olmayan : Taşikardi, palpitasyonlar, bradikardi
Vasküler hastalıklar
Yaygın : Flebit
Yaygın olmayan : Hipotansiyon, hipertansiyon, kızarma
Bilinmiyor : Şok
Solunum, göğüs bozuklukları ve mediastinal hastalıkları
Yaygın olmayan : Dispne
Gastrointestinal hastalıklar
Yaygın : Bulantı, kusma, diyare, karın ağrısı
Yaygın olmayan : Dispepsi, kabızlık
Hepato-bilier hastalıklar
Yaygın :Kan alkalin fosfataz seviyesinde artış, aspartat aminotransferaz
seviyesinde artış, alanin aminotransferaz seviyesinde artış, kandaki
bilirubin seviyesinde artış (hiperbilirubinemi dahil), anormal karaciğer
fonksiyon testi
Yaygın olmayan : Karaciğer yetmezliği (Bkz Bölüm 4.4 Özel kullanım uyarıları ve önlemleri),
gamma-glutamiltransferaz seviyesinde artış, sarılık, kolestaz,
hepatomegali, hepatit
Bilinmiyor : Fatal vakalar dahil hepatosellüler hasar (Bkz Bölüm 4.4 Özel kullanım
uyarıları ve önlemleri)
Deri ve deri altı doku hastalıkları
Yaygın : Döküntü
Yaygın olmayan : Ürtiker, pruritus, eritem
Bilinmiyor : Toksik deri erupsiyonu, eritema multiforme, Stevens Johnson
8sendromu, toksik epidermal nekroliz (Bkz: Bölüm 4.4)
Böbrek ve idrar yolu hastalıkları
Yaygın olmayan : Kan kreatinin seviyesinde artış, kan üre seviyesinde artış, ağır
böbrek yetmezliği
Bilinmiyor : Böbrek bozukluğu (Bkz Bölüm 4.4 Özel kullanım uyarıları ve
önlemleri), akut böbrek yetmezliği
Genel bozukluklar ve uygulama bölgesine ilişkin hastalıklar
Yaygın : Pireksi, titreme
Yaygın olmayan : Enjeksiyon bölgesinde tromboz, infüzyon bölgesinde enflamasyon,
enjeksiyon bölgesinde ağrı, periferik ödem
Araştırmalar
Yaygın olmayan : Kandaki laktat dehidrojenaz seviyesinde artış
Olası alerji benzeri semptomlar:
Klinik çalışmalarda döküntü ve titreme gibi semptomlar rapor edilmiştir. Çoğunluğu hafif ile orta
şiddettedir ve tedaviyi kısıtlayıcı değildir. Ciddi advers reaksiyonlar (örn. anafilaktoid reaksiyon %
0,2, 6/3028), mikafungin tedavisi sırasında yaygın olmayan şekilde ve yalnızca birden çok
eşzamanlı ilacı gerektiren ciddi altta yatan koşulları (örn. ilerlemiş AIDS, maligniteler) olan
hastalarda rapor edilmiştir.
Hepatik advers reaksiyonlar:
Klinik çalışmalarda mikafunginle tedavi edilen hastalarda hepatik advers reaksiyonlarının genel
sıklığı %8,6’dır (260/3028). Hepatik advers reaksiyonların çoğunluğu hafif ve orta düzeydedir.
En sık rapor edilen reaksiyonlar, ALP (%2,7), AST (%2,3), ALT (%2,0) ve kan bilirubin
seviyesinde anormallikler (% 1,6) ve karaciğer fonksiyon testinde anormal sonuçtur (% 1,5).
Birkaç hasta (%1,1, %0,4 ciddi) hepatik bir olay nedeniyle tedaviyi bırakmıştır.Yaygın olmayan
ciddi hepatik disfonksiyon vakaları meydana gelmiştir (Bkz Bölüm 4.4 Özel kullanım uyarıları
ve önlemleri)
Enjeksiyon bölgesi reaksiyonları:
Enjeksiyon bölgesindeki advers reaksiyonların hiçbiri tedaviyi kısıtlayıcı değildir.
Özel popülasyonlara ilişkin ek bilgiler
Pediyatrik popülasyon
Bazı advers reaksiyonların (aşağıda listelenmiştir) sıklığı, pediyatrik hastalarda yetişkin
hastalarda olduğundan daha yüksektir. Ayrıca, 1 yaşından küçük pediyatrik hastalarda, daha
büyük pediyatrik hastalara kıyasla ALT, AST ve ALP’de yaklaşık iki kat daha sık artış
yaşamıştır (Bkz Bölüm 4.4 Özel kullanım uyarıları ve önlemleri)
Bu farklılıkların muhtemel nedeni, yetişkinlere veya daha büyük pediyatrik hastalara kıyasla,
altta yatan koşulların farklı oluşudur. Çalışmaya girildiği sırada, allojeneik HSCT (sırasıyla, %
29,4 ve % 13,4) ve hematolojik malignite (sırasıyla % 29,1 ve % 8,7) hastalarının yanı sıra
9nötropenisi olan pediyatrik hastaların oranı, yetişkin hastalardan birkaç kat daha yüksektir
(çocukların ve yetişkinlerin sırasıyla % 40,2 ve % 7,3’ü).
Kan ve lenfatik sistem hastalıkları
Yaygın : Trombositopeni
Kardiyak hastalıklar
Yaygın : Taşikardi
Vasküler hastalıklar
Yaygın : Hipertansiyon, hipotansiyon
Hepato-bilier hastalıklar
Yaygın : Hiperbilirubinemi, hepatomegali
Böbrek ve idrar yolu hastalıklar
Yaygın : Akut böbrek yetmezliği, kandaki ürede artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Klinik çalışmalarda dozu sınırlandıran toksisite rapor edilmeden yetişkin hastalarda 8 mg/kg’a
kadar tekrarlanan günlük dozlar (maksimum toplam doz 896 mg) uygulanmıştır. Bir spontan
vaka bildiriminde, yenidoğan bir hastada 16 mg/kg/gün dozu uygulandığı rapor edilmiştir. Bu
yüksek dozla ilişkili hiçbir advers reaksiyon belirtilmemiştir.
Mikafunginin doz aşımı konusunda herhangi bir tecrübe bulunmamaktadır. Doz aşımı
durumunda, genel destekleyici önlemler ve semptomatik tedavi uygulanmalıdır. Mikafungin
yüksek oranda proteine bağlıdır ve diyaliz ile atılamaz.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Sistemik kullanılan diğer antimikotikler
ATC kodu: J02AX05
Etki mekanizması
Mikafungin, fungal hücre duvarının önemli bir bileşeni olan 1,3-β-D-glukan sentezini
10kompetitif olmayan bir şekilde inhibe eder. 1,3-β-D-glukan, memeli hücrelerinde bulunmaz.
Mikafungin çoğu Candida türüne karşı fungisid aktivite sergiler ve Aspergillus türünün aktif
şekilde çoğalan hiflerini belirgin şekilde inhibe eder.
Farmakokinetik/Farmakodinamik ilişki
Hayvan kandidiyaz modellerinde, mikafungine maruziyet/MİK (EAA/MİK) değeri ile
progresif fungal çoğalmayı önlemek için gereken oran olarak tanımlanan etkililik arasında bir
korelasyon gözlenmiştir. Bu modellerde C. albicans ve C. glabrata için sırasıyla ~2400 ve
~1300 oranı gerekmiştir. Önerilen terapötik MİXAGİN dozajında bu oranlar sokak türü (wild-
type) Candida spp. dağılımıyla elde edilebilir.
Direnç mekanizmaları
Tüm antimikrobiyal ajanlarda olduğu gibi, duyarlılıkta ve dirençte azalma vakaları rapor
edilmiştir ve diğer ekinokandinlerle çapraz direnç dışlanabilmiş değildir. Ekinokandinlere
azalan duyarlılık, glukan sentazının bir majör alt birimini kodlayan Fks1 genindeki
mutasyonlarla ilişkilendirilmiştir.
Pulmoner aspergillozla (hidrokortizonla bağışıklığın baskılanması, intranazal Aspergillus
fumigatus enfeksiyonu) ilgili bir fare modelinde, mikafungin ile amfoterisin B’nin aditif veya
sinerjistik farmakodinamik etkileşimi olduğu bulunmuştur.
Sınır değerleri
Candida türü MİK sınır değeri (mg/L)
≤S (Duyarlı) >R (Dirençli)
Candida albicans 0,016 0,016
Candida glabrata 0,03 0,03
Candida parapsilosis 0,002 2
Candida tropicalis 1 Yetersiz kanıt
Candida krusei 1 Yetersiz kanıt
Candida guilliermondii 1 Yetersiz kanıt
Diğer Candida spp. Yetersiz kanıt
1
C. tropicalis için MİK'ler C. albicans ve C. glabrata için olanlardan 1-2 iki kat dilüsyon
adımı yüksektir. Klinik çalışmada C. tropicalis için başarılı sonuç her iki dozajda (100 ve
150 mg/gün) C. albicans için bulunandan sayısal olarak biraz daha düşüktür. Bununla
birlikte, fark önemli değildir ve anlamlı bir klinik farka dönüşüp dönüşmeyeceği
bilinmemektedir. C. krusei için gereken MİK'ler C. albicans için gereken MİK'lerden
yaklaşık 3 iki katlı dilüsyon adımı daha yüksektir ve yine C. guilliermondii için gereken
MİK'lerden yaklaşık 8 iki katlı dilüsyon daha yüksektir. Ayrıca, klinik araştırmalarda sadece
az sayıda vakada bu türler yer almıştır. Buna göre, bu patojenlerin sokak tipi
Aspergillus türü MİK sınır değeri (g/L)
Aspergillus clavatus ≤0,01
Aspergillus flavus ≤0,01
Aspergillus fumigatus ≤0,01-0,3
Aspergillus japonicus ≤0,01
Aspergillus nidulans ≤0,01
Aspergillus niger ≤0,01
Aspergillus oryzae <0,01
11Aspergillus terreus ≤0,01
Aspergillus versicolor ≤0,01
Klinik çalışmalardan edinilen bilgiler
Kandidemi ve İnvazif Kandidiyazis: Randomize, çift kör, çok uluslu bir non-inferiyorite
çalışmasında, mikafungin (100 mg/gün veya 2 mg/kg/gün), kandidemi ve invazif
kandidiyazisin birinci seçenek tedavisi olarak lipozomal amfoterisin B (3 mg/kg) kadar etkilidir
ve lipozomal amfoterisin B’den (3 mg/kg) daha iyi tolere edilmiştir. Mikafungin ve lipozomal
amfoterisin B, medyan 15 günlük bir süre boyunca alınmıştır (aralık, yetişkinlerde 4 ila 42 gün;
çocuklarda 12 ila 42 gündür).
Non-inferiyorite yetişkin hastalarda kanıtlanmıştır ve pediyatrik alt popülasyonlarda (yenidoğanlar ve
prematüre bebekler dahil) benzer bulgular gösterilmiştir. Etkililik bulguları; infektif Candida türleri,
birincil enfeksiyon bölgesi ve nötropenik durumdan bağımsız olarak tutarlı olmuştur (Bkz. Tablo).
Mikafungin, lipozomal amfoterisin B’ye kıyasla, tedavi sırasındaki tahmini glomerüler filtrasyon
hızında daha küçük ortalama pik düşüşü (p<0,001) ve daha düşük infüzyona bağlı reaksiyon sıklığı
(p=0,001) göstermiştir.
İnvazif Kandidiyazis Çalışması, Her bir Protokol Grubundaki Genel Tedavi Başarısı
Mikafungin Lipozomal Yüzde olarak fark
Amfoterisin B [%95 CI]
N n (%) N n (%)
Yetişkin Hastalar
Genel Tedavi Başarısı 202 181 (89,6) 190 170 (89,5) 0,1 [-5,9, 6,1] †
Nötropenik Duruma Göre Genel Tedavi Başarısı
Başlangıçta nötropeni var iken 24 18 (75,0) 15 12 (80,0) 0,7 [-5,3, 6,7] ‡
Başlangıçta nötropeni yok iken 178 163 (91,6) 175 158 (90,3)
Pediyatrik Hastalar
Genel Tedavi Başarısı 48 35 (72,9) 50 38 (76,0) -2,7 [-17,3, 11,9] §
2 yaşından küçükler 26 21 (80,8) 31 24 (77,4)
Prematüre bebekler 10 7 (70,0) 9 6 (66,7)
Yenidoğanlar (0 günlük ila 4 7 7 (100) 5 4 (80)
haftalıktan küçükler)
2 ila 15 yaşındakiler 22 14 (63,6) 19 14 (73,7)
Candida Türlerine Göre Genel Tedavi Başarısı, Yetişkinler ve Çocuklar Ortak Grupta
Candida albicans 102 91 (89,2) 98 89 (90,8)
Non-albicans türleri : tümü 151 133 (88,1) 140 123 (87,9)
12C. tropicalis 59 54 (91,5) 51 49 (96,1)
C. parapsilosis 48 41 (85,4) 44 35 (79,5)
C. glabrata 23 19 (82,6) 17 14 (82,4)
C. krusei 9 8 (88,9) 7 6 (85,7)
† Mikafungin oranı eksi lipozomal amfoterisin B oranı ve büyük örneklem normali
tahminine dayanan genel başarı oranındaki fark için 2-yönlü % 95 güven aralığı.
‡ Nötropenik duruma göre ayarlanmıştır; birincil sonlanım noktası.
§ Pediyatrik popülasyonun büyüklüğü non-inferiyoriteyi test etmek amacıyla belirlenmiş
değildir.
¶: C. guilliermondii, C. famata, C. lusitaniae, C. utilis, C. inconspicua ve C. dubliniensis.
Candida
türlerinde klinik etkinlik de gözlenmiştir (< 5 hasta)
Özofageal Kandidiyazis: Özofageal kandidiyazisin birinci seçenek tedavisinde mikafungin ile
flukonazolün karşılaştırıldığı randomize, çift kör bir çalışmada, 518 hasta, çalışma ilacından en
az tek doz almıştır. Medyan tedavi süresi 14 gündür ve medyan ortalama günlük doz,
mikafungin için 150 mg (N=260) ve flukonazol için 200 mg’dır (N=258). Mikafungin grubunda
hastaların %87,7’sinde (228/260) ve flukonazol grubunda hastaların % 88,0’ında (227/258)
tedavi sonu endoskopik grade 0 (endoskopik kür) olmuştur (fark için %95 CI: [-% 5,9, % 5,3]).
% 95 Güven aralığı alt sınırının, önceden tanımlanmış non-inferiyorite sınırı olan -%10’un
üzerinde olması non-inferiyoriteyi karşılamıştır. Advers olayların niteliği ve sıklığı, tedavi
grupları arasında benzerdi.
Profilaksi: Mikafungin, sistemik fungal enfeksiyon gelişimi açısından yüksek risk altındaki
hastalardan (randomize, çift kör, çok merkezli bir çalışmada hematopoetik kök hücre nakli
[HSCT] yapılmış hastalar) oluşan bir popülasyonda invazif fungal enfeksiyonları önlemede
flukonazoldan daha etkili idi. Tedavi başarısı, tedavinin sonuna kadar kanıtlanmış, olası veya
şüpheli sistemik fungal enfeksiyonun olmaması ve çalışmanın sonuna kadar kanıtlanmış veya
olası sistemik fungal enfeksiyonun olmaması olarak tanımlanmıştır. Çoğu hastada (% 97,
N=882) başlangıç seviyesinde nötropeni olmuştur (< 200 nötrofil/µL). Nötropeni, medyan 13
gün boyunca devam etmiştir. Mikafungin için 50 mg (1,0 mg/kg), flukonazol için 400 mg (8
mg/kg)’lık sabit dozlar kullanılmıştır. Ortalama tedavi süresi, yetişkin popülasyonunda
(N=798) mikafungin için 19 gün ve flukonazol için 18 gün; pediyatrik popülasyonda (N=84)
her iki tedavi kolunda 23 gün olmuştur.
Tedavi başarısı oranı, mikafunginde flukonazoldan istatistiksel açıdan anlamlı oranda daha
yüksektir (tedavi sırasında gelişen enfeksiyonlar açısından % 1,6’ya kıyasla % 2,4). Sırasıyla
mikafungin ve flukonazol gruplarında, tedavi sırasında gelişen Aspergillus enfeksiyonları 1’e
kıyasla 7 hastada ve tedavi sırasında gelişen, kanıtlanmış veya olası Candida enfeksiyonları 4’e
kıyasla 2 hastada gözlenmiştir. Tedavi sırasında gelişen diğer enfeksiyonlara Fusarium
(sırasıyla, 1 ve 2 hasta) ve Zygomycetes (sırasıyla, 1 ve 0 hasta) neden olmuştur. Advers
reaksiyonların niteliğive sıklığı, tedavi grupları arasında benzerdi.
İnvazif aspergilloz: Kayıtlı 331 hastanın 225’i bağımsız kurulun belirlediği invazif aspergilloz
kriterlerini karşılamış ve en az bir doz mikafungin almıştır. Hastalara hematopoetik kök hücre
transplantasyonu yapılan 98/225 (88/98 allojenik), graft versus host hastalığı olan (GvHH) 48
13ve hematolojik malignensi için kemoterapi almış 83/225 kişi dahildir. Tedavinin sonunda
hastaların %35,6’sında (80/225) olumlu tedavi yanıtı görülmüştür. Monetarapi olarak
mikafungin ile tedavi edilenler arasında, primer tedavi grubunda 6/12 (%50) ve kurtarma
tedavisi grubunda 9/22 (%40,9) olumlu yanıt görülmüştür; kombinasyon tedavi gruplarında
buna karşılık gelen değerler primer ve kurtarma tedavileri için sırasıyla 5/17 (%29,4) ve 60/174
(%34,5)’dir. Mikafungin ile tedavi edilen 326 hastadan 183’ü (%56,1) tedavi sırasında veya 6
haftalık izlem döneminde ölmüştür; ölümlerin 107’si (%58,5) invazif aspergilloza bağlanmıştır.
5.2 Farmakokinetik özellikler
Genel özellikler
Emilim
Farmakokinetiği, 12,5 mg ila 200 mg ve 3 mg/kg ila 8 mg/kg günlük doz aralığında doğrusaldır.
Tekrarlanan uygulama ile sistemik birikim olduğuna dair kanıt bulunmamaktadır ve kararlı
duruma genellikle 4 ila 5 gün içinde ulaşılır.
Dağılım
İntravenöz uygulamanın ardından mikafungin konsantrasyonları, bi-eksponansiyel düşüş
göstermektedir. İlaç hızla dokulara dağılır.
Sistemik dolaşımda, mikafungin, primer olarak albümin olmak üzere, yüksek oranda plazma
proteinine bağlanır (> %99). Albümine bağlanma, mikafungin konsantrasyonundan (10-100
µg/ml) bağımsızdır. Kararlı durumdaki dağılım hacmi (Vss) yaklaşık 18-19 litre olmuştur.
Biyotransformasyon
Değişmemiş haldeki mikafungin, sistemik dolaşımda dolaşan başlıca bileşiktir. Mikafunginin birkaç
bileşiğe metabolize olduğu gösterilmiştir; bunlardan mikafunginin M-1 (katekol formu), M-2 (M-
1’in metoksi formu) ve M-5’i (yan zincirde hidroksilasyon) sistemik dolaşımda saptanmıştır. Bu
metabolitlere maruziyet düşüktür ve metabolitler mikafunginin genel etkililiğine katkıda
bulunmamaktadır.
Mikafungin in vitro bir CYP3A substratı olmasına karşın, CYP3A ile hidroksilasyon, in vivo
mikafungin metabolizması için majör bir yolak değildir.
Eliminasyon
Ortalama terminal yarılanma ömrü yaklaşık 10-17 saattir ve 8 mg/kg’a kadar olan dozlarda ve
tek ve tekrarlanan uygulamadan sonra tutarlı olarak kalmaktadır. Toplam klirens, sağlıklı
gönüllülerde ve yetişkin hastalarda 0,15-0,3 ml/dk./kg’dır ve tek ve tekrarlanan uygulamadan
sonra dozdan bağımsızdır. Sağlıklı gönüllülere uygulanan tek intravenöz 14C-mikafungin
dozundan (25 mg) sonra, 28 gün içinde radyoaktivitenin %11,6’sı idrarda, %71,0’ı ise dışkıdan
elde edilmiştir. Bu veriler, mikafunginin eliminasyonunun esasen böbrek dışında olduğunu
göstermektedir. Plazmada, M-1 ve M-2 metabolitleri yalnızca eser konsantrasyonlarda
saptanmış ve daha çok miktarda bulunan metabolit olan M-5 metaboliti, ana bileşiğe göre
toplamda % 6,5’lik kısmı oluşturmuştur.
Doğrusallık/Doğrusal Olmayan Durum:
14Farmakokinetiği, 12,5 mg ila 200 mg ve 3 mg/kg ila 8 mg/kg günlük doz aralığında doğrusaldır.
Tekrarlanan uygulama ile sistemik birikim olduğuna dair kanıt bulunmamaktadır ve kararlı
duruma genellikle 4 ila 5 gün içinde ulaşılır.
Hastalardaki karakteristik özellikler:
Böbrek yetmezliği:
Şiddetli böbrek bozukluğu (Glomerüler Filtrasyon Hızı [GFR] < 30 ml/dak.) mikafunginin
farmakokinetiğini anlamlı oranda etkilememiştir. Böbrek bozukluğu olan hastalarda doz
ayarlaması yapılması gerekli değildir.
Karaciğer yetmezliği:
Orta düzeyde karaciğer yetmezliği olan hastalarda yapılan bir çalışmada (Child-Pugh skoru 7-
9) (n=8), mikafunginin farmakokinetiği, sağlıklı gönüllülerdekinden (n=8) anlamlı oranda
farklılık göstermemiştir. Bu nedenle, hafif ila orta düzeyde karaciğer yetmezliği olan hastalarda
doz ayarlaması gerekmemektedir. Şiddetli karaciğer yetmezliği olan hastalarda (Child-Pugh
skoru 10-12) (n=8) gerçekleştirilen bir çalışmada sağlıklı gönüllülerle karşılaştırıldığında (n=8)
daha düşük mikafungin plazma konsantrasyonları ve daha yüksek hidroksit metabolit (M-5)
plazma konsantrasyonları görülmüştür. Bu veriler şiddetli karaciğer yetmezliği olan hastalarda
doz tavsiyesini desteklemek için yeterli değildir.
Pediyatrik popülasyon:
Pediyatrik hastalarda, EAA değerleri, 0,5-4 mg/kg doz aralığında dozla orantılıdır. Klirens vücut
ağırlığından etkilenmiştir; vücut ağırlığına göre ayarlanmış ortalama klirens değerleri daha küçük
çocuklarda (4 ay-5 yıl) 1.35 kat ve 6-11 yaş pediatrik hastalarda 1.14 kat daha yüksektir. Daha büyük
çocukların (12-16 yaş) ortalama klirens değerleri yetişkin hastalarda belirlenen değerler ile
benzerdir. 4 aydan küçük çocuklarda vücut ağırlığına göre ayarlanmış ortalama klirens değerleri
daha büyük çocuklara göre (12-16 yaş) yaklaşık 2.6 kat ve yetişkinlere göre 2.3 kat daha yüksektir.
FK/FD köprüleme çalışması, mikafunginin MSS’ne doza bağımlı penetrasyonu olduğunu
göstermiştir. MSS dokularında fungal yükün maksimum eradikasyonu için ulaşılması gerekli
minimum EAA değeri 170 μg•hr/L’dir. Popülasyon FK modeli 4 aydan küçük çocuklarda 10 mg/kg
dozunun MSS Candida enfeksiyonlarının tedavisinde hedeflenen ilaç maruziyetine ulaşmayı
sağladığını göstermiştir.
Geriyatrik popülasyon:
50 mg’lik tek 1 saatlik infüzyon olarak uygulandığında, mikafunginin yaşlılardaki (66-78
yaşındaki) farmakokinetiği, genç (20-24 yaşındaki) gönüllülerdekine benzerdir. Yaşlılarda doz
ayarlaması yapılması gerekmemektedir.
Diğer:
Cinsiyet/Irk: Cinsiyet ve ırk (Beyaz, Siyah ve Doğulu), mikafunginin farmakokinetik
parametrelerini anlamlı oranda etkilememiştir. Cinsiyet ve ırka göre mikafungin için doz
ayarlaması gerekmemektedir.
5.3 Klinik öncesi güvenlilik verileri
Sıçanlarda değişikliğe uğramış hepatosit odakları (FAH) ve hepatosellüler tümörlerin gelişmesi,
mikafungin tedavisinin hem dozuna hem de süresine bağlıdır. On üç hafta veya daha uzun süreli
15tedaviden sonra kaydedilen FAH, 13 haftalık çekilme döneminden sonra da varlığını sürdürmüş ve
sıçanların ömrünü kapsayan tedavisiz bir dönemin ardından hepatosellüler tümörlere
dönüşmüştür. Standart karsinojenisite çalışması yapılmamıştır; ancak FAH gelişmesi, 3 ve 6 aylık
tedavinin durdurulmasından itibaren 20 ve 18 ay sonrasına kadar olan sürede dişi sıçanlarda
değerlendirilmiştir. Her iki çalışmada da, düşük doz grubunun yanı sıra 32 mg/kg/gün’lük yüksek
doz grubunda da 18 ve 20 aylık tedavisiz dönemden sonra hepatosellüler tümör
sıklıklarında/sayılarında (istatistiksel olarak anlamlı olmamasına rağmen) artış gözlenmiştir.
Sıçanlarda, tümör oluşumunun varsayılan eşiğindeki plazma maruziyeti (örneğin, hiçbir FAH
ve karaciğer tümörünün saptanmadığı doz) klinik maruziyetle aynı aralıkta olmuştur.
Mikafunginin hepatokarsinojenik potansiyelinin, insan terapötik kullanımı için ilişkisi
bilinmemektedir.
Sıçanlarda ve/veya köpeklerde tekrarlanan intravenöz doz sonrası mikafunginin toksikolojisi
karaciğer, idrar yolu, eritrositler ve erkek üreme organlarında advers cevaplar olduğunu
göstermiştir. Bu etkilerin görülmediği maruziyet düzeyleri (NOAEL), klinik maruziyetle aynı
aralıkta veya daha altında olmuştur. Sonuç olarak, mikafunginin insanlardaki klinik
kullanımında bu advers cevapların görülmesi beklenebilir.
Standart güvenlilik farmakoloji testlerinde, mikafunginin kardiyovasküler ve histamin salımı
ile ilgili etkileri açıktı ve eşiğin üzerindeki süreye bağımlıymış gibi gözükmektedir. Plazma
konsantrasyonu pikini düşürecek şekilde infüzyon süresinin uzatılması bu etkileri azaltıyormuş
gibi gözükmektedir.
Sıçanlardaki tekrarlanan doz toksisite çalışmalarında, hepatotoksisite bulguları, karaciğer
enzimlerdeki artış ve kompanse edici rejenerasyon bulgularının eşlik ettiği dejeneratif hepatosit
değişikliklerini içermektedir. Köpeklerde, karaciğer etkileri ağırlık artışı ve sentrilobüler
hipertrofiden ibarettir. Hepatositlerde dejeneratif değişiklikler gözlenmemiştir.
Sıçanlardaki 26 haftalık tekrarlanan doz çalışmalarında, mesane epitelinin vakuolizasyonu ve
kalınlaşmasının (hiperplazi) yanı sıra renal pelvis epitelinin vakuolizasyonu da gözlenmiştir.
İkinci bir 26 haftalık çalışmada, mesanedeki transisyonel hücrelerin hiperplazisi çok daha düşük
bir sıklıkla oluşmuştur. Bu bulguların, 18 aylık bir takip döneminde tersine çevrilebildiği
görülmüştür. Bu sıçan çalışmalarında mikafungin dozunun süresi (6 ay), hastalardaki
mikafungin dozlamasının olağan süresini aşmaktadır (Bkz. Bölüm 5.1 Farmakodinamik
özellikler).
Mikafungin, tavşan kanını in vitro ortamda hemolize etmiştir. Sıçanlarda, mikafunginin
tekrarlanan bolus enjeksiyonundan sonra, hemolitik anemi belirtileri gözlenmiştir.
Köpeklerdeki tekrarlanan doz çalışmalarında, hemolitik anemi gözlenmemiştir.
Üreme ve gelişim ile ilgili toksisite çalışmalarında, yavruların doğum ağırlığında düşüş olduğu
belirtilmiştir. 32 mg/kg/gün’lük dozda tavşanlarda bir düşük meydana gelmiştir. 9 hafta süreyle
intravenöz olarak tedavi edilen erkek sıçanlarda, epididimal duktal epiteliyal hücrelerde
vakuolizasyon, epididim ağırlıklarında artış ve sperm hücrelerinin sayısında düşüş (% 15
oranında) görülmüştür; ancak 13 ve 26 hafta’lık çalışmalarda bu değişiklikler meydana
gelmemiştir. Yetişkin köpeklerde, 13 haftalık tedaviden sonra olmamakla birlikte, uzatılmış
tedaviden (39 hafta) sonra seminiferöz epitelde vakuolizasyonla birlikte seminiferöz tübüllerde
atrofi ve epididimdeki spermlerde azalma olduğu belirtilmiştir. Genç köpeklerde 39 haftalık
tedavi, tedavinin sonunda doza bağlı bir şekilde testis ve epididimde lezyonlar indüklememiştir,
ancak 13 haftalık tedavisiz dönemden sonra, tedavi edilmiş iyileşme gruplarında bu lezyonlarda
doza bağlı bir artış olduğu görülmüştür. Sıçanlardaki fertilite ve erken embriyonik gelişim
16çalışmasında, erkek veya dişi fertilitesinde hiçbir bozulma gözlenmemiştir.
Mikafungin, sıçan hepatositler kullanılarak yapılan programlanmamış DNA sentezi ile ilgili bir
in vitro çalışma dahil olmak üzere, standart bir dizi in vitro ve in vivo testte değerlendirildiğinde
mutajenik veya klastojenik bulunmamıştır.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat(sığır sütü kaynaklı) (Stabilite artırıcı)
%1’lik Sitrik asit/ NaOH (pH ajanı)
6.2 Geçimsizlikler
Bu tıbbi ürün, bölüm 6.6’da belirtilenler hariç, diğer tıbbi ürünlerle karıştırılmamalıdır veya
onlarla birlikte infüzyon yapılmamalıdır.
6.3 Raf ömrü
Açılmamış flakon: 24 ay.
%0,9’luk Sodyum klorür ve %5’lik glikoz çözeltisinde seyreltilmiş infüzyon çözeltisi, 25 oC’de
96 saat boyunca stabildir.
6.4 Saklamaya yönelik özel uyarılar
Açılmamış flakonlar: 25 oC’yi geçmeyen oda sıcaklığında saklanmalıdır.
Sulandırılarak hazırlanmış ve seyreltilmiş tıbbi ürüne ilişkin saklama koşulları için, Bkz. Bölüm
6.3.Raf ömrü.
6.5 Ambalajın niteliği ve içeriği
Primer ambalaj:
Renksiz Tip I cam, 10 ml flakonlar, 20 mm gri klorobutil teflon kaplı tıpalı, 20 mm mavi renkli
plastik alüminyum flip-off kapakla kapatılmıştır.
Sekonder ambalaj:
İçerisinde 1 adet flakon bulunan, baskılı karton kutularda, hasta kullanma talimatı ile birlikte satışa
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
MİXAGİN, aşağıda belirtilenler hariç, diğer tıbbi ürünlerle karıştırılmamalı veya birlikte infüze
edilmemelidir. MİXAGİN, oda sıcaklığında aseptik teknikler kullanılarak, aşağıda belirtilen şekilde
sulandırılarak hazırlanır ve seyreltilir:
1. Plastik kapak flakondan çıkarılmalı ve tıpa alkolle dezenfekte edilmelidir.
2. İnfüzyon için 9 mg/ml (% 0,9) sodyum klorür çözeltisinden veya infüzyon için 50 mg/ml
(% 5) glikoz çözeltisinden (100 ml’lik şişeden/poşetten alınan) alınan 5 ml iç duvarın
yanından her flakona aseptik olarak ve yavaşça enjekte edilmelidir. Çözelti her ne kadar
köpürse de, oluşan köpük miktarını en aza indirmek için her türlü çaba gösterilmelidir.
17İstenen dozu mg cinsinden elde etmek için yeterli sayıda MİXAGİN flakon sulandırılarak
hazırlanmalıdır (Bkz. Aşağıdaki tablo).
3. Flakon yavaşça döndürülmelidir. ÇALKALAMAYINIZ. Toz tamamen çözünecektir.
Çözelti hemen kullanılmalıdır. Flakon yalnızca tek kullanımlıktır. Bu nedenle,
kullanılmayan sulandırılarak hazırlanmış çözeltiyi hemen atınız.
4. Sulandırılarak hazırlanmış çözelti tamamı her bir flakondan çekilmeli ve başlangıçta
alındığı infüzyon şişesine/poşetine geri boşaltılmalıdır. Seyreltilmiş infüzyon çözeltisi
hemen kullanılmalıdır. Işıktan korunduğunda ve yukarıda açıklanan şekilde
seyreltildiğinde 25°C’de 96 saat boyunca, kimyasal ve fiziksel kullanım stabilitesi
gösterilmiştir.
5. İnfüzyon şişesi/poşeti, seyreltilmiş çözeltinin dağılması için yavaşça baş aşağı çevrilmeli,
ancak köpüklenmenin önlenmesi için ÇALKALANMAMALIDIR. Çözelti bulanıksa
veya çökelmişse kullanmayınız.
6. Seyreltilmiş infüzyon çözeltisi içeren infüzyon şişesi/poşeti, ışıktan korumak amacıyla
kapanan ışık geçirmeyen bir poşete yerleştirilmelidir.
İnfüzyonluk çözeltinin hazırlanması
Doz Kullanılacak Flakon başına Sulandırılarak Standart infüzyon
(mg) MİXAGİN eklenecek sodyum hazırlanmış (100 ml’ye kadar
flakonu klorür (%0,9) tozun hacmi eklenmiş) Son
(mg/flakon) veya glikoz (%5) (konsantrasyon) konsantrasyonu
hacmi
50 1 x 50 5 ml yaklaşık 5 ml 0,5 mg/ml
(10 mg/ml)
100 1 x 100 5 ml yaklaşık 5 ml 1,0 mg/ml
(20 mg/ml)
150 1 x 100 + 1 x 50 5 ml yaklaşık 10 ml 1,5 mg/ml
200 2 x 100 5 ml yaklaşık 10 ml 2,0 mg/ml
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Centurion İlaç San. ve Tic. A.Ş.
Beşiktaş/İstanbul
8. RUHSAT NUMARASI
2021/459
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:24.11.2021
Ruhsat yenileme tarihi:
10. KÜB’ÜN YENİLENME TARİHİ
18