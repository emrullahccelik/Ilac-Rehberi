KISA ÜRÜN BİLGİSİ
1. BEŞERİ TIBBİ ÜRÜNÜN ADI
FAVERİN® 100 mg film kaplı tablet
2. KALİTATİF VE KANTİTATİF BİLEŞİM
Etkin madde:
Fluvoksamin maleat.............100 mg
Yardımcı maddeler:
Sodyum stearil fumarat 3,5 mg
Yardımcı maddeler için, bkz. Bölüm 6.1
3. FARMASÖTİK FORMU
Film kaplı tablet
Oral uygulama için oval, bikonveks, beyaz renkte, bir yüzü düz, diğer yüzünde "FAVERİN"
yazılı çentikli film kaplı tabletler.
Çentik doz ayarlaması için kullanılmaktadır.
4. KLİNİK ÖZELLİKLER
4.1. Terapötik endikasyonlar
• Major depresif bozukluğun tedavisinde
• Obsesif-kompulsif bozuklukların tedavisinde endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Depresyon tedavisinde:
Yetişkinler:
Tavsiye edilen doz günlük 100 mg’dır. Akşamları bir defada alınan 50 mg veya 100 mg’lık
dozlar ile başlanmalıdır. Tedavinin başlamasından sonra 3-4 hafta içinde ve daha sonra klinik
değerlendirmede ihtiyaç duyulması halinde doz gözden geçirilmeli ve ayarlanmalıdır. Daha
yüksek dozlarda istenmeyen etki potansiyelinin artabilmesine rağmen, tavsiye edilen dozun
birkaç hafta uygulanmasından sonra yetersiz yanıt alınması durumunda, bazı hastalarda günde
maksimum 300 mg’a kadar kademeli olarak artırılan doz faydalı olabilir (bakınız bölüm 5.1).
150 mg’a kadar olan dozlar tercihen akşam olmak üzere tek doz halinde verilebilir. 150 mg’dan
fazla olan toplam günlük dozun 2 veya 3’e bölünerek verilmesi tavsiye edilmektedir. Hastanın
etkili en düşük dozu almasını sağlayacak şekilde bireysel doz ayarlamaları dikkatlice
yapılmalıdır.
1Depresyon hastaları, semptomlardan tamamen kurtulmaları için en az 6 ay olmak üzere yeterli
bir süre boyunca tedavi edilmelidir.
Obsesif kompulsif bozukluk tedavisinde:
Yetişkinler:
Tavsiye edilen doz günlük 100-300 mg’dır. Başlangıç olarak günlük 50 mg’lık doz önerilir.
Daha yüksek dozlarda istenmeyen etki potansiyelinin artabilmesine rağmen, tavsiye edilen
dozun birkaç hafta verilmesinden sonra yetersiz yanıt alınması durumunda, bazı hastalarda
günde maksimum 300 mg’a kadar kademeli olarak artırılan doz faydalı olabilir (bakınız bölüm
5.1). 150 mg’a kadar olan dozlar tercihen akşam olmak üzere tek doz halinde verilebilir. 150
mg’dan fazla olan toplam günlük dozun 2 veya 3’e bölünerek verilmesi tavsiye edilmektedir.
Terapötik yanıt iyi ise, tedaviye hastaya göre ayarlanmış dozlarda devam edilebilir.
Obsesif kompulsif bozukluk durumunda FAVERİN® tedavisine ne kadar süreyle devam
edileceği konusu sistematik olarak araştırılmamasına rağmen, hastalığın kronik niteliği
nedeniyle yanıt alınan hastalarda tedaviye 10 haftadan daha sonra da devam edilmesi mantıklı
bir yaklaşım olacaktır. Hastanın etkili en düşük dozu almasını sağlayacak şekilde bireysel doz
ayarlamaları dikkatlice yapılmalıdır. Düzenli aralarla tedaviye devam edip etmeme konusu
değerlendirilmelidir. Bazı hekimler ilaç tedavisine iyi yanıt veren hastalarda, ilaç tedavisi ile
birlikte bilişsel davranışçı psikoterapi yapılmasını gerekli bulmaktadır. Obsesif kompulsif
bozuklukta uzun dönemli (24 haftadan fazla) etkililik kanıtlanmamıştır.
Fluvoksamin tedavisinin kesilmesiyle görülen kesilme semptomları:
Tedavi aniden kesilmemelidir. Fluvoksamin ile yapılan tedavi kesilirken, kesilme reaksiyonları
riskinin azaltılması için en az bir veya iki haftalık bir dönem boyunca doz kademeli olarak
azaltılmalıdır (bakınız bölüm 4.4 ve 4.8). Dozun düşürülmesi veya tedavinin kesilmesinden
sonra tolere edilemeyen semptomların ortaya çıkması halinde, daha önce uygulanan doza
dönülmesi düşünülmelidir. Hekim daha sonra, daha kademeli olmak üzere dozu azaltmaya
devam edebilir.
Uygulama şekli:
Tabletler çiğnenmeden bir miktar su ile yutulmalıdır.
Özel popülasyonlara ilişkin ek bilgiler :
Böbrek/ Karaciğer yetmezliği:
Karaciğer ve böbrek yetmezliği olan hastalarda düşük dozlarda başlanmalı ve tedavi sırasında
hastalar dikkatle izlenmelidir.
Pediyatrik popülasyon:
Depresyon tedavisinde:
FAVERİN®, majör depresif bozukluğun tedavisinde 18 yaş altındaki çocuklarda ve
adolesanlarda kullanılmamalıdır. Pediyatrik majör depresif bozukluğun tedavisinde FAVERİN®’
in etkililiği ve güvenliliği belirlenmemiştir (bakınız bölüm 4.4).
Obsesif kompulsif bozukluk tedavisinde:
8 yaşın üzerindeki çocuklarda ve adolesanlarda, 10 hafta boyunca günde iki kez 100 mg’a kadar
olan dozda veriler sınırlıdır. Başlangıç dozu günde 25 mg’dır. Etkili doza ulaşılana kadar, doz,
hasta tarafından tolere edilebiliyorsa her 4-7 günde bir 25 mg’lık artışlarla artırılır. Çocuklardaki
2maksimum doz günde 200 mg’ı geçmemelidir (Daha fazla bilgi için bkz. Bölüm 5.1 ve 5.2). 50
mg’dan fazla toplam günlük dozun ikiye bölünerek verilmesi tavsiye edilmektedir. İkiye
bölünen dozların eşit olmaması halinde, daha büyük olan doz yatmadan önce verilmelidir.
Geriyatrik popülasyon:
Yaşlılarda elde edilen veriler, normal günlük dozlarda, genç hastalara kıyasla klinik açıdan
önemli farklılıkları işaret etmemektedir. Yine de, yaşlılarda yüksek dozlara geçiş daha yavaş
olmalı ve dozlama her zaman dikkatle yapılmalıdır.
4.3. Kontrendikasyonlar
• FAVERİN® tabletin tizanidin ve monoaminoksidaz inhibitörü ilaçlarla (MAOI) birlikte
kullanımı kontrendikedir (bkz. Bölüm 4.4 ve 4.5).
• İrreversibl monoamin oksidaz inhibitörü ilaçlarla yapılan bir tedavi kesildikten sonra
FAVERİN® tedavisine başlamak için en az iki hafta geçmelidir.
Moklobemid ve linezoid gibi reversibl monoamin oksidaz inhibitörü ilaçlarla yapılan bir
tedavinin kesildiği günün ertesi günü FAVERİN® tedavisine başlanabilir.
Fluvoksamin ile birlikte linezolid verilmesi gereken istisnai durumlarda alınacak tedbirler
için bölüm 4.4’e bakınız.
• FAVERİN® tedavisini keserek herhangi bir monoamin oksidaz inhibitörü ilaç tedavisine
başlamak için en az bir hafta süre geçmelidir.
• FAVERİN® bileşimindeki yardımcı maddelerden herhangi birine veya etkin maddeye karşı
aşırı duyarlılığı olan hastalarda kontrendikedir.
• FAVERİN® tablet pimozid kombinasyonunda kullanılmamalıdır (bkz. Bölüm 4.5).
4.4. Özel kullanım uyarıları ve önlemleri
"Antidepresan ilaçların çocuklar ve 24 yaşına kadar olan gençlerdeki kullanımlarının,
intihar düşünce ya da davranışlarını artırma olasılığı bulunmaktadır. Bu nedenle özellikle
tedavinin başlangıcı ve ilk aylarında, ilaç dozunun artırılma/azaltılma ya da kesilme
dönemlerinde hastanın gösterebileceği huzursuzluk, aşırı hareketlilik gibi beklenmedik
davranış değişiklikleri ya da intihar olasılığı gibi nedenlerle hastanın gerek ailesi gerekse
tedavi edicilerce yakinen izlenmesi gereklidir."
“FAVERİN® yetişkinlerde depresyon ve obsesif kompulsif bozukluk tedavisinde kullanılır.
FAVERİN® majör depresif bozukluğun tedavisinde 18 yaş altındaki çocuklarda ve
adolesanlarda kullanılmamalıdır. FAVERİN® obsesif kompulsif bozukluk tedavisinde 8
yaşın altındaki çocuklarda kullanılmamalıdır.”
İntihar/intihar düşüncesi veya klinik kötüleşme
Depresyonlu hastalarda, intihar düşüncesi, kendine zarar verme ve intihara ilişkin artmış bir risk
söz konusudur (intihar-ilişkili davranışlar). Bu risk, hastalıkta önemli derecede bir düzelme
oluşana kadar devam edebilir. Eğer tedavinin ilk birkaç haftasında veya daha sonra bir gelişme
gözlenmezse, iyileşme görülünceye kadar hasta yakından izlenmelidir. Klinik deneyimler genel
olarak intihar riskinin, iyileşmenin erken safhalarında artabileceğini göstermektedir.
3Fluvoksaminin reçete edildiği diğer psikiyatrik durumlarda da intihara girişim riski artabilir.
İntihar eğilimi ayrıca, major depresif bozuklukla ilişkili olabilir. Bu nedenle, majör depresif
bozukluğu olan hastalar tedavi edilirken alınan önlemler, diğer psikiyatrik bozuklukları olan
hastalar tedavi edilirken de alınmalıdır.
İntihar girişimi hikayesi bulunan hastaların veya önemli derecede intihar fikri taşıdığını gösteren
kişilerin, tedavi başlamadan önce intihar düşüncesi veya girişimi açısından daha büyük bir risk
altında oldukları bilinmektedir ve tedavi sırasında dikkatlice izlenmelidir.
Genç Yetişkinler (18-24 yaş arası)
Antidepresan ilaçların psikiyatrik rahatsızlığı olan yetişkin hastalarda kullanımına ilişkin
plasebo-kontrollü klinik araştırmalara ait bir meta analiz, 25 yaşın altındaki hastalarda
antidepresanlarla tedavinin, plasebo ile kıyaslandığında, intiharla ilişkili davranışlar açısından
artmış bir risk taşıdığını göstermiştir.
Hastaların yakından izlenmesi ve özellikle yüksek risk altında olanların, özellikle tedavinin
erken safhasında ve doz değişikliklerinden sonra ek bir ilaç tedavisi alması gereklidir.
Hastalar (ve hastaların bakımını yapanlar), klinik açıdan herhangi bir kötüleşme, intiharla ilgili
davranış veya düşünceler ve davranışlardaki alışıldık olmayan değişikliklerin izlenmesi ve bu
semptomların açığa çıkması durumunda acilen tıbbi destek almaları gerektiği konusunda
uyarılmalıdır.
Pediyatrik popülasyon
FAVERİN® obsesif kompulsif bozukluk dışında, 18 yaş altındaki adolesanların ve çocukların
tedavisinde kullanılmamalıdır. Yapılan karşılaştırmalı klinik çalışmalarda intihar ilişkili
davranışlar (intihar girişimi ve intihar düşüncesi) ve düşmanlık duygusu (ağırlıklı olarak
agresyon, muhalif davranışlar ve kızgınlık) antidepresanlarla tedavi edilenlerde, plasebo ile
tedavi edilen adolesanlar ve çocuklardan daha yüksek sıklıkta gözlenmiştir. Buna rağmen, klinik
gereklilik olarak tedavi kararı alındığında, intihar semptomlarının ortaya çıkması açısından hasta
dikkatle izlenmelidir.
Buna ek olarak, çocuklarda ve adolesanlarda büyüme, olgunlaşma ve bilişsel davranış
gelişimine ilişkin uzun dönemli güvenilirlik verisi bulunmamaktadır.
Geriyatrik popülasyon
Yaşlılarda elde edilen veriler, normal günlük dozlarda, daha genç hastalara kıyasla klinik açıdan
önemli farklılıkları işaret etmemektedir. Yine de, yaşlılarda yüksek dozlara geçiş daha yavaş
olmalı ve dozlama her zaman dikkatle yapılmalıdır.
Karaciğer ve böbrek yetmezliği
Karaciğer veya böbrek yetmezliği olan hastalarda tedaviye düşük dozda başlanmalı ve hastalar
yakından izlenmelidir.
Seyrek olarak FAVERİN® tedavisi sırasında karaciğer enzim düzeylerinde genellikle klinik
belirtilerin eşlik ettiği bir yükselme görülebilir. Böyle durumlarda tedaviye son verilmelidir.
4Fluvoksamin tedavisinin kesilmesiyle görülen kesilme semptomları
Tedavi, özellikle aniden kesildiğinde kesilme belirtileri yaygın şekilde görülür (bkz. Bölüm 4.8).
Klinik çalışmalarda, fluvoksamin ile tedavi edilen hastaların yaklaşık %12’sinde tedavinin
kesilmesiyle advers olay görülmüştür ve bu oran plasebo alan hastalarda görülen oran ile
benzerdir. Kesilme semptomu riski, tedavinin süresi, dozu ve doz azaltma hızını da içeren bir
çok faktöre bağlı olabilir.
Ürünün kullanımının sonlandırılması ile ilişkili en yaygın bildirilen semptomlar şunlardır: baş
dönmesi, duyusal bozukluklar (parestezi, görme bozuklukları ve elektrik şoku hissi dahil), uyku
bozuklukları (insomnia ve yoğun rüyalar dahil), ajitasyon, irritabilite, konfüzyon, duygusal
instabilite, baş ağrısı, bulantı ve/veya kusma ve diyare, terleme ve palpitasyon, tremor ve
anksiyete (bkz. Bölüm 4.8).
Genellikle bu olaylar, hafif ila orta şiddetlidir, ancak bazı hastalarda şiddetli olabilir. Bu
reaksiyonlar, genellikle tedavinin kesilmesinden sonraki birkaç günde ortaya çıkar, ancak kazara
bir doz almayı unutan hastalarda bu türden semptomların ortaya çıktığı da çok nadiren
bildirilmiştir.
Genellikle bu semptomlar, kendi kendini sınırlayan türdendir ve bazı hastalarda daha uzun
olmasına (2-3 ay veya daha fazla) rağmen genellikle 2 hafta içinde düzelir. Bu nedenle, tedavi
durdurulurken, hastanın ihtiyaçlarına göre, fluvoksaminin birkaç haftalık veya aylık bir süre
boyunca kademeli olarak azaltılması önerilir (bkz. Bölüm 4.2).
Psikiyatrik Bozukluklar
Fluvoksamin, mani/hipomani öyküsü olan hastalarda dikkatli kullanılmalı ve manik faza giren
her hastada kesilmelidir.
Akatizi/ psikomotor acelecilik
Fluvoksamin kullanımı, kişisel bir memnuniyetsizlik veya sıkıntı verici bir acelecilikle ve çoğu
zaman oturamama veya ayakta duramamanın eşlik ettiği sürekli olarak hareket etme ihtiyacı ile
karakterize olan akatizi gelişimiyle ilişkilendirilmektedir. Bu daha çok tedavinin ilk birkaç
haftası içerisinde ortaya çıkmaktadır. Bu semptomların görüldüğü hastalarda dozun artırılması
zarar verici olabilir.
Sinir sistemi bozuklukları
Hayvan çalışmalarında FAVERİN®’in pro-konvülsif özelliklerinin olmadığı görülse bile
anamnezinde konvülsiyon hikayesi bulunan hastalara uygulanırken dikkatli olunması önerilir.
FAVERİN®’i stabil olmayan epilepsi hastalarında kullanmaktan kaçınmalı ve kontrol altındaki
epilepsi hastaları dikkatle izlenmelidir. Eğer nöbetler oluşur veya nöbet sıklığında artış olursa
FAVERİN® ile tedavi kesilmelidir.
Nadir durumlarda serotonin sendromu veya nöroleptik malign sendromu benzeri olaylar
FAVERİN tedavisiyle ilişkili olarak, özellikle diğer serotonerjik ve/veya nöroleptiklerle
kombinasyon halinde verildiğinde veya opiat/opioid ilaçlarla (örn. buprenorfin) kombinasyon
halinde veya sabit dozlu kombinasyon preparatı buprenorfin/nalokson ile kombine verildiğinde
rapor edilmiştir. Bu sendromlar potansiyel olarak hayat tehdit edici durumlarla sonuçlanabildiği
gibi eğer bu tür olaylar (hipertermi, rijidite, miyoklonus, yaşam belirtilerinin olası hızlı
dalgalanması ile otonomik instabilite, konfüzyon, irritabilite, delirium ve koma oluşturabilen
5aşırı ajitasyonu da içeren mental durum değişiklikleri gibi semptom kümesi ile karakterize)
olursa FAVERİN® ile tedavi kesilmeli ve destekleyici semptomatik tedavi başlanmalıdır.
İstisnai durumlarda, serotonin sendromu semptomlarının yakından izlenebilmesi ve
yönetilebilmesinin yanı sıra kan basıncının izlenebilmesi kaydıyla fluvoksamin ile birlikte
linezolid (reversibl, nispeten hafif, selektif olmayan MAOI olan bir antibiyotik) uygulanabilir
(bkz. Bölüm 4.3 ve 4.5). Semptomların görülmesi halinde, hekim, ajanlardan birini ya da her
ikisini birden sonlandırmayı düşünmelidir.
Metabolizma ve beslenme bozuklukları
Diğer SSRI’larla tedavide de görüldüğü gibi, hiponatremi seyrek olarak rapor edilmekte ve
FAVERİN® kesildiğinde bu durum düzelmektedir. Uygun olmayan antidiüretik hormon
sekresyon sendromu nedeniyle bazı vakaların olması muhtemeldir. Raporların büyük çoğunluğu
yaşlı hastalara aittir.
Glisemik kontrol, özellikle tedavinin erken safhalarında bozulabilir (örneğin, hiperglisemi,
hipoglisemi, glukoz toleransında azalma). Bilinen diyabet öyküsü olan hastalara FAVERİN®
verildiğinde, anti-diyabetik ilaçların dozunun ayarlanması gerekebilir.
Göz bozuklukları
Fluvoksamin gibi SSRI’lar ile ilişkili olarak midriyaz bildirilmiştir. Bu nedenle, intraoküler
basıncı yüksek veya akut dar-açılı glokom riski taşıyan hastalara fluvoksamin reçetelenirken
dikkatli olunmalıdır.
Hematolojik bozukluklar
SSRI’ların kullanılması sırasında, gastrointestinal kanama, jinekolojik hemoraji,
SSRI'lar/SNRI'lar doğum sonu kanama riskini artırabilir (bkz. Bölüm 4.6, 4.8) ve diğer kutanöz
veya mukoz kanama gibi hemorajik bozukluklar rapor edilmiştir. SSRI alan özellikle yaşlı
hastalarda ve beraberinde, trombosit fonksiyonlarını etkilediği bilinen (örn. atipik antipsikotikler
ve fenotiazinler, çoğunlukla trisiklik antidepresanlar, aspirin, steroid olmayan antienflamatuar
ilaçlar) veya kanama riskini artıran ilaçları kullanan hastalarda, kanama bozukluğu hikayesi olan
ve kanamaya yatkınlık gösteren (örn.trombositopenisi veya pıhtılaşma bozukluğu olan)
hastalarda dikkatli olunması önerilmektedir.
Kardiyak bozukluklar
FAVERİN® ile kombine edildiğinde artabilen terfenadin, astemizol veya sisaprid plazma
konsantrasyonları QT uzaması/Torsade de Pointes’in oluşma riskini arttırır. Bu nedenle,
FAVERİN® bu ilaçlarla eş zamanlı olarak verilmemelidir.
Klinik deneyimin bulunmamasından dolayı, akut miyokard enfarktüsü sonrası özel dikkat
gösterilmesi tavsiye edilir.
Dermatolojik etkiler
FAVERİN® kullanımında eritema multiform, Stevens-Johnson sendromu ve toksik epidermal
nekroliz gibi ölümcül olabilecek ciddi deri reaksiyonları rapor edilmiştir (bkz. Bölüm 4.8).
Hastalar, bu reaksiyonlarda, tedavinin erken döneminde en yüksek risk altında görülmektedirler.
Eğer deri reaksiyonları gözlenirse fluvoksamin kullanımı derhal bırakılmalı ve hasta yakın
takibe alınmalıdır.
6Elektrokonvülzif tedavi (ECT)
Fluvoksamin ve ECT’ nin eşzamanlı uygulanmasına ilişkin klinik deneyim sınırlı olduğundan
dikkatli olunmalıdır.
Cinsel işlev bozukluğu
Selektif Serotonin Geri Alım İnhibitörü (SSRI) cinsel işlev bozukluğu semptomlarına sebep
olabilir (bkz. Bölüm 4.8). Uzun süreli cinsel işlev bozukluklarında, SSRI kullanımının
kesilmesine rağmen semptomların devam ettiğine dair raporlar mevcuttur.
CYP2C19 inhibisyonu
Klopidogrel, CYP2C19 vasıtasıyla aktif metabolitine kısmen metabolize edildiği için, bu
enzimin aktivitesini inhibe eden fluvoksaminin kullanımının klopidogrelin aktif metabolitinin
ilaç seviyelerinde azalmaya yol açması beklenmektedir. Bu etkileşimin klinik anlamı tam olarak
bilinmemektedir. Tedbir olarak, fluvoksaminin eşzamanlı kullanımı tercih edilmemelidir (bkz.
Bölüm 4.5).
Bu tıbbi ürün her “doz”unda 1 mmol (23mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşim ve diğer etkileşim şekilleri
Farmakodinamik etkileşimler
Fluvoksaminin serotonerjik etkileri, diğer serotojenik ajanlarla (opioid preparatları örn.
tramadol, buprenofrin, buprenofrin/nalokson, triptanlar, linezolid, SSRI'lar ve St. John’s Wort
preparatları dahil) birlikte kullanıldığında artabilir ve potansiyel olarak hayatı tehdit eden bir
durumla sonuçlanabilir. (Ayrıca bölüm 4.4’e bakınız).
Fluvoksamin, durumu ciddi olan, ilaca dirençli hastaların tedavisinde lityum ile birlikte
kullanılmıştır. Ancak, lityum (ve ayrıca muhtemelen triptofan) fluvoksaminin serotonerjik
etkilerini artırmaktadır. Bu nedenle kombinasyon tedavisi ilaç dirençli ağır depresif hastalarda
dikkatli uygulanmalıdır.
Oral antikoagülanlar ve fluvoksamin uygulanan hastalarda, hemoraji riski artabilir ve bu nedenle
bu hastalar yakından takip edilmelidir.
Diğer psikotropik ilaçlarda olduğu gibi, hastalara fluvoksamin kullanımı esnasında alkol
almaktan kaçınmaları tavsiye edilmelidir.
Monoamin oksidaz inhibitörleri
Serotonin sendromu riski nedeniyle FAVERİN® linezolid dahil monoamin oksidaz inhibitörü
ilaçlarla birlikte kullanılmamalıdır (ayrıca bkz. Bölüm 4.3 ve 4.4).
Fluvoksaminin diğer ilaçların oksidatif metabolizması üzerindeki etkisi
Fluvoksamin belirli sitokrom P450 izoenzimleri (CYP'ler) ile metabolize olan ilaçların
metabolizmasını inhibe edebilir. In vitro ve in vivo çalışmalarda, CYP1A2 ve CYP2C19’da
güçlü bir inhibisyon olduğu kanıtlanmıştır. CYP2C9, CYP2D6 ve CYP3A4 daha az inhibe
edilmektedir. Bu izoenzimlerle büyük oranda metabolize olan ilaçlar FAVERİN® ile birlikte
verildiğinde daha yavaş elimine edilir ve daha yüksek plazma konsantrasyonlarına ulaşabilir.
Klopidogrel gibi yukarıda belirtilen CYP'lerle aktive edilen ön ilaçlar kullanıldığında, etkin
maddenin/metabolitin plazma konsantrasyonları fluvoksamin ile birlikte uygulandıklarında daha
7düşük olabilir. Tedbir olarak, klopidogrel ve fluvoksaminin birlikte kullanımı tercih
edilmemelidir.
Fluvoksamin ve bu ilaçların birlikte uygulandığı tedaviye ilgili doz aralığının alt sınırında
başlanmalıdır veya doz bu şekilde ayarlanmalıdır. Birlikte uygulanan ilaçların plazma
konsantrasyonları, etkileri ya da advers etkileri izlenmeli ve gerektiğinde dozajları azaltılmalıdır.
Bu durum, özellikle terapötik indeksi dar olan ilaçlar için geçerlidir.
Terapötik indeksi dar olan bileşikler
Fluvoksamin ile dar terapötik indeksli (takrin, teofilin, metadon, meksiletin, fenitoin,
karbamazepin ve siklosporin gibi) ilaçların birlikte uygulanması durumunda, özellikle bu
ilaçlar fluvoksaminin inhibe ettiği CYP'lerden biri ya da bunların kombinasyonu ile metabolize
edildiğinde dikkatle izlenmeli ve gerekirse bu ilaçların doz ayarlaması yapılmalıdır.
Pimozidin terapötik indeksinin dar olması ve QT aralığını uzatma yeteneğinin bilinmesi
nedeniyle, Pimozid ve fluvoksaminin eş zamanlı kullanımı kontrendikedir (bkz. Bölüm 4.3).
Sitokrom P450 1A2 ile büyük oranda metabolize olan bu trisiklik antidepresanlar (örneğin,
klomipramin, imipramin, amitriptilin) ve nöroleptiklerin (örneğin, klozapin ve olanzapin,
ketiyapin) daha önceden stabil olan plazma seviyelerinde FAVERİN® ile birlikte verildiğinde
artış bildirilmiştir. Eğer FAVERİN® ile tedaviye başlanıyorsa, bu ürünlerin dozlarının
azaltılması düşünülmelidir.
Oksidatif yolla metabolize olan benzodiazepinlerin (örneğin, triazolam, midazolam, alprazolam
ve diazepam) plazma seviyelerinin, fluvoksamin ile birlikte uygulandığında artması beklenir. Bu
benzodiazepinlerin dozu, fluvoksamin ile birlikte uygulama sırasında azaltılmalıdır.
FAVERİN® ile kombine kullanılınca ropinirolün plazma konsantrasyonları artabilir ve bu doz
aşımı riskini artırabilir. Bu nedenle, FAVERİN® tedavisi sırasında ve kesilmesinden sonra,
ropinirolün dozunda takip ve azaltma gerekebilir.
Propranololün plazma konsantrasyonları, fluvoksamin ile kombinasyon halinde arttığı için,
propranolol dozunun düşürülmesi gerekebilir.
Fluvoksamin ile birlikte uygulandığında, varfarinin plazma konsantrasyonları büyük ölçüde artış
göstermiş ve protrombin süreleri uzamıştır.
Yan etki vakalarında artış
Fluvoksamin tiyoridazin ile birlikte kullanıldığında izole kardiyak toksisitesi vakaları
bildirilmiştir.
Fluvoksamin ile birlikte eş zamanlı olarak verildiğinde kafein plazma seviyelerinin artması
beklenir. Bu nedenle, yüksek oranda kafein içeren içecek tüketen hastalar FAVERİN® aldıkları
zaman ve kafeinin istenmeyen etkileri (tremor, çarpıntı, bulantı, huzursuzluk, uykusuzluk gibi)
gözlendiğinde bu içecekleri azaltmalıdır.
Terfenadin, astemizol, sisaprid, sildenafil (ayrıca bakınız bölüm 4.4).
FAVERİN®, digoksinin plazma konsantrasyonlarını etkilememektedir.
FAVERİN®, atenololün plazma konsantrasyonlarını etkilememektedir.
8Özel popülasyonlara ilişkin ek bilgiler
Pediyatrik popülasyon:
Veri bulunmamaktadır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir veri bulunmamaktadır.
Gebelik dönemi
Hayvanlar üzerinde yapılan arastırmalar üreme toksisitesinin bulunduğunu gostermistir (bkz.
kısım 5.3). İnsanlara yönelik potansiyel risk bilinmemektedir.
Epidemiolojik veriler, Selektif Serotonin Geri Alım İnhibitörü (SSRI) grubu ilaçların hamilelik
süresince alımında, özellikle hamileliğin son dönemlerinde yeni doğanda dirençli pulmoner
hipertansiyon riskini (PPHN) artırabileceğini göstermiştir. Risk, 1000 gebelikte yaklaşık 5 vaka
olarak gözlenmiştir. Genel popülasyonda, 1000 gebelikte 1-2 PPHN vakası meydana
gelmektedir.
Hayvanlarda yapılan üreme toksisitesi çalışmaları, embriyotoksisitede tedaviye bağlı artışlar
ortaya koymuştur (embriyofetal ölüm, fetal göz anormallikleri). İnsanlarla ilişkisi
bilinmemektedir. Üreme toksisitesi için güvenlilik payı bilinmemektedir (bkz. Bölüm 5.3).
Hastanın klinik durumu, fluvoksamin tedavisini gerektirmedikçe gebelik sırasında fluvoksamin
kullanılmamalıdır.
Gözlemsel veriler doğumdan önceki ay içinde SSRI/SNRI maruziyetini takiben (bkz. bölüm 4.4,
4.8) doğum sonrası kanama riskinin arttığını (2 kattan az) göstermektedir.
Gebeliğin son döneminde FAVERİN® kullanımı sonrasında yenidoğan bebeklerde ilaç
kesilmesine bağlı belirtilere ilişkin izole vakalar tanımlanmıştır.
SSRI’lara üçüncü üç aylık dönemden sonra maruz kalan bazı yenidoğanlarda, beslenme ve/ veya
solunum güçlükleri, nöbetler, ısı dengesizliği, hipoglisemi, tremor, anormal kas tonusu,
sinirlilik, siyanoz, irritabilite, letarji, somnolans, kusma, uyumada güçlük ve sürekli ağlama gibi
belirtiler görüldüğü bildirilmiş olup, bu gibi durumlarda daha uzun süreli hastane bakımı
gerekebilmektedir.
Laktasyon
FAVERİN®, az miktarda anne sütüne geçmektedir. Bu nedenle bu ilaç, emziren kadınlar
tarafından kullanılmamalıdır.
Üreme yeteneği/ Fertilite
Hayvanlarda yapılan üreme toksisitesi çalışmaları, fluvoksaminin erkek ve dişi fertilitesini
bozduğunu göstermiştir. Bu etkinin güvenlilik marjini tanımlanmamıştır. Bu bulgunun insanlar
için geçerliliği bilinmemektedir (bkz. Bölüm 5.3).
9Hayvanlardan elde edilen veriler, fluvoksaminin sperm kalitesini etkileyebildiğini göstermiştir
(bkz. Bölüm 5.3). Bazı SSRI’ları kullanan insanlardan alınan vaka raporları, sperm kalitesi
üzerinde meydana gelen etkinin geri dönüşümlü olduğunu göstermiştir. Şu ana kadar insan
fertilitesi üzerine herhangi bir etki gözlenmemiştir.
Hastanın klinik durumu fluvoksamin tedavisini gerektirmedikçe gebe kalmayı planlayan
hastalarda fluvoksamin kullanılmamalıdır.
4.7 Araç ve makine kullanımı üzerindeki etkiler
150 mg’a kadar FAVERİN®’in, araç ve makine kullanımı üzerine etkisi yoktur ya da etkisi
önemsizdir. Sağlıklı gönüllülerde, araç ve makine kullanımına ilişkin psikomotor becerileri
etkilemediği görülmüştür. Bununla birlikte, FAVERİN® ile tedavi sırasında uyku hali
bildirilmiştir. Bu nedenle, ilaca bireysel cevap belirlenene kadar önlem alınması tavsiye
edilmektedir.
4.8. İstenmeyen etkiler
Klinik çalışmalar sırasında görülen aşağıdaki istenmeyen olaylar çoğunlukla hastalıkla ilgilidir
ve tedaviyle ilişkili olmayabilir.
Sıklık tahmini: Çok yaygın ( ≥ 1/10); Yaygın ( ≥1/100 ila <1/10); Yaygın olmayan ( ≥1/1.000 ila
< 1/100); Seyrek (≥1/10.000 ila < 1/1.000); Çok seyrek (< 1/10.000), bilinmiyor (eldeki
verilerden hareketle tahmin edilemiyor).
MedDra sistem Yaygın Yaygın olmayan Seyrek Bilinmiyor
organ sınıfı
Endokrin Hiperprolaktinemi,
hastalıkları Uygunsuz antidiüretik
hormon sekresyonu
Metabolizma ve Anoreksi Hiponatremi,
beslenme kilo alma, kilo
hastalıkları verme
Psikiyatrik Halüsinasyon, Mani
İntihar düşüncesi (bkz.
hastalıklar konfüzyonel
Bölüm 4.4)
durum,
saldırganlık
Sinir sistemi Ajitasyon, Ekstrapiramidal Konvülsiyon
Serotonin sendromu,
hastalıkları sinirlilik, bozukluk, ataksi
nöroleptik malignant
endişe,
sendrom benzeri
insomnia,
olaylar, parestezi,
somnolans,
disguzi ve uygunsuz
tremor, baş
antidiüretik hormon
ağrısı, baş
salgı sendromu
dönmesi
bildirilmiştir (ayrıca
Bölüm 4.4.’e bakınız).
Psikomotor
huzursuzluk/akatizi
(bkz. Bölüm 4.4)
Göz hastalıkları Glokom,
10Midriyazis
Kardiyak Çarpıntı/
hastalıklar taşikardi
Vasküler (Ortostatik) Hemoraji (örneğin,
hastalıklar hipotansiyon gastrointestinal hemoraj,
jinekolojik hemoraj,
ekimoz, purpura)
Gastrointestinal Karın ağrısı,
hastalıklar kabızlık,
diyare,
ağızda
kuruluk,
dispepsi,
bulantı,
kusma
Hepato-bilier Karaciğer
hastalıkları fonksiyonların
da anormallik
Deri ve deri altı Hiperhidrozis Deride aşırı Fotosensitivite Stevens-Johnson
doku Terleme duyarlılık reaksiyonu sendromu***/
hastalıkları reaksiyonları Toksik Epidermal
(anjiyonörotik Nekroliz***,
ödem, döküntü, eritema
kaşıntı dahil) multiforma***
Kas-iskelet Artralji, miyalji
**Kemik kırıkları
bozuklukları,
bağ doku ve
kemik
hastalıkları
Böbrek ve idrar Miktürisyon bozukluğu
yolu (üriner retansiyon, üriner
hastalıkları inkontinans, pollakiüri,
nokturi ve enürez)
Üreme sistemi Anormal Galaktore Anorgazmi, menstrüel
ve meme (gecikmiş) bozukluklar (amenore,
hastalıkları ejekülasyon hipomenore, metroraji,
menoraji) **** doğum
sonrası kanama
Genel Asteni, Neonatal ilaç yoksunluğu
bozukluklar ve malazi sendromu dahil ilaç
uygulama yoksunluğu sendromu
bölgesine ilişkin (bkz. Bölüm 4.6)
hastalıklar
*Bazen kusma ile birlikte baş dönmesi fluvoksamin tedavisi ile ilişkili olarak en sık gözlenen
semptomdur. Bu yan etki genellikle tedavinin ilk iki haftası içinde azalır.
** Sınıf etkileri: Başlıca 50 yaş ve üzeri hastalarda yürütülen epidemiyolojik çalışmalar SSRI ve
trisiklik antidepresan alan hastalarda kemiklerde kırık riskinin arttığını göstermektedir. Bu riske
sebep olan mekanizma bilinmemektedir.
***Pazarlama sonrası gözetimde bildirilen advers reaksiyonların tahmini sıklığı; plasebo
kontrollü klinik çalışmalarda gözlenmemiştir.
11**** Bu olay SSRI/SNRI terapötik sınıfı için rapor edilmiştir (bkz. Bölüm 4.4, 4.6).
Fluvoksamin tedavisi sırasında veya tedavinin kesilmesinden hemen sonra intihar düşüncesi ve
intiharla ilişkili davranış vakaları bildirilmiştir (bakınız bölüm 4.4).
Fluvoksamin tedavisinin kesilmesiyle görülen kesilme semptomları
Fluvoksamin ile yapılan tedavinin (özellikle aniden) kesilmesi, yaygın şekilde kesilme
semptomlarına neden olmaktadır. Baş dönmesi, duyusal bozukluklar (parestezi, görme
bozuklukları ve elektrik şoku hissi dahil), uyku bozuklukları (insomnia ve yoğun rüyalar dahil),
ajitasyon ve anksiyete, irritabilite, konfüzyon, duygusal instabilite, bulantı ve/veya kusma,
diyare, terleme, palpitasyon, baş ağrısı ve tremor en yaygın olarak bildirilen reaksiyonlardır.
Genellikle bu olaylar, hafif ila orta şiddetlidir ve kendi kendini sınırlayan türdendir, ancak bazı
hastalarda şiddetli olabilir ve/veya uzun sürebilir. Bu nedenle fluvoksamin tedavisine artık
ihtiyaç duyulmadığında, tedavi dozun azaltılması yoluyla kademeli olarak kesilmelidir (bkz.
Bölüm 4.2 ve 4.4).
Pediyatrik popülasyon
Obsesif kompulsif bozukluk (OKB) görülen çocuklar ve adolesanlar üzerinde yapılan 10
haftalık bir plasebo kontrollü çalışmada, insidansı plaseboya göre daha yüksek olan en sık
bildirilen advers olaylar şunlardır: insomnia, asteni, ajitasyon, hiperkinezi, somnolans ve
dispepsi. Bu çalışmada görülen ciddi advers olaylar şunlardır: ajitasyon ve hipomani. Klinik
çalışmalar dışında kullanımda çocuklar ve adolesanlarda konvülziyon bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel:0 800 314 00 08; faks:0 312 218 35 99).
4.9. Doz aşımı ve tedavisi
Gözlenen Belirtiler
Doz aşımı halinde en sık olarak mide bağırsak sistemiyle ilgili belirtiler (bulantı, kusma ve
diyare) ile uykuya meyil ve baş dönmesi görülür. Kardiyak belirtiler (taşikardi, bradikardi,
hipotansiyon), karaciğer fonksiyon bozuklukları, konvülsiyon ve koma da bildirilmiştir.
FAVERİN®, doz aşımında geniş güvenilirlik sınırına sahiptir. Pazara sunulmasından bu yana,
tek başına FAVERİN®’in aşırı dozuna bağlı bildirilen ölümler çok az sayıdadır. Hasta tarafından
alınmış olan ve belgelenen en yüksek FAVERİN® dozu 12 gramdır. Bu hasta, tamamen
iyileşmiştir.
Zaman zaman, FAVERİN®’in bilerek diğer ilaçlarla kombinasyon halinde aşırı dozda alındığı
durumlarda daha ciddi komplikasyonlar gözlenmiştir.
Tedavi
FAVERİN®’e özgü bir antidot yoktur. Aşırı FAVERİN® alan hastaların midesi en kısa zamanda
boşaltılarak belirtilere yönelik tedavi uygulanmalıdır. Eğer gerekli ise ozmotik laksatif ile
birlikte, aktif karbon verilmesi de tavsiye edilir. Zorlu diürez veya diyalizin yararı olası değildir.
125. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antidepresan, selektif serotonin geri alım inhibitörü
ATC Kodu: N06AB08
Fluvoksaminin etki mekanizmasının, beyin nöronlarındaki selektif serotonin geri alım
inhibisyonuna bağlı olduğu düşünülmektedir. Noradrenerjik süreçlerle etkileşim minimum
seviyededir. Reseptör bağlanma çalışmaları, fluvoksaminin, alfa adrenerjik, beta adrenerjik,
histaminerjik, muskarin kolinerjik, dopaminerjik ya da serotonerjik reseptörlere bağlanma
yeteneğinin ihmal edilebilecek düzeyde az olduğunu göstermiştir.
8 ila 17 yaş arasındaki 120 OKB hastası ile yapılan plasebo kontrollü bir çalışmada, 10 haftada
fluvoksamin lehine toplam popülasyonda istatistiksel olarak anlamlı iyileşme görülmüştür.
Yapılan ilave alt grup analizinde, adolesanlarda herhangi bir etki görülmezken çocuklarda C-
YBOCS değerlendirme skalasında bir iyileşme gösterilmiştir. Ortalama doz sırasıyla günde 158
mg ve 168 mg’dır.
Doz yanıtı
Fluvoksaminin doz yanıtının araştırıldığı herhangi bir resmi klinik çalışma yapılmamıştır.
Ancak, klinik deneyime dayanılarak bazı hastalarda dozun artırılarak titre edilmesi faydalı
olabilir.
5.2. Farmakokinetik özellikler
Genel özellikler
Emilim:
FAVERİN®, oral yoldan alındıktan sonra tamamen emilir. En yüksek plazma düzeylerine ilacın
alınması ile birlikte 3–8 saat içinde ulaşılır. İlk geçiş metabolizması nedeniyle, ortalama mutlak
biyoyararlanım % 53’dür.
FAVERİN®’in farmakokinetiği, eş zamanlı besin alımından etkilenmemektedir.
Dağılım:
FAVERİN®’in in vitro plazma proteinine bağlanma oranı % 80’dir. İnsanlardaki dağılım hacmi
25 L/kg’dır.
Biyotransformasyon:
FAVERİN®, yoğun şekilde karaciğerde metabolize olur. FAVERİN® metabolizmasında yer alan
in vitro esas izoenzim CYP2D6 olmasına rağmen, CYP2D6 için yavaş metabolize edicilerle
plazma konsantrasyonları, hızlı metabolize edicilerdekinden daha yüksek değildir.
FAVERİN®’in ortalama plazma yarılanma süresi, tek bir dozunun alınmasından sonra yaklaşık
13–15 saat, tekrarlayan dozlarından sonra ise biraz daha uzundur (17 – 22 saat). Sabit plazma
seviyelerine genellikle 10–14 gün içerisinde ulaşılır.
Eliminasyon:
FAVERİN®, esas olarak oksidatif demetilasyonla yoğun hepatik transformasyona uğrar ve
böbrekler yoluyla vücuttan atılan en az dokuz metabolit oluşur. En önemli iki metabolitinin
farmakolojik etkinliği ihmal edilebilir düzeydedir ve diğer metabolitlerinin de farmakolojik
açıdan etkili olması beklenmemektedir. FAVERİN®, CYP1A2 ve CYP2C19 üzerinde güçlü,
CYP2C9, CYP2D6 ve CYP3A4 üzerinde orta derecede inhibitör etkiye sahiptir.
13Doğrusallık/ doğrusal olmayan durum:
FAVERİN® doğrusal tek doz farmakokinetiği sergiler. Kararlı hal konsantrasyonları, tek doz
verilerine dayalı olarak hesaplananlardan daha fazladır ve bu orantısız artış daha yüksek günlük
doz uygulandığında daha çok bildirilmektedir.
Hastalardaki karakteristik özellikler
FAVERİN®’ in farmakokinetiği, sağlıklı yetişkinler, yaşlı hastalar ve renal yetmezliği olan
hastalarda benzerdir. FAVERİN® metabolizması, karaciğer hastalığı olan hastalarda bozulur.
FAVERİN®’ in kararlı-hal plazma konsantrasyonlarının, çocuklarda (6-11 yaş) adolesanlara (12-
17) göre iki kat daha yüksek olduğu görülmüştür. Adolesanlardaki plazma konsantrasyonları,
yetişkinlerdekine benzerdir.
5.3. Klinik öncesi güvenlilik verileri
Karsinojenite ve mutajenite
FAVERİN®’in karsinojenik veya mutajenik etkisi olduğuna dair herhangi bir bulgu
saptanamamıştır.
Fertilite ve üreme toksisitesi
Erkek ve dişi doğurganlığı üzerinde yapılan hayvan çalışmaları, insan maruziyetinden daha
yüksek seviyelerde, çiftleşme performansının düştüğünü, sperm sayısı ve fertilite indeksinin
azaldığını ve yumurtalık ağırlıklarının arttığını göstermiştir. Bu etkiler, maksimum tedavi
dozunun iki katından fazla maruziyet durumlarında gözlenmiştir. Üreme çalışmalarında
herhangi bir istenmeyen etki gözlenmeyen en yüksek doz ile maksimum tedavi dozundaki
maruziyet arasında bir güvenlilik sınırı olmadığı için hastalara yönelik bir risk
öngörülememektedir.
Sıçanlar üzerinde yapılan üreme toksisitesi çalışmaları, fluvoksaminin embriyotoksik olduğunu
göstermiştir (artan embriyofetal ölüm [resorpsiyon], artan fetal göz anormallikleri [katlanmış
retina], azalan fetal ağırlık ve gecikmiş kemikleşme). Fetal ağırlık ve kemikleşme üzerindeki
etkiler muhtemelen maternal toksisiteye bağlıdır (azalan maternal vücut ağırlığı ve vücut ağırlığı
artışı).
Buna ilaveten doğum öncesi ve sonrası çalışmalarda perinatal yavru mortalitesinde artmış bir
oran görülmüştür.
Üreme toksisitesi için güvenlilik sınırı bilinmemektedir.
Fiziksel ve fizyolojik bağımlılık
Kötüye kullanma, tolerans ve fiziksel bağımlılık potansiyeli, insan dışında primat bir modelde
çalışılmıştır. Bağımlılık olgusuna dair herhangi bir kanıt bulunmamıştır.
146. FARMASÖTİK ÖZELLİKLERİ
6. 1. Yardımcı maddelerin Listesi
Çekirdek:
Mannitol
Mısır nişastası
Prejelatinize nişasta
Sodyum stearil fumarat
Susuz Kolloidal Silika
Kaplama:
Metil hidroksi propil selüloz
Polietilenglikol 6000
Talk
Titanyum dioksit (E171)
6.2. Geçimsizlikler
Bildirilmemiştir.
6.3. Raf ömrü
36 ay
6.4. Saklamaya yönelik özel tedbirler
25oC altındaki oda sıcaklığında saklanmalıdır. Orijinal ambalajında saklayınız.
6.5. Ambalajın niteliği ve içeriği
30 tabletlik PVC/ PVDC/ Al folyo blisterde ambalajlanmaktadır.
6.6. Beşeri Tıbi Üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Adı : Abbott Laboratuarları İth. İhr. ve Tic. Ltd. Şti.
Adresi : Saray Mah., Dr. Adnan Büyükdeniz Cad., No:2, Kelif Plaza, 34768
Ümraniye –İstanbul
Telefon : 0216 636 06 00
Faks : 0216 692 10 66
8. RUHSAT NUMARASI (LARI)
199/ 25
9. İLK RUHSAT TARİHİ/ RUHSAT YENİLEME TARİHİ
15.02.2002 /………..
10. KÜB’ ÜN YENİLENME TARİHİ
15