KISA ÜRÜN BİLGİSİ
1. BEŞERİ TIBBİ ÜRÜNÜN ADI
PSOBETAZOL %0,05 Köpük
2. KALİTATİF VE KANTİTATİF BİLEŞİM
Etkin madde:
22 mg klobetazole eşdeğer 25 mg (%0,05 a/a) klobetazol propiyonat içermektedir.
Yardımcı maddeler:
Propilen Glikol 20 g
Yardımcı maddeler için 6.1’ e bakınız.
3. FARMASÖTİK FORM
Topikal köpük
Renksiz ya da sarımsı berrak çözelti şeklinde köpük pompa başlığı ile köpük formuna geçen
farmasötik bir üründür. Her bir püskürtmesi 0.2 mg Klobetazol Propiyonat içermektedir.
4. KLİNİK ÖZELLİKLER
4.1. Terapötik endikasyonlar
Steroide duyarlı fakat daha az aktif olan steroidlere yeterince cevap vermeyen psöriyazis gibi
saçlı deri dermatozlarının kısa süreli tedavisinde endikedir.
4.2. Pozoloji ve uygulama şekli
Her bir püskürtmesi 0.2 mg Klobetazol Propiyonat içermektedir.
Yetişkinlerde kullanılır.
Pozoloji / Uygulama sıklığı ve süresi:
PSOBETAZOL yüksek potense sahip bir topikal kortikosteroiddir. Bu nedenle tedavi 2 hafta
art arda olacak şekilde sınırlandırılmalıdır ve haftada 50 gramdan fazla kullanılmamalıdır.
Uygulama şekli
Sadece haricen kullanım içindir.
1 / 12PSOBETAZOL, lezyonlu bölgelere günde iki defa uygulanır. Günde bir defa
uygulandığındaki etkililiğine dair veri bulunmamaktadır.
Köpük uygulaması, ürünün çok sıvılaşmadan kolayca yayılması için ve lezyonlu alana
kolayca uygulanabilmesi için tasarlanmıştır.
Köpük, lezyonların üzerine doğrudan, az miktarda (ceviz büyüklüğü kadar) veya şişenin
kapağına, tabağa ya da başka bir serin yüzeye az miktarda sıkılıp, lezyonlara sürülür. Bunu
yaparken göz, burun ve ağız ile temas etmemesine dikkat edilmelidir.
Sıcak derinin üzerinde hemen eridiğinden dolayı ellere sıkılması önerilmemektedir.
Etkilenen alanlara (lezyonlar), köpük yok olana kadar ve emilene kadar kibarca masaj
yapılmalıdır. Lezyonlar tamamen iyileşene kadar tekrar edilmelidir.
Köpük her bir lezyona temas edebilsin, diye etkilenen alandan (lezyonlardan) saçlar
uzaklaştırılır.
Özel popülasyonlara ilişkin ek bilgiler
Pediyatrik popülasyon:
Çocukluk yaş grubunda zorunlu kalınmadıkça kullanımı önerilmemektedir.
Geriyatrik popülasyon:
PSOBETAZOL’ün geriyatrik popülasyonda kullanımına ilişkin veri bulunmamaktadır.
Böbrek/Karaciğer yetmezliği
PSOBETAZOL’ün böbrek ve karaciğer yetmezliğinde kullanımına ilişkin veri
bulunmamaktadır.
4.3. Kontrendikasyonlar
PSOBETAZOL, aşağıdaki hastalarda kontrendikedir:
 Klobetazol propiyonata ya da herhangi bir kortikosteroide ya da PSOBETAZOL’ün
içeriğindeki herhangi bir yardımcı maddeye (bkz. Bölüm 6.1) hipersensitivitesi (aşırı
duyarlılık) olan hastalar,
 Ülserli lezyonlar ve yanıklarda,
 Rosacea’de,
 Akne vulgaris’de,
 Perioral dermatit’de,
2 / 12 Perianal ve genital prurit’de,
PSOBETAZOL parazit, virüs, mantar veya bakterilerin neden olduğu primer cilt
enfeksiyonlarının tedavisi amacıyla kullanılmamalıdır.
PSOBETAZOL yüzde kullanılmamalıdır.
PSOBETAZOL göz kapakları üzerine uygulanmamalıdır (glokom ve katarakt riski).
4.4. Özel kullanım uyarıları ve önlemleri
Hipersensitivite (Aşırı duyarlılık)
PSOBETAZOL, geçmişte kortikosteroidlere veya ilacın içeriğindeki yardımcı maddelerden
herhangi birine lokal olarak aşırı duyarlılık göstermiş hastalarda dikkatli bir şekilde
kullanılmalıdır. Lokal aşırı duyarlılık reaksiyonları (bkz. Bölüm 4.8), tedavi altındaki
durumun semptomlarına benzeyebilir.
Aşırı duyarlılık belirtilerinden biri görüldüğünde ilacın kullanımı hemen durdurulmalıdır.
Enfeksiyonlar ve enfestasyonlar
Yaralarda ve ülserli yaralarda PSOBETAZOL’ün kullanımı önerilmemektedir.
İkincil enfeksiyon gelişebilir. Oklüzif pansumanların oluşturduğu sıcaklık ve nem gibi
faktörler, bakteriyel enfeksiyonların oluşmasına neden olur. Bu nedenle, yeni bir pansuman
yapılmadan önce cildin temizlenmesi gerekir.
Herhangi bir enfeksiyonun yayılması durumunda topikal kortikosteroid tedavisinin
bırakılması ve uygun bir antimikrobiyal tedavinin uygulanması gerekir.
Adrenal supresyon
Hiperkortizolizm belirtileri (Cushing sendromu) ve glukokortikosteroid yetersizliğine yol
açan geri dönüşümlü hipotalamik pituiter adrenal (HPA) ekseninin baskılanması, özellikle
çocuklarda olmak üzere topikal steroidlerin sistemik absorpsiyonlarının artması sonucu
ortaya çıkabilir.
Yukarıdakilerden herhangi biri gözlenirse, uygulama sıklığını azaltarak veya potensi daha
düşük bir kortikosteroid kullanarak, ilaç kademeli olarak geri çekilmelidir. Tedavinin bir an
önce kesilmesi glukokortikosteroid yetmezliğine neden olabilir. (bkz. Bölüm 4.8).
Uzun süreli tedaviden kaçınılmalıdır. Çünkü uzun süreli tedavi, oklüzif pansuman
kullanılmadan bile adrenal supresyonun kolayca meydana gelmesine neden olabilir.
3 / 12Lezyonlar yok olduktan sonra veya 2 haftalık maksimum tedaviden sonra aralıklı bir tedaviye
geçilmeli ya da daha az güçlü olan bir steroid ile değiştirilmelidir.
Görme bozuklukları
Sistemik ve topikal kortikosteroid kullanımı ile görme bozukluğu bildirilebilir. Eğer hasta,
bulanık görme veya diğer görsel rahatsızlıklar gibi belirtilerden şikâyet ediyorsa, sistemik ve
topikal kortikosteroidlerin kullanımından sonra bildirilen katarakt, glokom veya santral seröz
korioretinopati (CSCR) gibi seyrek hastalıkları kapsayacak olası nedenleri değerlendirmek
için hastanın bir göz doktoruna sevki düşünülmelidir.
Topikal steroidlerin sistemik absorpsiyonlarının artması
Topikal steroidlerin sistemik absorpsiyonun artması sistemik yan etkilerin meydana
gelmesine neden olabilir (adrenal supresyon (baskılanma), bağışıklık sisteminin
baskılanması). Topikal steroidlerin artmış sistemik absorpsiyonu aşağıdaki durumlarla
kolaylaşabilir:
 Uzun süreli maruziyet,
 Geniş yüzey alanlarına uygulanması.
 Üstü örtülü cilt bölgelerinde (örn., intertriginöz alanlarda veya oklüzif pansumanlarda)
kullanımı,
 Yüz gibi cildin ince olduğu alanlarda kullanımı,
 Kuru ciltlerde veya cilt bariyerinin zarar gördüğü durumlarda kullanımı,
 Stratum corneum’un hidrasyonunun artması.
Bir doktor tarafından denetlenmedikçe, PSOBETAZOL oklüzif sargılarla kullanılmamalıdır.
Rebound fenomeni
Uzun süreli kullanılan ilacın aniden kesilmesi ile ciltte ortaya çıkan kızarma, yanma, batma,
rebound fenomeni olarak tanımlanır. Bu durum ilacın aşamalı olarak kesilmemesinden
kaynaklanmaktadır.
Topikal kortikosteroidler tehlikeli olabilir, çünkü rebound nüksleri tolerans gelişimini
izleyebilir. Hastalar ayrıca, jeneralize püstüler psöriyazis gelişme riskine ve cildin bariyer
işlevinin bozulmasına bağlı olarak lokal veya sistemik toksisiteye maruz kalabilirler. Dikkatli
bir hasta kontrolü önemlidir.
4 / 12Göz hastalıkları
Sistemik kortikosteroid tedavisi glokom ve katarakt oluşumuyla ilişkilidir. Bu risk oftalmik
tedavi boyunca ve göz kapaklarına düzenli lokal kortikosteroid uygulaması boyunca rapor
edilmiştir. Ayrıca yüzde ve/veya vücutta güçlü topikal kortikosteroidlerin uzun süreli
kullanımı sonucu hastalarda glokom ve katarakt meydana geldiği rapor edilmiştir. Topikal
steroidlerin hipertansif etkileri tedavi kesildikten sonra geçici olmasına rağmen, glokom ve
katarakt ile ilgili gözle ilgili kusurlar kalıcıdır.
PSOBETAZOL göz kapaklarına uygulanmamalıdır.
PSOBETAZOL’ün göz ile temasından kaçınmak için, hasta, her uygulamadan sonra ellerini
yıkamalıdır. PSOBETAZOL gözle temas ederse, etkilenen göz bol miktarda suyla
yıkanmalıdır.
Uzun süre, güçlü bir topikal steroid tedavisi gören, özellikle katarakt (diyabet hastaları, sigara
içen hastalar vs.) ve glokom (kişisel veya ailesinde glokom hikâyesi olan hastalar) risk
faktörü yüksek olduğu bilinen hastalar, düzenli bir şekilde katarakt ve glokom taramasından
geçmelidir.
Bu tıbbi ürün, propilen glikol içermektedir. Propilen glikol deride irritasyona neden olabilir.
4.5. Diğer tıbbi ürünler ile etkileşimler ve diğer etkileşim şekilleri
PSOBETAZOL ile ilgili herhangi bir ilaç etkileşim çalışması yürütülmemiştir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli olan kadınlarda kullanımda özel bir kontrasepsiyona gerek
yoktur. Gebelik planlayan kadınlarda geniş ölçüde, yüksek dozda ve uzun süre
kullanılmamalıdır.
5 / 12Gebelik dönemi
Gebe hayvanlara kortikosteroidlerin uygulanması fetal gelişimde bazı anomalilere neden
olmaktadır (bkz. Bölüm 5.3). Gebe kadınlarda klobetazol kullanımına ilişkin yeterli ve
kontrollü bir çalışma bulunmamaktadır. Epidemiyolojik çalışmalar, oral kortikosteroid
kullanımını takiben gebe kadınlarda, oral kortikosteroidlerin yarık damak ile ilişkisi
açısından çok az risk oluşturduğunu veya hiç risk oluşturmadığını göstermiştir. Sınırlı veriler,
gebelikte klobetazol propiyonat gibi potensi yüksek topikal kortikosteroidlerin büyük
miktarlarda kullanımının, düşük doğum ağırlığı için küçük bir risk oluşturduğunu
göstermiştir.
PSOBETAZOL, kesinlikle gerekli olmadıkça gebelik döneminde kullanılmamalıdır.
PSOBETAZOL’ün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
Laktasyon dönemi
Laktasyon sırasında klobetazol propiyonatın güvenli kullanımı belirlenememiştir.
Glukokortikosteroidler anne sütüne geçmektedir, bu nedenle açıkça gerekmedikçe
PSOBETAZOL emziren kadınlarda kullanılmamalıdır.
Üreme yeteneği/Fertilite
Topikal kortikosteroidlerin insanlarda fertilite üzerindeki etkisi hakkında yeterli veri
bulunmamaktadır.
Klobetazolün en yüksek dozunun subkutan uygulamasının dişi sıçanlarda fertiliteyi azalttığı
gözlemlenmiştir (bkz. Bölüm 5.3).
4.7. Araç ve makine kullanımı üzerindeki etkiler
Araç veya makine kullanma becerisi üzerine herhangi bir çalışma yapılmamıştır.
4.8. İstenmeyen etkiler
Güvenlik profili özeti
Diğer topikal kortikosteroidlerde olduğu gibi klobetazol propiyonatın büyük miktarlarda
uzun süre kullanılması veya geniş alanların tedavisinde kullanılması adrenokortikal
baskılanmaya neden olabilir. Yetişkinlerde haftalık doz 50 gramı geçmiyorsa, bu durum
geçici olabilir.
6 / 12Oldukça aktif bir kortikosteroid preparat ile uzun süreli ve yoğun tedavi deride atrofi, cilt
atrofisine sekonder ekimozlar, cilt kırılganlığı, telenjiektazi (özelikle yüzde), özellikle de
proksimal ekstremiteleri etkileyen stria gibi lokal değişikliklere neden olabilir.
Glukokortikosteroidlerle ilişkili ilave lokal advers olaylar, perioral dermatit, rozasea (gül
hastalığı) benzeri dermatit, yaraların iyileşmesinde gecikme, kortikosteroidlere bağımlılığa
neden olabilecek ve gözleri etkileyebilecek rebound fenomeni içerir. İntraoküler basıncın ve
katarakt riskinin artması gibi yan etkiler glukokortikosteroidlerin bilinen yan etkileridir (bkz.
Bölüm 4.4).
Psöriyazisin kortikosteroidlerle tedavisinin (veya kortikoseroidlerin geri çekilmesi), seyrek
de olsa hastalığın püstüler formunun oluşmasına neden olduğu düşünülmektedir (bkz. Bölüm
4.4).
İkincil enfeksiyonlar gelişebilir. Oklüzif pansumanların yarattığı sıcaklık ve nem gibi
faktörler bakteriyel enfeksiyonların oluşmasına neden olur ve bu yüzden yeni bir pansuman
yapılmadan önce cildin temizlenmesi gereklidir. Daha sonra PSOBETAZOL uygulanmalıdır.
Eğer ürün uygun bir şekilde kullanılmazsa bakteriyel, viral, parazitik ve fungal enfeksiyonlar
maskelenebilir ya da şiddetlenebilir (bkz. Bölüm 4.4). Folikülit de rapor edilmiştir.
PSOBETAZOL’e veya yardımcı maddelerinden birine kontakt alerji görülebilir. Eğer aşırı
duyarlılık reaksiyonlarından biri ortaya çıkarsa ilacın alımı hemen durdurulmalıdır. Belirtiler
alevlenebilir.
Klobetazol propiyonat köpüğün kullanımı ile ilgili en yaygın yan etkiler uygulama yeri
bölgesinin yanması (%5) ve diğer spesifik olmayan reaksiyonlardır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Sistem Organ Çok Yaygın Yaygın Seyrek Çok seyrek Bilinmiyor
Sınıfı yaygın olmayan
Enfeksiyonlar İkincil
ve enfeksiyonlar,
enfestasyonlar folikülit
Endokrin Pituiter adrenal
hastalıkları sistem
supresyonu
Sinir sistemi Parestezi
hastalıkları
Göz Göz tahrişi Katarakt,
hastalıkları bulanık
görme
7 / 12Deri ve deri Vazodilatasyon, Pigmentasyon
altı doku Dermatit (aksi değişikliği,
hastalıkları belirtilmedikçe), hipertrikoz
kontakt (kıllılık)
dermatit, sedef
hastalığının
kötüleşmesi,
deri tahrişi, deri
hassasiyeti,
deride gerginlik
Genel Uygulama Uygulama
bozukluklar bölgesinde bölgesinde
ve uygulama yanma, eritem,
bölgesine uygulama yeri uygulama
ilişkin reaksiyonları bölgesinde
hastalıklar (aksi pruritus
belirtilmedikçe) (kaşıntı), ağrı
(aksi
belirtilmedikçe)
Araştırmalar İdrarda kan
bulunması,
hücre ortalama
hacminin
artması, idrarda
protein
bulunması,
idrarda azot
bulunması
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı rapor edilmemiştir. Topikal olarak uygulanan PSOBETAZOL, sistemik etkiler
üretmek için yeterli miktarda emilebilir. Eğer hiperkortikoidizm belirtileri ortaya çıkarsa,
topikal steroidler aşamalı olarak kesilmelidir ve akut adrenal supresyonu baskılama riskinden
dolayı bu kontrol tıbbi gözetim altında yapılmalıdır (bkz. Bölüm 4.4).
8 / 125. FARMAKOLOJİK ÖZELLİKLER:
5.1. Farmakodinamik özellikler
Farmakoterapötik grubu: Kortikosteroidler, çok güçlü grup (IV)
ATC kodu: D07AD01
Etki mekanizması
Diğer topikal kortikosteroidler gibi klobetazol propiyonat anti-enflamatuvar, antiprüritik ve
vazokonstriktif (damarları daraltıcı) özelliklere sahiptir. Steroide cevap veren dermatozların
tedavisinde topikal steroidlerin anti-enflamatuvar aktivitelerinin mekanizmaları kesin olarak
anlaşılmamıştır. Ancak, kortikosteroidlerin, genel olarak lipokortinler olarak adlandırılan
fosfolipaz A2 inhibitör proteinlerinin indüksiyonu ile etki ettiği düşünülmektedir. Bu
proteinlerin, prostaglandinler ve lökotrienler gibi güçlü iltihaplanma aracılarının
biyosentezini, ortak prekürsör araşidonik asidin salıverilmesini engelleyerek kontrol ettiği
ileri sürülmüştür. Araşidonik asit, fosfolipaz A2 ile membran (zar) fosfolipidlerinden salınır.
Farmakodinamik etki
Bir vazokonstriktör çalışma, klobetazol propiyonatın köpük formunun diğer klobetazol
propiyonat formülasyonları gibi ciltte beyazlatma etkisine dayanan benzer bir güce sahip
olduğunu göstermiştir.
Klinik etkililik ve güvenlik
Klobetazol propiyonat %0.05 köpüğün etkililik ve güvenliliği, çift körlü plasebo ve aktif
kontrollü (klobetazol propiyonat çözeltisi) çalışmalarda gösterilmiştir: saçlı deride orta ve
ağır seviyede sedef hastalığı olan 188 yetişkin katılımcı, 2 hafta boyunca tedavi edilmiştir.
Klobetazol içeren ürünler, tüm kafa derisi bölgesine günde 2 defa uygulanmıştır. Kaşıntı,
pullanma, eritem ve plak kalınlığı 2 haftalık tedavi boyunca değerlendirilmiştir. Klobetazol
propiyonat köpük kullanan katılımcıların %74’ü, klobetazol propiyonat çözelti kullanan
katılımcıların %61’i ve plasebo grubunun %6-10’un tamamında veya neredeyse tamamında
iyileşme görülmüştür. Tüm hastalık belirtileri 2 haftalık tedaviden sonra ve tedavi bitiminden
2 hafta sonra iyileşmiştir.
Çocuk ve adolesanlardan elde edilen klinik veriler, klobetazol propiyonat köpüğün 12 yaş ve
üzerindeki hastalarda hafif ve orta şiddetteki plak tipi psöriyazis tedavisinde güvenli ve etkili
olduğunu ortaya koymuştur.
9 / 1212 ve 12 yaşından büyük, 497 hastanın (katılımcıların yaklaşık %27’si adolesanlardan
oluşmaktadır) katıldığı, randomize çift körlü plasebo-taşıyıcı kontrollü bir çalışmada; 2 hafta
boyunca 254 hastaya klobetazol EF (emoliyan form) köpük, 123 hastaya plasebo köpük ve
121 klobetazol merhem uygulanmıştır. Plasebo köpük ile klobetazol köpük
karşılaştırıldığında, hafif ve orta şiddetteki plak tipi psöriyazisin tedavisinde klobetazol
köpüğün plasebo köpüğe göre 4 kat daha fazla etkili olduğu görülmüştür. Klobetazol köpük
ve plasebo köpüğün; yetişkinler ve adolesanlar arasında etkililiğinin, yetişkinler ve 12
yaşından küçük pediyatrik popülasyon arasında da advers olayların benzer olduğu
görülmüştür.
5.2. Farmakokinetik özellikler
Genel Özellikler:
Emilim:
Topikal kortikosteroidlerin perkütan absorpsiyon derecesi, etken madde taşıyıcısı ve
epidermal bariyerin bütünlüğü gibi birçok faktör tarafından belirlenir. Oklüzyon, inflamasyon
ve/veya diğer cilt hastalıkları da perkütan emilimini artırabilir.
Topikal kortikosteroidler sağlıklı sağlam deriden emilirler.
Dağılım:
Deriden emildikten sonra sistemik olarak uygulanan kortikosteroidler gibi dağılım gösterir.
Biyotransformasyon:
Deriden absorbe edilen topikal kortikosteroidler ile sistemik olarak uygulanan
kortikosteroidlerin farmakokinetik yolakları benzerdir ve öncelikli olarak karaciğerde
metabolize olurlar.
Eliminasyon:
Kortikosteroidler, böbrekler tarafından atılırlar. Ayrıca, bazı kortikosteroidler ve
metabolitleri de safra ile atılırlar.
Kontrollü bir farmakokinetik çalışmada, vücut yüzey alanlarının en az %20’sinin klobetazol
propiyonat %0.05 köpük ile 14 gün boyunca tedavi edilen 13 deneğin 3’ünde, adrenal
bezlerin geri dönüşümlü olarak baskılandığı görülmüştür.
10 / 125.3. Klinik öncesi güvenlilik verileri
Klinik olmayan veriler, tekrarlanan doz toksisitesi ve genotoksisite çalışmalarına dayalı
olarak insanlar için özel bir tehlike ortaya koymamaktadır. Klobetazolün güvenlilik,
farmakolojik ve karsinojenik potansiyelini değerlendirmek için topikal çalışma
yapılmamıştır.
Klobetazol propiyonatın da dâhil olduğu kortikosteroidlerin gebe hayvanlara parenteral
olarak uygulanması, yarık damak ve intrauterin gelişme geriliği gibi fetal gelişim
anormalliklerine neden olabilir. Hayvan çalışmaları, intrauterin kortikosteroidlere maruz
kalmanın yetişkinlikte kardiyovasküler ve metabolik hastalıkların gelişiminde payı
bulunabileceğini ancak insanlarda bu tür etkilerin ortaya çıkabileceğine dair kanıt
bulunmadığını ortaya koymuştur (bkz. Bölüm 4.6).
Fertilite çalışmalarında, sıçanlara 6.25-50 mikrogram/kg/gün klobetazol propiyonatın
subkutan uygulanmasının, erkek sıçanların fertilitesine herhangi bir etkisi olmadığı
görülmüştür. Klobetazol propiyonatın en yüksek dozu dişilere uygulandığında, embriyoda
fetal büyüme kaybı, büyümenin baskılanması ve timik atrofi görülmüştür.
6. FARMASÖTİK ÖZELLİKLER
6.1. Yardımcı maddelerin listesi
İzopropil alkol
Polisorbat
Kokoamidopropil betain
Propilen Glikol
Makrogol (Polietilen Glikol)
Saf Su
6.2. Geçimsizlikler
PSOBETAZOL’ün herhangi bir ilaç ya da madde ile geçimsizliği olduğuna dair bir kanıt
bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
Çocukların göremeyeceği, erişemeyeceği yerlerde ve ambalajında saklayınız.
11 / 12PSOBETAZOL’ü, son kullanma tarihinden sonra kullanmayınız. Son kullanma tarihi şişe ve
karton kutunun üzerinde yer almaktadır.
25ºC altındaki oda sıcaklığında saklayınız.
Açıldıktan sonra 25ºC altındaki oda sıcaklığında saklamak koşuluyla 2 ay içerisinde
kullanılmalıdır.
6.5. Ambalajın niteliği ve içeriği
PSOBETAZOL’ün primer ambalajı için 50 g ürün içeren 50 mL’lik şişe, köpük pompa
başlığı ve şeffaf pompa kapağı kullanılmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Drogsan İlaçları San. ve Tic. A.Ş.
Oğuzlar Mah. 1370. Sok No: 7/3
06520 Balgat-Çankaya/Ankara
Tel : 0 312 287 74 10
Faks: 0 312 287 61 15
8. RUHSAT NUMARALARI
2020/287
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.12.2020
Ruhsat yenileme tarihi:
10. KÜB’ÜN YENİLENME TARİHİ
12 / 12