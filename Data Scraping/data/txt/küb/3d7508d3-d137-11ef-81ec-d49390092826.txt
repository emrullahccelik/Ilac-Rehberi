KISA ÜRÜN BİLGİSİ
1. BEŞERİ TIBBİ ÜRÜNÜN ADI
KAPTORİL® 50 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet 50 mg kaptopril içermektedir.
Yardımcı madde(ler):
Laktoz monohidrat 102.50 mg
Diğer yardımcı maddeler için, 6.1’e bakınız.
3. FARMASÖTİK FORM
Tablet
Beyaz, yuvarlak, hafif bombeli, bir yüzü ortadan çentikli, diğer yüzü “DEVA” amblemli,
homojen görünüşlü tabletler.
4. KLİNİK ÖZELLİKLER
4.1. Terapötik endikasyonlar
KAPTORİL, hipertansiyonun tedavisinde, sistolik ventriküler fonksiyonun azaldığı kronik
kalp yetmezliğinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
KAPTORİL yemeklerden 1 saat önce alınmalıdır.
Hipertansiyonda: Tedaviye günde 2 veya 3 defa 25 mg KAPTORİL verilerek başlanır. 2
hafta içinde yeterli cevap alınamazsa bu doz günde 100 - 150 mg’a çıkartılmalıdır.
KAPTORİL tek başına veya diğer antihipertansif ajanlarla, özellikle tiyazid grubu
diüretiklerle, birlikte kullanılır.
Renin-anjiyotensin-aldosteron sistemi çok aktif olan hastalarda (hipovolemi, renovasküler
hipertansiyon, kardiyak dekompansasyon), başlangıç dozu olarak tek seferde 6,25 - 12,5 mg
kullanılması önerilir ve bu tedavi yöntemi medikal gözetim altında gerçekleştirilmelidir.
Uygulanan dozlar, günde 2 kez olacak şekilde devam ettirilir. Gerektiği durumlarda günde bir
veya 2 kezde verilmek üzere günlük doz 50 mg veya 100 mg’a yükseltilebilir.
Sayfa 1 / 13Kalp yetmezliğinde: Tedaviye başlanırken hastanın diüretiklerle tedavi altında olup olmadığı
tespit edilmelidir. Diüretiklerle tedavi olan ve hiponatremik veya hipovolemik olabilecek
hastalarda tedaviye günde 2 - 3 defa 6.25 mg veya 12.5 mg kaptopril verilerek başlanmalıdır.
Bu uygulama hipotansiyon riskini minimum düzeye indirecektir. İdame dozuna geçiş (75 –
150 mg/gün) hastanın tedaviye verdiği yanıta göre belirlenir. Maksimum günlük doz 150
mg’dır ve kesinlikle aşılmamalıdır. Kaptopril diüretikler ve dijitalinle birlikte kullanılmalı,
hasta hekim kontrolu altında tutulmalıdır.
Uygulama şekli:
KAPTORİL oral uygulama içindir.
Özel popülasyonlara ilişkin ek bilgiler:
Böbrek/Karaciğer yetmezliği:
Kaptopril, büyük oranda böbreklerden itrah edildiğinden, böbrek fonksiyonları bozuk
hastalarda düşük dozların kullanılması veya doz aralığının uzatılması gerekebilir. Kaptopril
ile tedaviye düşük dozlarla başlanmalı, bu doz 2 haftada bir yavaş yavaş arttırılmalı, yeterli
cevap sağlandığında, minimum etkin dozu tespit amacı ile yine yavaş yavaş azaltılmalıdır.
Böbrek yetmezliği olan hastalarda kreatinin klerensine göre önerilen kaptopril dozları:
Kreatinin klerensi Günlük başlangıç dozu Günlük maksimum doz
(ml/dk/1.73 m2) (mg) (mg)
> 40 25 – 50 150
21 – 40 25 100
10 – 20 12,5 75
< 10 6,25 37,5
Böbrek yetmezliği olan hastalarda düşük dozlar her 8-12 saatte bir verilmeli, renal
fonksiyonlar ve lökosit sayımı tedavi boyunca dikkatli olarak izlenmelidir.
%20-%50 arasındaki oranlarda diyaliz edilebilen orta şiddetteki hemodiyaliz hastalarında
uygulanacak doz diyaliz sonrası verilir ya da %25 - %35 arasındaki oranlarda ilave doz
uygulanır.
Periton diyalizi olan hastalarda ilave doza gereksinim duyulmaz.
Böbrek fonksiyonları bozuk olan hastalara kaptopril ile birlikte bir diüretik verilmesi
gerekiyorsa, furosemid veya benzeri bir diüretik tercih edilmelidir.
Karaciğer yetmezliği olan hastalara ilişkin veri bulunmamaktadır.
Sayfa 2 / 13Pediyatrik popülasyon:
KAPTORİL yüksek kan basıncı tedavisinde çocuklarda önerilmez. Bununla birlikte
doktorunuz çocuğunuzun kilosuna göre daha düşük bir doz reçete edebilir.
Çocuklarda başlangıç dozu kg vücut ağırlığı başına 0,3 mg olup tedaviye verdiğiniz yanıta
bağlı olarak doktorunuz dozu değiştirebilir.
Böbrek fonksiyon bozukluğu olan çocuklarda başlangıç dozu kilogram vücut ağırlığı başına
0,15 mg’dır. Çocuklara kaptopril genellikle, günde 3 sefer verilir ancak doz ve doz intervali
hastanın ihtiyacına göre belirlenir.
Geriyatrik popülasyon:
Bu hasta popülasyonuna ilişkin veri bulunmamaktadır.
4.3 Kontrendikasyonlar
KAPTORİL, müstahzarın terkibindeki herhangi bir bileşene veya diğer ADE inhibitörlerine
(ADE inhibitörleri ile tedavi görürken anjiyoödem görülenlerde) karşı hassasiyeti olanlarda,
herediter veya idiyopatik anjiyonörotik ödemi olanlarda, gebelikte ve laktasyonda
kontrendikedir.
4.4 Özel kullanım uyarıları ve önlemleri
Hipotansiyon: Komplike olmayan hipertansif hastalarda nadiren hipotansiyon gözlenmiştir.
Yoğun diüretik tedavi, diyet kaynaklı tuz kısıtlaması, diyare, kusma veya hemodiyaliz
nedeniyle su ve/veya sodyum kaybına uğramış hipertansif hastalarda semptomatik
hipotansiyon görülme ihtimali daha yüksektir. Hacim ve/veya su kaybı, ADE inhibitörünün
uygulanmasından önce giderilmelidir ve daha düşük başlangıç dozu göz önünde
bulundurulmalıdır.
Kalp yetmezliği olan hastalarda hiptansiyon riski daha yüksektir ve ADE inhibitörü ile
tedaviye başlanırken daha düşük bir başlangıç dozu kullanılması tavsiye edilir. Kalp
yetmezliği olan hastalarda kaptopril veya diüretik dozu arttırılırken dikkatli olunmalıdır.
Diğer tüm antihipertansif ajanlarda olduğu gibi, iskemik kardiyovasküler veya
serebrovasküler hastalığı olan kişilerde aşırı kan basıncı azalması, miyokardiyal enfarktüs
veya felç riskini arttırabilir. Hipotansiyon gelişmesi durumunda hasta, sırt üstü pozisyona
getirilmelidir. İntravenöz normal salin ile su (hacim) replesyonu gerekli olabilir.
Sayfa 3 / 13Renal hipertansiyon: Bilateral renal arter stenozu veya fonksiyon gören tek böbrekde arter
stenozu olan hastalar, ADE inhibitörleriyle tedavi edildiğinde, hipotansiyon ve böbrek
yetmezliği riski artar. Böbrek işlevi kaybı, serum kreatininde yalnızca hafif değişikliklerle
görülebilir. Bu hastalarda; düşük dozlar, dikkatli titrasyon ve böbrek fonksiyonunun izlenmesi
ile yakın tıbbi gözetim altında tedaviye başlanmalıdır.
Renal bozukluk: böbrek yetmezliği (kreatinin klerensi ≤ 40 ml/dk) vakalarında, ilk kaptopril
dozu, hastanın kreatinin klerensine göre ve daha sonra hastanın tedaviye yanıtına göre
ayarlanmalıdır. Potasyum ve kreatininin rutin olarak izlenmesi, bu hastalar için normal tıbbi
uygulamanın bir parçasıdır.
Anjiyoödem: kol ve bacaklarda, yüzde, dudaklarda, mükoz membranlarda, dilde, glotiste
veya larinkste anjiyo-ödem, özellikle tedavinin ilk haftalarında ADE inhibitörleriyle tedavi
edilen hastalarda görülebilir. Ancak, nadir durumlarda, ADE inhibitörü ile uzun süreli
tedavinin ardından şiddetli anjiyo-ödem gelişebilir. Derhal tedavi kesilmelidir. Dil, glotis veya
larinksin dahil olduğu anjiyo-ödem ölümcül olabilir. Acil tedavi uygulanmalıdır. Hasta
hastaneye yatırılmalıdır ve en az 12 ila 24 saat süreyle gözlem altında tutulmalıdır ve
semptomlar tamamen ortadan kalkana kadar taburcu edilmemelidir.
Öksürük: ADE inhibitörlerinin kullanımı ile öksürme bildirilmiştir. Özellik olarak öksürme
persistanttır ve tedavi kesildikten sonra ortadan kalkar.
Hepatik yetmezlik: Nadir olarak ADE inhibitörleri; kolestatik hepatit ile başlayan, fulminant
hepatik nekroza ilerleyen ve (bazen) ölümle sonuçlanan bir sendromla ilişkilendirilmiştir. Bu
sendromun mekanizması anlaşılmamaktadır. Hepatit veya hepatik enzimlerinde belirgin artış
görülen ADE inhibitörleri alan hastalarda ADE inhibitörü kesilmeli ve uygun tıbbi takibe
başlanmalıdır.
Hiperkalemi: Kaptopril de dahil olmak üzere ADE inhibitörleriyle tedavi edilen bazı
hastalarda serum potasyumda yükselmeler gözlenmiştir. Hiperkalemi gelişme riski olan
hastalar şunlardır: böbrek yetmezliği, diabetes mellitus olanlar veya aynı zamanda potasyum
tutucu diüretikler, potasyum takviyeleri veya potasyum içeren tuz kullananlar veya serum
potasyumundaki artışlarla ilişkilendirilmiş diğer ilaçları (örn. Heparin) alan hastalar. Eğer
yukarıda belirtilen ajanların birlikte kullanımı durumunda, serum potasyumun düzenli olarak
izlenmesi tavsiye edilir.
Lityum: Kaptopril ve lityumun eş zamanlı kullanımı önerilmemektedir.
Aortik ve mitral kapak stenozu / obstruktif hipertropik kardiyomiyopati: Sol ventriküler
valvular ve çıkış yolu obstrüksiyonu olan hastalarda ADE inhibitörleri dikkatle
Sayfa 4 / 13kullanılmalıdır ve kardiyojenik şokta ve hemodinamik olarak belirgin obstürksiyonda ADE
inhibitörlerinin kullanımından kaçınılmalıdır.
Nötropeni / Agranülositoz: Kaptopril de dahil olmak üzere ADE inhibitörleri alan hastalarda
nötropeni/agranülositoz, trombositopeni ve anemi bildirilmiştir. Böbrek fonksiyonları normal
olan ve komplikasyona neden olabilecek diğer hiçbir faktörün mevcut olmadığı hastalarda,
nötropeni nadiren görülür. Kolajen vasküler hastalığı olan hastalarda, immünosupresan
tedavide, allopurinol veya prokainamid ile tedavide veya komplikasyona neden olabilecek bu
faktörlerin birlikte olduğu durumlarda, özellikle önceden böbrek işlev bozukluğu da varsa
kaptopril aşırı dikkatle kullanılmalıdır. Bu hastalardan bazılarında ciddi enfeksiyon gelişmiştir
ve bazılarında yoğun antibiyotik tedavisine yanıt alınmamıştır.
Bu hastalarda kaptopril kullanılması durumunda; tedaviden önce, kaptopril tedavisinin ilk 3
ayı boyunca 2 haftada bir ve tedaviden sonra periyodik olarak akyuvar sayımı ve diferansiyel
sayım yapılması tavsiye edilir. Tedavi süresince, diferansiyel akyuvar sayımı yapılması
gerektiğinde, hastaların her tür enfeksiyon belirtisini (örn. boğaz ağrısı, ateş) bildirmeleri
söylenmelidir. Nötropeni teşhis edildiğinde veya nötropeniden şüphelenildiğinde, kaptopril ve
diğer eş zamanlı ilaç tedavileri kesilmelidir.
Hastaların çoğunda, kaptopril kesildikten sonra nötrofil sayısı hızla normale döner.
Proteinüri: Özellikle böbrek işlev bozukluğu mevcut olan hastalarda veya ADE
inhibitörlerinin nispeten yüksek dozlarını kullanan hastalarda proteinüri görülebilir.
Günlük olarak 1 g’dan fazla total idrar proteini, kaptopril alan hastaların yaklaşık %0.7’sinde
görülmüştür. Hastaların çoğunluğunda daha önceden böbrek hastalığı bulgusu veya nispeten
yüksek dozda kaptopril (150 mg’dan fazla/gün) kullanımı veya her ikisi birden görülmüştür.
Proteinurik hastaların yaklaşık beşte birinde nefrotik sendrom görülmüştür. Vakaların
çoğunda, kaptoprile devam edilsin edilmesin proteinuri altı ay içinde azalmış veya ortadan
kalkmıştır. BUN ve kreatinin gibi böbrek fonksiyonu parametreleri, proteinürisi olan
hastalarda nadiren değişmiştir.
Daha önce böbrek hastalığı olan hastalarda tedaviden önce ve tedavi sonrası düzenli olarak
idrarda protein ölçümleri (sabah ilk idrarda gösterge çubuğu ile) yapılmalıdır.
Desensitizasyon sırasında anaflaktoid reaksiyonlar: Başka bir ADE inhibitörü alırken
himenoptera venom ile desensitizasyon tedavisi gören hastalarda, sürekli, hayatı tehdit eden
anafilaktoid reaksiyonlar nadiren bildirilmiştir. Aynı hastalarda, ADE inhibitörü geçici olarak
kesildiğinde bu reaksiyonlar da kesilmiş ancak yeniden kullanım üzerine tekrar ortaya
çıkmıştır. Bu nedenle, söz konusu desensitizasyon prosedürlerine maruz kalan ADE
inhibitörleri ile tedavi gören hastalarda dikkatli olunmalıdır.
Sayfa 5 / 13Yüksek akım diyalizi / Lipoprotein aferez membran maruziyeti sırasında anaflaktoid
reaksiyonlar: Yüksek akım diyalizi membranları ile hemodiyaliz uygulanan veya dekstran
sülfat emilimi ile düşük yoğunluklu lipoprotein aferezine maruz kalan hastalarda anafilaktoid
reaksiyonlar bildirilmiştir. Bu hastalarda, farklı tipte diyaliz, membran kullanımı veya farklı
grup ilaç ile tedavi göz önünde bulundurulmalıdır.
Cerrahi müdahale / Anestezi: Cerrahi müdahale ve anestezi halinde iken hastalar
hipotansiyon ihtimaline karşı dikkatle izlenmelidir. Hipotansiyon oluşması durumunda, volum
ekspansiyonu ile tedavi edilmelidir.
Diyabetik hastalar: Daha önce oral antidiyabetik ilaçlarla veya insulinle tedavi görmüş
diyabetik hastalarda, yani ADE inhibitörü ile tedavinin ilk ayında glisemi seviyeleri yakından
izlenmelidir.
Laktoz: KAPTORİL 25 mg tablet, 51.25 mg laktoz monohidrat içermektedir. Nadir
kalıtımsal galaktoz intoleransı veya glikoz-galaktoz malabsorbsiyon problemi olan hastaların
bu ilacı kullanmamaları gerekir.
Etnik farklılıklar: Diğer anjiyotensin dönüştürücü enzim inhibitörlerinde olduğu gibi,
kaptopril kan basıncının düşürülmesinde, siyahi insanlarda beyazlara göre daha az etkilidir.
Bunun olası nedeni, siyahi hipertansif popülasyonda düşük-renin durumunun prevalansının
yüksek olmasıdır.
4.5 Diğer tıbbi ürünler ile etkileşimler ve diğer etkileşim şekilleri
Potasyum tutucu diüretikler veya potasyum takviyesi: ADE inhibitörleri, diüretiklere bağlı
potasyum kaybını azaltır. Potasyum tutucu diüretikler (örn. Spironolakton, triamteren veya
amilorid), potasyum takviyeleri veya potasyum içeren tuz yedekleri, serum potasyumda
önemli değişikliklere neden olabilir. Hipokalemi teşhisi nedeniyle birlikte kullanımları
endikeyse, dikkatli olunmalı ve serum potasyumu sıklıkla izlenmelidir.
Diüretikler (tiazid veya kıvrım diüretikler): Yüksek doz diüretiklerle daha önce tedavi
görülmüş olması, kaptopril tedavisinin başlangıcında su kaybı ve hipotansiyon riskine neden
olabilir (bkz. 4.4). Diüretiğin kesilmesi, su veya tuz alımının arttırılmasıyla veya düşük dozda
kaptopril ile tedavi başlatılarak hipotansif etkiler azaltılabilir. Ancak, hidroklorotiazid veya
furosemid ile yapılan çalışmalarda klinik açıdan anlamlı ilaç etkileşimleri bulunmamıştır.
Diğer antihipertansif ajanlar: kaptopril, yaygın olarak kullanılan diğer antihipertansif
ajanlarla (örn. Beta-blokörler ve uzun etkili kalsiyum kanal blokörleri) güvenli şekilde birlikte
kullanılmıştır. Bu ajanların eş zamanlı kullanımı, kaptoprilin hipotansif etkilerini arttırabilir.
Nitrogliserinle ve diğer nitratlarla veya diğer vazodilatörlerle tedavi dikkatle uygulanmalıdır.
Sayfa 6 / 13Akut miyokard enfarktüsü tedavisi: miyokard enfarktüsü geçiren hastalarda kaptopril;
asetilsalisilik asit (kardiyolojik dozlarda), trombolitiklerle, beta bloklayıcılarla ve/veya
nitratlarla birlikte kullanılabilir.
Lityum: Lityumun, ADE inhibitörleriyle birlikte kullanımında serum lityum
konsantrasyonlarında ve toksisitede reversibl artışlar bildirilmiştir. Tiazid diüretiklerle birlikte
kullanımı, lityum toksisitesi riskini arttırabilir ve ADE inhibitörleriyle zaten artmış olan
lityum toksisitesi riskini daha da arttırır. Lityumun kaptopril ile kullanımı tavsiye edilmez
ancak eğer kombinasyon zorunluysa, serum lityum seviyelerinin dikkatli bir şekilde izlenmesi
gerekir.
Trisiklik antidepresanlar/Antipsikotikler: ADE inhibitörleri, bazı trisiklik
antidepresanların ve antipsikotiklerin hipotansif etkilerini arttırabilir. Postural hipotansiyon
görülebilir.
Allopurinol, prokainamid, sitostatik veya immunosupresif ajanlar: ADE inhibitörleriyle
birlikte uygulama, özellikle ADE inhibitörleri yüksek dozlarda kullanıldığında, lökopeni
riskinde artışa neden olabilir.
Non-steroidal anti-inflamatuvar ilaçlar: böbrek işlevi azalabilirken, non-steroid anti-
inflamatuar ilaçlar (NSAII’ler) ve ADE inhibitörleri serum potasyumundaki artış üzerinde
aditif etki oluştururken böbrek işlevlerini de azaltabilir. Bu etkiler temelinde reversibldır.
Özellikle yaşlılar veya dehidrate olanlar gibi böbrek işlevi kısıtlı olan hastalarda akut renal
yetmezlik görülebilir. NSAII’lerin kronik kullanımı, ADE inhibitörünün antihipertansif
etkisini azaltabilir
Sempatomimetikler: ADE inhibitörlerinin antihipertansif etkilerini azaltabilir; hastalar
dikkatli bir şekilde izlenmelidir.
Antidiyabetikler: farmakolojik çalışmalar, kaptopril de dahil olmak üzere ADE
inhibitörlerinin, sülfonilüre gibi oral antidiyabetiklerin ve insülinin kan şekerini azaltıcı
etkilerini arttırabileceğini göstermiştir. Bu çok nadir etkileşimin görülmesi durumunda, ADE
inhibitörleriyle eş zamanlı tedavi sırasında antidiyabetik dozunun azaltılması gerekebilir.
4.6 Gebelik ve laktasyon
Genel tavsiye
Gebelik kategorisi 1. trimester için C, 2. ve 3. trimester için D’dir.
Sayfa 7 / 13Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. Kısım
5.3). İnsanlara yönelik potansiyel risk bilinmemektedir.
Çocuk doğurma potansiyeli olan kadınların uygun doğum kontrolü yöntemş
Kaptoprilin gebe kadınlarda kullanımına ilişkin yeterli veri bulunmadığından çocuk doğurma
potansiyeli bulunan kadınların uygun doğum kontrolü yöntemi uygulamaları önerilir.
Gebelik dönemi
1. trimesterde:
Hamilelerde ADE inhibitörlerinin kullanımı fötal ve neonatal morbiditeye ve ölüme neden
olabilir. Hamileliğin fark edilmesi ile birlikte ilaç derhal kesilmelidir.
KAPTORİL gerekli olmadıkça, gebelik döneminde kullanılmamalıdır.
2.ve 3. trimesterde:
Hamilelerde ADE inhibitörlerinin kullanımı fötal ve neonatal morbiditeye ve ölüme neden
olabilir. Hamileliğin fark edilmesi ile birlikte ilaç derhal kesilmelidir. İkinci ve üçüncü
trimestrda KAPTORİL kontrendikedir. Bu dönemde kaptopril kullanımı sonrası yeni
doğanlarda oligohidroamnioz, hipotansiyon, oligüri, anüri vakaları, kafatası kemikleşmesinde
bozukluklar, geri dönüşümlü veya geri dönüşümsüz renal bozukluk ve ölüm vakası
bildirilmiştir. Bu dönem içinde ilaç kullanımı prematüre ve düşük kilolu doğumlara yol
açabilir.
Laktasyon dönemi
Kaptopril, süte geçtiğinden, süt veren kadınlar ilacı kullanmaya veya emzirmeye son
vermelidir. Laktasyon döneminde KAPTORİL kontrendikedir.
4.7 Araç ve makine kullanımı üzerindeki etkiler
Kan basıncında değişikliklere neden olduğundan ilaç alındığında araç ve makine kullanımı
tavsiye edilmez.
4.8 İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Sayfa 8 / 13Kan ve lenf sistem hastalıkları
Çok seyrek: Nötropeni, agranülositoz, lökopeni, anemi, trombositopeni, pansitopeni, oto-
immün hastalıklar ve/veya ANA değerlerinde pozitiflik, eozinofili, lenfadenopati.
Metabolizma ve beslenme bozuklukları:
Seyrek: anoreksiya
Çok seyrek: hiperkalemi, hipoglisemi
Psikiyatrik bozukluklar:
Yaygın: Uyku bozuklukları
Çok seyrek: Konfüzyon, depresyon.
Sinir sistemi bozuklukları:
Yaygın: Tat alma bozukluğu, baş dönmesi
Seyrek: Uyuşukluk, baş ağrısı ve parestezi
Çok seyrek: İnme ve senkop dahil serebrovasküler olaylar
Göz hastalıkları
Çok seyrek: Görmede bulanıklık.
Kardiyak hastalıkları
Yaygın olmayan: Taşikardi veya taşiaritmi, anjina pektoris, palpitasyon.
Çok seyrek: Kardiyak arrest, kardiyojenik şok.
Vasküler hastalıklar
Yaygın olmayan: Hipotansiyon, Raynoud Sendromu, ateş basması, solgun beniz.
Solunum, göğüs bozuklukları ve mediastinal hastalıkları
Yaygın: Kuru ve irrite edici öksürük, dispne
Çok seyrek: Bronkospazm, rinit, allerjik alveolit, eozinofilik pnömoni.
Gastrointestinal sistem hastalıkları
Yaygın: Bulantı, kusma, mide rahatsızlıkları, karın ağrısı, ishal, kabızlık, ağız kuruluğu
Seyrek: Stomatit / aftöz ülserasyonlar
Çok seyrek: Glossit, peptik ülser, pankreatit.
Hepato-bilier hastalıkları
Çok seyrek: Karaciğer fonksiyon bozukluğu ve kolestaz (sarılık dahil), nekroz dahil hepatit.,
karaciğer enzimleri ve bilirubin artşı.
Deri ve deri altı doku hastalıkları
Yaygın: Kaşıntı olan veya olmayan döküntü, alopesi
Seyrek: Anjioödem
Sayfa 9 / 13Çok seyrek: Ürtiker, Stevens-Johnson sendromu, eritema multiforme, fotosensitivite,
eritroderma, pemfigoid reaksiyonlar ve eksfolyatif dermatit.
Kas-iskelet bozukluklar, bağ doku ve kemik hastalıkları
Çok seyrek: Artralji, miyalji.
Böbrek ve idrar hastalıkları
Seyrek: Böbrek yetmezliği gibi böbrek fonksiyon bozuklukları, poliüri, oligüri, idrar
sıklığında artış
Çok seyrek: Nefrotik sendrom.
Üreme sistemi ve meme bozuklukları:
Çok seyrek: iktidarsızlık, jinekomasti.
Genel bozukluklar:
Seyrek: Göğüs ağrısı, yorgunluk, kırgınlık,
Çok seyrek: Ateş
Araştırmalar:
Çok seyrek: Proteinüri, eozinofili, serum potasyum artışı, serum sodyum azalması, BUN,
serum kreatinin ve bilirubin yükselmesi, hemoglobin seviyesinde düşüş, hematokrit, lökosit,
trombosit, pozitif ANA-titre, artmış ESR.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Aşırı doz ilaç alımına bağlı belirtiler, şiddetli hipotansiyon, şok, stupor, bradikardi, elektrolit
bozuklukları ve böbrek yetmezliğidir.
Aşırı doza maruz kalma zamanı yakın ise, emilimi engellemek için önemler (ör. gastrik lavaj,
maruziyetten sonraki 30 dakika içerisinde adsorbanların ve sodyum sülfat uygulanması ) ve
emilimin ortadan kaldırılması sağlanmalıdır. Hipotansiyon oluşması durumunda, hasta acilen
şok pozisyonuna alınmalı, tuz ve volum takviyesi yapılmalıdır. Anjiyotensin-II tedavisi
düşünülmelidir. Bradikardi veya büyük vagal reaksiyonlar atropin ile tedavi edilmelidir. Kalp
pili kullanımı düşünülebilir.
Sayfa 10 / 13Kaptopril, hemodiyaliz ile dolaşımdan uzaklaştırılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anjiyotensin Dönüştürücü Enzim (ADE) İnhibitörleri
ATC kodu: C09AA01
KAPTORİL’in etkin maddesi olan kaptopril güçlü bir kompetetif ADE (Anjiyotensin-
dönüştürücü enzim) inhibitörüdür. İlaç etkisini renin-angiotensin-aldosteron sistemini suprese
ederek göstermektedir. Renin, sentezi böbreklerde yapılan bir enzimdir. Kana verildikten
sonra anjiyotensin’in anjiyotensin I’e dönüşümünde rol oynar. Anjiyotensin I, ADE tarafından
anjiyotensin II’ye çevrilir. Anjiyotensin II güçlü bir vazokonstriktör olup, ayrıca adrenal
korteksteki aldosteron salımını stimule ederek vücutta sodyum ve sıvı retansiyonuna yol açar.
Kaptopril, ADE’yi inhibe ederek anjiyotensin I’in anjiyotensin II’ye dönüşümünü engeller.
Kaptopril, renin miktarının düşük olduğu hipertansiyon vakalarında da etkilidir ancak bu
tesirini ne yolla gösterdiği bilinmemektedir.
ADE kininaz II ile aynı etkiyi gösterir. Kininaz II vazodepresif bir peptid olan bradikinin
degradasyonuna neden olur. Kaptopril bu enzimi inhibe ederek bradikinin veya prostaglandin
E2 konsantrasyonlarının artmasına neden olur.
ADE inhibisyonu anjiyotensin I‘in güçlü bir vazopressör olan anjiyotensin II’ye dönüşümünü
engelleyerek periferde vazodilatasyona; beraberinde plazma renin aktivitesinde artışa ve
aldosteron salgılanmasında azalmaya sebep olur. Böylece sodyum ve sıvı retansiyonu da
azalarak antihipertansif etki ortaya çıkar.
Kaptopril kalp debisini değiştirmeden veya yükseltmeden hipertansif hastalarda periferik arter
rezistansını düşürür. Kaptopril kullanımını takiben renal kan akışında artış görülmüştür.
Kaptoprilin oral uygulamasından maksimum 60-90 dakika sonra kan basıncında düşme
görülür. Etkinin süresi dozla ilişkilidir. Kan basıncını düşürücü etki aşamalı olarak görülür.
Maksimum terapötik etkiye ulaşmak için tedaviye haftalarca devam edilmesi gerekebilir.
Kaptopril ve tiyazid grubu diüretikler aditif etki göstererek kan basıncını düşürürler. Kaptopril
ve beta-blokörlerin aditif etkileri daha azdır.
Sayfa 11 / 135.2 Farmakokinetik özellikler
Genel özellikler
Emilim:
Kaptopril, oral yoldan verildiğinde süratle emilir, en az %75 absorbe olur ve alındıktan 60 –
90 dakika sonra doruk plazma konsantrasyonuna ulaşır. Yiyeceklerle beraber alınması ilacın
absorpsiyonunu % 30-40 oranında düşürür. Bu nedenle kaptopril yemeklerden 1 saat önce
alınmalıdır.
Dağılım:
Dolaşımdaki ilacın yaklaşık % 25-30’u plazma proteinlerine bağlanır. Biyolojik yarılanma
zamanı 2-5 saat civarındadır.
Biyotransformasyon:
Kaptopril karaciğerde metobolize olur.
Eliminasyon:
24 saat içinde absorbe edilen dozun % 95’i idrarla itrah edilir. Absorbe olan ilacın % 40-50’si
değişmeden, kalanı kaptoprilin disülfit ve kaptopril-sistein disülfit bileşikleri halinde atılır.
Doğrusallık/doğrusal olmayan durum:
Veri bulunmamaktadır.
5.3 Klinik öncesi güvenlilik verileri
Müstahzarın içerdiği etkin madde klinikte uzun yıllardır kullanılan bir maddedir. Hakkındaki
çalışmalar tamamlanmıştır. Kullanımları ile ilgili olarak görülebilecek olumsuz etkiler ilgili
bölümlerde yer almaktadır (4.4, 4.6, 4.8, 4.9).
6. FARMASÖTİK ÖZELLİKLER
6.1. Yardımcı maddelerin listesi
Koloidal silikon dioksit
Mikrokristalin selüloz
Nişasta
Stearik asit
6.2. Geçimsizlikler
Yoktur.
6.3 Raf ömrü
48 ay
Sayfa 12 / 136.4 Saklamaya yönelik özel uyarılar
30oC’nin altındaki oda sıcaklığında saklayınız. Nemden koruyunuz.
6.5 Ambalajın niteliği ve içeriği
Bir yüzü şeffaf PVDC, diğer yüzü üzeri baskılı alüminyum folyo kaplı, 10 tabletlik
blisterler.
Her karton kutu 50 tablet içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller ”Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik”leirne ugun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece-İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI
139/61
9. İLK RUHSAT TARİHİ/ RUHSAT YENİLEME TARİHİ
İlk Ruhsatlandırma Tarihi: 15.07.1986
Ruhsat Yenileme Tarihi: 12.02.2004
10. KÜB’ÜN YENİLENME TARİHİ
Sayfa 13 / 13