KISA ÜRÜN BİLGİSİ
1. BEŞERİ TIBBİ ÜRÜNÜN ADI
BALANCE %1,5 glukoz, 1,25 mmol/L kalsiyum periton diyaliz solüsyonu
Steril
2. KALİTATİF VE KANTİTATİF BİLEŞİM
BALANCE iki bölmeli bir torba sistemi içinde sunulmaktadır. Bir bölmede alkalin
laktat solüsyonu, diğerinde ise asidik glukoz-bazlı elektrolit solüsyonu bulunur. İki
bölme arasındaki orta dikiş açılarak ile bu iki solüsyon karıştırılır ve nötral, kullanıma
hazır solüsyon elde edilir.
KARIŞTIRMA ÖNCESİNDE:
1000 mL asidik glukoz-bazlı elektrolit solüsyonu içinde:
Etkin maddeler Dozu:
Kalsiyum klorür dihidrat 0,3675 g
Sodyum klorür 11,279 g
Magnezyum klorür hekzahidrat 0,2033 g
Glukoz monohidrat 33 g
(anhidröz glukoz) (30 g)
1000 mL alkalin laktat solüsyonu içinde:
Etkin maddeler Dozu:
Sodyum (S)- laktat solüsyonu 15,69 g
(sodyum (S)- laktat) (7,85 g)
KARIŞTIRMA SONRASINDA:
1000 mL nötral, kullanıma hazır solüsyon içinde:
Etkin maddeler Dozu:
Kalsiyum klorür dihidrat 0,1838 g
Sodyum klorür 5,64 g
Sodyum (S)-laktat solüsyonu 7,85 g
(sodyum (S)-laktat) (3,925 g)
Magnezyum klorür hekzahidrat 0,1017 g
Glukoz monohidrat 16,5 g
(anhidröz glukoz) (15 g)
-1-Na+ 134 mmol/L
Ca+2 1,25 mmol/L
Mg+2 0,5 mmol/L
Cl- 100,5 mmol/L
(S)-Laktat 35 mmol/L
Glukoz 83,2 mmol/L
Teorik Osmolarite 356 mOsm/L
pH 7,0
Yardımcı madde(ler):
Sodyum hidroksit k.m
Sodyum hidrojen karbonat k.m
Diğer yardımcı maddeler için Bölüm 6.1’e bakınız.
3. FARMASÖTİK FORM
Periton Diyaliz Solusyonu
Berrak ve renksiz sulu çözelti içeren çift bölmeli torba.
4. KLİNİK ÖZELLİKLER
4. 1. Terapötik endikasyonlar
Periton diyalizi ile tedavi edilebilen, herhangi bir nedenden kaynaklanan son dönem
(dekompanse) kronik böbrek yetmezliğinde kullanılır.
4. 2. Pozoloji ve uygulama şekli
Pozoloji/ uygulama sıklığı ve süresi:
Bu solüsyon sadece intraperitoneal olarak kullanılır.
Tedavinin şekli, uygulama sıklığı ve gereken bekleme süresi ilgili hekim tarafından
belirlenir.
Sürekli Ayaktan Periton Diyalizi (SAPD)
Erişkinler:
Farklı şekilde reçete edilmediği sürece, hastalara günde 4 kez değişim başına 2000 mL
solüsyonluk bir infüzyon verilerek değişim yapılmalıdır. 2 ile 10 saatlik bekleme
süresinden sonra boşaltım işlemi yapılır.
-2-Dozajın, hacmin ve torba değişim sayısının ayarlanması her hasta için ayrı olarak
yapılmalıdır.
Eğer periton diyalizi tedavisinin başlangıcında dilasyon ağrısı görülürse, değişim
başına solüsyon hacmi başta 500- 1500 mL’ye azaltılmalıdır.
İri yapılı hastalarda ve rezidüel renal fonksiyon kaybı olanlarda, diyaliz solüsyonunun
hacminin artırılması gerekecektir. Bu hastalarda veya daha yüksek hacimleri tolere
edebilecek hastalarda her değişimde solüsyon dozu 2500 – 3000 mL olarak
kullanılabilir.
Pediyatrik popülasyon:
Çocuklarda her değişimdeki solüsyon hacmi yaş ve vücut yüzey alanına (VYA) göre
reçetelendirilmelidir.
İlk reçetelendirme için günlük 4 değişim (bazen 3 ya da 5) ile birlikte her değişim
başına hacim 600-800 mL/m2 VYA olmalıdır. Hacim, tolerans durumuna, yaşa ve
rezidüel renal fonksiyona bağlı olarak 1000-1200 mL/m2 VYA’ya kadar artırılabilir.
Aletli Periton Diyalizi (APD):
Aralıklı veya kesintisiz periton diyalizi için bir makine (sleep•safe cihazı veya PD-
NIGHT cihazı) kullanılıyorsa, birden fazla solüsyon değişimini sağlayan daha büyük
hacimli torbalar önerilir. Cihaz, solüsyon değişimlerini cihazda kayıtlı tıbbi reçeteye
göre gerçekleştirir.
Erişkinler:
Genellikle hastalar bir gecede cihazda 8-10 saat süre geçirir. Bekleme hacimleri 1500 -
3000 mL arasında değişir ve döngü sayısı genellikle gecede 3 - 10 arasında değişir.
Kullanılan solüsyonun miktarı genellikle 10 - 18 litre arasında olmakla birlikte, 6 - 30
litre arasında değişebilir. Gece cihaz yardımıyla yapılan tedaviye genellikle gündüzleri
1 veya 2 değişim kombine edilir.
Pediyatrik popülasyon:
Değişim başına hacim, gece boyunca 5-10 değişimle birlikte 800-1000 mL/m2 VYA
olmalıdır. Tolerans, yaş ve rezidüel renal fonksiyona bağlı olarak 1400 mL/m2 VYA
'ya kadar arttırılabilir.
Yüksek glukoz konsantrasyonuna sahip (%2,3 veya % 4,25) periton diyaliz
solüsyonları vücut ağırlığının istenilen kuru ağırlıktan daha fazla olduğu durumlarda
kullanılır. Periton diyaliz solüsyonundaki glukoz konsantrasyonuna bağlı olarak,
sıvının vücuttan sıvı çekişi artar. Bu solüsyonlar, periton zarına zarar verilmemesi,
dehidrasyonun önlenmesi ve glukoz yükünün mümkün olduğunca düşük seviyede
tutulması için dikkatle kullanılmalıdır.
BALANCE %1,5 glukoz, 1,25 mmol/L kalsiyum, 1000 mL solüsyon içinde 15 g
glukoz içerir.
-3-Periton diyalizi, solüsyon uygulamalarının tekrarlandığı uzun süreli bir tedavidir.
Uygulama şekli:
Hastalar uygun bir şekilde eğitilmelidir, teknik pratik yapmalıdır ve evde tedaviye
başlamadan önce periton diyalizi tedavisinde yeterli olduğunu kanıtlaması
gerekmektedir. Eğitim kalifiye kişiler tarafından verilmelidir. Doktor, hasta periton
diyalizini evde uygulamaya başlamadan önce, hastanın kullanım talimatlarını yeteri
kadar iyi uygulayabildiğinden emin olmalıdır. Herhangi bir problem ya da belirsizlik
olduğunda ilgili doktorla iletişime geçilmelidir.
Reçete edilen dozlar günlük olarak kullanılarak diyaliz yapılmalı ve periton diyalizine
renal replasman tedavisi gerekli olduğu sürece devam edilmelidir.
Sürekli ayaktan periton diyalizi (SAPD): stay•safe torba
İlk olarak solüsyon vücut sıcaklığına kadar ısıtılır. Daha ayrıntılı bilgi için aşağıdaki
Kullanıma Yönelik Talimatlar bölümüne bakınız.
Gerekli doz, periton diyaliz kateteri vasıtası ile 5-20 dakikalık bir sürede periton
boşluğuna yavaşça verilir. Doktorun talimatlarına bağlı olarak, periton boşluğunda
solüsyon 2 ile 10 saat arasında (denge zamanı) bekletilmeli ve sonra boşaltılmalıdır.
Aletli Periton Diyalizi (APD): sleep•safe torba
Reçetelenen sleep•safe solüsyon torbalarının konektörleri boş sleep•safe tepsi portuna
takılır ve cycler cihazı yoluyla otomatik olarak sleep•safe tüp sistemine bağlanır.
Cycler cihazı solüsyon torbalarının barkodlarını kontrol eder, torbalar cihaz içinde
kayıtlı olan reçete bilgisi ile uyuşmadığında alarm verir. Bu kontrolden sonra tüp hattı
hastanın kateter ara bağlantısına bağlanabilir ve tedavi başlar. sleep•safe solüsyonu,
karın boşluğu içerisine akış sırasında sleep•safe cycler cihazı yoluyla otomatik olarak
vücut sıcaklığına kadar ısınır. Bekleme süresi ve glukoz konsantrasyonunun seçimi
cihazda kayıtlı reçeteye göre ayarlanmaktadır (daha ayrıntılı bilgi için sleep•safe cycler
cihazının kullanma talimatlarına bakınız).
Aletli Periton Diyalizi (APD): Safe•Lock torba
Reçetelenen Safe•Lock solüsyon torbalarının PD-NIGHT cihazının tüp hattına
bağlantısı manuel olarak yapılır. Tedavi esnasında hastanın karın boşluğuna
gönderilecek tüm solüsyonun ısıtılması için Safe•Lock solüsyonunun bir torbası
cihazın ısıtıcı plakasına yerleştirilir. Bekleme süresi ve glukoz konsantrasyonunun
seçimi cihazda kayıtlı reçeteye göre ayarlanmaktadır (daha ayrıntılı bilgi için PD-
NIGHT cihazının kullanma talimatlarına bakınız).
Gerekli osmotik basınca bağlı olarak, BALANCE %1,5 glukoz, 1,25 mmol/L
kalsiyum, daha yüksek glukoz içeren (yani daha yüksek osmolarite ile) diğer periton
diyalizi solüsyonlarıyla arka arkaya kullanılabilir.
Özel popülasyonlara ilişkin ek bilgiler
Böbrek/ Karaciğer yetmezliği:
Diyalizin etkinliği, hastanın vücut ağırlığı, beslenme durumu, kan ve diğer ilgili testler
-4-hekim tarafından değerlendirilerek düzenli olarak izlenir.
Pediyatrik popülasyon:
Çocuklarda yaş, tolerans ve vücut yüzey alanına (VYA) bağlı olarak, değişim başına doz
belirlenir.
Geriyatrik popülasyon:
Yaşlı hastalar için özel bir doz önerisi bulunmamaktadır.
4. 3. Kontrendikasyonlar
Bu periton diyaliz solüsyonuna spesifik olarak
BALANCE %1,5 glukoz, 1,25 mmol/L kalsiyum laktik asidoz, şiddetli hipokalemi ve
şiddetli hipokalsemisi olan hastalarda kullanılmamalıdır.
Genel olarak periton diyaliz ile ilgili olarak
Aşağıdakilerden herhangi birisi söz konusu ise periton diyalizine başlanmamalıdır:
- Yakın zamandaki abdominal cerrahi veya yaralanma; fibröz adezyonlu abdominal
operasyon hikayesi, bağırsak perforasyonu, ciddi abdominal yanıklar
- Abdominal deride yaygın enflamatuvar durum (dermatit),
- Enflamatuvar bağırsak hastalıkları (Chrohn’s hastalığı, ülseratif kolit,
divertikülit),
- Peritonit,
- İç veya dış abdominal fistula,
- Umbilikal, inguinal veya diğer abdominal herniler,
- İntra-abdominal tümorler
- İleus,
- Pulmoner hastalık (özellikle pnömoni),
- Sepsis,
- Çok yüksek hiperlipidemi,
- Periton diyalizi ile tedavi edilemeyen nadir üremi vakaları
- Kaşeksi ve ciddi kilo kaybı, özellikle beslenme ile yeterli protein desteğinin
alınamadığı vakalarda.
- Fiziksel veya zihinsel olarak periton diyalizini hekim tarafından tarif edildiği
şekilde uygulama kapasitesinde olmayan hastalar.
Periton diyalizi sırasında yukarıdaki durumlardan herhangi birinin gelişmesi durumunda,
tedavinin nasıl sürdürüleceğine hekim karar verir.
4. 4. Özel kullanım uyarıları ve önlemleri
Bu solüsyon periton diyalizi içindir ve intravenöz infüzyon için kullanılmamalıdır.
Bu solüsyon yalnızca aşağıdaki durumların dikkatli yarar-risk analizlerinin
yapılmasından sonra kullanılabilir:
-5-- Kusma ve/ veya diyareye bağlı olarak elektrolitlerin kaybı (bir süre için
potasyum içeren periton diyaliz solüsyonuna geçiş gerekli olabilir).
- Hiperparatiroidizm: Yeterli enteral kalsiyum desteği için tedavi kalsiyum içeren
fosfat bağlayıcıların ve/veya D vitamini uygulamasını da içermelidir.
- Hipokalsemi: Kalsiyum içeren fosfat bağlayıcıların ve/veya D vitamininin yeterli
enteral kalsiyum desteği sağlayamadığı durumda daha yüksek kalsiyum
konsantrasyonuna sahip bir diyaliz solüsyonuna bir süre için veya kalıcı olarak
geçiş gerekli olabilir.
- Digital tedavisi yapılan hastalar: Serum potasyum seviyesinin düzenli olarak
izlenmesi şarttır (Bkz. Bölüm 4.5). Ciddi hipokalemide potasyum içeren diyaliz
solüsyonunu kullanımı ve diyet için danışmanlık gerekli olabilir.
- Büyük polikistik böbreklere sahip hastalar.
Periton diyalizi sırasında proteinler, aminoasitler ve suda çözünen vitaminlerde kayıp
meydana gelir. Eksiklikleri önlemek için uygun bir diyet veya takviye sağlanmalıdır.
Periton zarının transport karakteristikleri uzun dönem peritoneal diyaliz sırasında
değişebilir, bu durum ilk olarak ultrafiltrasyonda kayıp olarak ortaya çıkar. Ciddi
vakalarda periton diyalizi durdurulmalı ve hemodiyalize başlanmalıdır.
Aşağıdaki parametrelerin düzenli izlenmesi tavsiye edilir:
- Aşırı hidrasyon ya da dehidrasyonun erken tanısı için vücut ağırlığı
- Serum sodyum, potasyum, kalsiyum, magnezyum, fosfat, asit baz durumu, kan
gazları ve kan proteinleri,
- Serum kreatinin ve üre
- Parathormon ve kemik metabolizmasının diğer göstergeleri,
- Kan şekeri
- Periton diyalizinde adaptasyonda rezidüel renal fonksiyon
Dışarı çekilen sıvı, berraklığı ve hacmi açısından kontrol edilmelidir. Abdominal
ağrı ile birlikte bulanıklık veya sadece abdominal ağrı ya da sadece bulanıklık peritonit
belirtileridir.
Enkapsüle Sklerozan Peritonit (ESP), nadiren ölümcül sonuçlara yol açabilen periton
diyalizi tedavisinin nadir bir komplikasyonu olarak kabul edilir.
Yaşlı hastalar
Yaşlı hastalarda periton diyalizine başlarken, bu hastalarda herni insidansının artmış
olduğu göz önünde bulundurulmalıdır.
Bu tıbbi ürün her 1000 mL’sinde 134 mmol sodyum ihtiva eder. Bu durum kontrollü
sodyum diyetinde olan hastalar için göz önünde bulundurulmalıdır.
4. 5. Diğer tıbbi ürünler ile etkileşimler ve diğer etkileşim şekilleri
Periton diyaliz solüsyonunun kullanımı, periton zarından diyaliz olabilen diğer ilaçların
-6-etkinliklerinde azalmaya sebep olabilir. Doz ayarlaması gerekli olabilir.
Serum potasyum seviyesinin fazla düşmesi digitale bağlı advers reaksiyonların sıklığını
arttırabilir. Potasyum seviyeleri digital tedavisi sırasında özellikle yakından izlenmelidir
(Bkz. Bölüm 4.4).
Diüretik ajanların kullanımı rezidüel diürezi sürdürmeye yardımcı olabilir, fakat
bunun yanı sıra su ve elektrolit dengesizlikleri ile neticelenebilir.
Diabetik hastalarda günlük insülin veya hipoglisemik ilaçların dozu, artmış glukoz yükü
dikkate alınarak ayarlanmalıdır.
Özel popülasyona ilişkin ek bilgiler
Veri bulunmamaktadır.
Pediyatrik popülasyon
Veri bulunmamaktadır.
4. 6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Doğum kontrol ilaçları ile etkileşimi bildirilmemiştir.
Gebelik dönemi
BALANCE solüsyonlarının gebe veya emzirme dönemindeki kadınlarda kullanımına
ilişkin yeterli veri mevcut değildir. Hayvanlar üzerinde yapılan çalışmalar, gebelik/
ve-veya/ embriyonal/ fetal gelişim/ ve-veya/ doğum/ ve-veya/ doğum sonrası gelişim
üzerindeki etkiler bakımından yetersizdir (Bkz. Bölüm 5.3). İnsanlara yönelik
potansiyel risk bilinmemektedir.
Gebe kadınlara verilirken tedbirli olunmalıdır. Potansiyel yarar/ risk değerlendirmesi
sonrasında kullanılması gerekmektedir.
Laktasyon dönemi
BALANCE solüsyonlarının bileşenleri anne sütüne geçmektedir. Bununla beraber, uygun
tedavi ile bebekte hiçbir yan etki beklenmez. Emzirmenin bebek için faydası ve tedavinin
anneye olan faydası göz onunda bulundurularak emzirmeye geçici olarak ara verilmesi
değerlendirilebilir.
Üreme yeteneği/ Fertilite
Üreme yeteneği/ Fertilite üzerindeki olası etkilere yönelik herhangi bir klinik veri mevcut
değildir. Bununla birlikte, terapötik kullanımda fertilite üzerinde herhangi bir etki
beklenmemektedir.
-7-4. 7. Araç ve makine kullanımı üzerindeki etkiler
BALANCE’ın araç ve makine kullanma yeteneği üzerinde herhangi bir etkisi
bulunmamaktadır.
4. 8. İstenmeyen etkiler
BALANCE, insan kanında bulunan elektrolitlere benzeyen içerikte bir solüsyondur.
Ayrıca solüsyonun fizyolojik pH değerine benzerlik gösteren nötral bir pH’ı vardır.
Olası yan etkiler periton diyaliz tekniğinin kendisinden kaynaklanabilir veya solüsyon
tarafından indüklenebilir.
Sıklık şu şekilde tarif edilmiştir: çok yaygın (≥ 1/10); yaygın (≥ 1/100 ve <1/10);
yaygın olmayan (≥1/1.000 ve < 1/100); seyrek (≥1/10.000 ve <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor).
Periton diyaliz solüsyonundan kaynaklanan potansiyel advers reaksiyonlar:
Endokrin hastalıklar
Bilinmiyor: Kemik metabolizmasında potansiyel bozuklukların görüldüğü sekonder
hiperparatiroidizm
Metabolizma ve beslenme hastalıkları
Yaygın: Artmış şeker seviyeleri; hiperlipidemi; periton diyaliz solüsyonundan
devamlı glukoz alımına bağlı olarak vücut ağırlığında artış.
Kardiyak hastalıklar
Yaygın olmayan: Taşikardi.
Vasküler hastalıklar
Yaygın olmayan: Hipotansiyon; hipertansiyon.
Solunum, göğüs bozuklukları ve mediastinal hastalıklar
Yaygın olmayan: Dispne
Böbrek ve idrar yolu hastalıkları
Çok yaygın: Elektrolit dengesi bozuklukları (Örn: Hipokalemi)
Yaygın olmayan: Hipokalsemi
Genel bozukluklar ve uygulama bölgesine ilişkin hastalıklar
Yaygın olmayan: Baş dönmesi; ödem; vücut ağırlığında hızlı azalma (dehidrasyon)
veya artış (hidrasyon) şeklinde görülen hidrasyon bozuklukları. Daha yüksek glukoz
konsantrasyonlarını kullanırken ciddi dehidrasyon görülebilir.
Periton diyaliz tekniğinden kaynaklanan potansiyel advers reaksiyonlar:
-8-Enfeksiyonlar ve enfestasyonlar
Çok yaygın: Peritonit, diyalizatın bulanık olmasıyla kendini belli eder. Ardından abdominal
ağrı, ateş ve genel halsizlik oluşabilir veya çok nadir durumlarda sepsis görülebilir. Hastanın
derhal tıbbi destek alması gerekir. Bulanık diyalizat içeren torba steril bir kapakla kapatılmalı
ve mikrobiyal kontaminasyon ve beyaz kan hücre sayımı açısından analiz edilmelidir.
Çok yaygın: Kateter çıkış yeri ile tünelde enfeksiyon. Böyle bir durumda en kısa
zamanda ilgili doktora danışılmalıdır.
Çok seyrek: Sepsis
Solunum, göğüs bozuklukları ve mediastinal hastalıklar
Yaygın: Omuz ağrısı
Bilinmiyor: Diyaframın yükselmesi nedeniyle dispne
Gastrointestinal hastalıklar
Çok yaygın: Herni
Yaygın: Abdominal distansiyon ve şişkinlik hissi.
Yaygın olmayan: Diyare, konstipasyon.
Bilinmiyor: Enkapsüle Sklerozan Peritonit (ESP)
Genel bozukluklar ve uygulama bölgesine ilişkin hastalıklar
Çok yaygın: Katater çıkış bölgesinde kızarıklık, ödem, eksüdasyonlar, kabuklanma ve
ağrı.
Yaygın: Diyaliz solüsyonunun içeri ve dışarı akış bozuklukları
Bilinmiyor: Genel halsizlik
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4. 9. Doz aşımı ve tedavisi
Aşırı doz ile ilgili olarak acil herhangi bir durum rapor edilmemiştir.
Yüksek miktarda dolumu yapılan diyaliz solüsyonunun fazla kısmı kolayca boş bir
torbaya çekilebilir. Buna rağmen, torba değişimleri çok sık veya çok hızlı
yapıldığında, acil tıbbi müdahale gerektiren dehidrasyon ve/ veya elektrolit
bozuklukları durumları meydana gelebilir. Bir değişimin unutulması durumunda ilgili
hekim veya diyaliz merkezi ile iletişime geçilmelidir.
Hatalı dengeleme hiperhidrasyona veya dehidrasyona ve elektrolit bozukluklarına yol
açabilir. BALANCE’ın aşırı dozda kullanılmasının sonucu olarak dehidrasyon meydana
gelmesi muhtemeldir. Dozajın altında tedavi, tedavinin aksaması veya kesilmesi;
periferal ödem, kardiyak dekompansasyon ve/ veya diğer üremi semptomlarının eşlik
ettiği hayati tehlike arz eden hiperhidrasyona sebep olabilir.
-9-Acil tedavi ve yoğun bakım için genel olarak kabul edilen kurallar uygulanmalıdır.
Hasta acil hemodiyaliz yapılmasına ihtiyaç duyabilir.
5. FARMAKOLOJİK ÖZELLİKLER
5. 1. Farmakodinamik özellikler
Farmakoterapötik grup: Peritonal diyalitikler, hipertonik çözeltiler
ATC kodu: B05D B
BALANCE herhangi bir nedenden kaynaklanan son dönem böbrek yetmezliğinin
tedavisinde intraperitoneal olarak uygulanan laktat tamponlu, glukoz içeren bir elektrolit
solüsyondur.
Sürekli ayaktan periton diyalizinin (CAPD) karakteristiği, periton boşluğunda sürekli
olarak genellikle yaklaşık 2 litre diyaliz solüsyonunun bulunmasıdır. Bu diyaliz
solüsyonu günde 3- 5 kez taze solüsyon ile yer değiştirilir.
Her periton diyaliz tekniğinin temel prensibi, solütlerin ve suyun kan ve diyaliz
solüsyonu arasında fizikokimyasal özelliklerine göre difüzyon veya konveksiyon ile yer
değişimine olanak veren “peritoneum”un yarı geçirgen bir membran olarak
kullanılmasıdır.
Solüsyonun elektrolit profili temelde serum fizyolojik ile aynıdır, intraperitoneal
madde ve sıvı alışverişi yoluyla renal replasman tedavisi için üremik hastalarda
kullanılmak üzere adapte edilmiştir (örneğin potasyum içeriği).
Bu diyaliz çözeltisinin kalsiyum konsantrasyonu 1,25 mmol/L’dir.Bu konsantrasyonun
kalsiyum içeren fosfat bağlayıcılar ve/veya D vitamini ile eş zamanlı tedavi sırasında
hiperkalsemi riskini azalttığı gösterilmiştir.
Normalde idrar ile elimine edilen üre ve kreatinin gibi üremik atık maddeler, inorganik
fosfat, ürik asit, diğer solütler ve su vücuttan diyaliz solüsyonuna geçer.
Sıvı dengesi, farklı glukoz konsantrasyonlarına sahip solüsyonların uygulanması ve daha
verimli sıvı çekişi (ultrafiltrasyon) ile sürdürülebilir.
Son dönem böbrek yetmezliğinde sekonder olarak gelişen metabolik asidoz
solüsyondaki laktat ile dengelenir. Laktatın tamamen metabolizasyonu bikarbonat
oluşumu ile neticelenir.
5. 2. Farmakokinetik özellikler
Genel özellikler
Emilim:
Üremik atık ürünleri (örn. üre, kreatin, ürik asit), inorganik fosfat ve sodyum,
potasyum, kalsiyum ve magnezyum gibi elektrolitler diffüzyon ya da konveksiyon
-10-yolu ile vücuttan diyaliz solüsyonuna geçer.
Dağılım:
Diyalizattaki glukoz, BALANCE’da ozmotik bir ajan olarak kullanılır. Diyaliz
solüsyonu ve ekstraselüler sıvı arasındaki difüzyon gradyentini azaltarak yavaşça
absorbe olur. Bekleme zamanının başında maksimal olan ultrafiltrasyon yaklaşık 2-3
saatte pik değere ulaşır. Sonrasında absorpsiyon, ultrafiltratın progresif kaybı ile
başlar. 4 saat sonrasında ultrafiltrat ortalaması 100 mL’dir. 6 saatlik diyaliz
periyodunda diyalizat glukozunun %60-80 kadarlık kısmı absorbe olur.
Tamponlama ajanı olarak kullanılan laktatın, 6 saatlik bir bekleme süresi sonrasında
neredeyse tamamı absorbe olur.
Biyotransformasyon:
Normal hepatik fonksiyonlu hastalarda ara metabolitlerin normal değerlerinin gösterdiği
üzere laktat, hızla metabolize edilir.
Kalsiyum transferi; diyaliz solüsyonundaki glukoz konsantrasyonuna, çıkan sıvının
hacmine, serum iyonize kalsiyumuna ve diyaliz solüsyonundaki kalsiyum
konsantrasyonuna bağlıdır. Glukoz konsantrasyonu, çıkan sıvının hacmi, serum
iyonize kalsiyumu arttıkça ve diyaliz solüsyonundaki kalsiyum konsantrasyonu
azaldıkça hastadan diyalizata kalsiyum transferi artar.
Günde 1,25 mmol/L kalsiyum konsantrasyonundaki, üç adet %1,5 glukoz içeren ve
bir adet %4,25 glukoz içeren tipik bir SAPD tedavisinin, günde 160 mg’a kadar
kalsiyumu uzaklaştırdığı ve hiperkalsemi riski olmaksızın kalsiyum içeren oral ilaçların
ve D vitaminin alınabilmesine olanak sağladığı tahmin edilmektedir.
Eliminasyon:
Geçerli değil.
Doğrusallık/doğrusal olmayan durum:
Geçerli değil.
5. 3. Klinik öncesi güvenlilik verileri
BALANCE ile preklinik toksisite çalışmaları yapılmamıştır. Ürün içeriğindeki
elektrolitler ve glukoz insan plazmasındaki fizyolojik bileşenlerdir. Dolayısıyla,
endikasyonlar, kontrendikasyonlar ve dozaj önerileri uygun şekilde takip edildiği
müddetçe herhangi bir toksik etki beklemez.
6. FARMASÖTİK BİLGİLER
6. 1. Yardımcı maddelerin listesi
Enjeksiyonluk su
Hidroklorik asit
-11-Sodyum hidroksit
Sodyum hidrojen karbonat
6. 2. Geçimsizlikler
Geçimsizlik ve kontaminasyon riskinden dolayı diğer ilaçlar yalnızca hekim tarafından
reçetelendiğinde kullanılmalıdır.
Bu ilaç, bölüm 6.6'da belirtilen diğer tıbbi ürünlerin haricindekilerle karıştırılmamalıdır.
6. 3. Raf ömrü
24 ay
Bölüm 4.2’de açıklandığı şekilde hazırlanan ve herhangi bir ilaç edilmeyen kullanıma hazır
çözeltinin raf ömrü:
Kullanım esnasındaki kimyasal ve fiziksel stabilitesi 20° C’de 24 saattir.
6. 4. Saklamaya yönelik özel tedbirler
25° C altındaki oda sıcaklığında saklanmalıdır. 4° C’nin altında saklamayınız.
6. 5. Ambalajın niteliği ve içeriği
Çift bölmeli torba
Laktat solüsyonu: glukoz temelli elektrolit solüsyonu = 1:1
Çift bölmeli torba sistemi: Çok tabakalı poliolefin torbalarından yapılmış koruyucu
torba içinde non-PVC çift bölmeli solüsyon torbası.
stay•safe balance sistemde çift odacıklı bir torba sistemi, poliolefinlerden
yapılmış bir hat sistemi, döner düğmeli (polipropilen) bir sistem bağlantısı (DİSK) ve
yine çok tabakalı poliolefin filmden yapılmış bir drenaj torbası bulunmaktadır.
sleep•safe balance sisteminde çift bölmeli torba sistemi ve polipropilenden oluşan
bir torba bağlantısı bulunmaktadır.
Safe• Lock balance sisteminde çift bölmeli torba sistemi ve polikarbonattan oluşan
bir torba bağlantısı bulunmaktadır.
Ambalaj boyutları:
stay•safe
2000 mL’lik 4 torba
2500 mL’lik 4 torba
sleep•safe
3000 mL’lik 4 torba
5000 mL’lik 2 torba
-12-Safe• Lock
5000 mL’lik 2 torba
Tüm ambalajlar piyasada bulunmayabilir.
6. 6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği” ne uygun olarak imha
edilmelidir.
Kullanıma Yönelik Talimatlar
Sadece tek kullanım içindir. Solüsyonun kullanılmayan kısmı imha edilmelidir.
Sürekli ayaktan periton diyalizi (SAPD) için stay•safe sistemi: stay•safe için ilk olarak
solüsyon torbası vücut sıcaklığına kadar ısıtılır. Isıtma bir ısıtıcı tepsi ile yapılır. 2000
mL bir torba için 22ºC’de ısıtma süresi, yaklaşık 120 dakikadır. Sıcaklık kontrolü
otomatik olarak yapılır ve 39ºC ± 1 ºC’ye ayarlanır. Bölgesel olarak fazla ısıtmaya
sebep olabileceği için bu amaçla mikrodalga fırın kullanılmamalıdır. Kullanımdan
önce torbanın iki bölmesindeki solüsyonlar karıştırılmalıdır.
1. Solüsyonun hazırlanması:
• Isınmış solüsyon torbası kontrol edilir (etiket, son kullanma tarihi,
solüsyonun berraklığı, torba ve koruyucu torbanın hasar görüp görmediği,
dikişlerin bütünlüğü).
• Torba sert bir zemine konur.
• Koruyucu torba ve dezenfeksiyon kapağının ambalajı açılır.
• Eller antimikrobiyal bir losyon ile yıkanır.
• Torba koruyucu torba üzerine konur ve kenarından yana doğru orta dikiş açılana
kadar kıvrılır. İki bölmede bulunan solüsyonlar otomatik olarak karışır.
• Daha sonra torba üst kenardan aşağı doğru alttaki üçgen kısmın dikişleri
tamamen açılana kadar kıvrılır.
• Tüm bölmelerin tamamen açık olup olmadığı kontrol edilir.
• Solüsyonun berraklığı ve sızıntı olup olmadığı kontrol edilir.
2. Torba değişiminin hazırlanması:
• Solüsyon torbası infüzyon askısının üst deliğine asılır, solüsyon torbasının tüp
hattı açılır ve DİSK organizere yerleştirilir. Drenaj torbasına giden hat sistemi
açıldıktan sonra, drenaj torbası infüzyon askısının alt deliğine asılır.
• Kateter konektörü organizerin iki ucundan birine yerleştirilir.
• Yeni dezenfeksiyon kapağı diğer boş uca yerleştirilir.
• Eller dezenfekte edilir ve DİSK’ten koruma kapağı çıkarılır.
-13-• Kateter konektörü DİSK’e bağlanır.
3. Boşaltım:
• Kateter ara bağlantısı klempi açılır. Boşaltım başlar:
 Pozisyon 
4. Yıkama:
• Boşaltım işlemi tamamlandıktan sonra solüsyon torbası ve DİSK arasındaki hat
drenaj torbasına taze solüsyon akıtılarak yıkanır(yaklaşık 5 saniye).
 Pozisyon 
5. Dolum:
• Kontrol düğmesi çevrilerek dolum başlatılır:
 Pozisyon 
6. Güvenlik adımı:
• Pin, kateter bağlantısına takılarak kateter ara bağlantısı kapatılır.
 Pozisyon 
7. Bağlantının açılması:
• Yeni dezenfeksiyon kapağının koruma kapağı çıkarılır ve eskisine vidalanır.
• Kateter konektörü, DİSK’ten çevrilerek ayrılır ve yeni dezenfeksiyon kapağına
vidalanarak takılır.
8. DİSK’in kapatılması:
• Organizerin sağ tarafında bulunan, kullanılmış dezenfeksiyon kapağının
koruyucu kapağının açık ucu ile DISK kapatılır.
9. Boşaltılmış diyalizatın bulanıklığı ve ağırlığı kontrol edilir, sıvı berrak ise imha
edilir.
Aletli periton diyalizi (APD) için sleep•safe sistemi: Solüsyon torbası, bir cihaz ile
birlikte kullanılır. Isıtma işlemi bu cihazın ısıtıcısı tarafından otomatik olarak
gerçekleştirilir.
Solüsyonun ısıtılma işlemi tamamlandıktan sonra torba değişimine başlanır.
3000 mL sleep•safe sistemi
1. Solüsyonun hazırlanması: stay•safe sistemine bakınız
2. Torbanın hat sistemi açılır.
3. Koruma kapağı çıkarılır.
4. Torba konektörü, sleep•safe cycler cihazının boş bir tepsi portuna yerleştirilir.
5. Torba şimdi sleep•safe set ile kullanıma hazırdır.
-14-5000 mL sleep•safe sistemi
1. Solüsyonun hazırlanması:
• Solüsyon torbası kontrol edilir (etiket, son kullanma tarihi, solüsyonun
berraklığı, torba ve koruyucu torbanın hasar görüp görmediği, dikişlerin
bütünlüğü).
• Torba sert bir zemine konur.
• Koruyucu torba açılır.
• Eller antimikrobiyal bir losyon ile yıkanır.
• Orta dikiş ve torba konektörü açılır.
• Torba koruyucu torba üzerine konur, diagonal köşeden torba konektörüne doğru
torba kıvrılır. Orta dikiş açılır.
• Küçük bölmenin dikişi açılana kadar devam edilir.
• Tüm dikişlerin tamamen açık olup olmadığı kontrol edilir.
• Solüsyonun berraklığı ve sızıntı olup olmadığı kontrol edilir.
2. Torbanın hat sistemi açılır.
3. Koruma kapağı çıkarılır.
4. Torba konektörü, sleep•safe cycler cihazının boş bir tepsi portuna yerleştirilir.
5. Torba şimdi sleep•safe set ile kullanıma hazırdır.
Aletli periton diyalizi (APD) için Safe•Lock sistemi: Solüsyon torbası, bir cihaz ile
birlikte kullanılır. Isıtma işlemi bu cihazın ısıtıcısı tarafından otomatik olarak
gerçekleştirilir.
Solüsyonun ısıtılma işlemi tamamlandıktan sonra torba değişimine başlanır.
1- Solüsyonun hazırlanması: 5000 mL sleep•safe sistemine bakınız
• Konektörün (1) koruyucu kapağı, bağlantı hattından çıkarılır.
2- Bağlantı hattı ile torba arasındaki bağlantıları yapılır.
3- Hattı ve PİN’i her iki tarafa 90º den fazla bükerek iç kilidi kırılır.
4- Torba artık kullanıma hazırdır.
Tüm uygulama sistemleri için geçerli genel kullanma talimatları:
Kullanıma hazır solüsyon hemen kullanılmalıdır, bunun mümkün olmadığı
durumlarda ise karıştırma sonrası maksimum 24 saat içinde kullanılmalıdır.
Plastik kaplar nakliye ve depolama esnasında nadiren zarar görebilir. Bu durum
kontaminasyona ve diyaliz solüsyonunda mikroorganizmaların üremesine neden
olabilir. Torbalar bağlantılar yapılmadan ve periton diyalizi kullanılmadan önce
herhangi bir hasara karşı dikkatlice kontrol edilmelidir. Bağlantılarda, kapanışta,
torbanın birleşim noktaları ve köşelerde küçük de olsa herhangi bir hasarın
kontaminasyona yol açmış olabileceği dikkate alınmalıdır. Hasar görmüş veya içeriği
-15-bulanık olan torbalar kesinlikle kullanılmamalıdır.
Bu solüsyon yalnızca berraksa ve torbası zarar görmemiş ise kullanılmalıdır.
Koruyucu torba sadece uygulama öncesinde açılmalıdır.
İki solüsyon karıştırılmadan kullanılmamalıdır.
Enfeksiyon riskini azaltmak için diyalizat değişimi sırasında da aseptik koşullar
sürdürülmelidir.
Periton diyaliz çözeltisine başka ilaçların ilave edilmesi
Diğer ilaçlar, yalnızca tıbbi olarak reçete edildiği durumda, aseptik koşullar altında
ilave edilmelidir.
Diyaliz çözeltisi ve ilave edilen ilaçlar arasında uyumsuzluk riski sebebiyle, sadece
aşağıdaki ilaçlar hekim tarafından reçete edildiğinde belirtilen konsantrasyona kadar
olmak üzere ilave edilebilir: Heparin 1000 I.U./L, insülin 20 I.U/L, vankomisin
1000 mg/L, teikoplanin 400 mg/L, sefazolin 500 mg/L, seftazidim 250 mg/L,
gentamisin 8 mg/L. İyice karıştırıldıktan ve bulanıklık veya parçacıkların
olmadığından emin olunduktan sonra ve zaman geçirmeden solüsyon kullanılmalıdır,
saklama yapılamaz.
7. RUHSAT SAHİBİ
FRESENIUS MEDİKAL HİZMETLER A.Ş.
Rüzgarlıbahçe mah. Cumhuriyet Cad. Hasoğlu Plaza
No: 39, Kat: 7, 34805 Kavacık / İstanbul / TÜRKİYE
Tel :(0216) 680 29 86
Faks :(0216) 680 29 88
8. RUHSAT NUMARASI(LARI)
119/46
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 23.03.2006
Ruhsat yenileme tarihi: 25.03.2011
10. KÜB’ÜN YENİLENME TARİHİ
-16-