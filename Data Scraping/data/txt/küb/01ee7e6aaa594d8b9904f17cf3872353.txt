1 
 KISA  ÜRÜN BİLGİSİ  
1. BEŞERİ  TIBBİ  ÜRÜNÜN ADI 
 
PSORCUTAN® Beta 50 mcg/g + 500 mcg/g Jel  
2. KALİTATİF  VE KANTİTATİF  BİLEŞİMİ  
Etkin  madde:  
1 g jel: 
50 mikrogram kalsipotriole eşdeğer 52,2 mikrogram kalsipotriol monohidra t  
ve 
0,5 mg betametazon a eşdeğer 0,643 mg betametazon dipropiyonat  
 
içerir.  
 
Yardımcı  maddeler:  
Butil hidroksi  toluen (E321)  ............... 160 mikrogram/g  jel 
 
Yardımcı  maddelerin  tam listesi  için 6.1’e  bakınız. 
 
3. FARMASÖTİK  FORM  
 
Jel 
Berrağa  yakın, renksiz  ila hafif  beyazımsı  jel 
 
4. KLİNİK  ÖZELLİKLER  
 
4.1. Terapötik  endikasyonlar  
 
• Yetişkinlerde  kafa derisi  psoriasisinin  topikal  tedavisinde, 
• Yetişkinlerde hafif ila orta derecede “kafa derisi dışındaki” plak psoriasis vulgarisin topikal  
tedavisinde  endikedir.  
4.2. Pozoloji  ve uygulama  şekli  
Pozoloji/uygulama sıklığı ve süresi:  
PSORCUTAN® etkilenen bölgelere günde 1 kez uygulanır. Önerilen tedavi süresi kafa derisi  
bölgeleri için 4 hafta ve “kafa derisi dışındaki” bölgeler için 8 haftadır. Bu periyottan sonra  
tedaviye  devam  edilmesi ya da tedavinin  tekrar  başlatılması gerekiyorsa, tedaviye tıbbi 
görüşten sonra  ve düzenli tıbbi  gözetim altında  devam edilmelidir.  
 
Kalsipotriol içeren  tıbbi ürünler  kullanıyorken, maksimum günlük  doz 15 gramı  
geçmemelidir.  Kalsipotriol içeren  medikal  ürünler  vücut  yüzey  alanının  %30’unu 
aşmamalıdır  (Bölüm 4.4’e  bakınız).  
 
Kafa derisinde  kullanılıyorsa  
Etkilenen tüm kafa derisi bölgeleri PSORCUTAN® ile tedavi edilebilir. Genellikle günde 1 g 
ve 4 g arasında  bir miktar  kafa derisi  tedavisi için  yeterlidir  (4 g bir çay kaşığına  karşılık  
gelir).  
2 
 Uygulama şekli:  
PSORCUTAN® doğrudan yüze veya gözlere uygulanmamalıdır. Optimum etkiyi elde etmek  
için, PSORCUTAN® uygulandıktan hemen sonra duş alınmaması ya da banyo yapılmaması  
veya  kafa derisi uygulaması durumunda saçın yıkanmaması önerilmektedir. PSORCUTAN® 
gece veya  gün boyunca  deride kalmalıdır.  
 
Şişe kullanılmadan önce çalkalanmalı ve etkilenmiş bölgeye PSORCUTAN® uygulanmalıdır. 
Eller  kullanım sonrasında  yıkanmalıdır.  
 
Özel  popülasyonlara ilişkin  ek bilgiler:  
Böbrek/Karaciğer yetmezliği:  
PSORCUTAN®’ın ağır derecede böbrek  yetmezliği  ya da ağır derecede karaciğer  hastalığı olan 
hastalarda güvenliliği ve etkililiği değerlendirilmemiştir.  
 
Pediyatrik  popülasyon:  
PSORCUTAN®’ın 18 yaşın  altındaki  çocuklarda güvenliliği  ve etkinliği belirlenmemiştir.  12 ila  
17 yaş arasındaki  çocuklar  için halihazırda  mevcut  veriler  Bölüm  4.8 ve Bölüm  5.1’de  
verilmiştir; ancak  pozolojiye  ilişkin  herhangi bir  öneri  yapılamamaktadır.  
 
4.3. Kontrendikasyonlar  
 
Bileşiminde  bulunan maddelerden  herhangi  birine  karşı  aşırı duyarlılığı olduğu bilinen  
hastalarda kontrendikedir. 
 
PSORCUTAN® eritrodermik,  eksfoliyatif  ve püstüler  psoriasiste  kontrendikedir. 
 
Kalsipotriol içeriği  nedeniyle, PSORCUTAN® kalsiyum  metabolizması bozukluğu olduğu  
bilinen  hastalarda kontrendikedir  (bkz.  Bölüm  4.4). 
 
Kortikosteroid içeriği nedeniyle PSORCUTAN® şu durumlarda kontrendikedir: Derinin viral  
(örn., herpes veya varicella) lezyonları, fungal veya bakteriyel deri enfeksiyonları, parazite  bağlı  
enfeksiyonlar,  tedavi  alanında  tüberküloz  ile ilişkili klinik tablo,  perioral  dermatit,  deride atrofi, 
striae atrophicae, derideki venlerin incelmesi, ichthyosis, acne vulgaris, acne  rosacea,  rosacea,  
ülserler  ve yaralar  (bkz. Bölüm  4.4). 
 
4.4 Özel  kullanım  uyarıları  ve önlemleri  
 
Endokrin sistem  üzerine  etkiler: 
Sistemik  emilim nedeni  ile topikal  kortikosteroid tedavisi  sırasında  da, sistemik  kortikosteroid  
tedavisi  ile ilişkili adrenokortikal  supresyon veya diabetes  mellitusun  metabolik  kontrolü 
üzerine etki  gibi advers reaksiyonlar  ortaya çıkabilir.  
 
Kortikosteroidlerin  sistemik  emilimini artırdığından kapalı  pansuman uygulamasından  
kaçınılmalıdır.  Kortikosteroidlerin  sistemik  emilimini artırdığından geniş  hasarlı  deri 
bölgelerine  veya  mukoz  membranlara ya da deri kıvrım  yerlerine  uygulamadan kaçınılmalıdır  
(bkz.  Bölüm  4.8). 
 
Kafa derisine uygulanan PSORCUTAN® ve vücuda uygulanan PSORCUTAN® BETA 
merhem ‘in yüksek dozlarının kombinasyonunu kullanan, yaygın kafa derisi ve yaygın vücut 
psoriasisi  olan hastalarda yapılan  bir çalışmada,  4 haftalık  tedavi  sonrasında  32 hastanın  
3 
 5’i adenokortikotropik hormona (ACTH) kortizol yanıtında sınırda azalma göstermiştir (bkz.  
Bölüm  5.1). 
 
Kalsiyum  metabolizması üzerine etkiler:  
Maksimum günlük doz (15 g) aşılırsa kalsipotriol içeriği nedeni ile hiperkalsemi oluşabilir.  
Tedavi kesildiğinde, serum kalsiyum düzeyi normale döner. Kalsipotriol ile ilgili önerilere  
uyulduğunda hiperkalsemi riski minimumdur. Vücut yüzey alanının %30’undan fazlasının  
tedavi  edildiği durumlardan kaçınılmalıdır.  (bkz. Bölüm  4.2) 
 
Lokal  advers  reaksiyonlar:  
PSORCUTAN®, potent bir grup III steroid içermektedir ve PSORCUTAN®’ın diğer 
steroidler ile  eşzamanlı  olarak  aynı uygulama  bölgesinde  kullanılmasından  kaçınılmalıdır.  
 
Yüz derisi  ve genitaller  kortikosteroidlere  çok hassastırlar.  Bu tıbbi ürün, bu bölgelerde  
kullanılmamalıdır.  
 
PSORCUTAN®’ı yüze, ağza ve gözlere uygulamaması ve bu bölgelere kazara bulaştırmaması  
için hasta ürünün doğru kullanılması hakkında doğru bilgilendirilmelidir. PSORCUTAN®’ın 
bu            bölgelere  kazara bulaştırılmaması için  her uygulamadan sonra eller  yıkanmalıdır.  
 
Eşlik  eden  deri enfeksiyonları:  
Lezyonlar,  sekonder  enfeksiyona  maruz  kalırlarsa,  antimikrobiyal  tedavi  ile tedavi  
edilmelidir.  Bununla  birlikte  enfeksiyon kötüleşirse,  kortikosteroidler  ile tedavi  
durdurulmalıdır  (bkz. Bölüm 4.3). 
 
Tedavinin bırakılması: 
Psoriasisin topikal kortikosteroidler ile tedavisinde, tedavi bırakıldığında jeneralize püstüler  
psoriasis  veya yoksunluk etkilerinin  ortaya  çıkma  riski olabilir.  Bu nedenle  tedavi  
sonrasındaki  dönemde  tıbbi  gözetim sürdürülmelidir. 
 
Uzun  süreli  kullanım:  
Uzun  süreli  kullanım  ile birlikte,  kortikosteroide  bağlı  lokal  ve sistemik  advers  
reaksiyonlarda  artış riski vardır.  Kortikosteroidin uzun süreli  kullanımına  bağlı  advers  
reaksiyonlar  görüldüğünde  tedavi  bırakılmalıdır  (bkz. Bölüm  4.8). 
 
Değerlendirilmemiş  kullanım:  
PSORCUTAN®’ın guttate  psoriasiste  kullanımına  ilişkin  deneyim  bulunmamaktadır. 
 
Eşzamanlı  tedavi  ve UV maruziyeti: 
Vücut psoriasis lezyonları için PSORCUTAN® BETA merhem , kafa derisi psoriasis 
lezyonları  için kullanılan  PSORCUTAN® ile kombinasyon halinde  kullanılmaktadır.  Buna  
karşın, PSORCUTAN®’ın aynı tedavi  bölgesine  uygulanan diğer  topikal  anti-psoriatik  
ürünler, sistemik kullanılan diğer anti- psoriatik tıbbi ürünler ya da fototerapi ile kombinasyon 
halinde  kullanılmasına  ilişkin  sınırlı deneyim bulunmaktadır. 
 
PSORCUTAN® tedavisi sırasında, doktorların hastalarına doğal ya da suni güneş ışığına aşırı  
maruz kalmaktan  kaçınmaları  ya da maruziyeti  sınırlamaları konusunda  tavsiyelerde  
bulunmaları önerilmektedir. Topikal kalsipotriol UV radyasyonu ile birlikte  ancak doktor ve  
hasta bu tedavinin  potansiyel  yararlarının  potansiyel  risklerine  üstün olduğunu  
değerlendirdiğinde  kullanılmalıdır  (bkz. Bölüm  5.3). 
4 
 Yardımcı  maddelere karşı  advers  reaksiyonlar:  
PSORCUTAN®, polioksipropilen- 11-stearil eter yardımcı maddesinin içinde yardımcı madde  
olarak  butil hidroksi  toluen (E321)  içermektedir.  Butil hidroksi  toluen, lokal  deri 
reaksiyonlarına (örn., kontak dermatite) ya da gözlerde ve mukoz membranlarda irritasyona  
sebebiyet  verebilir.  
 
4.5 Diğer tıbbi  ürünler  ile etkile şim ve diğer  etkileşim  şekilleri  
 
PSORCUTAN® ile herhangi  bir etkileşim çalışması  yürütülmemiştir.  
4.6 Gebelik  ve laktasyon  
Genel  tavsiye  
Gebelik  kategorisi:  C’dir.  
 
Çocuk  doğurma  potansiyeli  bulunan kadınlar/Doğum  kontrolü  (Kontrasepsiyon)  
PSORCUTAN®’ın çocuk  doğurma  potansiyeli  bulunan kadınlarda  kullanımına  ilişkin  veri 
mevcut  değildir. 
 
Gebelik  dönemi  
PSORCUTAN®’ın gebe  kadınlarda  kullanımına  ilişkin  yeterli  veri mevcut  değildir. 
Glukokortikoidler  ile hayvanlar  üzerinde  yapılan  araştırmalar  üreme toksisitesinin  bulunduğunu  
göstermekle  birlikte  (bkz.  Bölüm  5.3), çeşitli epidemiyolojik  çalışmalar  (300’den az gebelik 
sonucu) gebelik sırasında kortikosteroidler ile tedavi edilen kadınların bebekleri arasında 
konjenital anomaliler ortaya koymamıştır. İnsanlara yönelik potansiyel risk bilinmemektedir. Bu 
nedenle PSORCUTAN® gebelikte ancak potansiyel yararları potansiyel  risklerine  karşı 
değerlendirilerek kullanılmalıdır.  
 
Laktasyon  dönemi  
Betametazon  anne sütüne  geçer;  ancak  terapötik  dozda  bebeğin  advers  etki riski altında  
kalması  olası değildir. Kalsipotriolün anne  sütü ile atılımıyla  ilgili veri yoktur. 
 
Emziren  kadınlara  PSORCUTAN® reçete ediliyorken dikkatli  olunmalıdır.  Hastalar  emzirirken  
memelerine  PSORCUTAN® sürmemeleri  konusunda  bilgilendirilmelidir.  
 
Üreme yeteneği/Fertilite  
Kalsipotriol ya da betametazon  dipropiyonatın oral dozları  ile sıçanlar  üzerinde  yapılan  
çalışmalar,  erkek  ve dişi fertilitesinde  herhangi  bir azalma göstermemiştir  (bkz. Bölüm  5.3). 
 
4.7 Araç ve  makine  kullanımı  üzerindeki  etkiler 
 
PSORCUTAN®’ın araç ve makine  kullanma  becerisi  üzerine  bir etkisi yoktur  ya da ihmal 
edilecek  düzeydedir.  
 
4.8 İstenmeyen  etkiler  
 
Advers reaksiyonların sıklık değerlendirmesi onay sonrası güvenlilik çalışmaları dahil klinik  
çalışmalardan  elde edilen  verilerin  ve spontan bildirimlerin  birleştirilmiş  analizini  temel  
almaktadır.  
5 
 Tedavi  sırasında  en sık bildirilen  advers  reaksiyon kaşıntıdır. 
Advers reaksiyonlar MedDRA Sistem Organ Sınıfına (SOC) göre listelenmiş olup, her bir  
advers reaksiyon en sık bildirilenden başlanarak listelenmektedir. Advers reaksiyonlar, her bir  
sıklık  grubu içinde  azalan  ciddiyet  sırasına  göre sunulmaktadır.  Sıklıklar  şu şekilde  
tanımlanmaktadır: Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila 
<1/100);  seyrek  (≥1/10.000 ila <1/1000);  çok seyrek  (<1/10.000),  bilinmiyor  (eldeki  verilerden  
yola çıkarak tahmin edilemiyor). 
 
Enfeksiyonlar  ve enfestasyonlar  
Yaygın olmayan:  
Deri enfeksiyonu*, folikülit  
 
Bağışıklık  sistemi  hastalıkları  
Seyrek:  
Hipersensitivite  
 
Göz hastalıkları  
Yaygın olmayan:  
Gözde  irritasyon  
 
Deri  ve deri altı doku hastalıkları  
Yaygın:  
Kaşıntı 
 
Yaygın olmayan:  
Psoriasisin  alevlenmesi,  dermatit,  eritem,  döküntü**, akne,  deride  yanma  hissi,  deride  
iritasyon, deride  kuruluk 
 
Seyrek:  
Deride stria’lar,  derinin pul  pul dökülmesi  
Bilinmiyor: Saç renginde  değişiklikler*** 
Genel  bozukluklar  ve uygulama  bölgesine  ilişkin  hastalıklar  
Yaygın olmayan:  
Uygulama  yerinde  ağrı**** 
 
Seyrek:  
Yoksunluk etkisi  
 
* Bakteriyel,  fungal  ve viral deri enfeksiyonlarını da  içeren  deri enfeksiyonları  bildirilmiştir.  
** Eritematöz  döküntü  ve püstüler  döküntü gibi çeşitli tiplerde  döküntü reaksiyonları  
bildirilmiştir.  
***Kafa  derisi  uygulama  yerinde  beyaz veya  gri saçta hafif  sarımsı  renge doğru geçici  renk 
değişimi bildirilmiştir.  
**** Uygulama yerinde  ağrıya  uygulama yerinde  yanma  dahil  olmuştur. 
 
Aşağıda  verilen  advers  reaksiyonlar  sırasıyla  kalsipotriol  ve betametazonun  farmakolojik  
sınıfı ile  ilişkili olarak  görülmektedir:  
6 
 Kalsipotriol: 
Advers reaksiyonlar uygulama yeri reaksiyonları, kaşıntı, deride iritasyon, yanma ve batma  
hissi,  deride  kuruluk, eritem,  döküntü, dermatit,  egza ma, psoriasisin  şiddetlenmesi,  
fotosensitivite  ve çok seyrek  olarak  anjiyoödem  ve yüz ödemi  olgularını  içeren  hipersensitive  
reaksiyonlarını  içerir.  
 
Topikal kullanım sonrasında hiperkalsemi veya hiperkalsiüreye neden olabilecek sistemik etkiler  
çok seyrek  oluşabilir.  
 
Betametazon  (dipropiyonat  olarak):  
Topikal uygulama  sonrasında  özellikle uzun süreli  uygulamalarda, aşağıdaki  yan etkileri de 
içeren  lokal reaksiyonlar  oluşabilir: Deride atrofi,  teleanjiektaziler,  stria’lar,  folikülit,  hipertrikoz, 
perioral  dermatit,  alerjik  temas  dermatiti,  deride  renk  değişikliği  ve kolloid milyum. 
 
Psoriasisin topikal kortikosteroidler ile tedavisinde, jeneralize püstüler psoriasis riski ortaya  
çıkabilir.  
 
Kortikosteroidlerin  topikal kullanımına  bağlı  sistemik  reaksiyonlar  yetişkinlerde  nadir  olmasına  
karşılık  ağır olabilir.  Özellikle  uzun süreli  tedavi  sonrasında  adrenokortikal  baskılama,  katarakt,  
enfeksiyonlar, diabetes mellitusun metabolik kontrolü üzerine etki  ve göz içi basıncında  artış 
oluşabilir.  Sistemik  reaksiyonlar  daha  ziyade  kapalı  pansuman (plastik, deri kıvrımları),  geniş 
alanlara ve uzun süreli uygulamalar sırasında  oluşur (bkz. Bölüm 4.4.). 
 
Özel  popülasyonlara ilişkin  ek bilgiler:  
Pediyatrik  popülasyon: 
8 hafta  boyunca  PSORCUTAN® ile tedavi  edilen  kafa derisi  psoriasisi  olan 12 ila 17 
yaşlarındaki 109 ergende  yeni advers olaylar ve  yeni advers reaksiyonlar görülmemiştir.  
Bununla birlikte,  çalışmaların  boyutundan dolayı, yetişkinlere  kıyasla  ergenlerde  
PSORCUTAN®’ın güvenlilik profiline ilişkin sağlam sonuçlar çıkarılamamaktadır (bkz. Bölüm  
5.1). 
 
Şüpheli  advers  reaksiyonların  raporlanması  
Ruhsatlandırma  sonrası  şüpheli  ilaç advers  reaksiyonlarının raporlanması  büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine  
olanak sağlar. Sağlık mesleği mensuplarının herhangi bir şüpheli advers reaksiyonu Türkiye  
Farmakovijilans   Merkezi (TÜFAM)’ne   bildirmeleri   gerekmektedir.   ( www.titck.gov.tr ; e- 
posta: tufam@titck.gov.tr ; tel: 0 800 314 00 08;  faks: 0  312 218 35 99)  
 
4.9 Doz aşımı  ve tedavisi 
 
Önerilen doz aşıldığında serum kalsiyum düzeyleri artabilir; ancak tedavi kesildiğinde geriye  
döner. Hiperkalsemi semptomları poliüri, konstipasyon, kas güçsüzlüğü, konfüzyon ve komayı  
içerir.  
 
Topikal kortikosteroidlerin uzun süreli  aşırı kullanımı genellikle  geri dönüşümlü olan sekonder  
adrenal  yetmezliğe  yol açan hipofiz- adrenal  fonksiyonları  baskılayabilir.  Bu durumlarda  
semptomatik  tedavi  uygulanır. 
7 
 Kronik toksisite  durumunda  kortikosteroid tedavisi  kademeli  bir şekilde  azaltılarak  
sonlandırılmalıdır.  
Yaygın eritrodermik psoriasisli bir hastada haftalık 240 g (yaklaşık 34 g’lık günlük doza  karşılık  
gelmektedir) olmak  üzere 5 ay boyunca  (önerilen maksimum doz günlük 15 g)  PSORCUTAN® 
BETA  merhem’in  hatalı  kullanılıp  tedavi  boyunca  Cushing’s  sendromu geliştiği ve ardından 
tedavinin aniden durdurulması sonrasında püstüler psoriasis geliştiği  bildirilmiştir.  
 
5. FARMAKOLOJİK  ÖZELLİKLER  
 
5.1 Farmakodinamik  Özellikler  
 
Farmakoterapötik  grup:  Topikal  kullanılan  diğer  antipsoriatikler,  kalsipotriol  kombinasyonları  
ATC  kodu: D05AX52  
 
Bir vitamin D türevi olan kalsipotriolün in vitro verilere göre keratositlerin  farklılaşmasını  
teşvik  ettiği ve çoğalmasını  baskıladığı  ortaya  konulmuştur. Bu öngörü psoriasisteki  etkinliğinin 
temelini oluşturur. 
Diğer  topikal  kortikosteroidler  gibi betametazon  dipropiyonat  da altta yatan  nedenlere 
iyileştirici etkisi olmasa  da antienflamatuar,  kaşıntıyı  önleyici, vazokonstrüktif  ve 
immunosupresif özelliklere sahiptir. Kapalı pansuman tekniği nedeniyle boynuzsu tabakada  
penetrasyonun artışı ile etkide artma olabilir. Bu durum nedeniyle advers olayların sıklığı  artar.  
Topikal  steroidlerin  antienflamatuar  aktivitelerinin  mekanizması  genelde  anlaşılamamıştır.  
 
ACTH’ye adrenal  yanıt, haftada bir kez 106 g’a kadar PSORCUTAN® ve PSORCUTAN® 
BETA merhem ’i kombine halde kullanan yaygın kafa derisi ve vücut psoriasisi olan hastalarda  
serum kortizol düzeyleri ölçülerek belirlenmiştir. 4 haftalık tedavi sonrasında 32 hastanın 5’inde 
(%15 ,6) ve tedaviye 8 haftaya kadar devam eden 11 hastanın 2’sinde (%18 ,2) ACTH  maruziyeti 
sonrası 30. dakikada kortizol yanıtında sınırda azalma göstermiştir. Tüm olgularda, serum 
kortizol düzeyleri ACTH maruziyeti sonrası 60. dakikada normaldir. Bu hastalarda  gözlenen 
kalsiyum metabolizmasında değişikliğe ilişkin herhangi bir kanıt bulunmamıştır. Bu  nedenle  
Hipotalamus -Pituitary -Adrenal  (HPA)  baskılanması  açısından  bu çalışma,  PSORCUTAN® ve 
PSORCUTAN® BETA Merhem ’in çok yüksek dozlarının HPA aksı üzerinde  zayıf  bir etkiye  
sahip  olabileceğine ilişkin bazı  kanıtlar  ortaya  koymaktadır. 
 
Günde bir kez PSORCUTAN® kullanımının etkililiği hastalık derecesinin Araştırıcının Küresel 
Değerlendirmesi’ne (IGA) göre en azından hafif derecede kafa derisi psoriasisi olan toplamda 
2900’ün üzerinde  hastayı  içeren  randomize,  çift kör, 8 haftalık  iki klinik  çalışmada  
araştırılmıştır.  Karşılaştırıcılar,  tümü  günde  bir kez uygulanan jel taşıyıcıda  betametazon  
dipropiyonat, jel taşıyıcıda kalsipotriol ve (çalışmalardan birinde) tek başına jel taşıyıcıdır.  
Birincil yanıt kriteri için sonuçlar (8. haftada IGA’ya göre çok hafif derecede hastalık veya  
hastalık görülmemesi) PSORCUTAN®’ın karşılaştırıcılardan istatistiksel olarak anlamlı şekilde  
daha etkili olduğunu göstermiştir.  İkinci haftada  benzer veriler temelinde de başlangıç hızı  için 
sonuçlar  PSORCUTAN®’ın karşılaştırıcılardan  istatistiksel olarak  anlamlı  şekilde  daha  etkili 
olduğunu göstermiştir. 
8 
 Çok hafif  
derecede hastalık  
görülen ya da  
hastalık  
görülmeyen hasta 
yüzdesi  PSORCUTA
N® (n = 
1108)  Betametazon  
dipropiyonat  
(n = 1118)  Kalsipotriol  
(n = 558)  Jel taşıyıcı  
(n = 136)  
2. hafta  %53,2 %42,81 %17,21 %11,81 
8. hafta  %69,8 %62,51 %40,11 %22,81 
1 PSORCUTAN®’dan istatistiksel olarak  anlamlı şekilde  daha  az etkili (P  < 0.001)  
 
Günde bir kez PSORCUTAN® kullanımının vücudun kafa derisi olmayan bölgeleri üzerindeki  
etkililiği IGA’ya  göre hafif veya orta derecede psoriasis vulgaris görülen 296 hastayı içeren  
randomize, çift kör, 8 haftalık bir klinik çalışmada araştırılmıştır. Karşılaştırıcılar tümü günde  
bir kez kullanılan, jel taşıyıcıda betametazon dipropiyonat, jel taşıyıcıda kalsipotriol ve tek  
başına jel  taşıyıcıdır.  Birincil yanıt  kriterleri  4. hafta ve 8. haftada  IGA’ya  göre kontrol  
altındaki hastalıktır. Kontrol altındaki hastalık başlangıçta orta şiddette hastalığı olan hastalar  
için “temiz” veya “minimum hastalık” ya da başlangıçta hafif derecede hastalığı olan hastalar  
için “temiz” olarak  tanımlanmıştır.  Psoriasis Şiddet  ve Alan  İndeksinde  (PASI)  başlangıçtan  
4. haftaya ve 8. haftaya  kadar  olan yüzdedeki  değişiklik ikincil yanıt  kriteridir.  
 
Hastalığı  kontrol  
altına alınan  
hasta yüzdesi  PSORCUTA
N® (n = 
126) Betametazon  
dipropiyonat  
(n = 68) Kalsipotriol  
(n = 67) Jel taşıyıcı  
(n = 35) 
4. hafta  %20,6 %10,31 %4,51 %2,91 
8. hafta  %31,7 %19,11 %13,41 %0,01 
1 PSORCUTAN®’dan istatistiksel olarak  anlamlı şekilde  daha  az etkili (P < 0.05)  
 
PASI’da  ortalama  
yüzde azalma 
(SS) PSORCUTA
N® (n = 
126) Betametazon  
dipropiyonat  
(n = 68) Kalsipotriol  
(n = 67) Jel taşıyıcı  
(n = 35) 
4. hafta  50,2 (32,7) 40,8 (33,3)1 32,1 (23,6)1 17,0 (31,8)1 
8. hafta  58,8 (32,4) 51,8 (35,0)1 40,8 (31,9)1 11,1 (29,5)1 
1 PSORCUTAN®’dan istatistiksel olarak  anlamlı şekilde  daha  az etkili  (P < 0.05)  
 
IGA’ya  göre en azından orta şiddette kafa derisi psoriasisi olan 312 hastayı içeren bir diğer  
randomize, çift kör klinik çalışmada 8 haftaya kadar günde iki kez kullanılan PSORCUTAN® 
Scalp solusyonu ile karşılaştırıldığında günde bir kez PSORCUTAN® kullanımı araştırılmıştır.  
Birincil yanıt kriteri için sonuçlar (8. haftada IGA’ya göre çok hafif derecede hastalık veya  
hastalık  görülmemesi)  PSORCUTAN®’ın PSORCUTAN® Scalp  solusyonunda  istatistiksel  
olarak  anlamlı şekilde  daha  etkili olduğunu göstermiştir.  
 
Çok hafif  hastalık  görülen  ya 
da hastalık görülmeyen hasta  
yüzdesi  PSORCUTAN® (n = 
207) PSORCUTAN® Scalp  
solusyon (n =  105) 
8. hafta  %68,6 %31,41 
1 PSORCUTAN®’dan istatistiksel olarak  anlamlı şekilde  daha  az etkili (P  < 0,001)  
 
En azından  orta şiddette  (IGA’ya  göre)  kafa derisi  psoriasisi  olan 873 hastayı  içeren  
randomize,  çift kör uzun  süreli  klinik  çalışmada jel taşıyıcıda  kalsipotriole  kıyasla  
9 
 PSORCUTAN® kullanımı araştırılmıştır. Her iki tedavi de günde bir kez, gerektiğinde aralıklı 
olarak  52 haftaya kadar  uygulanmıştır. Kafa derisinde  kortikosteroidlerin uzun süreli  kullanımı 
ile olası ilişkiye sahip advers olaylar bağımsız, dermatologların körlenmiş paneli ile  
tanımlanmıştır.  Tedavi  grupları  arasında  bu tip  advers  olayları  yaşayan  hasta yüzdeleri  açısından  
bir fark yoktur  (PSORCUTAN® grubunda  %2,6 ve kalsipotriol grubunda  %3,0; P = 0,73). 
Deri atrofisi olgusu bildirilmemiştir.  
 
Pediyatrik  popülasyon:  
Kalsiyum metabolizması üzerindeki etkiler her hafta 69 g’a kadar PSORCUTAN® kullanan kafa 
derisi psoriasisi olan 12 ila 17 yaşlarındaki  toplamda 109 ergeni  içeren iki kontrolsüz 8 haftalık  
açık çalışmada  araştırılmıştır.  Hiperkalsemi  olgusu ve idrar kalsiyum  düzeyinde  klinik olarak 
ilişkili değişiklik bildirilmemiştir. ACTH maruziyetine adrenal yanıt 30 hastada  ölçülmüştür; bir 
hasta 4 haftalık tedaviden sonra ACTH maruziyetine kortizol yanıtında hafif  şiddette,  klinik 
belirtisi olmayan ve geri dönüşümlü bir azalma göstermiştir.  
 
5.2 Farmakokinetik  özellikler  Genel  özellikler  
Emilim:  
Sıçanlarda ve minipiglerde kalsipotriol  ve betametazon dipropiyonata  sistemik maruziyet 
topikal uygulanan PSORCUTAN® ile PSORCUTAN® BETA merhem  için benzerdir. 
Radyoaktif  işaretli pomatla yapılan klinik çalışmalar PSORCUTAN® BETA merhem  
formülasyonundan  kalsipotriol ve betametazonun sistemik emiliminin 12 saat boyunca normal 
deriye (625 cm2) uygulanan dozun (2,5 g) %1’den daha azı olduğuna işaret eder. Psoriasis 
plaklarına kapalı  pansuman  teknikleriyle  uygulama  topikal kortikosteroidlerin emilimini  
artırabilir.  Hasarlı  deriden  emilim yaklaşık %24’tür. 
 
Kalsipotriol ve betametazon dipropiyonat, vücut ve kafa derisini içeren yaygın psoriasisin  
tedavisinde PSORCUTAN® ve PSORCUTAN® BETA merhem  ile 4 veya 8 hafta boyunca 
tedavi  edilen  34 hastanın  kan örneklerinin tümünde  alt tayin  sınırının  altındadır.  Hastaların  
bazılarında bir kalsipotriol metaboliti ve bir betametazon dipropiyonat metaboliti ölçülebilir  
düzeydedir.  
 
Dağılım: 
Proteine bağlanma  yaklaşık %64’tür.  Sıçanlarda  radyoaktif  işaretli kalsipotriol ve betametazon 
dipropiyonat ile doku dağılımı çalışmaları sırasıyla böbrek ve karaciğerin en  yüksek 
radyoaktivite  düzeyine  sahip olduğunu göstermiştir.  
 
Biyotrasformasyon:  
Sistemik  maruziyeti  takiben, her iki etkin  madde  de - kalsipotriol ve betametazon  dipropiyonat  
- hızlı ve kapsamlı  bir şekilde  metabolize  olur. Betametazon  esas olarak  karaciğerde ayrıca  
böbreklerde  de glukuronat ve sülfat  esterlerine metabolize olur. 
 
Eliminasyon:  
İntravenöz uygulama sonrasındaki plazma eliminasyon yarılanma ömrü 5 -6 saattir. Deride  depo  
oluşumu nedeniyle  dermal  uygulama  sonrasındaki  eliminasyon  günler içinde  gerçekleşir. 
Kalsipotriol için ana atılım yolu feçes ile (sıçan ve minipigler) ve betametazon  dipropiyonat  için 
idrar  yoluyladır  (sıçanlar  ve fareler).  
10 
 5.3 Klinik  öncesi  güvenlilik  verileri  
 
Hayvanlar üzerinde kortikosteroidlerle yapılan çalışmalar üreme toksisitesine işaret etmiştir  
(damak yarığı, iskelette anormal oluşumlar). Sıçanlarda kortikosteroidlerin uzun süreli oral  
uygulamaları ile yapılan üreme toksisitesi çalışmalarında gebelik süresinde uzama ile güç ve  
aynı zamanda da uzun  süren  doğum  izlenmiştir.  Bunun da ötesinde  yavrunun yaşam  süresinde  
kısalma,  kilo kaybı  ve kilo artışı gözlemlenmiştir.  Fertilitede  bozulma  gözlenmemiştir.  
İnsanlardaki ilişki  bilinmemektedir.  
 
Farelerde kalsipotriol  ile yapılan  dermal  karsinojenisite  çalışması  ve sıçanlarda oral 
karsinojenisite  çalışması,  insanlar  için herhangi  bir özel risk ortaya çıkarmamıştır.  
 
Farelerde yürütülen foto(ko)karsinojenisite  çalışmalarında  kalsipotriolün deri tümörlerini  
indükleyen UV radyasyonunun etkisini  artırabileceği ileri sürülmüştür. 
 
Farelerde dermal  karsinojenisite  çalışması  ve sıçanlarda oral karsinojenisite  çalışması,  insanlar 
için betametazon dipropiyonata bağlı özel bir risk ortaya çıkarmamıştır. Betametazon  
dipropiyonat ile  fotokarsinojenisite  çalışmaları  yürütülmemiştir.  
 
Tavşanlar  üzerinde  yürütülen lokal  tolerans  çalışmalarında,  PSORCUTAN® hafif  ila orta 
şiddette  deride  irritasyona  ve gözlerde hafif geçici  irritasyona  neden  olmuştur. 
 
6. FARMASÖTİK  ÖZELLİKLER  
 
6.1 Yardımcı  maddelerin  listesi  
Sıvı parafin (all -rac-α-tokoferol içerir)  
Polioksipropilen stearil  eter (butil hidroksi toluen içerir)  
Hidrojene hint  yağı 
 
6.2 Geçimsizlikler  
Geçimlilik  çalışmaları  yapılmamışsa,  bu tıbbi ürün başka  tıbbi ürünler  ile karıştırılmamalıdır.  
 
6.3 Raf ömrü  
24 ay  
Ürün ilk açıldıktan sonra 30°C’nin altında 6 ay stabildir. 
 
6.4 Saklamaya yönelik  özel tedbirler 
30°C’nin altındaki oda sıcaklığında saklayınız. 
Dondurmayınız.  
Işıktan  korumak  için karton kutusu içinde  saklayınız.  
 
6.5 Ambalajın  niteliği ve içeriği  
Düşük yoğunluklu polietilen  başlık  ve yüksek yoğunluklu polietilen  vidalı kapak  ile yüksek 
yoğunluklu polietilen şişeler. Şişeler kartonlara  yerleştirilir.  
 
Ambalaj  boyutu:  30 g  
11 
 6.6 Beşeri  tıbbi  üründen arta kalan  maddelerin  imhası  ve diğer  özel önlemler 
Kullanılmamış  olan ürünler  ya da atık materyaller  “Tıbbi  Atıkların  Kontrolü Yönetmeliği ve  
Ambalaj  Atıklarının  Kontrolü Yönetmelikleri”ne  uygun olarak  imha  edilmelidir.  
 
7. RUHSAT  SAHİBİ  
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. 
No: 4 34467 Maslak / Sarıyer / İstanbul  
Tel: (0212) 366 84 00  
Faks: (0212) 276 20 20  
 
8. RUHSAT  NUMARASI  
2024/68  
9. İLK RUHSAT  TARİHİ  / RUHSAT  YENİLEME TARİHİ  
13.03.2024 
 
10. KÜB’ÜN YENİLENME  TARİHİ  
