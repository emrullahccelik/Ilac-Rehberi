KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALKERAN 2 mg Film Kaplı Tablet
Sitotoksik
2. KALİTATİF VE KANTİTATİF BİLEŞİM
Etkin madde:
Her bir tablette:
Melfalan (INN)...............................2 mg
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
Film kaplı tablet
ALKERAN, beyaz ila kirli beyaz renkli, yuvarlak, bikonveks, bir yüzünde ‘GX EH3’ diğer
yüzünde ‘A’ basılı film kaplı tabletler şeklindedir.
4. KLİNİK ÖZELLİKLER
4.1 Terapötik endikasyonlar
ALKERAN tabletler aşağıdakilerin tedavisi için endikedir:
• Multipl miyelom.
• İlerlemiş over adenokarsinomu.
ALKERAN tabletler aşağıdakilerin tedavisinde kullanılabilir:
• Meme karsinomu: tek başına veya diğer ilaçlarla birlikte ilerlemiş meme kanseri olan
hastaların bir kısmı üzerinde belirgin terapötik etkiye sahiptir.
• Polisitemi rubra vera: ALKERAN polisitemi verası olan hastaların bir kısmının
tedavisinde etkilidir.
4.2 Pozoloji ve uygulama şekli
Pozoloji/uygulama sıklığı ve süresi:
ALKERAN, genel alkilleyici ajanlar sınıfına dahil sitotoksik bir ilaçtır. Sadece malign
hastalıkların tedavisinde bu tür ajanların uygulanması konusunda deneyimli hekimler
tarafından reçete edilmelidir.
ALKERAN kemik iliğini baskıladığından tedavi sırasında sık sık kan sayımı yapılmalı ve
gerekli olduğu takdirde doz ertelenmeli veya ayarlanmalıdır (bkz. Kullanım İçin Özel Uyarılar
ve Özel Önlemler).
1ALKERAN'ın emilimi, oral uygulamayı takiben değişkenlik gösterir. Potansiyel olarak
terapötik düzeylere ulaşıldığından emin olabilmek için, kemik iliği baskılanması görülene
kadar, dozun dikkatli bir şekilde artırılması gerekir.
Multipl miyelom
ALKERAN oral dozu tipik doz şemasına göre, 4 gün boyunca bölünmüş dozlarda günde 0.15
mg/kg vücut ağırlığı/gün'dür, bu, 6 haftalık aralıklarla tekrarlanır. Birçok farklı uygulama
şeması denenmiştir; ayrıntılar için bilimsel literatüre başvurulmalıdır.
ALKERAN ve prednizonun oral yolla uygulanması, ALKERAN’ın tek başına uygulanmasına
göre daha etkilidir. Kombine tedavi genellikle, aralıklı olarak verilir.
Yanıt alınan hastalarda, tedavinin 1 yıldan fazla sürdürülmesi, sonucu iyileştirmemektedir.
İlerlemiş over adenokarsinomu
Tipik uygulama, oral yolla 5 gün boyunca 0.2 mg/kg vücut ağırlığı/gün'dür. Bu her 4 - 8 haftada
bir ya da perifer kan sayımı düzelene kadar tekrarlanır.
Meme karsinomu
ALKERAN oral yolla, 5 gün boyunca günde 0.15 mg/kg vücut ağırlığı veya 6 mg/m² vücut
alanı dozunda verilir ve bu uygulama 6 haftada bir tekrarlanır. Eğer kemik iliği toksisitesi
görülürse doz azaltılır.
Polisitemi rubra vera
Remisyon indüksiyonu için uygulanan doz 5 - 7 gün süreyle, günde 6 - 10 mg'dır; yeterli
hastalık kontrolü sağlanana dek, günde 2 - 4 mg ile devam edilir.
İdame tedavi haftada 2-6 mg'lık doz ile sürdürülür.
Devamlı ALKERAN tedavisi sırasında, şiddetli kemik iliği baskılanması olasılığına karşı
dikkatli hematolojik kontrol için sık sık kan sayımları yapılmalı veya gerekli ise doz ayarlaması
yapılabilir veya tedaviye ara verilebilir.
Tromboembolik olaylar
Lenalidomid ve prednizon ile veya talidomid ve prednizon veya deksametazon ile kombine
kullanılan melfalan, artmış venöz tromboemboli riski ile ilişkilendirilmiştir. Tedavinin ilk beş
ayı boyunca, özellikle de ek trombotik risk taşıyan hastalarda olmak üzere, tromboprofilaksi
uygulanmalıdır. Antitrombotik profilaktik önlemleri uygulama kararı, her bir hastanın altta
yatan faktörleri dikkatle değerlendirilerek verilmelidir. (Bkz. 4.4 ve 4.8)
Eğer hastada herhangi bir tromboembolik olay gelişirse, tedavi kesilmeli ve standart
antikoagulasyon tedavisi başlanmalıdır. Lenalidomid ve prednizon ile veya talidomid ve
prednizon veya deksametazon ile kombine kullanılan melfalan, hasta antikoagulasyon tedavisi
ile stabilleştiğinde ve tromboembolik olayın herhangi bir komplikasyonu düzeltildiğinde, yarar-
risk değerlendirmesine göre tekrar eski dozundan başlanabilir. Hasta, melfalan tedavisi
süresince antikoagulasyon tedavisi almaya devam etmelidir.
2Özel popülasyonlara ilişkin ek bilgiler:
Karaciğer/Böbrek yetmezliği:
(bkz. Özel kullanım uyarıları ve önlemleri)
Değişiklikler görülse bile, böbrek bozukluğu olan hastalarda ALKERAN klerensi azalabilir.
Mevcut farmakokinetik veriler, böbrek bozukluğu olan hastalarda ALKERAN tablet
uygulaması sırasında doz azaltılmasını kesin olarak öngörmese de başlangıçta tolerans
sağlanana kadar dozun azaltılarak kullanılması akılcı olabilir.
Pediyatrik popülasyon:
ALKERAN, mutat doz aralığında çocuklar için çok ender olarak endikedir ve kesin bir doz önerisi
bulunmamaktadır.
Geriyatrik popülasyon:
ALKERAN konvansiyonel doz aralığında yaşlı hastalar üzerinde sıklıkla kullanılmaktadır
ancak bu alt gruptaki hastalarda kullanımına ilişkin spesifik bilgi yoktur. Eşlik eden böbrek
yetmezliği durumlarında dikkatli davranılmalıdır.
4.3 Kontrendikasyonlar
ALKERAN daha önce melfalana karşı aşırı duyarlılık reaksiyonu gösteren hastalara
verilmemelidir.
Laktasyon süresince melfalan kullanılmamalıdır.
4.4 Özel kullanım uyarıları ve önlemleri
ALKERAN, aktif bir sitotoksik ajandır ve ancak bu tür ajanların uygulanmasında deneyimli
hekimlerin gözetiminde kullanılabilir.
Canlı organizma aşısı kullanarak immunizasyon sağlama, bağışıklığı bastırılmış hastalarda
enfeksiyona neden olma potansiyeli taşır. Bu nedenle canlı organizma aşılarıyla immünizasyon
önerilmemektedir.
ALKERAN tabletlerin güvenli kullanımı:
Bkz. 6.6 Beşeri tıbbi üründen arta kalan maddelerin imhası ve diğer özel önlemler
İzleme
ALKERAN, güçlü kemik iliği baskılayıcı bir ajan olduğundan, lökopeni ve trombositopeniyi
içeren kemik iliği baskılanması ana istenmeyen etkilerdir. Maksimum kemik iliği
baskılanmasının oluşma zamanı değişken olduğundan kemik iliğinin aşırı bir şekilde
baskılanması ve geri dönüşümsüz kemik iliği aplazisi riskini önlemek için kan değerlerinin çok
dikkatli bir biçimde izlenmesi şarttır.
Kan değerleri, tedavinin sonlandırılmasına karşın düşmeye devam edebilir; bu nedenle, lökosit
ya da trombosit sayımlarında anormal bir düşmeye bağlı olarak ortaya çıkacak ilk belirtilerde,
tedavinin geçici olarak kesilmesi gerekir.
3Yakın zamanda radyoterapi ya da kemoterapi görmüş hastalarda, artan kemik iliği toksisitesi
göz önünde bulundurularak ALKERAN dikkatli kullanılmalıdır.
Nötropeni ve trombositopeni
Lenalidomid ve prednizon ile veya talidomid ve prednizon ile kombine kullanılan melfalan,
yeni tanı konmuş yaşlı multipl miyelom hastalarında artmış hematolojik toksisite, özellikle de
nötropeni ve trombositopeni riskinde artış gözlenmiştir. Bu rejimlerle tedavi edilen hastaların
ve hekimlerinin, peteşi ve epistaksis gibi kanama işaret ve semptomları açısından dikkatli
olmaları önerilir.
Böbrek yetmezliği
Böbrek bozukluğu olan hastalarda, üremik kemik iliği baskılanması da olabileceğinden,
ALKERAN klerensi azalabilir. Doz azaltılması bu durumda gerekli olabilir ve bu hastalar
yakından izlenmelidir (bkz. Pozoloji ve uygulama şekli)
Mutajenite
Melfalan hayvanlarda mutajeniktir ve bu ilaçla tedavi edilen hastalarda kromozom
değişiklikleri gözlenmiştir.
Karsinojenite (İkinci primer malignite)
Akut miyeloid lösemi (AML) ve miyelodisplastik sendrom (MDS)
Diğer alkilleyici ajanlarda olduğu gibi, özellikle yaşlı hastalarda uzun süreli kombinasyon
tedavisi ve radyoterapi sonrasında, melfalanın lökomojenik olduğu bildirilmiştir. Amiloidozis,
malign melanom, multipl miyelom, makroglobulinemi, soğuk aglutinin sendromu ve over
kanseri gibi hastalıklarda melfalan kullanımının ardından, akut lösemi olguları bildirilmiştir.
Over kanserli hastalarda, alkilleyici ajan kullananlar ile kullanmayanlar arasında yapılan bir
karşılaştırmada, melfalan dahil, alkilleyici ajanların akut lösemi sıklığını belirgin ölçüde
arttırdığı görülmüştür.
Melfalan kullanımı söz konusu olduğunda, özellikle melfalanın lenalidomid ve prednizon ile
veya talidomid ve prednizon veya deksametazon ile kombine kullanılması düşünüldüğünde
tedaviye başlamadan önce, olası terapötik faydaya karşı, bu kombinasyonların artırdığı
lökomojenik risk (AML ve MDS) göz önünde bulundurulmalıdır. Çünkü bu kombinasyonların
lökomojenik riski artırdığı gösterilmiştir. Dolayısıyla hekimler tedaviye başlamadan önce,
tedavi sırasında ve sonrasında hastaları kanser gelişimi açısından yakından incelemeli ve gerekli
durumlarda tedavi başlatmalıdır.
Solid tümörler
Alkilleyici ajanların kullanımı ikinci primer malignitelerin (seconder primary malignancy –
SPM) gelişimi ile ilişkilendirilmiştir. Özellikle lenalidomid ve prednizon ile, daha az oranda da
talidomid ve prednizon ile kombine kullanılan melfalan, yeni tanı konmuş yaşlı multipl
miyelom hastalarında artmış solid SPM riski ile ilişkilendirilmiştir.
4Melfalan uygulamasından önce yaş, etnik kimlik gibi hasta özellikleri, birincil tanı ve
radyasyon terapisi, nakil gibi tedavi şekilleri, ayrıca tütün kullanımı gibi çevresel risk faktörleri
değerlendirilmelidir.
4.5 Diğer tıbbi ürünlerle etkileşimler ve diğer etkileşim şekilleri
Canlı organizma aşıları
Bağışıklığı baskılanmış hastaların canlı organizma aşılarıyla aşılanması tavsiye
edilmemektedir.
Nalidiksik asit
Yüksek doz intravenöz ALKERAN ile birlikte nalidiksik asit verilmesi, çocuklarda hemorajik
enterokolite bağlı ölümlere yol açmıştır.
Busulfan:
Pediyatrik populasyonda busulfan-melfalan rejimi için son oral busulfan uygulamasından 24
saatten az süre içinde melfalan kullanımı ile toksisitelerin ortaya çıkabildiği rapor edilmiştir.
Siklosporin
Yüksek doz intravenöz ALKERAN ile önceden hazırlanan ve daha sonra graft-versus-host
hastalığını önlemek için siklosporin uygulanan kemik iliği nakli yapılan hastalarda, böbrek
fonksiyon bozukluklarına rastlanmıştır.
4.6 Gebelik ve laktasyon
Genel tavsiye
Gebelik kategorisi D.
Çocuk doğurma potansiyeli olan kadınlar/Doğum kontrolü (Kontrasepsiyon)
Diğer sitostatik kemoterapilerde olduğu gibi eşlerden herhangi biri ALKERAN kullanıyorsa
gerekli doğum kontrol önlemlerinin alınması tavsiye edilmektedir. Lenalidomid ve prednizon
ile veya talidomid ve prednizon veya deksametazon ile kombine kullanılan melfalan ile tedavi
edilen multipl miyelomlu hastalarda artmış venöz tromboemboli riski nedeniyle, kombine oral
kontraseptif hapların kullanılması önerilmemektedir. Eğer bir hasta halihazırda kombine oral
kontraseptif haplar kullanmaktaysa hasta, desogestrel gibi sadece progesteron içeren ovulasyon
baskılayıcı ilaçlar veya bariyer yöntemleri gibi diğer etkili kontraseptif yöntemler kullanmaya
geçmelidir. Venöz tromboemboli riski, hasta kombine oral kontraseptif hapları kestikten sonra
4-6 hafta kadar daha sürmektedir.
Teratojenite
ALKERAN'ın teratojenik potansiyeli araştırılmamıştır. Mutajenik özellikleri ve bilinen
teratojenik bileşiklere olan yapısal benzerliği nedeniyle melfalan, tedavi edilen hastaların
çocuklarında konjenital kusurların oluşmasına yol açabilir.
5Gebelik dönemi
Hamilelik sırasında, özellikle ilk trimesterde, melfalan kullanımından kaçınılmalıdır.
Araştırma amaçlı veya pazarlama deneyimlerinden ya da insanlarda yapılan çalışmalardan elde
edilen advers reaksiyon verileri esas alınarak insanda fetal risk açısından pozitif kanıtlar
bulunmaktadır, ancak olası risklere rağmen, olası faydaları ilacın gebe kadınlarda kullanımını
destekleyebilir.
Melfalanın gebelik ve/veya fetus/yeni doğan üzerinde zararlı farmakolojik etkileri
bulunmaktadır.
ALKERAN gerekli olmadıkça gebelik döneminde kullanılmamalıdır.
Laktasyon dönemi
ALKERAN alan anneler emzirmemelidir.
Üreme yeteneği/Fertilite
Melfalan premenopozdaki kadınlarda over fonksiyonunun baskılanmasına yol açarak, bu
hastaların belirgin bir kısmında amenoreye neden olur.
Bazı hayvan çalışmalarından elde edilen kanıtlara göre ALKERAN’ın spermatogenez üzerinde
istenmeyen etkileri olabilir. Bu nedenle erkek hastalarda ALKERAN’ın geçici veya kalıcı
infertiliteye yol açması olasıdır.
Melfalan tedavisi alan erkek hastaların tedavi süresince ve tedavi sonlandıktan sonraki ilk 6 ay
içinde çocuk sahibi olmamaları ve melfalan tedavisine bağlı kalıcı infertilite olasılığına karşı
tedaviye başlamadan önce sperm saklanması ile ilgili hekim görüşü almaları önerilmektedir.
4.7 Araç ve makine kullanımı üzerindeki etkiler
Herhangi bir veri bulunmamaktadır.
4.8 İstenmeyen etkiler
Bu ilaç için istenmeyen etkilerin sıklık tayinini desteklemede kullanılabilecek modern klinik
dokümantasyon bulunmamaktadır. İstenmeyen etkilerin sıklığı endikasyona ve alınan doza
bağlı olarak ve aynı zamanda diğer terapötik ajanlarla kombinasyon şeklinde verilmesine göre
değişebilir. Sıklık için aşağıdaki sınıflandırma kullanılmıştır:
Çok yaygın (≥ 1/10); yaygın (≥ 1/100 ve < 1/10); yaygın olmayan (≥ 1/1000 ila < 1/100); seyrek
(≥ 1/10000 ve < 1/1000); çok seyrek (< 1/10000), bilinmiyor (eldeki verilerden hareketle tahmin
edilemiyor).
Benign, malign ve sınıflandırılmamış neoplazmalar (kist ve polipler dahil)
Bilinmeyen sıklıkta: Sekonder akut miyeloid lösemi ve miyelodisplastik sendrom
Kan ve lenf sistemi hastalıkları
Çok yaygın: Lökopeni, trombositopeni ve anemiye yol açan kemik iliği depresyonu.
Seyrek: Hemolitik anemi.
6Bağışıklık sistemi hastalıkları
Seyrek: Aşırı duyarlılık (bkz. Deri ve derialtı doku hastalıkları).
Solunum göğüs ve mediastinal hastalıkları
Seyrek: İnterstisyal pnömoni ve pulmoner fibroz (ölümcül bildirimler dahil).
Gastrointestinal hastalıkları
Çok yaygın: Bulantı, kusma ve diyare; yüksek dozlarda stomatit.
Seyrek: Konvansiyonel dozlarda stomatit.
Konvansiyonel oral melfalan dozlarını alan hastaların % 30’unda kusma ve bulantı gibi
gastrointestinal etkiler bildirilmiştir.
Hepatobiliyer hastalıkları
Seyrek: Anormal karaciğer fonksiyon testlerinden hepatit ve sarılık gibi klinik belirtilerine
kadar değişen karaciğer bozuklukları.
Deri ve derialtı doku hastalıkları
Çok yaygın: Yüksek dozda alopesi.
Yaygın: Konvansiyonel dozda alopesi.
Seyrek: Makulopapüler döküntü ve kaşıntı (bkz. Bağışıklık sistemi hastalıkları).
Kas-iskelet bozuklukları, bağ dokusu ve kemik hastalıkları
Çok yaygın: Kas atrofisi, fibrosis, miyalji, kan kreatin fosfokinaz düzeyinde artış
Yaygın: Kompartman sendromu
Bilinmeyen sıklıkta: Kas nekrozu, rabdomiyoliz
Böbrek ve idrar yolu hastalıkları
Yaygın: Böbrek hasarı olan miyeloma hastalarında melfalan tedavisinin erken safhalarında kan
üre seviyesinde belirgin geçici artışlar görülmüştür.
Vasküler hastalıklar
Bilinmeyen sıklıkta: Derin ven trombozu ve pulmoner emboli
Üreme sistemi ve meme hastalıkları
Bilinmeyen sıklıkta: Azospermi, amenore
Genel rahatsızlıklar ve uygulama yeri reaksiyonları
Çok yaygın: Pireksi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
7Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Bulantı, kusma ve diyare dahil gastrointestinal etkiler akut oral doz aşımı sonrası en çok görülen
belirtilerdir.
Başlıca toksik etki, lökopeni, trombositopeni ve anemiye yol açan kemik iliği baskılanmasıdır.
Eğer gerekirse, genel destek tedavisine ek olarak uygun kan ve trombosit transfüzyonları
yapılmalı, hastanede yatırarak tedavi düşünülmeli, anti infektif ajanlar ve hematolojik büyüme
faktörleri de verilmelidir.
Bilinen bir antidotu yoktur, aşırı dozu takiben düzelme belirtileri görülünceye kadar, en az dört
hafta boyunca kan tablosunun yakından izlenmesi gerekmektedir.
5. FARMAKOLOJİK ÖZELLİKLER
5.1 Farmakodinamik özellikleri:
Farmakoterapötik grup: Alkilleyici ilaçlar –Azotlu hardal analogları
ATC Kodu: L01AA03
Melfalan, bifonksiyonel alkilleyici ajandır. Her iki molekül bis-2 kloroetil gruplarından oluşan
karbonyum ara ürünü, DNA’daki guanin bazının yedinci pozisyonundaki azota (N7) alkil grubu
bağlanmasını sağlar, DNA zincirleri arasında çapraz bağlanma yapar ve böylece hücre
bölünmesi engellenmiş olur.
5.2 Farmakokinetik özellikleri:
Emilim:
Oral yolla alınan melfalanın emilimi, ilacın kanda ilk ortaya çıkışı ve doruk plazma
konsantrasyonuna ulaşma zamanı ile ilgili olarak son derece değişkendir.
Melfalanın mutlak bioyararlanım çalışmalarına göre ortalama mutlak biyoyararlanım % 56 –
85 arasındadır.
Miyeloblasyon tedavisi ile ilişkili olarak emilimdeki değişkenlikten kaçınmak için intravenöz
uygulama yapılabilir.
Oral yolla 0.2 – 0.25 mg/kg vücut ağırlığı melfalan uygulanan 18 hastanın katıldığı çalışmada
maksimum plazma konsantrasyonuna (87 – 350 ng/ml) 0.5 – 2.0 saat içinde ulaşılmıştır.
ALKERAN film tabletlerin gıda alımını hemen takiben alınması, doruk plazma
konsantrasyonu/zaman eğrisinin altında kalan alanı % 39 - 54 arasında azaltmıştır.
Dağılım:
Melfalan bildirilen % 69 – 78’lik bağlanma oranıyla plazma proteinlerine orta düzeyde bağlanır.
Genellikle standart doz tedavisi ile elde edilen plazma konsantrasyonlarında proteinlere
bağlanmanın doğrusal olduğuna dair kanıt vardır, ancak yüksek dozlarla yapılan tedavilerde
gözlenen konsantrasyonlarda bağlanma konsantrasyona bağımlı hale gelebilir. % 55 – 60’lık
bağlanma oranıyla serum albumini majör bağlanma proteinidir ve % 20 oranında da α, asit
glikoproteine bağlanır. Buna ilave olarak melfalan bağlanma çalışmaları, plazma proteinleri ile
alkilasyon reaksiyonuna bağlı olarak geri dönüşümsüz bileşenin varlığını göstermiştir.
8Melfalan kan beyin bariyerinden sınırlı penetrasyon gösterir. Birkaç araştırıcı serebrospinal
sıvıdan örnek almış ve ölçülebilir düzeyde ilaç bulamamıştır. Çocuklar üzerinde yapılan tek
yüksek doz çalışmada düşük konsantrasyonlar (plazmadakinin ~ % 10’u) gözlenmiştir.
Biyotransformasyon:
In vivo ve in vitro veriler, insanlarda ilacın yarılanma ömrü ile ilgili enzimatik metabolizmadan
ziyade spontan yıkımlanmanın majör belirleyici olduğunu göstermektedir.
Eliminasyon:
Oral yolla 0.6 mg/kg vücut ağırlığı melfalan verilen 13 hastada plazma ortalama terminal
eliminasyon yarılanma ömrü 90 ± 57 dakikadır, 24 saat sonra ilacın % 11’i idrarda bulunmuştur.
Oral yolla 0.2 – 0.25 mg/kg vücut ağırlığı melfalan uygulanan 18 hastada ortalama eliminasyon yarı
ömrü 1.12 ± 0.15 saattir.
Hastalardaki karakteristik özellikler
Böbrek yetmezliği:
Böbrek yetmezliğinde melfalan klerensi azalabilir (bkz. Dozaj ve Uygulama Yöntemi – Böbrek
yetmezliği; Kullanım İçin Özel Uyarılar ve Özel Önlemler – Böbrek yetmezliği).
Yaşlılar:
Yaş ve melfalan klerensi veya melfalan terminal eliminasyon yarılanma ömrü arasında korelasyon
varlığı gösterilmemiştir (bkz. Dozaj ve Uygulama Yöntemi).
5.3 Klinik öncesi güvenlilik verileri
Karsinojenez, mutajenez
Melfalan hayvanlarda mutajeniktir.
Fertilite çalışmaları
İntraperitonal olarak 7.5 mg/kg dozda mefalan verilen farelerde, spesifik erkek üreme hücre
evrelerinde sitotoksisiteye atfedilen üreme etkileri ve özellikle orta-geç
dönemdeki spermatidlerde post-mayotik üreme hücrelerinde baskın ölümcül mutasyonlar ve
kalıtsal translokasyonlar gösterilmiştir.
Dişi farelerde melfalanın toplam üreme kapasitesini ölçmek için bir çalışma gerçekleştirilmiştir.
Dişiler tek bir intraperitonal 7,5 mg / kg melfalan dozu almışlar ve daha sonra üreme ömürlerinin
çoğunda (tedaviden en az 347 gün sonra) tedavi edilmemiş bir erkekle birlikte tutulmuşlardır. İlk
tedavi sonrası aralıkta, yavrulama boyutunda belirgin bir azalma meydana gelmiş, ardından
neredeyse tamamen iyileşmiştir. Daha sonra, yavrulama boyutunda kademeli bir düşüş meydana
gelmiştir. Bu, üretken dişilerin oranındaki azalma ile eşzamanlı, küçük foliküllerin sayısında
azalma ile ilişkili bir bulgudur.
6. FARMASÖTİK ÖZELLİKLER
6.1 Yardımcı maddelerin listesi
Mikrokristalize selüloz
Krospovidon
Kolloidal susuz silika
9Magnezyum stearat
Hipromelloz
Titanyum dioksit
Makrogol
6.2 Geçimsizlikler
Bilinen bir geçimsizliği yoktur.
6.3 Raf ömrü
24 ay
6.4 Saklamaya yönelik özel tedbirler
2°C-8°C arasında buzdolabında ve kuru bir yerde saklayınız.
6.5 Ambalajın niteliği ve içeriği
ALKERAN, bir yüzünde “GX EH3” diğer yüzünde “A” baskısı olan beyaz - kirli beyaz renkli,
yuvarlak, bikonveks, film kaplı tabletler şeklindedir. Çocuklar için emniyet kapağı olan kehribar
renkli cam şişe içinde, 25 tablet bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
ALKERAN tabletler geçerli olan bölgesel talimatlara ve/veya düzenlemelere göre sitotoksik
ilaçların kullanımı ile ilgili rehberlere uygun olarak kullanılmalıdır.
Hamile personel sitotoksik ilaçlarla temas etmemelidir. Eldiven de dahil koruyucu giysiler
kullanılmalıdır.
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı
Resmî Gazetede yayımlanan Atık Yönetimi Yönetmeliğine göre yapılır.
Tabletin kaplaması hasar görmediği sürece, ellenmesinde bir sakınca yoktur.
ALKERAN tabletler bölünmemelidir.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
VLD Danışmanlık, Tıbbi Ürünler ve Tanıtım Hizmetleri A.Ş.
Büyükdere Cad No: 127 Astoria A Blok Kat: 8 Esentepe, Şişli İstanbul
Tel. no: 0-212-340 76 84
8. RUHSAT NUMARASI
11.10.2011-132/14
9. İLK RUHSAT TARİHİ/RUHSAT YENİLEME TARİHİ
11.10.2011
10. KÜB’ÜN YENİLENME TARİHİ
10