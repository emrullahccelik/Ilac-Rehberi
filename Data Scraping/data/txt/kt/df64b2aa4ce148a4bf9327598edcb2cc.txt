Sayfa 1/8 
 KULLANMA TALİMATI  
 
CYSTAMİN %0,55 göz damlası, çözelti  
Steril  
Göze damlatılarak uygulanır .  
• Etkin madde:  Her 1 ml çözelti 5,50 mg sisteamin hidroklorür içerir .  
• Yardımcı maddeler: Karmeloz sodyum , sitrik asit monohidrat, disodyum EDTA  
dihidrat, benzalkonyum klorür, enjeksiyonluk su, hidroklorik asit, sodyum hidroksit.  
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini sağlayacaktır. Meydana gelen herhangi bir yan etkiyi raporlayarak yardımcı olabilirsi niz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye g ittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
 
Bu Kullanma Talimatında:  
1. CYSTAMİN  nedir ve ne için kullanılır?  
2. CYSTAMİN ’ i kullanmadan önce dikkat edilmesi gerekenler  
3. CYSTAMİN  nasıl kullanılır?  
4. Olası yan etkiler nelerdir? 
5. CYSTAMİN ’ in saklanması  
Başlıkları yer almaktadır.   
1. CYSTAMİN nedir ve ne için kullanılır?  
CYSTAMİN, opak beyaz renkte 5 ml’lik LDPE şişe, damlalıklı tıpa ve beyaz renkte güvenlik 
halkalı HDPE kapak ile kullanıma sunulan ve her bir şişede 5 ml çözelti içeren  göz damlasıdır. 
Berrak  viskoz çözeltidir.  Sayfa 2/ 8 
 CYSTAMİN, etkin madde olarak sisteamin hidroklorür  içerir .  
CYSTAMİN, v ücudun fazla sistini (bir tür amino asit) uzaklaştırama ması  ve sistin kristallerinin 
gözde birikmesi  durumunda ; ışığa duyarlılığın artmasına (fotofobi), kornea bozulmasına 
(keratopati) ve görme kaybına yol açabil en, nadir ve kalıtsal bir hastalık olan sistinozisi tedavi 
etmek ve göz yüzeyindeki (kornea) sistin kristallerinin miktarını azaltmak için, 2 yaşından 
büyük çocuklarda ve yetişkinlerde kullanılır.  
 
2. CYSTAMİN’  i kullanmadan önce dikkat edilmesi gerekenler  
CYSTAMİN’  i aşağıdaki durumlarda KULLANMAYINIZ.  
Eğer;   
- sisteamine veya CYSTAMİN’in  diğer bileşenlerinden herhangi birine alerjiniz varsa 
(aşırı duyarlıysanız)  
 
CYSTAMİN’  i aşağıdaki durumlarda DİKKATLİ KULLANINIZ  
Ürünün içeriğinde koruyucu madde olarak benzalkonyum klorür bulunduğundan, uygulama 
sırasında yumuşak kontakt lens kullanılma malıdır. CYSTAMİN uygulanması öncesinde 
kontakt lenslerinizi çıkarınız ve CYSTAMİN uygulanmasından sonra, kontakt lenslerinizi 
takmadan önce 15 dakika bekleyiniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
CYSTAMİN’  in yiyecek ve içecek ile kullanılması  
CYSTAMİN ’in yiyecek ve içeceklerle etkileşimi ile ilgili herhangi bir veri bulunmamaktadır.  
 
Hamilelik  
İlacı kullanmadan önce doktorunuza veya eczacınıza danışınız .  
 
CYSTAMİN ’in göze uygulandığında kandaki seviyesi ihmal edilebilir olsa bile, gerekli 
önlemler alınarak doktorunuz tarafından yapılan risk- yarar değerlendirmesiyle kullanılabilir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Sayfa 3/ 8 
 Emzirme  
İlacı kullanmadan önce doktorunuza veya eczacınıza danışınız.  
 
Sisteaminin anne sütüne geçip geçmediği bilinmemektedir, e mzirme dönemindeyseniz 
doktorunuza söyleyiniz. Doktorunuz ürünün emzirme sırasında kullanımı için risk-yarar 
değerlendirmesi yaparak, bu ürünü kullanıp kullanmayacağınıza karar verecektir.  
 
Araç ve makine kullanımı  
CYSTAMİN kullandıktan sonra görüşünüzde bir süreliğine bulanıklaşma olabilir. Bulanıklık geçinceye kadar araç ya da makine kullanmayınız.  
 CYSTAMİN’ in içeriğinde bulunan bazı yardımcı maddeler hakkında önemli bilgiler  
CYSTAMİN, koruyucu bir madde olan benzalkonyum klorür  içermektedir. Benzalkonyum 
klorür gözde irritasyona sebe p olabilir . Yumuşak kontakt  lenslerle temasından kaçınınız. 
Uygulamadan önce kontakt lens lerinizi çıkartınız ve CYSTAMİN uygulamasından sonra, 
kontakt lenslerinizi takmadan önce en az 15 dakika bekleyiniz.  
 
Diğer ilaçlar ile birlikte kullanımı  
Eğer başka bir göz damlası daha kullanıyorsanız, CYSTAMİN uygulanması ile diğer göz 
damlasının uygulanması arasında en az 10 dakika bekle yiniz.  
Göz merhem leri ile birlikte kullanmanız gerekirse , en son göz merhemlerini kullanınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CYSTAMİN nasıl kullanılır?  
CYSTAMİN’ i kullanırken her zaman doktorunuzun talimatlarına kesin olarak uyunuz. Emin 
olmadığınızda  doktorunuza veya eczacınıza danış ınız.  
 Uygun kullanım ve doz/uygulama sıklığı i çin talimatlar:  
- Önerilen doz, günde 4 kez her göze 1 damla olacak şekilde uygulanır.  
-  Her uygulama arasında önerilen aralık 4 saattir (örneğin, göz damlasını sabah 8.00, 
12.00, 16.00 ve 20.00 saatlerinde uygulayabilirsiniz).  Sayfa 4/ 8 
 - Sabahları gözlerde yapışkanlık olmaması için, günün son göz damlası uygulamasını 
yatmadan en az 30 dakika önce uygul amanız tavsiye edilmektedir.  
- Uygulanacak dozlar, göz muayeneleri sonrasında doktorunuz tarafından verilecek 
karara göre kademeli olarak azaltılabilir (her bir göze her gün en az 1 damla olacak 
şekilde ).  
Sadece göze damlatarak uygulayınız.  
Uygulama yolu ve metodu:  Göz damlasının kullanımı için aşağıdaki talimatları dikkatlice izleyin iz.  
 CYSTAMİN şişesini ilk kez açarken  
- CYSTAMİN şişesini ilk kez açtığınız tarihi kutunun üzerine yazınız.  
- CYSTAMİN’i ilk kez uygulayacağınız zaman  kullanımını  kolaylaştırmak için öncelikle 
oda sıcaklığına getiriniz .  
- Ellerinizi dikkatlice yıkayınız.  
CYSTAMİN göz damlasını kullanmadan önce  
- CYSTAMİN’i kullanmadan önce şişeyi ilk kez açtığınız tarihi kontrol ediniz .  
- CYSTAMİN, ilk kez açılma tarihinden  sonra  7 gün içerisinde  kullanıl malıdır.   
- Damlalık şişesini ve aynayı alınız .  
- Ellerinizi yıkayın ız.  
CYSTAMİN göz damlasını kullanırken  
- Şişeyi başparmağınız  ve işaret parmağınız arasında aşağı doğru tutunuz .  
- Başınızı arkaya doğru itiniz. Gözünüz ile göz kapağınız arasında bir alan oluşuncaya 
kadar temiz bir parmağınızın yardımıyla göz kapağınızı aşağıya doğru çekiniz. Damlayı  
bu alana damlatı nız (aşağıdaki resimde gösterildiği gibi) .  
 
- Şişenin ucunu göz ünüze  yaklaştırın. Eğer yardımcı ol acağını düşünüyorsanız  ayna 
kullanabilirsiniz .  
- Şişenin ucundaki damlalığın gözünüze /göz kapağınıza  veya çevresindeki alanlara ve 
diğer yüzeyler le temasından kaçınınız.  Bu durum ilac a yabancı maddelerin bulaşmasına 
sebep olabilir.  
Sayfa 5/ 8 
 - Bir seferde bir damla CYSTAMİN bırakmak için damlalığı yavaşça sıkın ız. Damlalığın 
ucuna parmaklarınızla dokunmayınız , yabancı madde bulaştırmamaya  dikkat ediniz.  
- CYSTAMİN göz damlasını  kullandıktan sonra, parmağınızı burnunuzun yanından 
gözünüzün kenarına bastırın ız (aşağıdaki resimde gösterildiği gibi ), ardından göz 
damlalarını göze yaymak için göz kapağınıza hafifçe ma saj yapınız .  
 
- Göz çevresine bulaşan fazla ilacın oluşturabileceği tahrişi önlemek için, göz 
çevresindeki fazla ilacı nemli bir mendil  ile siliniz.  (aşağıdaki resimde gösterildiği gibi ).  
 
CYSTAMİN göz damlasını kullandıktan sonra saklama  
- Şişeyi kullandıktan sonra karton kutusuna koyunuz .  
- Oda sıcaklığında muhafaza ediniz  (kullanımı kolaylaştıracaktır).  
- İlacı a çtıktan  7 gün sonra atınız.  
 
Damlayı gözünüzden dışarı damlatırsanız tekrar deneyiniz.   
 Değişik yaş grupları:  
Çocuklarda kullanımı:  
CYSTAMİN’in 2 yaşın altındaki hastalarda kullanımı ile ilgili yeterli veri bulunmamaktadır.   
Yaşlılarda kullanımı:  
CYSTAMİN ’ in yaşlılarda kullanımı ile ilgili veri bulunmamaktadır .  
 
Özel kullanım durumları:  
Böbrek/Karaciğer yetmezliği:  CYSTAMİN’in böbrek ve karaciğer yetmezliği olan hastalarda  
kullanımı ile ilgili veri bulunmamaktadır .  
  
Sayfa 6/ 8 
 Kullanmanız gerekenden daha fazla CYSTAMİN kullandıysanız  
CYSTAMİN ’den kullanmanız gerekenden fazlasını kullanmışsanız doktor veya eczacınız ile 
konuşunuz.  
CYSTAMİN’i  kullanmanız gerekenden fazla kullandıysanız; gözlerinizi tercihen tuzlu su 
çözeltisiyle (veya ılık suyla) yıkayınız. Bir sonraki normal dozunuzun zamanı gelene kadar 
daha fazla damla damlatmayınız.  
 
CYSTAMİN’ i kullanmayı unutursanız  
Planlamış olduğunuz ( örneğin; 4 saat aralıklarla uyguladığınız) bir sonraki uygulamanızı 
bekleyiniz  ve ardından normal rutininize devam ediniz .  
Unutulan dozları dengelemek için çift doz almayınız.   
CYSTAMİN ile tedavi sonlandırıldığında oluşabilecek etkiler  
CYSTAMİN’ in her gün düzenli olarak kullanılması önerilmektedir.  
CYSTAMİN ’i kullanmayı bırakmanız , gözde (kornea) sistin kristalleri birikimini  arttırabilir . 
Gözde (kornea) sistin kristalleri birikiminin artması; ışığa karşı duyarlılığın artmasına 
(fotofob i), kornea bozulmasına (keratopati) ve görme kaybına yol açabilir. Bu nedenle, 
CYSTAMİN tedavi sini bırakmadan önce  doktorunuza danışınız.  
 
4. Olası yan etkiler nelerdir?  
Tüm ilaçlar gibi, CYSTAMİN’in  içeriğinde bulunan maddelere duyarlı olan kişilerde yan 
etkiler olabilir.   
Etkileri ciddi olmadıkça damlanızı kullanmaya devam edebilirsiniz. Endişeleniyorsanız 
doktorunuzla veya eczacınızla konuşun. Doktorunuzla konuşmadan CYSTAMİN kullanmayı 
bırakmayınız.  
 Yan etkiler aşağıdaki kategorilerde gösterildiği şekilde sınıflandırılmıştır.  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1000 hastanın birinden az fakat 10.000 hastanın birinden fazla görülebilir.  Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  Sayfa 7/8 
 Çok Yaygın:  
- Gözde ağrı ,  
- Gözde kızarıklık, kaşıntı ve yanma  hissi ,  
- Gözde sulanma,  
- Bulanık görme ,  
- Damlaların damlatıldığı bölgelerde rahatsızlık ( örneğin ; kirpiklerde ve göz çevresinde)  
(yapışkan gözler ve yapışkan kirpikler) .  
Yaygın:  
- Gözde yabancı cisim hissi,  
- Gözlerde kuruluk,  
- Göz kapağında şişlik (ödem) ,  
- Göz kapağında tahriş,  
- Görme bozukluğu,  
- Damlaların damlatıldığı bölgelerde ağrı,  
- Gözde arpacık.  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. CYSTAMİN’ in saklanması  
CYSTAMİN ’ i çocukların göremeyeceği, erişemeyeceği yerlerde ve ambalajında saklayınız.  
Şişe ilk kez açılana kadar  2°C -8°C arasındaki sıcaklıklarda (buzdolabında)  saklanmalıdır. 
Dondurmayınız.  
Şişe ilk kez açıldıktan sonra 25°C altındaki oda sıcaklığında saklayınız.  
Şişe ilk kez açıldıktan sonra 7 gün içinde kullanılmalıdır.  
Son kullanma tarihi geçmemiş dahi olsa, şişeyi ilk kez açtıktan 7 gün sonra atınız.  
Işıktan korumak için şişeyi karton kutusunda saklayınız.   
Son kullanma tarihiyle uyumlu olarak kullanınız  
Ambalajındaki son kullanma tarihinden sonra CYSTAMİN’i kullanmayınız.  Sayfa 8/ 8 
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  
TOBIO Novelfarma İlaç San. ve Tic. A.Ş. 
Ümraniye /İstanbul  
 Üretim Yeri:  
Rompharm  İlaç Sanayi ve Ticaret Ltd. Şti.  
Çerkezköy/Tekirdağ  
 Bu kullanma talimatı 28/ 07/2022 tarihinde onaylanmıştır.  