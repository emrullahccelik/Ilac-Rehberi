1  
 Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
 
JELGO  %1 + %5 jel 
 
Cilt üzerine  uygulanır.  
 
• Etkin  Madde:  100 g jel;  etkin  madde  olarak 1  g essin;  5 g dietilamin  salisilat içerir.  
• Yardımcı Maddeler: Lavanta yağı, portakal çiçeği yağı (neroli), karbomer ( karbopol 980), 
makrogol -6-gliserol kaprilokaprat (softigen 767), EDTA disodyum, trometamol, izopropil 
alkol, saf su  
 
 
 
Bu Kullanma  Talimatında:  
 
1. JELGO  nedir  ve ne için kullanılır?  
2. JELGO’yu  kullanmadan  önce  dikkat  edilmesi  gerekenler  
3. JELGO  nasıl  kullanılır?  
4. Olası  yan etkiler  nelerdir?  
5. JELGO’nun  saklanması  
 
Başlıkları yer  almaktadır.  
 
1. JELGO  nedir  ve ne için kullanılır?  
 
JELGO  cilt üzerine  kullanıma  yönelik  bir jeldir.  
 
Şişliği giderici (antiödematöz), iltihap giderici (anti -enflamatuvar) ve ağrı kesici (analjezik) 
özelliktedir. 100 gramında etkin madde olarak 1 g essin ve 5 g dietilamin salisilat içerir. Bir 
kutu JELGO 50 gram olarak ambalajlanmıştır.  
JELGO travma sonucu oluşan ezik, çürük, burkulma (distorsiyon), kan toplanması (hematom) 
ve kiriş kılıfı yangısında (tendovaginit) durumlarında, omurga kemiğinin ağrılı durumlarında 
(servikal sendrom, sırt ağrısı, bel ağrısı  [lumbago], siyatik), yüzeysel toplardamar iltihabı 
(tromboflebit) ve varisleşmiş damarlarda kullanılır.  2  
 2. JELGO’yu  kullanmadan  önce  dikkat  edilmesi  gerekenler 
JELGO’yu aşağıdaki durumlarda KULLANMAYINIZ  
JELGO’nun bileşimindeki maddelerden herhangi birine karşı aşırı duyarlığı olanlarda 
kullanılmamalıdır.  
 
Eğer JELGO’nun uygulanacağı bölgede açık yara, cilt enfeksiyonu, iltihap veya egzama  
(çeşitli nedenlerle ortaya çıkan ve deride kızarıklık, veziküller, kaşıntı gibi belirtilerle görülen 
cilt hastalığı) varsa, ışın tedavisi görmekte olan bir vücut bölgesi ise veya muköz membranlara 
(ağız, burun içi gibi) ilaç uygulanmamalıdır.  
 
JELGO’yu  aşağıdaki  durumlarda  DİKKATLİ  KULLANINIZ  
 
Eğer;  
 
- Astım, saman nezlesi, burun mukozasının şişmesi veya kronik obstrüktif solunum yolu 
hastalıkları (KOAH – solunum yollarının daralması sonucu akciğerlere alınan havanın kolay  
bir şekilde dışarı verilememesi ve buna bağlı nefes darlığına neden olan bir akciğer hastalığı) 
veya kronik solunum yolu enfeksiyonları (özellikle saman nezlesi benzeri semptomlarla 
birlikte) şikayetiniz varsa ve herhangi bir türdeki analjeziklere (ağrı kesiciler) ve 
antiromatizmallere (romatizmal eklem hastalıklarını tedavi etmek için kullanılan ilaç) karşı  
aşırı duyarlıysanız  (alerjik),  astım  atakları  (analjezik  intoleransı/analjezik  astımı – asetilsalisilik 
asit veya diğer nonsteroid antienflamatuar  ilaçları aldıktan sonra birkaç saat içinde gelişen 
bronkospazm, anjiyonörotik ödem, ürtiker, rinit veya anafilaktik şok veya bunların çeşitli 
kombinasyonlarından oluşan bir klinik tablo), lokal deri ve mukozal şişlik (Quincke ödemi 
olarak  adlandırılan) veya ürtiker açısından  diğer hastalara  göre daha  büyük  bir risk altındasınız.  
 
- Diğer ilaçlara karşı cilt reaksiyonları, kaşıntı veya ürtiker gibi aşırı duyarlı (alerjik) 
reaksiyonlarınız varsa.  
 
- Eklemlerde belirgin kızarıklık, şişlik veya yüksek ateş ile devam eden veya kötüleşen 
şikayetleriniz olursa doktorunuza danışmalısınız.  
- Göz ile temasından kaçınmalısınız.  
 
- Tedavi  edilen  cilt bölgelerine  çocukların  temasından  kaçınmalısınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
JELGO’nun  yiyecek  ve içecek  ile kullanılması  
 
JELGO  cilt üzerine uygulandığından,  yiyecek  ve içecek  ile etkileşmesi beklenmez.  
 
Hamilelik  
 
İlacı kullanmadan  önce  doktorunuza  veya eczacınıza danışınız.  3  
 Hamile kadınlarda REPARİL -GEL N kullanımına ilişkin veri mevcut değildir. Bu nedenle 
hamilelik döneminde REPARİL -GEL N kullanımı önerilmemektedir. Özellikle geniş vücut 
yüzeylerine uzun süre uygulanmasından kaçınılmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan  önce  doktorunuza  veya eczacınıza danışınız.  
 
Emzirme  döneminde  JELGO’nun  kullanımı  önerilmemektedir.  Emzirme  döneminde  göğüs 
bölgesine uygulanmamalıdır.  
 
Araç  ve makine  kullanımı  
 
Cilt üzerine  bölgesel  kullanım  ile ilgili  olarak,  araç ve makine  kullanımı  üzerinde  bir etkisi 
yoktur veya ihmal edilebilir düzeydedir.  
 
JELGO’nun  içeriğinde  bulunan  bazı yardımcı  maddeler  hakkında  önemli  bilgiler  
 
JELGO’nun içeriğinde bulunan yardımcı maddeler kullanım yolu veya dozu nedeniyle  
herhangi bir uyarı gerekmemektedir. Yine de bu maddelerden herhangi birine aşırı duyarlılığı 
olan hastaların kullanmaması gerekir.  
 
Diğer  ilaçlar  ile birlikte kullanımı  
 
Önerilen şekilde kullanıldığında JELGO ve diğer ilaçlar arasında bilinen herhangi bir etkileşim 
olmamıştır. Eğer JELGO çok geniş alanlara uygulanırsa, içerdiği essinin etkisi ile pıhtılaşma 
önleyici ilaçların (antikoagülan) etkisinde bir artış ve dietilamin salisilatın etkisi ile de, kan 
şekeri düşürücü ilaçların (sülfonilüreler) etkisinde bir artış ve metotreksat isimli ilacın toksik  
etkisinde artış olabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. JELGO  nasıl  kullanılır?  
 
• Uygun  kullanım  ve doz/uygulama  sıklığı  için talimatlar:  
 
JELGO’yu,  her zaman,  doktorunuzun  ya da eczacınızın  size önerdiği  şekilde  uygulayınız. 
Herhangi bir kullanım yolu önerilmemişse günde bir -üç kere uygulayın.  
 
Her bir uygulama  için, tedavi  edilecek  bölgenin  büyüklüğüne  göre yaklaşık  2,5 g ila 6 g jel 
(kiraz veya ceviz boyutlarındaki bir miktara eşdeğer) gerekli olacaktır.  
 
Maksimum  günlük doz,  yaklaşık 650  mg salisilata  eşdeğer 20  g jeldir.  4  
 Kullanım  sürenize  doktorunuz  karar verecektir.  Kısa süreli  kullanımı önerilmektedir . 
 
• Uygulama  yolu ve metodu:  
JELGO,  yalnızca  cilt üzerine  uygulanmalıdır,  yutulmamalıdır.  
Gerekli  görülen bölgeye ince  bir tabaka  halinde  uygulayın  ve hafifçe  ovuşturun.  
Bir bandaj/sargı  bezi uygulamadan  önce  JELGO’yu  birkaç  dakika  cilt üzerinde  kurumaya 
bırakın. Kapatma (oklüzyon) bandaj uygulaması önerilmemektedir.  
• Değişik yaş grupları: 
Çocuklarda  kullanımı:  
JELGO’nun  çocuklarda  kullanımına  ilişkin  yeterli  çalışma  mevcut  değildir.  12 yaşın  
altındaki  çocuklarda  kullanımı  bu sebeple  önerilmemektedir.  
 
Yaşlılarda kullanımı:  
Yaşlılarda kullanımına ilişkin bir sınırlama yoktur. Yaşlı hastalar, olası yan etki profili 
sebebiyle dikkatle takip edilmelidir  
• Özel kullanım durumları: 
Böbrek/Karaciğer  yetmezliği:  
Böbrek veya karaciğer yetmezliği olan hastalarda doz azaltılması gerekli değildir.  
 
JELGO’nun içerisindeki dietilamin salisilat deriden önemli miktarda emilip zehirlenmeye 
yol açabileceğinden, böbrek yetmezliği olanlarda dikkatli kullanılmalıdır; bu hastalarda 
geniş yüzeylerde uzun süre kullanılmasından kaçınılmalıdır.  
 
Eğer  JELGO’nun  etkisinin  çok güçlü  veya zayıf  olduğuna  dair bir izleniminiz  var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla JELGO  kullandıysanız  
 
JELGO’dan  kullanmanız  gerekenden  fazlasını  kullandıysanız,  su ile durulayarak  jeli ciltten 
uzaklaştırın.  
 
Uygulanan  jel miktarı  çok fazla  ise veya  yanlışlıkla  yutarsanız  doktorunuza  danışınız.  
 
JELGO’yu  kullanmayı  unutursanız  
 
Unutulan  dozları  dengelemek  için çift doz almayınız.  
 
JELGO  ile tedavi  sonlandırıldığında  oluşabilecek  etkiler  
 
Herhangi  bir etki bildirilmemiştir.  
 
4. Olası  yan etkiler nelerdir?  5  
 Tüm  ilaçlar  gibi JELGO’nun  içeriğinde  bulunan  maddelere  aşırı duyarlı  olan kişilerde  yan 
etkiler olabilir.  
 
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın:  10 hastanın en az 1’inde görülebilir  
Yaygın:  10 hastanın  1’inden  az, fakat  100 hastanın  1’inde  veya  1’inden  fazla 
görülebilir.  
Yaygın olmayan:  100 hastanın 1’inden az, fakat 1.000 hastanın 1’inde veya 1’inden fazla 
görülebilir.  
Seyrek:  1.000  hastanın  1’inden  az, fakat  10.000  hastanın  1’inde  veya  1’inden 
fazla görülebilir.  
Çok seyrek:  10.000 hastanın 1’inden az görülebilir. 
Bilinmiyor:  Eldeki  verilerden  hareketle  tahmin  edilemiyor.  
Aşağıdakilerden  herhangi  birini  fark ederseniz,  doktorunuza  söyleyiniz: 
Çok seyrek  
Deride dehidrasyon, püstül veya kabartı oluşumunu içeren egzama, deride kızarıklık (eritem), 
deride iltihaplanma (kontakt dermatit dahil dermatit), kaşıntı (prurit), kurdeşen (ürtiker), 
kabuklanma.  
 
Diğer  olası yan  etkiler:  
Salisilat içeren tıbbi ürünlerin özellikle geniş cilt bölgelerine uygulanması ile; belirli bir organ 
sistemini (örneğin karaciğer, böbrek veya mide -bağırsakta görülen yan etkiler) veya bir bütün 
olarak organizmayı (örneğin aşırı duyarlılık reaksiyonları, astım) etkileyen sistemik yan 
etkilerin (ilacın kan dolaşımına geçmesi sonrası görülen etkiler) ortaya çıkabileceği göz ardı 
edilemez.  
 
Bunlar  JELGO’nun  hafif  yan etkileridir.  
 
Eğer bu kullanma talimatında bahsi geçmeyen herhangi bir yan etkiyle karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. JELGO’nun  saklanması  
 
JELGO’yu  çocukların  göremeyeceği, erişemeyeceği  yerlerde  ve ambalajında  saklayınız.  
25ºC’nin  altındaki  oda sıcaklığında  saklayınız.  
 
Son kullanma  tarihiyle  uyumlu  olarak  kullanınız.  
 
Ambalajdaki  son kullanma  tarihinden  sonra JELGO’yu  kullanmayınız.  6  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
Tripharma  İlaç San. ve Tic. A.Ş. 
Reşitpaşa  Mahallesi,  Eski Büyükdere  Caddesi 
No:4 34467  
Maslak/Sarıyer/İstanbul  
 
Üretim  Yeri:  
Abdi  İbrahim  İlaç San. ve Tic. A.Ş. 
Orhan  Gazi  Mahallesi,  Tunç  Caddesi,  No: 3 
Esenyurt/İstanbul  
Bu kullanma  talimatı  ../../…. tarihinde onaylanmıştır.  