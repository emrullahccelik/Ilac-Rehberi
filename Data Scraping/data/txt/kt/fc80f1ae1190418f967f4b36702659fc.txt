1/7 KULLANMA TALİMATI  
VULGAREX %7,5 jel  
Cilt üzerine uygulanır.  
• Etkin madde:  Her 1 g jel, 75  mg dapson  içerir. 
• Yardımcı maddeler:  Karbomer 980, dietilen glikol monoetil eter, metil paraben  (E218),  
sodyum hidroksit ve saf su. 
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
  
 
 
 
 
  
Bu Kullanma Talimatında:  
1. VULGAREX  nedir ve ne için kullanılır?  
2. VULGAREX 'i kullanmadan önce dikkat edilmesi gerekenler  
3. VULGAREX  nasıl kullanılır?  
4. Olası yan etkiler nelerdir?  
5. VULGAREX 'in saklanması  
Başlıkları yer almaktadır.  
 
1. VULGAREX  nedir ve ne için kullanılır?  
VULGAREX, 30 g ve 60 g’lık alüminyum tüpte,  karton kutu içerisinde kullanıma sunulan 
jeldir.  
VULGAREX, beyaza yakın krem renkli, görünür partikül içeren yarı katı yapıda jeldir.  Bu ilacı kullanmaya  başlamadan  önce  bu KULLANMA TALİMATINI dikkatlice  
okuyunuz,  çünkü sizin  için önemli  bilgiler  içermektedir.  
• Bu kullanma talimatını saklayınız. Daha  sonra tekrar  okumaya  ihtiyaç  
duyabilirsiniz . 
• Eğer  ilave  sorularınız  olursa, lütfen  doktorunuza veya eczacınıza  danışını z. 
• Bu ilaç kişisel  olarak  sizin için reçete edilmiştir,  başkalarına vermeyiniz . 
• Bu ilacın  kullanımı  sırasında, doktora veya hastaneye  gittiğinizde  doktorunuza 
bu ilacı kullandığınızı  söyleyiniz.  
• Bu talimatta yazılanlara aynen uyunuz. İlaç  hakkında size  önerilen dozun  dışında 
yüksek  veya düşük  doz kullanmayınız. 
 
 
2/7 VULGAREX, ciltte (topikal) 9 yaş ve üzeri kişilerde akne tedavisinde kullanılan reçeteli bir 
ilaçtır. VULGAREX, 9 yaşın altındaki çocuklarda çalışılmamıştır.  
 
2. VULGAREX kulla nmadan önce dikkat edilmesi gerekenler  
VULGAREX' i aşağıdaki  durumlarda  KULLANMAYINIZ  
• Eğer, VULGAREX ya da bu ilacın bileşimindeki herhangi bir maddeye karşı alerjiniz 
varsa,  
Bu etkilerden herhangi birinin sizin için geçerli old uğunu düşünüyorsanız doktorunuza 
danışmadan VULGAREX kullanmayın.  
 
VULGAREX' i aşağıdaki durumlarda DİKKATLİ KULLANINIZ  
VULGAREX kullanmadan önce doktorunuzun şunları bilmesi gerekecektir:  
• Glukoz -6-fosfat dehidrojenaz eksikliği (G6PD) adlı bir tür kan rahatsızlığınız 
(alyuvarların yıkımına sebep olan bir hastalık)  varsa,  
• Kanınızda normal düzeyinden daha yüksek methemoglobin olması gibi nadir 
görülen metabolik bir probleminiz (methemoglobinemi) varsa  
(Methemoglobin hemoglobin fazlasının methemoglobine dönüştüğü bir durumdur. 
Normalde kanda bir miktar hemoglobin methemoglobin denilen bir formda az miktarda 
bulunmaktadır. Eğer çok fazla methemoglobin oluşursa, kanın vücuda oksijen taşıması 
güçleşir.)  
• Hamile iseniz ya da hamile kalmayı planlıyorsanız. VULGAREX’in doğmamış 
bebeğinize zarar verip veremeyeceği bilinmemektedir. 
• Emziriyorsanız veya emzirmeyi planlıyorsanız. VULGAREX anne sütünüze geçebilir 
ve bebeğinize zarar verebilir. VULGAREX kullanacağınıza veya emzireceğinize, doktorunuz ve s iz karar vermelisiniz. İkisini birlikte yapmamalısınız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
VULGAREX ’in yiyecek ve içecekle kullanılması  
VULGAREX ile aç ya da tok karnına uygulama yapılabilir. Yiyecek ve içeceklerin bu ilaca 
hiçbir etkisi yoktur.  
 
3/7 Hamilelik  
İlacı kullanmadan önce doktorunuza veya eczacınıza danışınız.  
Hamile iseniz ya da hamile kalmayı planlıyorsanız, VULGAREX’in doğmamış bebeğinize 
zarar verip veremeyeceği bilinmemektedir. Doktorunuz ilacın sizin için yarar/risk oranını 
değerlendirerek karar verecektir.  Gerekli olmadıkça hamilelikte kullanılmamalıdır.  
Tedaviniz sırasında hamile olduğunuzu fark edersiniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız veya emzirmeyi planlıyorsanız VULGAREX anne sütüne geçebilir ve 
bebeğini ze zarar verebilir. VULGAREX kullanacağınıza veya emzireceğinize, doktorunuz 
yarar /risk oranına göre karar verecektir. Emzirirken VULGAREX kullanılmamalıdır.  
 
Araç ve makine kullanımı  
VULGAREX’in taşıt ya da makine kullanma becerisi üzerindeki etkilerine ilişkin veri mevcut 
değildir.  
 
VULGAREX ’in içeriğinde bulunan bazı yardımcı maddeler hakkında önemli bilgiler  
VULGAREX metil paraben içerir. Alerjik reaksiyonlara (muhtemelen gecikmiş) neden olabilir.  
 
Diğer ilaçlar ile birlikte kullanım  
Trimetoprim/sülfametoksazol (TMP/SMX) (çeşitli bakteriyel enfeksiyonların tedavisinde 
kullanılan bir tür antibiyotik) dapson ve metabolitlerinin sistemik düzeylerini arttırabilir.  
Özellikle, benzoil peroksit içeren akne ilaçları kullanıyorsanız doktorunuza  söyleyin. Aynı 
zamanda VULGAREX ile benzoil peroksit kullanımı, aynı zamanda cildinizin veya yüzünüzün 
uygulandığı bölgede geçici olarak sarı veya turuncu renge dönüşmesine neden olabilir. 
Eş zamanlı olarak uygulanan bazı ilaçlar (örn. Rifampin ; tüberküloz tedavisinde kullanılan bir 
ilaç), antikonvülzanlar  (antiepileptik ilaç, sara nöbetleri, bipolar bozukluk, nöropatik ağrı gibi 
durumların önlenmesinde ve tedavisinde kullanılan ilaç grubu) , sarı kantaron  (depresyon ve 
uyku bozukluklarının tedavis inde kullanılır) , dapsonun hemolize (alyuvar ların yıkımına neden 
olan hastalık) neden olan yıkım ürünü dapson hidroksilaminin  oluşumunu arttır abilir.  
 
4/7 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.VULGAREX nasıl kullanılır?  
• Uygun kullanım ve doz/uygulama sıklığı için talimatlar:  
VULGAREX sadece cilt üzerinde kullanım içindir. Ağzınızda, gözlerinizde veya vajinanızda 
VULGAREX’i kullanmayınız. 
VULGAREX’i doktorunuzun önerdiği şekilde kullanın.  VULGAREX’i günde bir kez uygulayın.  
VULGAREX’i kullandıktan 12 hafta sonra akneni z iyileşmezse, devam eden tedavi hakkında 
doktorunuzla konuşun. 
 
• Uygulama yolu ve metodu:  
Uygulanacak bölgeye bezelye büyüklüğünde VULGAREX ince bir tabaka halinde sürülür. İnce 
bir tabaka, doktorunuz tarafından talimat verildiği gibi diğer etkilenen bölgelere de 
uygulanabilir. VULGAREX’i nazikçe ve tamamen yedirin.  VULGAREX’i uyguladıktan sonra 
ellerinizi yıkayın.  
 
• Değişik yaş grupları:  
Çocuklarda kullanımı: 9 yaş altı çocuklarda kullanılmamalıdır.  9 yaş ve üzeri çocuk 
hastalarda özel bir kullanım önerisi yoktur.  
 
Yaşlılarda  kullanım ı: Özel bir kullanım önerisi yoktur. 
 
Özel kullanım durumları:  
Karaciğer ve böbrek yetmezliği:  
Özel bir kullanım önerisi yoktur.  
 
Glukoz -6-fosfat dehidrojenaz eksikliği (G6PD) adlı bir tür kan rahatsızlığınız (alyuvarların 
yıkımına sebep olan bir hastalık)  varsa doktorunuza veya eczacınıza danışınız.  
 
Eğer VULGAREX’in etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz. 
 
5/7 Kullanmanız gerekenden daha fazla VULGAREX kullandıysanız:  
VULGAREX’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
VULGAREX ’i kullanmayı  unutursanız  
Unutulan dozları dengelemek için çift doz almayınız.  
 
VULGAREX ile tedavi sonlandırıldığında oluşabilecek etkiler  
VULGAREX ile tedavi sonlandırıldığında oluşabilecek herhangi bir etki beklenmemektedir.  
 
4. Olası yan etkiler nelerdir?  
Tüm  ilaçlar  gibi, VULGAREX’in  içeriğinde bulunan maddelere duyarlı  olan kişilerde  yan 
etkiler  olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1'inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir.  Bilinmiyor: Eldeki verilerden tahmin edilemiyor.  
 
Aşağıdakilerden biri olursa, VULGAREX' i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kanınızda anormal bir kırmızı kan hücresinin neden olduğu oksijen azalması 
(methemoglobinemi) olursa,  
• Dudaklarınız, tırnak yataklarınız veya ağzınızın içi gri veya maviye dönerse,  
• Kırmızı kan hücrelerinin bozulması (hemolitik anemi) olursa,  
• Oral dapson kullanımında; döküntü, ışığa duyarlılık ve kaşıntı gelişebilir. 
Makulopapüler döküntü, eksfolyatif dermatit, toksik epidermal nekroliz ve Stevens -
Johnson sendromunu içer en ciddi kutanöz aşırı duyarlılık reaksiyonları görül ebilir.  
Bunların hepsi  çok ciddi  yan etkilerdir.  Eğer  bunlardan biri sizde  mevcut  ise, sizin
 
VULGAREX'e  karşı  ciddi  alerjiniz  var demektir.  Acil tıbbi müdahaleye  veya  hastaneye  
yatırılmanıza  gerek  olabilir.  
Bu çok ciddi yan etkilerin hepsi oldukça seyrek görülür. 
6/7 Aşağıdakilerden herhangi birini fark ederseniz, doktorunuza söyleyiniz:  
Aşağıdakiler kanda enfeksiyon, düşük kan basıncı ya da ciddi kanamayla ilişkili 
olabileceğinden hemen doktorunuza ya da hemşirenize söyleyin:  
• VULGAREX kullanan Glukoz -6-fosfat dehidrojenaz ( G6PD)  eksikliği olan bazı 
kişilerde sırt ağrısı, nefes darlığı, yorgunluk veya zayıflık, koyu kahverengi idrar, ateş, 
sarı veya soluk cilt belirtileri ile seyreden hafif hemolitik anemi.  
 
Bu kullanma talimatlarında listelenmemiş olanlar dahil, başka her türlü yan etkiyi doktorunuza 
ya da eczacınıza söyleyin.  
 Çok yaygın yan etkiler:  
• Cildin kuruması ve kaşınması. 
 
Yukarıda bahsi geçen tüm yan etkiler klinik çalışmalar  sonrası görülmüştür. 
 
Topikal dapson ürününün pazara sunulmasının ardından, hastalardan gelen geri bildirimlere 
istinaden aşağıdaki etkiler tanımlanmıştır:  
• Methemoglobine  (kanınızda anormal bir kırmızı kan hücresinin neden olduğu oksijen 
azalması)   
• Döküntü (eritematöz döküntü, uygulama bölgesi döküntüsü dahil), 
• Yüzün şişmesi (dudak şişmesi, göz şişmesi dahil) . 
 
Dapson'un Oral Kullanım Deneyimi  
Topikal dapson ile yapılan klinik çalışmalarda gözlenmese de, dapsonun oral kullanımı ile aşağıdaki ciddi yan etkiler raporlanmıştır:  
• Agranülositoz  (vücutta ani ve sık gelişebilen tehlikeli bir akyuvar sayısının 
azalmasıdır) ,  
• Hemolitik anemi (kırmızı kan hücrelerinin  normal ömürlerini tamamlamadan yıkıma 
uğrayarak kan dolaşımından uzaklaşması dır),  
• Periferik nöropati (motor kaybı ve kas  zayıflığı)   
• Cilt reaksiyonları (toksik epidermal nekroliz, eritema multiforme, morbilliform ve 
skarlatiniform reaksiyonlar, büllöz ve eksfolyatif dermatit, eritema nodozum ve ürtiker).  
 
7/7 Eğer  bu kullanma talimatında bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı  bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. VULGAREX ’in saklanması  
VULGAREX' i çocukların göremeyeceği,  erişemeyeceği yerlerde ve ambalajında saklayınız. 
25°C  altındaki oda sıcaklığında saklayınız.  
Açıldıktan sonra  25°C altındaki oda sıcaklığında saklanmak koşuluyla 3 ay içerisinde 
kullanılmalıdır.  
Dondurmayınız.  
Son kullanma  tarihi  ile uyumlu olarak  kullanınız . 
Ambalajdaki  son kullanma tarihinden sonra VULGAREX' i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Farma -Tek İlaç Sanayi ve Ticaret A.Ş.  
Ümraniye/İstanbul  
 
Üretim yeri : 
Farma -Tek İlaç Sanayi ve Ticaret A.Ş.  
Merkez/Kırklareli  
 
Bu kullanma talimatı  ../../…. tarihinde onaylanmıştır.  
