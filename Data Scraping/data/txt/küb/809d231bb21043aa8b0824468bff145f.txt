1/13 
 KISA ÜRÜN BİLGİSİ  
1. BEŞERİ TIBBİ ÜRÜNÜN ADI  
BRETİCASONE  0,5 mg/2 mL nebülizasyon süspansiyonu  
Steril 
 
2. KALİTATİF VE KANTİTATİF BİLEŞİM  
Etkin madde: 
Her nebül : 
Flutikazon propiyonat (INN)………………….0,5 mg  
 
Yardımcı madde(ler):  
Yardımcı maddeler için 6.1’e bakınız  
 
3. FARMASÖTİK FORM  
Nebülizasyon süspansiyon u 
Beyaz, opak, homojen süspansiyon.  
 
4. KLİNİK ÖZELLİKLER  
4.1. Terapötik endikasyonlar  
Astımın tüm basamaklarında antienflamatuar, bronkodilatör, semptom kontrolü ve oral steroid 
ihtiyacını azaltmak amaçlı kullanılır.  
 
4.2. Pozoloji ve uygulama şekli 
Pozoloji / uygulama sıklı ğı ve süresi : 
Yetişkinler ve 16 yaşın üzerindeki adolesanlar: Günde 2 kez 500 -2000 mikrogram. 
 
Hastalığın şiddetine göre, hastalara uygun nebülize BRETİCASONE  başlangıç dozu 
verilmelidir. Daha sonra bireysel yanıtlara göre doz kontrol sağlanana kadar ayarlanmalı veya 
etkili en düşük doza indirilmelidir.  
 
Akut astım alevlenmelerinin tedavisinde üst limitteki dozun alevlenmenin ardından 7 güne 
kadar kullanılması önerilmektedir.  
 
Daha sonra dozun azaltılması düşünülmelidir.  
 
Uygulama ş ekli: 
Hastalar inhale BRETİCASONE  tedavisinin profilaktik özelliklerinden ve belirtileri 
olmadığında dahi düzenli kulla nmaları gerektiğinden haberdar olmalıdır.  
 
BRETİCASONE  nebüller hekimin önerdiği şekilde jet nebüliz atör ile elde edilen aerosol 
şeklinde uygulanmalıdır. İlacın verilmesini çok sayıda kriter etkileyebileceğinden nebülizatör  
cihazının üreticisi tarafından t avsiye edilen kullanma talimatlarına dikkat ediniz.  
 
BRETİCASONE  nebüllerin ultrasonik nebüliz atörler  ile uygulanması genellikle önerilmez.  2/13 
 BRETİCASONE  nebüller  enjekte edilmemelidir. 
 
BRETİCASONE  oral inhalasyon içindir ve bir ağızlık yardımıyla uygulanması tavsiye edilir. 
Yüz maskesi kullanmak gerektiğinde nazal inhalasyon oluşabilir.  
 
Astımda maksimum iyileşme tedaviye başladıktan sonraki 4 -7 gün içinde görülür. Ancak, daha 
önce inhale steroid a lmayan hastalarda BRETİCASONE’ un terapötik etkisi tedaviye başlamayı 
takiben 24 saat içinde görülmüştür.  
 
Eğer hasta, kısa etkili bronkodilatörlerin  daha az etkili olmaya başladığını fark ederse veya 
hasta normalden fazla inhalasyona ihtiyaç duyuyorsa, doktora danışılmalıdır.  
 
Az miktardaki süspansiyonun verilmesini kolaylaştırmak için veya uzun süreli bir uygulama 
zamanı isteniyorsa BRETİCASONE  kullanılmadan  hemen önce sodyum klorür enjeksiyon ile 
seyreltilebilir. 
 
Nebülizatörler  devamlı akış esasına göre çalıştığından nebülize ilacın lokal çevreye salınması 
olasıdır. Bu nedenle BRETİCASONE  nebüller , özellikle aynı anda birden fazla hastanın 
nebüliz atör kullandığı hastanelerde iyi havalandırılan odalarda uygulanmalıdır.  
 
Özel popülasyonlara iliş kin ek bilgiler: 
Böbrek/ Karaciğer yetmezliğ i:  
Karaciğer veya böbrek bozukluğu olanlarda doz ayarlaması gerekli değildir.  
 
Pediyatrik popülasyon : 
4-16 yaş arası çocuklar ve adolesanlar: Günde 2 kez 1000 mikrogram.  
 
Daha sonraki idame doz uygulamaları basınçlı, ölçülü dozlu inhaler veya toz formülasyon 
(Diskus) kullanılarak daha rahat yapılabilir.  
 
Geriyatrik popülasyon : 
Yaşlı hastalarda doz ayarlama sı gerekli değildir.  
 
4.3. Kontrendikasyonlar 
İlacın bileşenlerinden herhangi birine karşı aşırı duyarlılığı olanlarda kontrendikedir.  
 
4.4. Özel kullanım uyarıları ve önlemleri  
Astım tedavisinde kademeli bir program uygulanmalı ve hastanın yanıtı klinik olarak ve akciğer 
fonksiyon testleriyle izlenmelidir.  
 
BRETİCASONE  nebüller , kısa etkili inhale bronkodilatörün (örneğin salbutamol) de gerekli 
olduğu durumlarda akut bronkospazm  belirtilerinin iyileştirilmesinde tek başına kullanılmak 
için değildir. BRETİCASONE  nebüller düzenli günlük tedavide ve akut astım alevlenmelerinde 
anti-enflamatuvar tedavi olarak kullanım içindir.  3/13 
 Acil durumlarda (örn. yaşamı tehdit edici astım)  BRETİCAS ONE nebüller enjektabl veya oral 
steroidlerin yerine kullanılmaz.  
 
Şiddetli astım, solunum fonksiyon testleri dahil, düzenli medikal takip gerektirir, çünkü 
hastalarda şiddetli atak ve ölüm riski bulunmaktadır. Akut astım belirtilerini kontrol etmek için 
kısa etkili inhale beta 2-agonistlerin kullanımının artması, astım kontrolünün bozulduğunu 
gösterir. Hastalara, kısa etkili rahatlatıcı bronkodilatör tedavisinin etkis inin azaldığını 
hissettiklerinde veya normalden daha fazla inhalasyona ihtiyaç duyduklarında, doktora 
danışmaları gerektiği belirtilmelidir. Bu gibi durumlarda hastalar yeniden değerlendirilmeli ve 
anti-enflamatuvar tedavinin artırılması (örn. inhale kortikosteroid dozunun artırılması veya oral 
kortikosteroid kürü) düşünülmelidir. Şi ddetli astım alevlenmeleri normal şekilde tedavi 
edilmelidir. 
 
Diabetes mellitus öyküsü olan ya da olmayan hastalarda çok nadir kan glukoz düzeylerinde 
artış bildirilmiştir (bkz. Bölüm 4.8 ) ve diabetes mellitus hikayesi olan hastalara reçete edilirken 
bu durum göz önünde bulundurulmalıdır.  
 
Diğer inhalasyon tedavilerinde olduğu gibi uygulamadan sonra ani ortaya çıkan hırıltılı 
solunumla birlikte paradoksal bronkospazm oluşabilir. Bu durum hızlı etkili inhale 
bronkodilatö rlerle hemen tedavi edilmelidir. BRETİCASONE  kullanımı hemen kesilmeli hasta 
kontrol edilmeli ve gerekirse alternatif tedavi uygulanmalıdır.  
 
Herhangi bir inhale kortikosteroid ile özellikle uzun süre yüksek dozda uygulandığında, 
sistemik etkiler oluşabili r; bu etkilerin oluşma olasılığı oral kortikosteroidlere göre daha azdır 
(bkz. Bölüm 4.9 ). Olası sistemik etkilere Cushing sendromu, Cushingoid özellikler, adrenal 
süpresyon, çocuklarda ve adolesanlarda büyümede gecikme, kemik mineral dansitesinde 
azalma, katarakt, glokom ve santral seröz korioretinopati ile  daha seyrek olarak psikomotor 
hiperaktivite, uyku bozuklukları, anksiyete, depresyon ya da agresyonu (özellikle çocuklarda) 
içeren psikolojik ya da davranışsal etkiler dahildir . Bu nedenle, inhale kortikosteroid dozunun 
etkili kontrolün sağlandığı en düşük doza titre edilmesi önemlidir (bkz. Bölüm 4.8 ). 
 
Uzun süreli ve yüksek doz inhale kortikosteroid uygulaması adrenal süpresyon ve akut adrenal 
krize yol açabilir. Onaylı dozdan  yüksek doz flutikazon propiyonat kullanan (tipik olarak ≥ 
1000 mcg/gün) 16 yaşın altındaki çocuklar özellikle risk altındadır. Akut adrenal krizi tetikleme 
potansiyeli olan durumlar travma, cerrahi, enfeksiyon ya da dozun ani azaltılmasını içerir. 
Semptomlar tipik olarak belirgin olmayıp anoreksi, abdominal ağrı, kilo kaybı, yorgunluk, baş 
ağrısı, bulantı, kusma, bilinç bulanıklığı, hipoglisemi ve nöbetleri içerir. Stres ya da elektif 
cerrahi periyotlarında ek sistemik kortikosteroid desteği düşünülmelidir .  
 
Uzun süreli inhale kortikosteroid tedavisi gören çocukların boylarının düzenli olarak izlenmesi 
önerilmektedir. Büyüme yavaşladığında, inhale kortikosteroid dozunun azaltılması  amacıyla 
tedavi gözden geçirilmeli ve astım kontrolünü etkili biçimde sağla yan en düşük doza  
düşürülmelidir. Ek olarak, hastanın pediyatrik göğüs  hastalıkları uzmanına sevk edilmesi 
düşünülmelidir.  4/13 
 Bazı bireyler birçok hastaya göre inhale kortikosteroid etkilerine karşı daha fazla duyarlılık 
gösterebilir.   
 
İnhale flutikazon prop iyonatın yararları oral steroid ihtiyacını en aza indirmelidir. Buna karşın, 
oral steroidlerden geçiş yapan hastalar inhale flutikazon propiyonata geçiş yaptıktan sonra 
önemli bir süre boyunca bozulmuş adrenal rezerv açısından risk altında olmaya devam ede r. 
Advers etkilerin olasılığı bir süre daha devam edebilir. Bu hastalar, elektif prosedürlerden önce 
adrenal bozukluğun boyutunu belirlemek için özel danışmaya ihtiyaç duyabilir. Rezidüel 
bozulmuş adrenal yanıtın olasılığı acil durumlarda (tıbbi veya cerra hi) ve strese yol açabilecek 
elektif durumlarda mutlaka göz önünde bulundurulmalıdır ve uygun kortikosteroid tedavisi 
düşünülmelidir . 
 
Hastalara, hastalığın ciddiyetine göre uygun doz verilmelidir; tedavi, astım kontrolünü etkili 
biçimde sağlayan en düşük doza düşürülmelidir. Kontrol sağlanamıyorsa, sistemik steroid 
ve/veya antibiyotik kullanımı gerekli olabilir.  
 
Benzer olarak sistemik steroid tedavisinin inhale tedavi ile yer değiştirmesi, önceden sistemik 
ilaç tarafından kontrol edilen, alerjik rinit vey a egzema gibi alerjilerin ortaya çıkmasına neden 
olabilir. Bu alerjiler antihistaminik ve/veya steroidler dahil topikal preparatlarla semptomatik 
olarak tedavi edilmelidir.  
 
Tüm inhale kortikosteroidlerde  olduğu gibi, aktif veya pasif pulmoner tüberkülozu olan  
hastalara özel dikkat gösterilmelidir.  
 
Pazarlama sonrası kullanım sırasında flutikazon propiyonat ve ritonavir alan hastalarda  
Cushing sendromu ve adrenal süpresyon dahil sistemik kortikosteroid etk ilere neden olan klinik 
olarak önemli ilaç etkileşimleri bildirilmiştir. Bu nedenle hastaya sağla yacağı  potansiyel yararı 
sistemik kortikosteroid yan etkileri riskinden fazla değilse flutikazon  propiyonat ve ritonavirin 
birlikte kullanımından kaçınılmalıdı r (bkz. Bölüm 4.5 ). BRETİCASONE  ile tedavi aniden 
kesilmemelidir. 
  
Oral kortikosteroid ile tedavi edilen hastanın BRETİCASONE  tedavisine geçirilmesi:  
Oral kortikosteroide bağımlı hastalarda BRETİCASONE  tedavisine geçişte dikkatli 
olunmalıdır. Uzun süreli sistemik steroid tedavisinin neden olduğu adrenokortikal işlev 
bozukluğunun düzelmesi zaman alabilir.  
 
Uzun süreli ve yüksek doz sistemik steroid kullanan hastalarda adrenokortikal s upresyon 
gelişebilir . Bu hastalarda adrenokortikal işlev düzenli izlenmeli ve sistemik steroid dozu 
dikkatli biçimde azaltılmalıdır.  
 
Yaklaşık bir hafta sonra sistemik steroid dozu azaltılmaya başlanmalıdır. Doz azaltılması 
sistemik steroidin idame dozuna uygun olmalı ve haft alık aralıklarla azaltılmalıdır. Genel 
olarak, günlük 10 mg veya daha az prednizolon (ya da eşdeğeri) idame dozu azaltılırken en az 
haftalık aralıklarla, en fazla günde 1 mg olarak azaltılmalıdır. Günlük prednizolon idame 5/13 
 dozunun 10 mg’ın üzerinde olduğu d urumlarda haftalık aralıklarla daha fazla doz azaltılması 
uygun olabilir. 
 
Bazı hastalar tedavi kesilmesi sırasında solunum işlevlerinin düzelmesine karşın kendini iyi 
hissetmeyebilir. Adrenal yetmezliğe ilişkin nesnel belirti bulunmuyor ise, hastalar flutikazon 
propiyonat tedavisine devam edip sistemik steroidi kesme konusunda desteklenmelidir. 
 
İnhale BRETİCASONE  tedavisine başlamayı takiben sistemik tedavinin bırakılması kademeli 
olmalıdır ve hastalar astım ataklarının kötüleşmesi, göğüs enfeksiyonu, majör hastalık, cerrahi 
ve travma gibi stres oluştuğunda ek tedaviye ihtiyaçla rı olabileceğini belirten uyarıcı steroid 
kartı taşımaları konusunda teşvik edilmelidir.  
 
Ritonavir, plazmadaki flutikazon propiyonat konsantrasyonunu önemli miktarda artırabilir. Bu 
nedenle, hastaya olan olası yararı sistemik kortikosteroidlere bağlı yan etkilerin riskinden fazla 
değilse , birlikte kullanımdan kaçınılmalıdır. Ek olarak, flutikazon propiyonatın diğer güçlü 
CYP3A inhibitörleri ile kombine edilmesi durumunda sistemik yan etkilerin riski artar (bkz. 
Bölüm 4.5).   
 
Nebülize BRETİCASONE ile tedavi  gören  hastalar klinik durumlarının kötüleşmesi 
durumunda dozu veya uygulama sıklığını artırmamaları ancak tıbbi yardıma başvurmaları 
konusunda uyarılmalıdır.  
 
Nebülize flutikazon propiyonatın, bir yüz maskesi ile  uzun süreli kullanımda meydana 
gelebilecek yüz derisinde atrofik değişiklik olasılığını önle mek için bir ağızlık aracılığıyla 
uygulanması tavsiye edilir.  
 
Eğer yüz maskesi kullanılıyorsa cildin korunması için bariyer krem sürünüz veya uygulama 
sonrası yüzünüzü iyice yıkayınız.  
 
BRETİCASONE  ile uzun süreli tedavi, tıbbi gözetim o lmadan aniden kesilmemeli yavaş yavaş 
azaltılmalıdır.  
 
BRETİCASONE , suistimal edilen ve tablet veya enjeksiyon yoluyla alınan anabolik steroidler 
gibi steroidlerle karıştırılmamalıdır.  
 
Görme bozukluğu  
Sistemik ve topikal kortikosteroid kullanımı ile görme bozuk luğu bildirilebilir. Eğer hasta 
bulanık görme veya diğer görme bozuklukları gibi sempt omlarla başvurursa, sistemik ve 
topikal kortikosteroidlerin kullanımından sonra bildirilmiş katarakt, glokom veya santral seröz 
koryoretinopati (CSCR) gibi nadir hastalıkları içerebilecek ola sı nedenlerin değerlendirilmesi 
için hastanın bir oftalmoloji uzmanına sevki düşünülmelidir.   
 
Bu ürün sodyum ihtiva etse de kullanım yolu nedeniyle uyarı gerekmemektedir.  
 6/13 
 4.5. Diğer tıbbi ürünler ile etkile şimler ve diğer etkileşim şekilleri 
Karaciğer ve bağırsakta gerçekleşen sitokrom P450 3A4 aracılı geniş ölçüdeki ilk geçiş 
metabolizması ve yüksek sistemik klerens nedeniyle normal şartlarda flutikazon propiyonatın, 
plazma konsantrasyonları inhale dozu takiben düşük olur. Bu nedenle flutikazon propiyonatın 
aracılık ettiği klinik olarak anlamlı ilaç etkileşimleri beklenmemektedir.  
 
Sağlıklı gönüllülerle yapılan bir ilaç etkileşim çalışmasında  100 mg b.i.d. ritonavirin (yüksek 
derecede güçlü sitokrom P450 3A4 inhibitörü) intranazal uygulanan flutikazon propiyonatın 
plazma konsantrasyonlarını büyük ölçüde arttırdığı, bunun da serum kortizol 
konsantrasyonlarında belirgin derecede azalmaya neden olduğu gösterilmiştir. Pazarlama 
sonrası kullanım sırasında intranazal veya inhalasyon yolu ile flutikazon propiyonat ve ritonavir 
alan hastalarda Cushing sendromu ve adrenal süpresyon dahil sistemik kortikosteroid etkilere 
yol açan klinik olarak önemli ilaç etkileşimleri bildirilmiştir. Bu n edenle, hastaya sağlayacağı 
potansiyel fayda sistemik kortikosteroid yan etki riskinden fazla olmadıkça flutikazon 
propiyonat ve ritonavirin birlikte kullanımından kaçınılmalıdır.  
 
Sağlıklı gönüllülerle yapılan küçük bir çalışmada, hafifçe daha az potent b ir CYP3A inhibitörü 
olan ketokonazol, tek inhalasyonun ardından flutikazon propiyonatın maruziyetini % 150 
artırmıştır. Tek başına flutikazon propiyonat uygulamasına kıyasla plazma kortizol düzeyi daha 
fazla düşmüştür. Itrakonazol gibi diğer güçlü CYP3A in hibitörleri ile eş zamanlı tedavinin, 
sistemik flutikazon propiyonat maruziyetini ve sistemik yan etki riskini artırması beklenir. Bu 
duruma karşı dikkatli olunmalı ve bu tür ilaçlarla uzun süreli tedaviden mümkün olduğunca 
kaçınılmalıdır.  
 
Çalışmalar, diğer sitokrom P450 3A4 inhibitörlerinin, serum kortizol konsantrasyonlarında 
önemli bir düşüş olmadan flutikazon propiyonata sistemik maruziyette ihmal edilebilir 
(eritromisin) ve küçük (ketokonazol) artışlara neden olduklarını göstermiştir. B ununla birlikte, 
flutikazon propiyonata sistemik olarak maruz kalma potansiyeli artacağından, güçlü P450  
3A4 inhibitörleri (örneğin ketokonazol) ile birlikte kullanıldığında dikkatli olunmalıdır.  
Tedaviden beklenen fayda, sistemik kortikosteroid yan etki riskinden fazla olmadıkça birlikte 
kullanımdan kaçınılmalıdır; birlikte kullanım durumunda hasta s istemik kortikosteroid yan 
etkileri açısından takip edilmelidir.  
 
Kobisistat içeren ürünler dahil diğer güçlü CYP3A4 inhibitörle riyle birlikte kullanımının yan  
etki riskini artırması beklenmektedir.  
 
Özel popülasyonlara ilişkin ek bilgiler  
Veri bulunmamaktadır.  
 
Pediyatrik popülasyon  
Veri bulunmamaktadır.  
 
4.6. Gebelik ve laktasyon 
Genel tavsiye 7/13 
 Gebelik kategorisi: C 
 
Çocuk do ğurma potansiyeli bulunan kadınlar/Do ğum kontrolü (Kontrasepsiyon)  
BRETİCASONE’ un çocuk doğurma potansiyeli bulunan kadınlara herhangi bir etkisi veya 
doğum kontrolü (kontrasepsiyon) için kullanılan ilaçlarla herhangi bir etkileşimi 
bildirilmemiştir.  
 
Gebelik dönemi  
Flutikazon propiyonatın gebe kadınlarda kullanımına ilişkin yeterli veri mevcut değildir. 
Flutikazon propiyonatın gebelik sırasında kullanımı yalnızca anneye sağlaması beklenen yararı 
fetusa olan olası bir riskten fazla ise düşünülmelidir. İnhale kortikosteroid dozunun, etkili 
kontrolün sürdürüldüğü en düşük doza titre edilmesi önemlidir. Flutikazon propiyonat ile tedavi 
aniden kesilmemelidir. 
 
Retrospektif bir epidemiyolojik çalışmadan elde edilen sonuçlarda, gebeliğin ilk üç ayında 
diğer inhale kortikosteroidlerle karşı laştırıldığında flutikazon propiyonata maruz kalmanın 
ardından majör konjenital malformasyon (MKM’ler) riskinde bir artış bulunmamıştır (bkz. 
Bölüm 5.1)  
 
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya 
doğum ve/veya doğum sonrası gelişim üzerindeki etkiler bakımından yetersizdir (bkz. Bölüm 
5.3). İnsanlara yönelik potansiyel risk bilinmemektedir.  
 
BRETİCASONE  gerekli olmadıkça gebelik döneminde kullanılmamalıdır.  
 
Hayvanlarda yapılan üreme çalışmaları, önerilen inhale terapötik dozda görülenlerden daha 
fazla sistemik maruziyetlerde sadece glukokortikosteroidlerin karakteristik etkilerini 
göstermiştir. İnsan gebeliklerinde flutikazon propiyonatın güvenliliğine dair y etersiz kanıt 
bulunmaktadır. Gebe hayvanlara kortikosteroid uygulanması yarık damak ve intra -uterin 
büyüme geriliği dahil fetal gelişim anormalliklerine neden olabilir. Çok düşük de olsa bu gibi 
etkilerin insan fetusunda görülme risk bulunmaktadır. Ancak, hayvanlarda fetal değişikliklerin 
yüksek sistemik maruziyetlerde gerçekleştiği göz önünde bulundurulmalıdır. Flutikazon 
propiyonat BRETİCASONE  aracılığıyla solunum yoluyla direkt olarak akciğerlere 
iletildiğinden, kortikosteroidlerin sistemik yollardan ver ildiği durumlarda oluşan yüksek 
seviyedeki maruziyet gerçekleşmemektedir.  
 
Flutikazon propiyonatın kullanımı yalnızca anneye sağlaması beklenen yararı fetusa olan olası 
bir riskten fazla ise düşünülmelidir (bkz. Bölüm 5.3).  
 
Laktasyon dönemi  
Flutikazon propiyonatın anne sütü ile atılımı araştırılmamıştır. Laktasyondaki laboratuvar 
sıçanlarında, subkütan uygulamayı takiben ölçülebilir plazma seviyesi sağlandığında, sütte 
flutikazon propiyonat varlığı kanıtlanmıştır. Bununla birlikte, flutikazon  propiyonatın hastalara 
önerilen dozlarda inhalasyon şeklinde uygulamasını takiben plazma seviyeleri düşüktür.  8/13 
 Emzirme döneminde flutikazon propiyonatın kullanımı yalnızca anneye sağlaması beklenen 
yararı bebeğe olan olası bir riskten fazla ise düşünülmel idir.  
 
Üreme yeteneği  /Fertilite 
İnsan fertilitesine dair veri bulunmamaktadır. Hayvan çalışmaları flutikazon propiyonatın erkek 
veya dişi fertilitesi üzerinde etkisi olmadığını göstermiştir.  
 
4.7. Araç ve makine kullanımı üzerindeki etkiler  
BRETİCASONE ’un böyle bir etki oluşturması olası değildir.  
 
4.8. İstenmeyen etkiler  
Aşağıdaki advers etkiler organ sistemi sınıflandırması ve sıklığa göre verilmiştir. Sıklık 
sınıflandırması, ç ok yaygın (≥1/10); yaygın (≥1/100 ila <1/10); yaygın olmayan (≥1/1.000 ila 
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden 
hareketle tahmin edilemiyor). 
 
Çok yaygın ve yaygın  olaylar genellikle klinik çalışma verilerinden belirlenmiştir. Seyrek ve 
çok seyrek olaylar genellikle spont an verilere dayanmaktadır.  
 
Enfeksiyonlar ve enfestasyonlar 
Çok yaygın:  Ağızda ve boğazda kandidiyaz.  
Yaygın:  Pnömoni (Kronik Obstrüktif (Tıkayıcı) Akciğer Hastalığı (KOAH) 
olanlarda) 
Seyrek:  Özofajiyal kandidiyaz  
 
Bağışıklık sistemi hastalıkları  
Aşağıdaki belirtilerle aşırı duyarlılık reaksiyonları bildirilmiştir:   
Yaygın olmayan:  Deride aşırı duyarlılık reaksiyonları  
Çok seyrek:  Anjiyoödem (başlıca yüzde ve orofarinkste ödem), solunum belirtileri 
(dispne ve/veya bronkospazm) ve anafilaktik reaksiyonlar 
 
Endokrin hastalıkları  
Olası sistemik etkiler şunları içermektedir:   
Çok seyrek:  Cushing sendromu, Cushingoid özellikler, adrenal süpresyon, büyümede 
gecikme (çocuklarda ve adolesanlarda) , kemik mineral yoğunluğunda 
azalma, katarakt, glokom 
 
Metabolizma ve beslenme hastalıkları  
Çok seyrek:  Hiperglisemi 
 
Psikiyatrik hastalıklar  
Çok seyrek:  Anksiyete, uyku bozuklukları ve hiperaktivite ve irritabilite dahil davranış 
değişiklikleri (genelde çocuklarda)  
Bilinmiyor:  Depresyon, agresyon (çoğunlukla ço cuklarda) 9/13 
 Göz hastalıkları  
Bilinmiyor:  Bulanık görme (bkz. Bölüm 4.4)  
 
Solunum, göğüs bozuklukları ve mediastinal hastalıklar  
Yaygın:  Ses kısıklığı , dil ve boğaz ağrısı  
Çok seyrek:  Paradoksal bronkospazm 
Bilinmiyor:  Epistaksis 
 
Gastrointestinal hastalıklar  
Çok seyrek:  Dispepsi 
 
Deri ve derialtı dokusu hastalıkları  
Yaygın:  Kontüzyon  
 
Kas-iskelet bozuklukları, bağ doku ve kemik  hastalıkları  
Çok seyrek:  Artralji 
 
Bazı hastalarda  ağızda ve boğazda kandidiyaz (pamukçuk) oluşur. Böyle hastaların 
BRETİCASONE n ebülü kullandıktan sonra ağızlarını su ile çalkalamaları yararlı olabilir. 
Semptomatik kandidiyaz, BRETİCASONE kullanımına devam edilirken topikal antifungal 
ajanlarla tedavi edilebilir.  
 
Olası sistemik etkiler arasında Cushing sendromu, Cush ingoid özellikleri, adrenal supresyon, 
büyüme geriliği, kemik mineral yoğunluğunda azalma, katarakt, glokom bulunur (bkz. Bölüm 
4.4). 
 
Diğer inhalasyon tedavilerinde olduğu gibi, paradoksal bronkospazm meydana gelebilir (bkz. 
Bölüm 4.4). Bu durum, hızlı et kili bir inhale bronkodilatör ile derhal tedavi edilmelidir. 
BRETİCASONE ’un kullanımı hemen kesilmeli, hasta kontrol edilmeli ve gerekirse alternatif 
tedavi uygulanmalıdır.  
 
BRETİCASONE  500 mcg alan KOAH hastalarında yapılan çalışmalarda pnömoni bildirimin de 
artış olmuştur. Pnömoni ve alevlenmenin klinik özellikleri sıklıkla örtüştüğünden, hekimler 
KOAH’lı hastalarda olası pnömoni gelişimine karşı dikkatli olmalıdır. BRETİCASONE  0,5 
mg/2 mL nebülizasyon süspansiyon u KOAH tedavisi için endike değildir.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensupl arının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr e- posta: 
tufam@titck.gov.tr; tel: 0 800 314 00 08; faks: 0312 218 35 99) 
 
 10/13 
 4.9. Doz aşımı ve tedavisi  
BRETİCASONE’ un tavsiye edilen dozlarının üzerindeki dozlarda akut inhalasyonu adrenal 
fonksiyonların geçici su presyonuna neden olabilir. Bu durum acil önlem alınmasını 
gerektirmez; bu hastalarda flutikazon propiyonat tedavisi astımı kontrol edecek düzeyde 
sürdürülmelidir, adrenal fonksiyonların birkaç gün içinde eski haline döndüğü plazma kortizolü 
ölçülerek sapta nabilir. 
 
Önerilenin üzerindeki dozların alınmasına uzun süre devam edilirse bir miktar adrenal 
süpresyon oluşabilir  (adrenal supresyon riski için bkz. Bölüm 4.4) . Adrenal rezervin izlenmesi 
gerekebilir. BRETİCASONE  aşırı doz vakalarında tedaviye semptom k ontrolünü sağlayan 
uygun dozlarda devam edilebilir. 
 
Önerilenden fazla doz alan hastalar yakından kontrol edilmeli ve doz kademeli olarak 
azaltılmalıdır.  
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup:  Kortikosteroidler (glukokortikodiler) 
ATC kodu: R03BA05 
 
Etki mekanizması:  
Flutikazon propiyonat inhalasyon yoluyla tavsiye edilen dozlarda verildiğinde akciğerlerde 
güçlü bir glukokortikoid anti -enflamatuvar etki göstererek astım belirtilerini ve alevlenmelerini 
azaltır.  
 
Gebelik sırasında astım için flutikazon propiyonat içeren ilaçların kullanımı  
Flutikazon propiyonat içermeyen inhale kortikosteroidlerle karşılaştırıldığında tek başına 
flutikazon propiyonat ve salmeterol-flutikazon propiyonat kombinasyonunun majör konjen ital 
malformasyon (MKM) riskini değerlendirmek için Birleşi k Krallık’ta bulunan elektronik sağlık 
kayıtlarının kullanıldığı gözlemsel retrospekti f epidemiyolojik kohort çalışma yürütülmüştür. 
Bu çalışmaya plasebo karşılaştırıcı dahil edilmemiştir.  
 
Birinci trimesterde inhale kortikosteroid maruziyeti olan 5362 astım hastası kohortunda, tanı 
koyulan 131 MKM tespit edilmiştir; 1612’si ( %30) flutikazon propiyonat veya 
salmeterol+flutikazon propiyonata maruz kalmış olu p bunlardan 42’sinde MKM tespit 
edilmiştir.  Flutikazon propiyonat maruziyeti olan kadınlar ile flutikazon propiyonat içermeyen 
inhale kortikosteroid maruziyeti olan kadınlar karşılaştırıldığın da, 1 yıl sonunda tespit edilen 
MKM’lerin ayarlanmış olasılık oranı, orta şiddette astımı olan  kadınlar içi n 1,1 (%95 GA: 0,5 
– 2,3), şiddetli astımı olan kadınlar için 1,2 (%95 GA: 0,7 – 2,0) olmuşt ur. Birinci trimesterde 
tek başına flutikazon propiyonat ile salmeterol+f lutikazon propiyonat maruziyeti 
karşılaştırıldığında MKM riskinde fark tespit edilmemiştir.  Farklı astım şiddet seviyeleri 
arasında mutlak MKM riski her 100 flutikazon propiyonat maru ziyetinde 2,0 ila 2,9 arasında 
değişmiştir. Bu sonuç, Pratisyen Hekim Araştırma Ve ribankası’nda (General Practice Research 11/13 
 Database) astım tedavisine maruziyeti olm ayan 15.840 gebelikte yürütülen çalışmadan elde 
edilen sonuçlarla (100 gebelikte 2,8 MKM vakası) karşılaştırılabilir olmuştur.   
 
5.2. Farmakokinetik özellikler  
Genel özellikler  
Emilim: 
Her bir inhaler cihazı için flutikazon propiyonatın mutlak biyo yararlanımı inhalasyon ve intravenöz 
farmakokinetik verilerin çalışma içerisinde ve çalışmalar  arasında karşılaştırılması ile 
hesaplanmıştır. Sağlıklı erişkin deneklerde mutlak biyoyararlan ım flutikazon propiyonat Diskus 
(%7,8), flutikazon propiyonat Inhaler (%10,9) için belirlenmiştir . Astım ya da KOAH hastalarında 
flutikazon propiyonata sistemik maruziyetin daha az derecede olduğu  görülmüştür. Sistemik 
absorpsiyon başlıca akciğerlerde gerçekleşir ve başlangıçta hızlı o lup daha sonra yavaşlamaktadır. 
Kalan inhale doz yutulabilir, fakat yutulan kısım sudaki düşü k çözünürlüğü ve %1’den daha az oral 
biyoyararlanımla sonuçla nan sistemik absorpsiyon öncesi metabolizmasından dolayı sistemik 
maruziyete çok az katkıda bulunmaktadır. İnhale dozun artı rılmasıyla sist emik maruziyette 
doğrusal artış olur.   
 
Dağılım:  
Flutikazon propiyonat kararlı durumda geniş bir dağılım hacmine (yaklaşık 300 L) sahiptir. 
Plazma proteinlerine bağlanma oranı orta derecede yüksektir (% 91).  
 
Biyotransformasyon: 
Flutikazon propiyonat başlıca sitokrom P450 enzimi olan CYP3A4 tarafından inaktif 
karboksilik asit metabolitine metabolize olarak sistemik dolaşımdan çok hızlı temizlenir. 
Flutikazon propiyonatın sistemik maruziyetinde artış potansiyeli olduğundan bilinen CYP3A4 
inhibitörleri birlikte uygulanırken dikkat edilmelidir.  
 
Eliminasyon: 
Flutikazon propiyonatın dispozisyonu  yüksek plazma klerensi (1150 mL /dk) ve yaklaşık 8 saat 
olan terminal yarılanma ömrü ile karakterizedir. Flutikazon propiyonatın renal klerensi  ihmal 
edilebilir düzeydedir (%0,2’den az) ve metabolit olarak %5’ten azdır.  
 
Doğrusallık/ doğrusal olmayan durum:  
Veri bulunmamaktadır.  
 
5.3. Klinik öncesi güvenlilik verileri  
Toksikoloji, sadece güçlü kortikosteroidlerin önerilen terapötik dozlardan çok d aha yüksek 
dozlarda uygulandıklarında gösterdikleri tipteki sınıf etkileri şeklinde görülür. Mükerrer doz 
toksisite çalışmalarında, üreme çalışmalarında veya teratoloji çalışmalarında yeni bir etki 
tanımlanmamıştır.  
 
Flutikazon propiyonatın in vitro ve in vivo olarak mutajenik aktivitesi yoktur ve kemirgenlerde 
tümorojenik etki göstermemiştir. Hayvan modelleri üzerinde iritan veya hassasiyet yaratıcı 
değildir.  12/13 
 Fare ve sıçanda sırasıyla 45 ve 100 mcg/kg’da deri altı embriyofetal gelişim çalışmaları (486 
ve 710 pg/mL’lik fare ve sıçan plazma seviyeleri, yetişkinlerde önerilen maksimum günlük doz 
olan günde iki kez 500 mcg inhalasyon dozunun yaklaşık 4 ve 6 katına eşdeğer) maternal 
toksisiteye neden olan dozlarda yarık damak ve embriyonik fetal büyüme geriliğin i dahil olmak 
üzere içeren, güçlü bir kortikosteroidin fetal gelişimsel toksisite özelliği ile sonuçlanmıştır. 
Sıçanlarda bu bulgunun etkisizlik seviyesi, 310 pg/mL’lik sıçan plazma seviyesine göre en 
yüksek klinik maruziyetin yaklaşık 3 katı sistemik maru ziyet ile ilişkilendirilmiştir. Tavşanda, 
fetal ağırlık azalması ve yarık damak, 4 mcg/kg’lık maternal olarak toksik subk ütan dozda (149 
pg/mL’lik tavşan plazma seviyesine göre günde iki kez önerilen maksimum 500 mcg inhale 
dozun 1,4 katından az) meydana g elmiştir. Bununla birlikte, sıçanlarda soluma yoluyla 
uygulanan flutikazon propiyonat, 1890 pg/mL’lik sıçan plazma düzeyine dayalı olarak önerilen 
maksimum günlük solunan doz ile ulaşılan insan maruziyetinin 17 katı maruziyetle ilişkili 
maternal toksik dozlarda teratojeniteyi uyarmamıştır.  
 
Erkek ve dişi sıçan larda 50 mcg/kg/güne kadar subkü tan flutikazon propiyonat dozlarında 
(günde iki kez önerilen maksimum günlük 500 mcg solunan dozla ilişkili insan maruziyetinin  
yaklaşık 6 katı (110 pg/mL), yaklaşık 650  pg/mL’lik sıçan plazma seviyelerine göre) fertilite 
çalışmalarında doğurganlığın bozulduğuna dair hiçbir kanıt görülmemiştir.  
 
6. FARMASÖTİK ÖZELLİKLER  
6.1. Yardımcı maddelerin listesi  
Polisorbat 20 
Sorbitan monolaurat 
Monosodyum fosfat dihidrat 
Susuz dibazik sodyum fosfat 
Sodyum klorür  
Enjeksiyonluk su 
 
6.2. Geçimsizlikler  
Herhangi bir geçimsizlik bildirilmemiştir.  
 
6.3. Raf ömrü  
24 ay 
 
6.4. Saklamaya yönelik özel tedbirler  
25°C altındaki oda sıcaklığında saklanmalıdır.  
Dondurulmamalıdır  ve ışıktan korunmalıdır.  
Nebüller alüminyum folyo ambalajdan çıkarıldıktan sonra 28 gün ve ürün açıldıktan sonra 2 - 
8°C’de 12 saat içinde kullanılmalıdır.  
Dik konumda muhafaza edilmelidir. 
 
 
 
 13/13 
 6.5. Ambalajın niteliği ve içeriği  
BRETİCASONE, tek dozluk, şe ffaf, 2 mL’lik, düşük yoğunluklu polietilen (LDPE) nebüllerin 
içerisinde bulunmaktadır. Her bir 3 katmanlı (PET/ALU/LDPE) folyo saşe içerisinde 5 adet tek 
dozluk nebül bulunur. Karton k utu içerisinde  toplamda 10 adet nebül bulunur. 
 
6.6. Beşeri tıbbi üründen arta kalan maddelerin imhası ve diğer özel önlemler  
BRETİCASONE  nebüllerin kullanma talimatı:  
Nebülizatör  kullanımı için üretici talimatlarına bakınız.  
 
Süspansiyon beyaz, opak, homojen görünüme sahiptir. Kullanmadan önce nebül içeriğ inin iyice 
karışmış olduğundan emin olmanız önemlidir. Nebülü etiketli kısmından yatay olarak tutarken 
diğer ucuna birkaç kez hafifçe vurunuz ve çalkalayınız. Bu işlemi nebül içeriği tamamıyla 
karışıncaya kadar birkaç kez tekrar ediniz.  
 
Açmak için nebülün baş kısmını çevirerek koparınız.  
 
Seyreltilmesi: 
Gerektiğinde sodyum klorür enjeksiyon kullanılarak seyreltiniz . Nebülizatör haznesindeki 
kullanılmayan süspansiyonu boşaltınız  
 
Ağızlık aracılığı ile uygulanması tavsiye edilir.  
 
Eğer yüz maskesi kul lanılıyorsa cildin korunması için bariyer krem sürünüz veya tedavi sonrası  
yüzünüzü iyice yıkayınız.   
 
Kullanılmamış olan ürünler ya da atık materyaller “Tıbbi Atı kların Kontrolü Yönetmeliği“ ve 
“Ambalaj Atıklarının Kontrolü Yönetmeliği” ne uygun olarak imha edilmelidir. 
 
7. RUHSAT SAHİBİ  
POLİFARMA İLAÇ SAN. VE TİC. A.Ş.  
Vakıflar OSB Mahallesi,  
Sanayi Caddesi, No:22/1  
Ergene/TEKİRDAĞ  
Tel: 0282 675 14 04  
Faks: 0282 675 14 05 
 
8. RUHSAT NUMARASI 
2023/505  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 20.12.2023 
Ruhsat yenileme tarihi: 
 
10. KÜB’ÜN YENİLENME TARİHİ  