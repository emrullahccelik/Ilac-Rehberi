KISA ÜRÜN BİLGİSİ
1. BEŞERİ TIBBİ ÜRÜNÜN ADI
DONAXYL 10 mg vajinal tablet
2. KALİTATİF VE KANTİTATİF BİLEŞİMİ
Etkin Madde
Dekualinyum klorür 10 mg
Yardımcı maddeler
Laktoz monohidrat 653.50 mg
3. FARMASÖTİK FORMU
Vajinal tablet.
Beyaz, oval ve bikonveks vajinal tabletler.
4. KLİNİK ÖZELLİKLER
4.1 Terapötik endikasyonlar
- Bakteriyel ve mikotik kaynaklı vajinal akıntı (yani, bakteriyel vajinozis ve kandidiyazis)
- Trikomoniyazis
- Jinekolojik operasyonlar ve doğum öncesi asepsi sağlanması
4.2 Pozoloji ve uygulama şekli
Pozoloji/uygulama sıklığı ve süresi: Altı gün boyunca her gün bir vajinal tablet uygulanır.
Tedaviye menstruasyon (adet) döneminde ara verilmeli, adet kanaması sona erdiğinde devam
edilmelidir.
Subjektif rahatsızlık (kaşıntı, akıntı, koku) sona erse bile, tedaviye devam edilmelidir. Çünkü altı
günlük ilaç kullanma süresinden önce tedaviye son verilmesi, rahatsızlığın nüksetmesine sebep
olabilir.
Dekualinyum klorür’ün günde 1 tabletten daha yüksek dozlarda kullanılması etkide herhangi bir
artış sağlamayacağı gibi yan etkilerin de ortaya çıkışını kolaylaştıracaktır. Bu sebeple önerilen
günlük kullanım dozu aşılmamalıdır.
Uygulama şekli: Vajinal tabletler, akşamları yatmadan önce, vajinanın iyice derinine
yerleştirilmelidir. İlaç, vajinaya en iyi şekilde, uzanıp dizler hafifçe bükülerek yerleştirilir.
Nadir olarak ve vajinanın çok kuru olduğu hallerde vajinal tablet parçalanmayarak olduğu gibi
dışarı atılabilir. Bu durumda vajinaya zarar gelmesi gibi bir tehlike mevcut değildir. Eğer vajinal
kuruluk varsa vajinal tablet vajinaya yerleştirilmeden önce bir damla su ile ıslatılabilir.
Dekualinyum klorür vajinal tablet tamamen erimeyen maddeler de içermektedir. Bu nedenle
vajinadan tablet artıkları geri gelebilir ancak bu ilacın etkisini azaltmaz.
1/6Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer ve böbrek yetmezliği olan hastalarda doz ayarlaması gerekmemektedir.
Pediyatrik popülasyon:
Cinsel olgunluğa erişmemiş genç kızlar bu preparatı kullanmamalıdır.
Çocuklarda kullanımı yoktur.
Geriyatrik popülasyon:
Yaşlılar için doz ayarlaması gerekmemektedir.
4.3 Kontrendikasyonlar
 Etken maddeye veya diğer bileşenlerden herhangi birine karşı aşırı duyarlılığı olanlar,
 Vajinal epitel ülserasyonu olanlar,
 Cinsel olgunluğa erişmemiş genç kızlar bu preparatı kullanmamalıdır.
4.4 Özel kullanım uyarıları ve önlemleri
 Dekualinyum klorür ile tedavi sırasında cinsel ilişkiden kaçınılmalıdır.
 Dekualinyum klorür, sabunlar veya diğer anyonik yüzey aktif maddelerle birlikte
kullanılmamalıdır.
DONAXYL 653.50 mg laktoz monohidrat içermektedir. Nadir kalıtımsal galaktoz intolerans, Lapp
laktaz yetersizliği veya glukoz-galaktoz malabsorpsiyon problemleri olan hastalarda
kullanılmamalıdır.
4.5 Diğer tıbbi ürünlerle etkileşimler ve diğer etkileşim şekilleri
Bilinen herhangi bir ilaç etkileşimi yoktur.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon
Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanılmamasına ait veri yoktur.
2/6Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. Kısım 5.3).
Dekualinyum klorürün, vajinal uygulamanın ardından, fetus üzerinde toksik bir etkisi olduğu
bulgusuna rastlanmamıştır. 6 günlük tedavi süresi ve emilim verileri dikkate alındığında fetüs ve
yenidoğan üzerinde yan etki görülmesi beklenmez. Ancak tüm tıbbi ürünlerde olduğu gibi,
gebeliğin ilk üç aylık dönemi içerisinde olan kadınlara dekualinyum klorür verilirken dikkatli
olunmalıdır.
Laktasyon dönemi
Dekualinyum klorürün insan ya da hayvan sütü ile atılmasına ilişkin yetersiz/sınırlı bilgi mevcuttur.
Memedeki çocuk açısından bir risk olduğu göz ardı edilemez. Emzirmenin durdurulup
durdurulamayacağına ya da DONAXYL tedavisinin durdurulup durdurulamayacağına/tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
DONAXYL tedavisinin emziren anne açısından faydası dikkate alınmalıdır.
Üreme yeteneği / Fertilite
Bildirilmemiştir.
4.7 Araç ve makine kullanımı üzerindeki etkiler
Dekualinyum klorür alan hastaların araç sürme ve tehlikeli makineleri kullanma yeteneklerinde
herhangi bir bozulma olacağını düşündüren bildirilmiş advers olay yoktur.
4.8 İstenmeyen etkiler
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın olmayan (≥
1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki
verilerden hareketle tahmin edilemiyor).
Genel bozukluklar ve uygulama bölgesine ilişkin hastalıkları
Seyrek: Şiddetli kaşıntı, yanma ve kızarıklık
Çok seyrek: Vajinada kanama yüzeyi defekti (erozyonlar)
Enfeksiyonlar ve enfestasyonlar
Çok seyrek: Ateş
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta:tufam@titck.gov.tr; tel:0 800
314 00 08; faks: 0 312 218 35 99)
4.9 Doz aşımı ve tedavisi
Dekualinyum klorür vajinal tablet ile ilgili doz aşımı olayına rastlanmamıştır.
3/65. FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik Grup: Jinekolojik Antiinfektif ve Antiseptikler
ATC Kodu: G01AC05
Dekualinyum klorür, farklı Gram-pozitif ve Gram-negatif bakteriler, mantar ve protozoaya
(Trichomonas vaginalis) karşı geniş antimikrobiyal spektrumlu, bir kuarterner amonyum bileşiğidir.
Dekualinyum klorürün aşağıda belirtilen ve vajinal flora açısından önemli olan mikroorganizmalara
karşı in-vitro aktivitesi kanıtlanmıştır.
Gram-pozitif bakteriler Gram-negatif bakteriler
Group B streptococci Fusobacteria
Staphylococcus aureus Gardnerella vaginalis
Group A streptococci E.coli
Listeria sp. Serratia sp.
Peptostreptococci Klebsiella sp.
Group D streptococci Pseudosmonas sp.
Mantar Bacteroides sp./Prevotella sp.
Candida tropicalis Proteus sp.
Candida albicans Protozoa
Candida glabrata Trichomonas vaginalis
Dekualinyum klorür, yaklaşık 2.5 ml vajina sıvısında çözündükten sonra, vajinal sıvıdaki
dekualinyum klorür konsantrasyonu 4000 mg/l’dir. Bu değer, test edilen tüm patojenik
mikroorganizmaların minimum inhibitör konsantrasyon değerinden de (MIC ) yüksektir.
90
Mikroorganizmaların dekualinyum klorüre karşı direnç geliştirdiklerine dair bir kanıt
bulunmamaktadır.
Diğer yüzey-aktif bileşikler gibi, dekualinyum klorürün de primer etki mekanizması, hücre
geçirgenliğini artırması ve ardından enzimatik aktivite kaybına yol açmasıdır. Sonuçta hücre ölümü
meydana gelir.
Vajinal tabletlerde bulunan dekualinyum klorür, etkisini lokal olarak vajina içerisinde gösterir.
Akıntı ve enflamasyon belirtileri genellikle 24 - 72 saat içerisinde kesilir.
5.2 Farmakokinetik özellikler
Genel özellikler
Emilim:
Dekualinyum klorür, vajinal uygulamadan sonra az miktarda sistemik dolaşıma geçer.
Dağılım:
Karaciğer, böbrekler ve akciğere dağılır.
Biyotransformasyon:
Dekualinyum klorür 2,2'-dikarbosilik asit türevine metabolize olur.
4/6Eliminasyon:
Konjuge olmamış formda feçes yoluyla dışarı atılır.
Doğrusallık / doğrusal olmayan durum:
Veri yoktur.
5.3 Klinik öncesi güvenlilik verileri
Dekualinyum klorür’ün vajinada minimum düzeyde absorbe edildiği dikkate alındığında, akut veya
kronik toksisite beklenmemektedir.
Akut toksisite (LD50):
Farelerdeki LD , ilacın alınma yoluna bağlı olarak parenteralden orala doğru artar. (İntravenöz
50
yoldan: 1.9 mg/kg; intraperitonal yoldan: 70 mg/kg; oral yoldan: >2000 mg/kg). Bu veriler, oral
uygulamanın ardından dekualinyum klorürün minimum düzeyde absorbe edildiğini ortaya
koymaktadır.
Kronik toksisite:
%0.05 dekualinyum klorür çözeltisinin 26 hafta boyunca içme suyu olarak alınması, ratlarda organ
hasarını (beyin, mide, bağırsaklar, karaciğer, tiroit, dalak, böbrek, kalp, akciğer ve yumurtalık)
indüklememiş veya kan sayımını (hemoglobin, eritrosit ve lökosit oranı) değiştirmemiştir.
Lokal tolerans:
Tavşanlar üzerinde yapılan araştırmalar, dekualinyum klorür’ün vajinal toleransının iyi düzeyde
olduğunu göstermiştir.
6. FARMASÖTİK ÖZELLİKLERİ
6.1 Yardımcı maddelerin listesi
Laktoz monohidrat
Mikrokristalin selüloz
Magnezyum stearat
6.2 Geçimsizlikler
Bildirilmemiştir.
6.3 Raf ömrü
36 ay.
6.4 Saklamaya yönelik özel önlemler
25ºC’nin altında oda sıcaklığında saklanmalıdır.
6.5 Ambalajın niteliği ve içeriği
6 vajinal tablet içeren blister ambalajlarda.
5/66.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi.No:4
34467 Maslak/Sarıyer/İstanbul
Tel: 0212 366 84 00
Faks: 0212 276 20 20
8. RUHSAT NUMARASI
120/59
9. İLK RUHSAT TARİHİ/ RUHSAT YENİLEME TARİHİ
İlk Ruhsat Tarihi: 27.07.2006
Ruhsat Yenileme Tarihi:
10. KÜB’ÜN YENİLENME TARİHİ
6/6