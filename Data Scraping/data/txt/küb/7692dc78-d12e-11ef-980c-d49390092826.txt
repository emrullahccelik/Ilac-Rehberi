KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROMETAX PATCH 10 Transdermal Flaster
2. KALİTATİF VE KANTİTATİF BİLEŞİM
Etkin madde:
Her bir 10 cm2 tedavi sistemi:
Rivastigmin 18 mg
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
Transdermal flaster.
Her bir transdermal flaster, üç tabakadan oluşan, ince, matriks tipi bir transdermal tedavi
sistemidir.
Arka tabakanın dışı bej renktedir ve her bir transdermal flaster dozuna göre aşağıdaki gibi
etiketlenir:
- “BHDI”
4. KLİNİK ÖZELLİKLER
4.1. Terapötik endikasyonlar
• Alzheimer hastalığındaki veya Parkinson hastalığına eşlik eden hafif-orta şiddetteki
demansın semptomatik tedavisi.
4.2. Pozoloji ve uygulama şekli
Tedavi, Alzheimer demansının tanı ve tedavisinde deneyimli bir hekim tarafından başlatılmalı ve
izlenmelidir. Tanı, geçerli kılavuzlara göre koyulmalıdır. Demanslı hastalarda başlanan tüm
tedavilerde olduğu gibi, rivastigmin tedavisi de ancak eğer tedaviyi uygulayacak ve izleyecek bir
bakım veren kişi düzenli olarak hazır bulunacaksa başlatılmalıdır.
Pozoloji, uygulama sıklığı ve süresi:
Transdermal flaster Rivastigmin 24 saat başına Rivastigmin
doz miktarı in vivo salıverilme hızları
PROMETAX PATCH 5 9 mg 4.6 mg
transdermal flaster
PROMETAX PATCH 10 18 mg 9.5 mg
transdermal flaster
1/18Başlangıç dozu ve efektif doz için doz titrasyonu: Tedaviye günde bir kez PROMETAX PATCH
5 transdermal flaster ile başlanır.
En az 4 haftalık bir tedavi sonrası ve doktor tarafından hastanın ilacı iyi tolere ettiği belirtildiği
takdirde doz önerilen etkili doz olan PROMETAX PATCH 10 transdermal flastere
yükseltilmelidir.
İdame dozu:
PROMETAX PATCH 10 transdermal flaster, hastanın tedaviden elde ettiği yarar var olduğu
sürece devam edilebilen, önerilen günlük idame dozdur.
Rivastigmin’e bireysel cevaplar değişebilir ve bazı hastalar yüksek dozdan daha fazla yarar
sağlayabilir. Her bir doz seviyesinde minimum dört haftalık tedavinin ardından verilen dozun iyi
tolere edilmesi halinde, doz yükseltmek düşünülebilir.
Rivastigminin klinik faydaları düzenli olarak tekrar değerlendirilmelidir. Optimal dozda
terapötik etkinin olduğuna dair gösterge artık yoksa, tedavinin kesilmesi de düşünülmelidir.
Gastrointestinal advers reaksiyonlar gözlenirse, bu advers reaksiyonlar düzelene kadar tedaviye
geçici olarak ara verilmelidir. Eğer tedaviye üç günden fazla ara verilmemişse transdermal
flastere aynı dozdan devam edilebilir. Aksi halde tedaviye 4.6 mg/24 saat dozajı ile yeniden
başlanmalıdır.
Kapsüllerden veya oral solüsyondan geçiş:
Rivastigmin kapsül veya oral solüsyon ile tedavi edilen hastalar, aşağıda belirtildiği gibi
PROMETAX PATCH transdermal flastere geçebilirler:
• 3 mg/günlük dozda oral rivastigmin kullanan bir hasta PROMETAX PATCH 5 transdermal
flaster (4.6 mg/24 saat) kullanımına geçirilebilir.
• 6 mg/günlük dozda oral rivastigmin kullanan bir hasta PROMETAX PATCH 5 transdermal
flaster (4.6 mg/24 saat) kullanımına geçirilebilir.
• 9 mg/günlük stabil ve tolere edilebilen bir dozda oral rivastigmin kullanan bir hasta
PROMETAX PATCH 10 transdermal flaster (9.5 mg/24 saat) kullanımına geçirilebilir. 9
mg/günlük oral doz stabil değilse ve iyi tolere edilemiyorsa, PROMETAX PATCH 5
transdermal flaster (4.6 mg/24 saat) kullanımına geçiş önerilir.
• 12 mg/günlük dozda oral rivastigmin kullanan bir hasta PROMETAX PATCH 10
transdermal flaster (9.5 mg/24 saat) kullanımına geçirilebilir.
PROMETAX PATCH 5 transdermal flaster ile tedaviye geçildikten sonra, minimum dört
haftalık tedavinin ardından iyi tolere edilmesi halinde, önerilen etkili doz olan PROMETAX
PATCH 10 transdermal flastere geçilmelidir.
İlk flasterin, son oral dozun alındığı günden sonraki gün uygulanması önerilir.
Tedavinin kesilmesi:
Gastrointestinal advers etkilerin ortaya çıkması ve/veya varolan ekstrapiramidal belirtilerin
(örneğin, tremor) kötüleşmesi durumunda, bu advers etkiler kaybolana kadar tedaviye ara
verilmelidir. Eğer tedaviye üç günden daha uzun süre ara verilmezse tedaviye aynı dozda tekrar
dönülebilir. Aksi takdirde tedavi yeniden PROMETAX PATCH 5 transdermal flaster ile
başlatılmalıdır.
Eğer advers etkiler tedavinin yeniden başlatılmasıyla devam ediyorsa, doz geçici bir süre önceki
iyi tolere edilen doza düşürülmelidir.
2/18Uygulama şekli:
PROMETAX PATCH transdermal flaster günde bir kez, üst veya alt sırt, üst kol veya göğüste
temiz, kuru, kılsız, sağlıklı deriye, dar giysilerin sürtünmeyeceği bir bölgede uygulanmalıdır.
Transdermal flaster kalça ya da karına uygulandığında rivastigminin biyoyararlanımında azalma
gözlendiğinden, transdermal flasterin vücudun bu kısımlarına uygulanması önerilmez.
Kızarıklık, yara ve irritasyon olan deri bölgelerine uygulanmamalıdır. Potansiyel deri irritasyonu
riskini minimize etmek için aynı bölgeye 14 gün içinde tekrar patch yapıştırmayınız.
Önemli uygulama talimatları (hasta ve bakıcılar için talimatlar):
• Önceki günün flasteri yenisi uygulanmadan önce çıkarılmalıdır (bkz. Bölüm 4.9. Doz aşımı
ve tedavisi).
• Flaster 24 saat sonra yenisiyle değiştirilmelidir. Her seferinde sadece bir flaster uygulanabilir
(bkz. Bölüm 4.4. Özel kullanım uyarıları ve önlemleri ve bkz. Bölüm 4.9. Doz aşımı ve
tedavisi).
• Flaster kırmızı, tahriş olmuş veya kesilmiş deriye uygulanmamalıdır. Aynı genel anatomik
bölgeye ardışık flasterler uygulanabilse de (örn., üst sırtta bir başka nokta) potansiyel
iritasyondan kaçınmak üzere uygulama bölgesinin her gün değiştirilmesi önerilir.
• Flaster köşeleri iyice yapışana kadar avuç içi kullanılarak en az 30 saniye boyunca sıkıca
bastırılmalıdır.
• Flaster düşerse, günün geri kalanı için yenisi uygulanmalı ve ardından bir sonraki gün
normal zamanında değiştirilmelidir.
• Flaster banyo yapma ve sıcak hava gibi günlük durumlarda kullanılabilir.
• Flaster harici ısı kaynaklarına uzun periyotlarda maruz kalmamalıdır (örn., aşırı güneş ışığı,
sauna, solaryum).
• Flaster parçalar halinde kesilmemelidir.
Özel popülasyonlara ilişkin ek bilgiler:
Böbrek yetmezliği: Böbrek yetmezliği bulunan hastalarda doz ayarlaması gerekmemektedir
(Bkz. 4.4. Özel kullanım uyarıları ve Bölüm 5.2. Farmakokinetik özellikler).
Karaciğer yetmezliği: Hafif orta şiddette karaciğer yetmezliği olan hastalarda oral formlarda
görülen artmış maruziyet nedeniyle, bireye özgü tolerabilite doğrultusunda titrasyonu öngören
doz önerileri yakinen takip edilmelidir. Klinik olarak anlamlı düzeyde karaciğer bozukluğu olan
hastalarda daha fazla advers reaksiyon gözlenebilir. Şiddetli karaciğer bozukluğu olan hastalar
çalışılmamıştır (Bkz. Bölüm 4.4. Özel kullanım uyarıları ve Bölüm 5.2. Farmakokinetik
özellikler).Bu hastalarda dikkatli titrasyon yapılmalıdır.
Pediyatrik popülasyon: Rivastigminin çocuklarda ve adölesanlarda (18 yaş altı) kullanılması
önerilmemektedir.
Geriyatrik popülasyon: PROMETAX PATCH transdermal flaster tedavisi alan Alzheimer
hastalarında yaşın rivastigminin biyoyararlanımı üzerine etkisi bulunmamaktadır.
Vücut ağırlığı 50 kg altında olan hastalar: Daha fazla advers reaksiyon yaşayabileceklerinden
bu hastalarda titrasyon sırasında dikkat gösterilmelidir. Önerilen tedavi başlangıç dozu
3/18PROMETAX PATCH 5 transdermal flasterdir. Bu hastalarda dikkatli titrasyon yapılmalı ve
advers reaksiyonlar için takip edilerek (örn., aşırı bulantı veya kusma), bu tip advers
reaksiyonların gelişmesi halinde doz azaltılmalıdır.
4.3. Kontrendikasyonlar
• Rivastigmine, diğer karbamat türevlerine veya formülasyonun içeriğindeki yardımcı
maddelere karşı aşırı duyarlılığı bilinen hastalarda PROMETAX PATCH transdermal flaster
kullanımı kontrendikedir (Bkz. Bölüm 6.1 Yardımcı maddelerinin listesi).
• Rivastigmin transdermal flaster ile alerjik kontakt dermatiti düşündüren uygulama bölgesi
reaksiyonlarına ilişkin öyküsü olanlarda kontrendikedir (bkz. Bölüm 4.4. Özel kullanım
uyarıları ve önlemleri).
4.4. Özel kullanım uyarıları ve önlemleri
Advers olayların sıklığı ve şiddeti genellikle artan dozlarla, özellikle de doz değişiklikleriyle
birlikte artar. Eğer tedaviye üç günden daha uzun süre ara verilmiş ise, PROMETAX PATCH 5
transdermal flaster uygulamasıyla tedavi yeniden başlatılmalıdır.
Yanlış ilaç kullanımı ve doz uygulama hataları sonucu doz aşımı:
PROMETAX PATCH transdermal flaster ile yanlış ilaç kullanımı ve doz uygulama hataları
ciddi advers reaksiyonlarla sonuçlanmıştır; bazı vakalarda hastaneye yatırılma gerekmiş ve
nadiren ölüm gözlenmiştir (Bkz. Bölüm 4.9. Doz aşımı ve tedavisi). Yanlış ilaç kullanımı ve doz
uygulama hatalarının çoğunluğu yenisini takarken eski flasterin çıkarılmaması ve aynı zamanda
çok sayıda flasterin takılmasından kaynaklanmıştır. PROMETAX PATCH transdermal flaster
için önemli uygulama talimatları belirtilmiştir (bkz. Bölüm 4.2. Pozoloji ve uygulama şekli).
Gastrointestinal bozukluklar:
Tedaviye başlarken ve/veya doz artırılırken bulantı, kusma ve ishal (diyare) gibi gastrointestinal
rahatsızlıklar gözlenebilir. Bu rahatsızlıklar doz azaltımına yanıt verebilirler. Diğer durumlarda,
PROMETAX PATCH transdermal flasterlerin kullanımı kesilmiştir. Uzun süreli kusma ya da
ishalden kaynaklanan dehidrasyon semptomları sergileyen hastalar, tablonun hızlı bir şekilde
tespit edilip iv sıvılar ve doz azaltımı ya da ilacın kesilmesi yoluyla kontrol altına alınabilir.
Dehidrasyon ciddi sonuçlara neden olabilir (Bkz. Bölüm 4.8 İstenmeyen etkiler). Bu yan etkiler
daha çok kadınlarda görülür.
Kilo kaybı:
Alzheimer hastalığı bulunan hastalar, rivastigmin dahil kolinesteraz inhibitörlerini aldıklarında
kilo kaybı görülebilir. PROMETAX PATCH transdermal flasterleri ile uygulanan tedavi
süresince hastanın kilosu takip edilmelidir.
Rivastigmin bradikardiye neden olabilir, bu da özellikle risk faktörleri olan hastalarda torsade de
pointes gelişimi açısından risk faktörü oluşturur. Kompanse olmayan kalp yetmezliği, yakın
zamanda geçirilmiş miyokart enfarktüsü, hipokalemi veya hipomagnezemi eğilimi ya da QT
uzaması ve/veya torsade de pointese neden olduğu bilinen tıbbi ürünleri eşzamanlı olarak
kullananlar gibi torsade de pointes geliştirme açısından daha yüksek risk altında olan hastalarda
dikkat önerilir (bkz. bölüm 4.5 ve 4.8).
Artmış kolinerjik aktivite nedeniyle görülen diğer advers reaksiyonlar:
4/18Diğer kolinerjik maddelerde olduğu gibi, aşağıdaki şu hasta gruplarına PROMETAX transdermal
flasterleri reçetelenirken dikkat edilmesi zorunludur.
• hasta sinüs sendromu veya kalp iletim bozuklukları (sino-atriyal blok, atriyoventriküler blok)
bulunan hastalar (Bkz. Bölüm 4.8 İstenmeyen etkiler).
• aktif gastrik veya duodenal ülser bulunan veya mide asidi salgısı artabileceğinden bu
rahatsızlıklara yatkınlığı olan hastalar (Bkz. Bölüm 4.8 İstenmeyen etkiler).
• kolinomimetiklerin bu hastalıkları tetikleyebilmesi veya şiddetlendirebilmesi nedeniyle idrar
yolu tıkanıklığına ve nöbetlere yatkınlığı olan hastalar.
• astım veya obstrüktif akciğer hastalığı öyküsü bulunan hastalardır.
Diğer kolinomimetikler gibi, rivastigmin de ekstrapiramidal semptomları şiddetlendirebilir.
Parkinson hastalığına eşlik eden demansı bulunan ve rivastigmin kapsüllerle tedavi edilmiş olan
hastalarda, başta tremor olmak üzere Parkinson semptomlarında kötüleşme gözlenmiştir (bkz.
Bölüm 4.8 İstenmeyen etkiler).
Uygulama bölgesi reaksiyonları ve deri reaksiyonları:
PROMETAX PATCH transdermal flaster ile deri uygulama bölgesi reaksiyonları meydana
gelebilir ve bunlar genellikle hafif veya orta şiddettedir. Bu reaksiyonların kendileri duyarlılığı
göstermez. Ancak, rivastigmin flaster kullanımı alerjik kontakt dermatite yol açabilir.
Uygulama bölgesi reaksiyonları flaster boyutunu aşarsa, daha yoğun bir bölgesel reaksiyon
kanıtı varsa (örn., artan eritem, ödem, papüller, veziküller) ve semptomlar flaster çıkarıldıktan
sonra 48 saat içinde anlamlı olarak iyileşmiyorsa alerjik kontakt dermatitten şüphe edilmelidir.
Bu durumlarda, tedavi bırakılmalıdır (bkz. Bölüm 4.3 Kontrendikasyonlar).
PROMETAX PATCH transdermal flaster için alerjik kontakt dermatiti düşündüren uygulama
bölgesi reaksiyonları gelişen ve halen rivastigmine ihtiyaç duyan hastalarda, tedavi sadece
negatif alerji testinden sonra ve yakın tıbbi gözetim altında oral rivastigmine değiştirilmelidir.
Rivastigmin flastere maruziyet ile rivastigmine duyarlı hale gelmiş bazı hastaların hiçbir
rivastigmin formunu kullanamama olasılığı söz konusudur.
Uygulama yolundan (oral, transdermal) bağımsız olarak rivastigmin uygulandığında alerjik
dermatit (yaygın) yaşayan hastalara ilişkin izole pazarlama sonrası raporlar alınmıştır. Bu
durumlarda tedavi bırakılmalıdır (bkz. Bölüm 4.3 Kontrendikasyonlar). Hastalar ve bakıcılarına
uygun şekilde talimat verilmelidir.
Diğer Uyarılar ve Önlemler
Rivastigmin ekstrapiramidal semptomlara neden olabilir ya da semptomları kötüleştirebilir.
PROMETAX PATCH transdermal flaster kullandıktan sonra göz ile temastan kaçınılmalıdır.
Patch çıkarıldıktan sonra eller su ve sabun ile yıkanmalıdır. Göz ile temas durumunda ya da
patch kullanıldıktan sonra gözlerde kızarıklık olur ise gözler hemen bol su ile yıkanmalıdır.
Belirtiler geçmez ise doktora danışılmalıdır.
Özel popülasyonlar:
• Vücut ağırlığı 50 kg’nin altındaki hastalarda daha fazla advers olay gözlenebilir ve advers
olaylara bağlı olarak tedavinin kesilme olasılığı yüksektir. Bu hastalarda dikkatli titrasyon
yapılmalı ve advers olaylar için takip edilerek (örn., aşırı bulantı veya kusma), bu tip advers
olayların gelişmesi halinde doz azaltılmalıdır (bkz. Bölüm 4.2. Pozoloji ve uygulama şekli).
5/18Böbrek ve karaciğer bozukluğu: Klinik açıdan önem taşıyan ciddi böbrek veya karaciğer
bozukluğu bulunan hastalarda daha fazla sayıda advers olay gözlenebilir (Bkz. Bölüm 5.2
Farmakokinetik özellikler). Bu hastalarda, PROMETAX PATCH transdermal flaster için
önerilen idame dozu için titrasyon yapılırken özellikle dikkatli olunmalıdır.
4.5. Diğer tıbbi ürünler ile etkileşimler ve diğer etkileşim şekilleri
PROMETAX PATCH transdermal flasterleri ile herhangi bir spesifik etkileşim çalışması
yapılmamıştır.
Rivastigmin başlıca esterazlarla hidroliz yoluyla metabolize edilir. Temel sitokrom P450
izoenzimleriyle çok düşük düzeyde metabolize edildiğinden bu enzimlerle metabolize edilen
diğer ilaçlarla herhangi bir farmakokinetik etkileşim beklenmez.
Çeşitli beta-blokörlerin (atenolol dahil) rivastigmin ile kombine kullanımı sırasında bradikardiye
(senkopa neden olabilir) yol açan aditif etkiler bildirilmiştir. Kardiyovasküler beta-blokörlerin en
fazla riskle bağlantılı olmaları beklenmektedir; fakat diğer beta-blokörleri kullanan hastalardan
da raporlar alınmıştır. Dolayısıyla, rivastigmin beta-blokörlerle ve aynı zamanda diğer bradikardi
ajanlarıyla (örn., sınıf III anti-aritmik ajanlar, kalsiyum kanalı antagonistleri, digitalis glikozidi,
pilokarpin) kombine edildiğinde dikkatli olunmalıdır.
Bradikardi, torsades de pointes oluşumunda bir risk faktörü oluşturduğundan, rivastigminin
antipsikotikler, yani bazı fenotiyazinler (klorpromazin, levomepromazin), benzamidler (sülpirid,
sültopirid, amisülpirid, tiyapirid, veralipirid), pimozid, haloperidol, droperidol, sisapirid,
sitalopram, difemanil, eritromisin IV, halofantrin, mizolastin, metadon, pentamidin ve
moksifloksasin gibi torsades de pointesi indükleyen tıbbi ürünlerle eşzamanlı kullanımında
dikkatli olunmalıdır ve klinik takip (EKG) gerekli olabilir.
Sağlıklı gönüllülerde yürütülen çalışmalarda oral rivastigmin ile digoksin, varfarin, diazepam
veya fluoksetin arasında herhangi bir etkileşim gözlenmemiştir. Varfarin ile sağlanan protrombin
zamanındaki artış rivastigmin uygulamasından etkilenmez. Digoksin ile rivastigminin birlikte
uygulanmasını takiben kalp iletimi üzerinde herhangi bir istenmeyen etki gözlenmemiştir.
Rivastigminin, antasitler, antiemetikler, antidiyabetikler, santral etkili antihipertansifler,
kalsiyum kanal blokerleri, inotropik ilaçlar, antianjinaller, steroid olmayan antiinflamatuvar
ilaçlar, östrojenler, analjezikler, benzodiazepinler ve antihistaminikler gibi yaygın olarak
reçetelenen ilaçlarla birlikte uygulanması, rivastigminin kinetiklerindeki bir değişimle veya
klinik olarak anlamlı istenmeyen etkilerin riskinin artması ile ilişkili bulunmamıştır.
Farmakodinamik etkiler ve olası aditif göz önünde bulundurularak, rivastigmin diğer
kolinomimetik ilaçlarla birlikte kullanılmamalıdır. Rivastigmin antikolinerjik ilaçların
aktivitesini olumsuz engelleyebilir(örn. oksibütinin, tolterodin)..
Bir kolinesteraz inhibitörü olarak, rivastigmin, anestezi sırasında süksinilkolin tipi kas
gevşeticilerin etkilerini şiddetlendirebilir. Anestetik ajanlar seçilirken dikkatli olunmalıdır.
Gerektiği takdirde olası doz ayarlamaları veya tedavinin geçici olarak durdurulması
düşünülebilir.
Rivastigminin metabolizmasına göre, diğer tıbbi ürünlerle metabolik etkileşimlerin olası olmadığı
görülmektedir ancak rivastigmin, diğer maddelerin butirilkolinesteraz aracılı metabolizmasını
inhibe edebilir.
6/18Özel popülasyonlara ilişkin ek bilgiler
Özel popülasyonlara ilişkin klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin klinik etkileşim çalışması
yürütülmemiştir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
PROMETAX PATCH’i reçete eden sağlık profesyonelleri, çocuk sahibi olma potansiyeli olan
kadınlara bu ajanların gebelik sırasındaki olası risklerini anlatmalıdır.
Gebelik dönemi
Gebelikte rivastigmin kullanımı ile ilgili klinik veri bulunmamaktadır.
Hayvan çalışmalarında rivastigmin teratojenik etkisi bulunmamıştır. Bununla birlikte,
PROMETAX’ın insanlarda gebelikteki güvenilirliği kanıtlanmamıştır ve ancak potansiyel yararı
fötusa olan potansiyel riskinden daha fazla ise gebe kadınlara verilmelidir.
Gerekli olmadıkça kullanılmamalıdır.
Laktasyon dönemi
Rivastigmin’in insan sütüyle atılıp atılmadığı bilinmemektedir. Hayvanlar üzerinde yapılan
çalışmalar Rivastigmin’in sütle atıldığını göstermektedir. PROMETAX emzirme döneminde
kullanılmamalıdır.
Üreme yeteneği / Fertilite
Dermal rivastigmin ile tedavi edilen hayvanlarda yapılmış fertilite veya üreme çalışması yoktur.
Rivastigminin sıçanlarda 1.1 mg-baz/kg/gün’e kadarki dozlarda fertilite veya üreme performansı
üzerine etkisi olmamıştır.
4.7. Araç ve makine kullanımı üzerindeki etkiler
Alzheimer hastalığı, araç kullanma performansında kademeli bir bozulmaya neden olabilir ve
makine kullanma yeteneğini bozabilir. Ayrıca rivastigmin senkop veya deliryumu tetikleyebilir.
Bu nedenle, demans bulunan ve rivastigmin ile tedavi edilen hastalarda, araç kullanmayı
sürdürebilme ve karmaşık makineleri idare edebilme yeteneği, tedaviyi uygulayan hekim
tarafından rutin olarak değerlendirilmelidir.
4.8. İstenmeyen etkiler
PROMETAX PATCH 10 transdermal flaster ile tedavi edilen hastalarda advers olayların genel
sıklığı, Rivastigmin kapsül tedavisi gören hastalarda gözlenen orandan daha düşük bulunmuştur.
Bulantı ve kusma, aktif tedavi gören hastalarda en sık karşılaşılan advers olaylardır. Bununla
birlikte, her iki advers olayın gözlenme oranları Rivastigmin kapsül ile karşılaştırıldığında
PROMETAX PATCH 10 transdermal flaster grubunda daha düşük orandadır.
En yaygın bildirilen advers ilaç reaksiyonları, özellikle titrasyon sırasında gelişen bulantı ve
kusma gibi gastrointestinal olanlardır.
PROMETAX PATCH ile tedavi edilmiş Alzheimer demansı olan hastalarda aşağıdaki advers
ilaç reaksiyonları bildirilmiştir.
7/18Aşağıda, 24 – 48 haftalık, çift kör, plasebo ve aktif kontrollü klinik çalışmada bütün
PROMETAX PATCH transdermal flasterler (PROMETAX PATCH 5 transdermal flaster (4.6
mg / 24 saat)- ile daha yüksek doz transdermal flaster (17.4 mg / 24 saat)) dozları arasında tedavi
edilen 1871 Alzheimer demansı hastasında gözlenen advers ilaç reaksiyonları; Parkinson
hastalığı ile ilişkili demansı olan hastalarda yürütülen açık etiketli klinik çalışmada 24 haftalık
periyotta bildirilen advers ilaç reaksiyonları ve pazarlama sonrası spontan bildirimlerden elde
edilen ve rivastigmin kapsül ve oral solüsyon ile bildirilen ilave advers ilaç reaksiyonları (tıbbi
üründen kaynaklandığı düşünülebilecek olan olaylar) gösterilmektedir.
Advers reaksiyonlar, sıklık aralıklarına göre gruplanmıştır; aşağıdaki sıralama kullanılarak en sık
gözlenen reaksiyon ilk sırada yazılmıştır: Çok yaygın (≥1/10); yaygın (≥1/100, <1/10); yaygın
olmayan (≥1/1,000, <1/100); seyrek (≥1/10000, <1/1000); çok seyrek (<1/10000), bilinmiyor
(eldeki verilerden hareketle tahmin edilemiyor).
Alzheimer Demansı olan Parkinson Demansı olan
hastalarda gözlenen istenmeyen hastalarda gözlenen
etkiler istenmeyen etkiler
Enfeksiyon ve enfestasyonlar
Yaygın: İdrar yolu enfeksiyonu
Metabolizma ve beslenme hastalıkları
Yaygın: Anoreksiya, iştah kaybı Dehidrasyon 1, iştah kaybı2
Yaygın olmayan: Dehidrasyon
Psikiyatrik hastalıkları
Yaygın: Anksiyete, depresyon, Anksiyete, depresyon,
insomnia, deliryum, insomnia, ajitasyon,
ajitasyon saldırganlık1, görsel
halüsinasyon1, huzursuzluk2,
Parkinson hastalığının
kötüleşmesi3
Yaygın olmayan: Saldırganlık
Bilinmeyen4: Huzursuzluk,
halüsinasyonlar,
kabus görme
Sinir sistemi hastalıkları
Yaygın: Sersemlik, baş ağrısı, Tremor, sersemlik hali,
konfüzyon2, senkop somnolans, hipokinezi,
bradikinezi, kas rijiditesi,
diskinezi
Yaygın olmayan: Serebrovasküler olay, Distoni 2
senkop, somnolans,
psikomotor hiperaktivite
Çok seyrek: Ekstrapiramidal
8/18semptomlar, nöbet 3
Parkinson hastalığının
Bilinmiyor: kötüleşmesi, nöbetler ve
titreme, somnolans
Kardiyak hastalıkları
Yaygın:
Bradikardi2
Yaygın olmayan: Kardiyak aritmi Atriyal fibrilasyon2,
(örn. bradikardi, atriyoventriküler blok2
supraventriküler ekstrasistol)
Seyrek: Angina pektoris2,
miyokard infaktüsü2
Çok seyrek: Atriyoventriküler blok3,
atriyal fibrilasyon3,
taşikardi3
Bilinmeyen4: Hasta sinüs sendromu
Vasküler hastalıkları
Yaygın: Hipertansiyon
Seyrek:
Hipertansiyon3
Gastrointestinal hastalıkları
Çok yaygın: Bulantı Bulantı2, kusma2
Yaygın: Diyare, dispepsi, Karın ağrısı, diyare2,
abdominal ağrı, kusma dispepsi2, aşırı salya salgısı2
Yaygın olmayan: Gastrik ülser
Seyrek: Düodenal ülserler2
Çok seyrek: Pankreatit3, Bazı durumlarda Bazı durumlarda özofagus
özofagus rüptürü ile birlikte rüptürü ile birlikte görülebilen
görülebilen şiddetli kusma3 şiddetli kusma3
gastrointestinal hemoraji (örn.
hemorajik duodenit)
Hepato-bilier hastalıkları
Hepatit, Anormal karaciğer
Bilinmeyen4: fonksiyon testleri2
Deri ve deri altı doku hastalıkları
Yaygın: Kızarıklık Artmış terleme2
Yaygın olmayan: Hiperhidrozis
Seyrek: Kaşıntı3, döküntü, eritem3,
ürtiker3, blister3, alerjik
dermatit3, veziküller
Bilinmeyen4: Alerjik dermatit (yaygın)
Böbrek ve idrar yolu hastalıkları
9/18Yaygın: Üriner inkontinans
Genel bozukluklar ve uygulama bölgesine ilişkin hastalıkları
Çok yaygın: Düşme, uygulama bölgesi
eritemi
Yaygın: Uygulama yeri dermatiti5, Uygulama bölgesi iritasyonu,
uygulama yeri irritasyonu5, uygulama yeri kaşıntısı,
uygulama bölgesi reaksiyonları, uygulama yeri döküntüsü,
uygulama yeri eritemi, uygulama yorgunluk, asteni, yürüme
yeri kaşıntısı, uygulama yeri bozukluğu
ödemi5; yorgunluk, asteni,
Pireksi, kilo kaybı
Yaygın olmayan: Kontakt dermatit, halsizlik
Seyrek: Düşme, uygulama yerinde aşırı
duyarlılık3
Araştırmalar:
Yaygın: Kilo kaybı Kilo kaybı1
1 Parkinson hastalığı ile ilişkili demansı olan hastalarda76-haftalık prospektif, açık etiketli
çalışmada gözlenen istenmeyen etkiler
2 Alzheimer veya Parkinson demansı olan hastalarla rivastigmin kapsül veya oral solüsyon ile
yapılan klinik çalışmalarda gözlenen istenmeyen etkiler
3 Pazarlama sonrası spontan bildirimlerden elde edilen istenmeyen etkiler
4 Pazarlama sonrası deneyime göre. Bu reaksiyonlar boyutu belli olmayan bir popülasyondan
gönüllülük ilkesine bağlı olarak bildirilmiş olduğundan, bunların sıklığı güvenilir bir şekilde
tahmin etmek her zaman mümkün olmamaktadır.
5Japon hastalar ile yürütülen 24 haftalık kontrollü bir çalışmada uygulama yerinde eritem,
uygulama yerinde ödem ve uygulama yerinde kaşıntı “çok yaygın” sıklıkla bildirilmiştir.
Seçili advers reaksiyonların tanımı
Yukarıda belirtilen plasebo kontrollü çalışmada 13.3 mg/24 saat dozundan daha yüksek dozlar
kullanıldığında, 13.3 mg/24 saat dozu ya da plasebo ile karşılaştırıldığında uykusuzluk ve kalp
yetmezliği daha sık gözlenerek bir doz-etki ilişkisini düşündürmüştür. Ancak bu olaylar, plasebo
ile karşılaştırıldığında rivastigmin 13.3 mg/24 h transdermal flasterler ile daha yüksek sıklıkla
ortaya çıkmamıştır
Uygulama bölgesi reaksiyonları (Deri tahrişi):
Çift kör, kontrollü klinik çalışmalarda uygulama yeri reaksiyonları çoğunlukla orta şiddette
olmuştur. Çalışmadan ayrılmaya neden olan uygulama yeri reaksiyonlarının insidansı,
PROMETAX transdermal flasterler kullanan hastalarda ≤%2.3 bulunmuştur. Çalışmadan
ayrılmaya neden olan uygulama yeri reaksiyonlarının insidansı, Çin popülasyonunda %4.9 ve
Japon popülasyonunda %8.4 ile Asyalı popülasyonunda daha yüksek olmuştur.
24 haftalık çift kör, plasebo kontrollü klinik çalışmalarda deri reaksiyonları her vizitte bir deri
iritasyon puanlama ölçeği kullanılarak ölçülmüştür. PROMETAX transdermal flasterler ile
tedavi edilen hastalarda gözlendiğinde, deri iritasyonu çoğunlukla belirsiz ve hafif şiddette
olmuştur. Bu çalışmalarda hastaların ≤ %2.2’si tarafından ve bir Japon çalışmasında
10/18PROMETAX transdermal flaster ile tedavi edilen hastaların ≤ %3.7’si tarafından şiddetli olarak
puanlanmıştır.
48 haftalık aktif kontrollü klinik çalışmada, deri tahrişi vakaları hasta veya bakıcı tarafından
bildirilen advers olaylar olarak alınmıştır. Rivastigmin 15 transdermal flaster grubu ve
PROMETAX PATCH 10 grubuna yönelik çift kör dönemin ilk 24 haftası boyunca en yaygın
olarak bildirilen deri tahrişi olayları uygulama yerinde görülen eritem (%5.7’ye karşı 4.6) ve
uygulama yerinde görülen prurit (%3.6'ya karşı %2.8) olarak belirlenmiştir. Yüzdeler
Rivastigmin 15 transdermal flaster ve PROMETAX PATCH 10 tedavi gruplarında zaman içinde
(>24 hafta) azalmıştır: uygulama yerinde görülen eritem (%0.8’e karşı %1.6) ve uygulama
yerinde görülen prurit (%0.4’e karşı %1.2). Uygulama yerinde görülen prurit nedeniyle toplam
48 haftalık çift kör tedavi fazı esnasında her iki tedavi kolunda hastaların %1.1’i tedaviyi
bırakmıştır. Uygulama yeri reaksiyonlarının ağırlıklı olarak hafif ila orta şiddetli olduğu ve
hastaların %2’sinden azında şiddetli olarak değerlendirildiği belirlenmiştir.
Kullanılan veri toplama yöntemlerinin farklı olması nedeniyle her bir çalışmada bildirilen deri
tahrişi olayları arasında doğrudan bir karşılaştırma yapılamamaktadır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler:
Kazara doz aşımı vakalarının çoğu herhangi bir klinik bulgu veya belirti ile ilişkili
bulunmamıştır ve hastaların hemen hepsi doz aşımından 24 saat sonra rivastigmin ile tedavilerini
sürdürmüştür.
Orta şiddetteki zehirlenmelerle birlikte gözlenen miyozis, sıcak basması, sindirim bozuklukları
(karın ağrısı, bulantı, kusma ve diyare dahil), bradikardi, bronkospazm ve artmış bronşiyal
sekresyonlar, hiperhidrozis, istemsiz ürinasyon ve/veya defekasyon, lakrimasyon, hipotansiyon ve
tükürük hipersekresyonu gibi muskarinik semptomların görüldüğü kolinerjik toksisite
bildirilmiştir.
Daha şiddetli olgularda, kas güçsüzlüğü, fasikülasyon, nöbetler ve ölümle sonuçlanabilen solunum
arresti gibi nikotinik etkiler gelişebilir.
Ayrıca, pazarlama sonrası deneyimde, sersemlik hissi, tremor, baş ağrısı , somnolans, konfüzyonel
durum, hipertansiyon, halüsinasyonlar ve malez olguları görülmüştür.
Pazarlama sonrası ortamda yanlış kullanım/ilaç hatası (aynı anda çok sayıda flaster uygulanması)
sonucunda PROMETAX PATCH flasterlerle doz aşımı bildirilmiştir. Bu vakalar arasında
bildirilen tipik semptomlar rivastigmin oral formüllerle ilişkili doz aşımı vakalarında
görülenlerle aynıdır.
Tedavi:
Rivastigmin transdermal yol ile kullanıldığında yaklaşık 3.4 saatlik bir plazma yarılanma
ömrüne ve yaklaşık 9 saatlik asetilkolinesteraz inhibisyonu süresine sahip olduğu için,
asemptomatik doz aşımı vakalarında tüm PROMETAX PATCH transdermal flasterlerinin
11/18hemen çıkarılması ve sonraki 24 saat boyunca başka bir flaster takılmaması önerilmektedir.
Şiddetli bulantı ve kusma ile ilişkili doz aşımında, antiemetiklerin kullanılması düşünülmelidir.
Diğer advers olaylar için gerektiğinde semptomatik tedavi uygulanmalıdır.
Çok şiddetli doz aşımında, atropin kullanılabilir. Başlangıç dozu olarak 0.03 mg/kg i.v. atropin
sülfat önerilir; sonraki dozlar klinik yanıta göre ayarlanır. Antidot olarak skopolamin kullanımı
önerilmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Psikoanaleptikler, Antikolinesterazlar
ATC Kodu: N06DA03.
Alzheimer hastalığı tarzı demanstaki patolojik değişiklikler, ön beyin tabanından serebral
kortekse ve hipokampusa uzanan kolinerjik nöronal yolakları ilgilendirir. Bu yolakların, dikkat,
öğrenme ve hafıza ve diğer bilişsel işlemlerde rol aldığı bilinmektedir. Karbamat türü bir asetil-
ve butiril-kolinesteraz inhibitörü olan rivastigminin, işlevsel olarak sağlam kolinerjik nöronlar
tarafından salınan asetilkolinin parçalanmasını yavaşlatarak kolinerjik nöroiletimi kolaylaştırdığı
düşünülmektedir. Hayvan çalışmalarından elde edilen veriler, rivastigminin kortekste ve
hipokampusta bulunan asetilkolinin miktarını seçici olarak artırdığını göstermektedir. Bu yüzden
PROMETAX PATCH transdermal flaster, Alzheimer hastalığı ve Parkinson hastalığı ile ilişkili,
kolinerjik aracılı bilişsel kusurlar üzerinde iyileştirici etki yapabilir. Bunun yanı sıra,
kolinesteraz inhibisyonunun amiloidojenik beta-amiloid-öncül proteini (AÖP) kısımlarının
oluşumunu ve dolayısıyla Alzheimer hastalığının temel patolojik özelliklerinden biri olan
amiloid plakların oluşumunu yavaşlatabileceğine ilişkin bazı bulgular vardır.
Rivastigmin, enzimleri geçici olarak inaktive eden kovalent bağlı bir kompleks oluşturarak hedef
enzimlerle etkileşir. Sağlıklı genç erkeklerde, oral 3.0 mg dozu, uygulamadan sonraki ilk 1.5 saat
içinde beyin omurilik sıvısındaki (BOS) asetilkolinesteraz (AKE) aktivitesini yaklaşık % 40
oranında azaltır. Maksimum inhibitör etkinin elde edilmesinden yaklaşık 9 saat sonra enzim
aktivitesi başlangıç seviyelerine döner. Sağlıklı genç gönüllülerde BOS’taki butirilkolinesteraz
(BuKE) aktivitesi geçici olarak inhibe olmuştur ve başlangıçtan 3.6 saat sonra artık başlangıç
seviyesinden farklı değildir. Alzheimer hastalığı (AH) bulunan hastalarda, rivastigmin ile
BOS’ta asetilkolinesteraz inhibisyonu, test edilen en yüksek doz olan günde iki kez 6 mg
uygulamasına kadar doza bağımlıdır. Rivastigminle AH hastalarının BOS’da BuKE aktivitesinin
inhibisyonu, AKE aktivitesinin inhibisyonuna benzer bulunmuştur; günde iki kez 6 mg
verildikten sonra başlangıca göre değişim % 60’tan fazladır. Rivastigminin BOS’taki AKE ve
BuKE aktivitesi üzerindeki etkisi, çalışma yapılan en uzun süre olarak, 12 aylık uygulamadan
sonra devam etmiştir. BOS’ta AKE ve BuKE’nin rivastigmin tarafından inhibisyon derecesi ile
AH hastalarında bilişsel performansın bir bileşik ölçütündeki değişiklikler arasında istatistiksel
olarak anlamlı korelasyonlar belirlenmiştir; bununla birlikte, sadece BOS’taki BuKE
inhibisyonu, hız, dikkat ve hafıza ile ilişkili alt testlerdeki düzelmelerle anlamlı ve tutarlı olarak
korelasyon içindedir.
12/18Alzheimer Demansı Klinik Çalışmalar
Alzheimer demansı bulunan hastalarda PROMETAX PATCH transdermal flasterlerinin
etkililiği, 24 haftalık plasebo kontrollü çift-kör bir ana çalışmada ve bunun açık-etiketli uzatma
fazında ve 48 haftalık aktif karşılaştırma ilacı kontrollü çalışmada ortaya konmuştur.
24 haftalık Placebo kontrollü çalışma
Plasebo kontrollü çalışmada yer alan hastaların MMSE (Mini-Mental State Examination; Mini
Mental Durum İncelemesi) puanı 10–20 bulunmuştur. Etkililik, 24 haftalık tedavi dönemi
süresince düzenli aralıklarla uygulanan bağımsız, alana özgü değerlendirme araçlarının
kullanımıyla kanıtlanmıştır. Bunlar arasında ADAS-Cog (Alzheimer's Disease Assessment
Scale-cognitive subscale - bilişselliğin performansa dayalı bir ölçütü) ve ADCS-CGIC
[Alzheimer’s Disease Cooperative Study-Clinician’s Global Impression of Change - hastanın
bakımdan sorumlu kişinin katılımına izin verecek şekilde, hastanın hekim tarafından kapsamlı
genel değerlendirmesi) ve ADCS-ADL (Alzheimer's Disease Cooperative Study Activities of
Daily Living Inventory - kişisel hijyen, beslenme, giyinme, alışveriş gibi ev işleri, kişinin
kendini çevreye uydurma ve finansal etkinliklere katılma yeteneğinin elde tutulması gibi
gündelik yaşam aktivitelerinin hastanın bakımınından sorumlu kişi tarafından değerlendirilmesi)
yer alır.
PROMETAX PATCH 10 trandermal flaster (18 mg rivastigmin) ve rivastigmin 20 trandermal
flaster (36 mg rivastigmin) ve rivastigmin kapsül 12 mg/gün, plaseboyla karşılaştırıldığında;
ADAS-Cog, ADSC-CGIC ve ADSC-ADL skorlarında istatistiksel anlamlı fark sağlamıştır ve
plaseboya göre etkili bulunmuştur. (plaseboya göre p≤0.05). (Negatif ADAS-Cog değişiklikleri
ve pozitif ADCS-ADL değişiklikleri iyileşmeyi gösterir. Dördün altındaki ADCS-CGIC puanları
iyileşmeyi gösterir.)
Bu çalışmada klinik anlamlı iyileşme de değerlendirilmiştir. Klinik olarak anlamlı iyileşme,
öncelikli olarak ADAS-cog testinde en az 4 puan iyileşme olması, ADCS-CGIC’de ve ADCS-
ADL’de hiç kötüleşme olmaması olarak tanımlanmıştır. PROMETAX PATCH 10 trandermal
flaster(18 mg rivastigmin) ve rivastigmin 20 trandermal flaster (36 mg rivastigmin) ve
rivastigmin kapsul 12 mg/gün, plaseboyla karşılaştırıldığında ADCS-CGIC ve ADCS-ADL
puanlarında klinik anlamlı iyileşme göstermiştir. (plaseboya göre *p<0.05)
Parkinson hastalığına eşlik eden demans
Parkinson hastalığı ile ilişkili demansı bulunan hastalarda rivastigminin etkililiği ve
güvenilirliği, rivastigmin kapsüller kullanılarak gösterilmiştir, fakat bu konuda PROMETAX
PATCH transdermal flasterleri ile yürütülmüş herhangi bir çalışma yoktur.
Alzheimer hastalığı bulunan hastalarda PROMETAX PATCH transdermal flasterleri ile
yürütülen bir çalışmadan elde edilen modellenmiş farmakokinetik veriler, PROMETAX PATCH
10 transdermal flaster için toplam günlük maruziyet miktarının (Eğri altındaki alan - EAA)
yaklaşık olarak günde iki kez 6 mg rivastigmin kapsül dozuyla elde edilen orana eşdeğer
olduğunu gösterdi. Günde iki kez 6 mg rivastigmin kapsül dozu, Parkinson hastalığı demansı
bulunan hastalarda kullanılan en yüksek dozdur. Hem ADAS-Cog hem ADCS-CGIC açısından
plasebo ile karşılaştırıldığında üstün etkililik gösteren ortalama günlük idame kapsül dozu 8.7
mg rivastigmin olarak belirlenmiştir. Bu kanıt, Parkinson hastalığı ile ilişkili demans bulunan
hastalarda PROMETAX PATCH transdermal flaster kullanımını desteklemektedir.
13/185.2. Farmakokinetik özellikler
Genel Özellikler
24 saatte transdermal flasterden salıveren rivastigmin dozu (mg/24 saat), 24 saatte bir kapsülden
elde edilen rivastigmin plazma konsantrasyonuna (mg) eşit sayılamaz.
Emilim:
PROMETAX PATCH transdermal flasterlerinden rivastigminin emilimi yavaştır. İlk dozdan
sonra, 0.5-1 saatlik bir gecikme süresinden sonra saptanabilen plazma konsantrasyonları
gözlemlenmiştir. Her ne kadar en yüksek değerlere (C ) genellikle daha geç (10-16 saat)
maks
ulaşılsa da konsantrasyonlar yavaş yavaş yükselir ve tipik olarak 8 saat sonra en yüksek
düzeylere yaklaşır. Plazma doruk değerinden sonra, plazma konsantrasyonları, 24 saatlik
uygulama döneminin geri kalan süresi boyunca yavaş yavaş azalırlar. Çoklu dozlamada (kararlı
hal durumunda olduğu gibi), önceki flaster yenisiyle değiştirildikten sonra yeni takılan flasterden
emilim, eliminasyondan daha hızlı hale gelene kadar başlangıçta ortalama olarak yaklaşık 40
dakika boyunca plazma konsantrasyonları yavaş yavaş azalır ve sonra plazma seviyeleri yeniden
yükselmeye başlayarak yaklaşık 8. saatte yeni bir plazma doruk düzeyine ulaşır. Kararlı hal
durumunda, vadi seviyeleri, doruk seviyelerinin yaklaşık % 50’si kadardır; bunun tersine, oral
dozlamada dozlar arasında konsantrasyon neredeyse sıfıra kadar iner. Oral formülasyonla
karşılaştırıldığında daha az belirgin olsa da, rivastigmine maruziyet miktarları (C ve EAA)
maks
yükselen flaster dozlarıyla birlikte orantılı olarak artış göstermiştir. PROMETAX PATCH 5
transdermal flasterden PROMETAX PATCH 10 transdermal flastere doğru doz yükseltildiğinde
rivastigminin EAA değerinde 2.6 kat artış görülmektedir.
En yüksek ve en düşük konsantrasyonların ((Cmaks-Cmin)/Cort) arasındaki göreceli farkın bir
ölçütü olan dalgalanma indeksi (FI); PROMETAX PATCH 5 transdermal flaster ile 0.58 ve
PROMETAX PATCH 10 transdermal flaster ile 0.77’dir ve oral formülasyonun en düşük ve en
yüksek konsantrasyonları arasındaki dalgalanmadan daha azını göstermektedir. (FI=3.96 (6
mg/gün) ve 4.15 (12 mg/gün)).
Oral uygulamayla flaster uygulamasının doğrudan karşılaştırıldığı bir tek doz çalışmasında,
rivastigminin farmakokinetik parametrelerindeki (doz/kg olarak vücut ağırlığı değerine
normalize edilir) denekler arası değişkenlik, flaster uygulamasından sonra sırasıyla % 43 (C )
maks
ve % 49 (EAA ) oranları karşısında, oral kapsül uygulamasından sonra sırasıyla % 74 ve %
0-24saat
103 bulunmuştur. Benzer şekilde, rivastigminin farmakokinetik parametrelerindeki denekler
arası değişkenlik, tekrarlayan dozlar verilen Alzheimer demanslı hastalarda yapılan bir kararlı
durum çalışmasında oral kapsül uygulamasına oranla flaster uygulamasında daha düşük
bulunmuştur. Hastalar arası değişkenlik, flaster uygulamasından sonra en fazla % 45 (C ) ve
maks
% 43 (EAA ) iken, oral formun uygulamasından sonra sırasıyla % 71 ve % 73 bulunmuştur.
0-24sat
Alzheimer demanslı hastalarda kararlı durumda ilaca maruziyet (rivastigmin ve metaboliti
NAP226-90) ile vücut ağırlığı arasında bir ilişki gözlenmiştir. Vücut ağırlığı 65 kg olan bir hasta
ile karşılaştırıldığında, vücut ağırlığı 35 kg olan bir hastada rivastigmin kararlı hal
konsantrasyonları yaklaşık iki kat olabilirken, vücut ağırlığı 100 kg olan bir hastada bu
konsantrasyonlar yaklaşık yarısı kadar olabilir. Vücut ağırlığının ilaca maruziyet üzerindeki
etkisi, titrasyonla doz artırılması sırasında vücut ağırlığı çok düşük hastalara özel dikkat
gerektiğini düşündürmektedir (Bkz. Bölüm 4.2).
Rivastigmine (ve metaboliti NAP266-90’a) maruziyet (EAA ), flaster sırta, göğse veya üst kola
∞
uygulandığında en yüksek düzeydedir. Eğer bu üç bölgeden hiçbiri uygun değilse diğer iki bölge
14/18(karın ve kalça) kullanılabilir, ancak hekim, rivastigmin plazma maruziyetinin bu bölgelerle
ilişkili olarak yaklaşık %20-30 daha düşük olduğunu göz önünde bulundurmalıdır.
Flaster ile tedavisinin ikinci gününde plazma seviyelerinin birinci günden daha yüksek olması
dışında, Alzheimer hastalığı bulunan hastalarda plazmada rivastigmin ve metaboliti NAP226-
90’ın anlamlı bir birikimi olmaz.
Alzheimer hastalarında ve parkinson hastalığı demansı hastalarında, rivastigmin transdermal
patchin farmakokinetik profili benzer bulunmuştur.
Dağılım:
Rivastigmin plazma proteinlerine zayıf bağlanır (yaklaşık % 40). Kan-beyin bariyerini kolayca
geçer ve 1.8-2.7 l/kg aralığında bir sanal dağılım hacmine sahiptir.
Biyotransformasyon:
Rivastigmin transdermal tedavi sisteminin çıkarılmasından sonra plazmada yaklaşık 3.4 saatlik
eliminasyon yarılanma ömrüyle hızlı ve yoğun biçimde metabolize edilir. Eliminasyon, emilim
hızıyla sınırlıdır (iki durumlu kinetikler); bu durum oral veya i.v. uygulamalarla
karşılaştırıldığında (1.4 - 1.7 saat) flaster uygulamasından sonra t değerinin daha uzun olmasını
½
(3.4 saat) açıklar. Metabolizma başlıca kolinesteraz aracılı hidroliz yoluyla dekarbamillenmiş
metabolitin açığa çıkmasıyla gerçekleşir. In vitro koşullarda, bu metabolit minimal
asetilkolinesteraz inhibisyonu (< % 10) gösterir. In vitro çalışmalara dayalı olarak, aşağıdaki
sitokrom izoenzimleri yoluyla metabolize edilen tıbbi ürünlerle farmakokinetik etkileşim
beklenmemektedir: CYP1A2, CYP2D6, CYP3A4/5, CYP2E1, CYP2C9, CYP2C8, CYP2C19 ya
da CYP2B6. Hayvan çalışmalarından elde edilen kanıtlara dayanılarak, temel sitokrom P450
izoenzimleri rivastigmin metabolizmasına minimal düzeyde katılır. Rivastigminin toplam plazma
klerensi, 0.2 mg intravenöz doz uygulamasından sonra yaklaşık 130 litre/saat’tir ve 2.7 mg
intravenöz doz uygulamasından sonra 70 litre/saat’e düşer; bu değer, rivastigminin atılımının
doyurulmasına bağlı olarak gelişen doğrusal olmayan, orantılık üzeri farmakokinetikleriyle
tutarlıdır.
Metabolit-ana bileşik EAA oranı, flaster uygulamasından sonra yaklaşık 0.7, oral uygulamadan
∞
sonra ise 3.5 bulunmuştur; bu bulgu, dermal uygulamadan sonra çok daha az metabolizma
gerçekleştiğini göstermektedir. Muhtemelen presistemik (hepatik ilk geçiş) metabolizma
olmaması nedeniyle flaster uygulamasından sonra daha az NAP226-90 oluşmuştur.
Eliminasyon:
İdrarda eser miktarda değişmemiş halde rivastigmine rastlanır; Başlıca eliminasyon böbreklerden
glomerüler filtrasyon yoluyla gerçekleşir. 14C-rivastigmin uygulamasını takiben, böbreklerden
atılım 24 saat içinde hızlı ve hemen hemen tamdır (> % 90). Uygulanan dozun % 1’den azı
dışkıyla atılır.
Bir popülasyon farmakokinetiği analizi, Alzheimer hastalığı olan hastalarda nikotin kullanımının
12 mg/gün’e kadar rivastigmin oral kapsül dozlarını takiben rivastigminin oral klirensini %23
arttırdığını göstermiştir (sigara kullananlar n=75; sigara kullanmayanlar n=549).
Doğrusallık / doğrusal olmayan durum:
Rivastigminin toplam plazma klerensi, 0.2 mg intravenöz doz uygulamasından sonra yaklaşık
130 litre/saat’tir ve 2.7 mg intravenöz doz uygulamasından sonra 70 litre/saat’e düşer; bu değer,
rivastigminin atılımının doyurulmasına bağlı olarak gelişen doğrusal olmayan, orantılık üzeri
farmakokinetikleriyle tutarlıdır.
15/18Hastalardaki karakteristik özellikler
Yaşlılarda:
PROMETAX PATCH transdermal flasterleri ile tedavi edilen Alzheimer hastalığı bulunan
hastalarda rivastigmine maruziyet üzerinde yaşın herhangi bir etkisi yoktur.
Cinsiyet:
Cinsiyet ve ırkın PROMETAX’ın yapısı üzerindeki etkilerini araştıran özel farmakokinetik
çalışma yoktur, fakat bir popülasyon farmakokinetik analizi cinsiyetin (n=277 erkek ve 348
kadın) ve ırkın (n=575 Beyaz, 34 Siyah, 4 Asya ve 12 Diğer ırk) oral yoldan verilen
PROMETAX’ın klerensini etkilemediğini göstermektedir. Benzer bulgular PROMETAX
PATCH transdermal flaster uygulamasından sonra elde edilen farmakokinetik verilerin analizi
ile de saptanmıştır.
Pediyatrik hastalarda:
Pediyatrik popülasyonda farmakokinetik veri yoktur.
Böbrek yetmezliği:
Böbrek yetmezliği bulunan hastalarda PROMETAX PATCH transdermal flasterleri ile herhangi
bir çalışma yürütülmemiştir. Oral uygulamadan sonra, rivastigminin C ve EAA değeri, sağlıklı
maks
deneklerle karşılaştırıldığında orta derece böbrek yetmezliği bulunan Alzheimer hastalarında iki
kattan daha fazladır; bununla birlikte, ağır böbrek yetmezliği bulunan Alzheimer hastalarında
rivastigminin C ve EAA değerlerinde herhangi bir değişiklik belirlenmemiştir.
maks
Karaciğer yetmezliği:
Karaciğer yetmezliği bulunan hastalarda PROMETAX PATCH transdermal flasterleri ile
herhangi bir çalışma yürütülmemiştir. Sağlıklı deneklerle karşılaştırıldığında hafiften orta dereceye
kadar karaciğer yetmezliği bulunan hastalarda oral uygulamadan sonra, rivastigminin C değeri
maks
yaklaşık % 60 daha yüksektir ve rivastigminin EAA değeri, iki kattan daha fazla yüksek
bulunmuştur.
5.3. Klinik öncesi güvenlilik verileri
Akut toksisite
Farelerde oral LD değerleri 5.6 mg baz/kg (erkekler) ve 13.8 mg baz/kg (dişilerde) olarak
50
hesaplanmıştır. Sıçanlarda oral LD değerleri 8.1 mg baz/kg (erkeklerde) ve 13.8 mg baz/kg
50
(dişilerde) olarak hesaplanmıştır.
Tekrarlanan doz toksisitesi
Sıçanlar, fareler, köpekler, minipig ve maymunlarda yapılan çalışmalar (maksimum dozlar
sırasıyla 3.8, 6.3, 2.5 ve 6.3 mg baz/kg/gün) periferik ve merkezi sinir sistemlerinin kolinerjik
stimülasyonuna neden olduğunu göstermiştir. Rivastigminin tolerabilitesi, köpekler en hassas tür
olmak üzere türler arasında değişiklik göstermiştir. Hiç bir türde organ toksisitesi ya da klinik
patoloji değişiklikleri gözlenmemiş olsa da gastrointestinal etkiler köpeklerde belirgindir.
Mutajenisite
Rivastigmin, in vitro gen mutasyonu ve birincil DNA hasarı için yapılan teslerde mutajenik etki
göstermemiştir. In vitro kromozomal hasar testlerinde yüksek konsantrasyonlarda kromozomal
sapmalar taşıyan hücre sayısında küçük bir artış meydana gelmiştir. Ancak, daha yakından
ilişkili in vivo mikronükleus test değerlendirmesinde kromozomal hasar testlerinde klastojenik
16/18aktiviteye dair bir kanıt görülemediğinden in vitro bulgularda hatalı pozitif gözlemler olması
olasıdır.
Karsinojenisite
Fareler üzerinde yapılan oral ve topikal çalışmalarda ve sıçanlar üzerinde yapılan oral çalışmada
maksimum tolere edilebilen dozda karsinojenisite kanıtına rastlanmamıştır. Rivastigmin ve onun
ana metabolitine maruziyet insanda en yüksek dozlarda rivastigmin kapsülleri ve flasterleri ile
gözlenen maruziyete neredeyse eşdeğer olmuştur.
Reprodüktif toksisite
Gebe sıçan ve tavşanlarla yapılan 2.3 mg baz/kg/gün doz seviyelerindeki oral çalışmalarda
rivastigmin tarafından meydana gelen teratojenik bir belirti görülmemiştir. Aynı şekilde,
rivastigminin 1.1 mg baz/kg/gün dozlarında verildiği sıçanlarda fertilite, üreme performansı ya
da rahim içi veya postnatal büyüme ve gelişme üzerinde advers etkiler görülmemiştir.
Deri toksisitesi
Rivastigmin transdermal tedavi sistemleri fototoksik değildir. Diğer bazı deri toksisitesi
çalışmalarında, kontroller de dahil olmak üzere laboratuvar hayvanlarının derilerinde hafif tahriş
edici bir etki gözlenmiştir. Bu, PROMETAX PATCH transdermal flasterlerinin hastalarda hafif
eriteme neden olma potansiyeline işaret edebilir.
Hafif bir göz/mukozal irritasyon potansiyeli, bir tavşan çalışmasında tanımlanmıştır. Bu nedenle,
kullanımdan sonra ellerin göz ile temasından kaçınılmalıdır.
6. FARMASÖTİK ÖZELLİKLER
6.1. Yardımcı maddelerin listesi
Vitamin E
Poli butilmetakrilat
Metil-metakrilat
Akrilik kopolimer
Silikon yağı (Av. Far.)
6.2. Geçimsizlikler
Transdermal tedavi sisteminin yapışkan özellikleri ile etkileşimden kaçınmak üzere
PROMETAX PATCH transdermal flasterlerinin uygulanacağı deri alanı üzerine herhangi bir
krem, losyon veya toz uygulanmamalıdır.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında saklayınız.
Transdermal flasteri kullanıncaya kadar paketi içinde tutunuz.
6.5. Ambalajın niteliği ve içeriği
Primer ambalaj materyali:
Çocukların açamayacağı her bir paket, çok katmanlı kağıt/polyester/alüminyum/poliakrilonitril
materyalden yapılmıştır. Her bir pakette bir transdermal flaster bulunur.
17/18Sekonder ambalaj materyali:
30’arlık iki paket bir karton kutuda paketlenir. Her bir kutuda, 60 adet PROMETAX PATCH 10
transdermal flaster bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmış transdermal flasterleri, yapışkan yüzeyler karşı karşıya gelecek şekilde katlanmalı ve
çocukların erişemeyeceği ve göremeyeceği güvenli bir yere atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Farmanova Sağlık Hizmetleri Ltd. Şti.
Suryapı-Akel İş Merkezi
Rüzgarlıbahçe Mahallesi
Şehit Sinan Eroğlu Cad. No:6
34805 Kavacık-Beykoz/İstanbul
8. RUHSAT NUMARASI
134-77
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 16.11.2012
Ruhsat yenileme tarihi: -
10. KÜB’ÜN YENİLENME TARİHİ
-
18/18