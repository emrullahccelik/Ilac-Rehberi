1   
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. KULLANMA TALİMATI  
 
RETOMİN  20 mg film tablet  
Ağızdan alınır.  
 
• Etkin madde:  20 mg sildenafile eşdeğer 28,1 m g sildenafil sitrat içerir.  
• Yardımcı maddeler:  Dibazik kalsiyum fosfat anhidrat, mikrokristalin selüloz pH 102, 
kroskarmelloz sodyum, kolloidal silikon dioksit, magnezyum stearat, Opadry II White 
(Polivinilalkol, titanyum dioksit, polietilen glikol, talk)  
 
 
Bu Kullanma Talimatında:  
 
1. RETOMİN  nedir ve ne için  kullanılır?  
2. RETOMİN ’i kullanmadan önce dikkat edilmesi  gerekenler  
3. RETOMİN  nasıl  kullanılır?  
4. Olası yan etkiler  nelerdir?  
5. RETOMİN ’in saklanması  
 
Başlıkları yer almaktadır. 
 
1. RETOMİN  nedir  ve ne için  kullanılır?  
 
• RETOMİN film tabletler, 20 mg sildenafil’e eşdeğer 28,1 mg sildenafil sitrat içeren, 
yuvarlak, bombeli, beyaz film kaplı tabletlerdir. 90 film tablet içeren ambalajlar halinde 
sunulmaktadır.  
• RETOMİN ’in içindeki  etkin  madde  sildena fildir.  Sildenafil “fosfodiesteraz  tip 5 
inhibitörleri (PDE5)” adlı ilaçlar grubuna  dahildir.  
• RETOMİN akciğerlerdeki  kan damarlarını  genişleterek  akciğer  damar  yatağındaki  kan 
basıncını (pulmoner hipertansiyonu) düşürür.  
• RETOMİN , pulmoner arteriyel hipertansiyonun (akciğerlerdeki kan damarlarında yüksek kan 
basıncı) tedavisinde  kullanılır.  
 
2. RETOMİN ’i kullanmadan önce dikkat edilmesi  gerekenler  
 RETOMİN ’i aşağıdaki durumlarda  KULLANMAYINIZ  
Eğer,  
• Etkin madde sildenafile  veya tabletin içeriğindeki herhangi bir yardımcı maddeye karşı aşırı 
duyarlılık reaksiyonunuz (alerjiniz)  varsa.  2  • Nitratlar veya amil nitrat gibi nitrik oksit vericisi ilaçlar alıyorsanız. Bu tür ilaçlar çoğu kez 
göğüs ağrısını (anjina pektoris) geçirmek i çin kullanılır. RE TOMİN , bu ilaçların etkilerinin 
ciddi olarak artışına neden olabilir. Bu ilaçlardan herhangi birini alıyorsanız doktorunuza söyleyiniz. Emin değilseniz, doktorunuza veya eczacınıza  danışınız. 
• Riosiguat etkin maddeli bir ilaç kullanıyorsan ız. Riosiguat pulmoner arteriyel hipertansiyon 
(akciğerlerde yüksek kan basıncı) ve kronik tromboembolik hipertansiyon (kan pıhtısı ile birlikte akciğerlerde yüksek kan basıncı) tedavisinde kullanılır. RETOMİN  gibi PDE5 
inhibitörleri adı verilen ilaç gurub una dahil ilaçların riosiguatın tansiyon düşürücü etkisini 
arttırdığı gösterilmiştir. Eğer riosiguat kullanıyorsanız ya da kullanıp kullanmadığınızdan 
emin değilseniz doktorunuza  söyleyiniz. 
• Kısa süre önce inme veya kalp krizi geçirdiyseniz, ya da ağır kar aciğer hastalığınız varsa ya 
da kan basıncınız (tansiyon) düşükse (büyük değer 90, küçük değer 50 mmHg’den az  ise). 
• Ketokonazol veya itrakonazol (mantar enfeksiyonlarının tedavisinde kullanılır) ya da 
ritonavir (HIV -İnsan İmmün Yetmezlik Virüsü- AIDS için) içeren ilaç alıyorsanız.  
• “Non -arteritik anterior iskemik optik nöropati” (NAION) adı verilen gözdeki sinire kan akışı 
ile ilgili bir problem nedeniyle daha önce görme kaybı  yaşadıysanız.  
 
RETOMİN ’i aşağıdaki durumlarda DİKKATLİ KULLANINIZ  
Eğer,  
• Hastalığınız akciğerlerdeki atardamarın (arterler) tıkanıklığı veya daralmasından ziyade toplar damarların tıkanıklığı veya daralmasına bağlı (venooklüziv hastalık varsa)  ise, 
• Ağır kalp hastalığınız  varsa,  
• Kalbinizin pompalama bölmeleri ile ilgili bir hastalığınız  varsa,  
• Akciğerlerinizdeki kan damarlarında kan basıncı yüksek ise, 
• Dinlenme durumunda kan basıncınız düşük ise, 
• Fazla miktarda vücut sıvısı kaybettiyseniz (dehidratasyon). Bu durum çok terlediğinizde veya yeterli miktarda sıvı tüketmediğinizde oluşabilir. Ateş, kusma veya ishal ile seyreden bir hastalığınız varsa bu durum meydana gelebilir.  
• Görme alanında daralma ve gece körlüğü ile belirgin, nadir görülen kalıtsal bir göz  hastal ığınız  
(Retinitis pigmentosa ) varsa,  
• Kırmızı kan hücrelerinde anormallik  (orak  hücreli  anemi),  kan kanseri  (lösemi),  kemik  iliği 
kanseri (multipl miyelom) ya da peniste herhangi bir hastalık veya biçim bozukluğu varsa,  
• Mevcut durumda mide ülseri, kanama bozuklukları (hemofili gibi) veya burun kanaması ile 
ilgili problemler  varsa,  
• Özellikle bağ dokusu hastalığına bağlı olarak gelişen arteriyel hipertansiyonu (akciğerlerdeki 
kan damarlarında yüksek kan basıncı) olan ve Vitamin K antagonisti (kanın pı htılaşmasını 
azaltan bir ilaç) kullanmakta olan hastalarda sildenafile başlandığında, kanama riskinin artması 
söz konusu olabilir. 
• Sertleşme (ereksiyon) bozukluğu ile ilgili bir ilaç  kullanıyorsanız.  
 
Erkeklerde sertleşme sorununun tedavisinde kullanıldığı nda sildenafili de içeren PDE5 inhibitörleri 
ile görme ile ilgili bilinmeyen bir sıklıkta şu yan etkiler bildirilmiştir: kısmi, ani, geçici veya kalıcı bir veya her iki gözde görme azalması veya  kaybı . 
 Sildenafilin de dahil olduğu fosfodiesteraz 5 inhibit örleri olarak adlandırılan ilaç grubunda bulunan 
ilaçları kullanmakta olan, özellikle yaşlı, kan akıcılığı azalmış hastalarda damarsal olmayan göz siniri zedelenmesi (Non -artritik anterior iskemik optik nöropati -  NAION) riski  artmaktadır.  
Eğer ani görme kaybı ya da görmede azalma olursa RETOMİN  almayı durdurunuz ve hemen 
doktorunuza bildiriniz (Bkz. Bölüm 4). 
 3  Sildenafil kullanımı sonrası erkeklerde uzamış ve bazen ağrılı olabilen sertleşme (ereksiyon) 
bildirilmiştir. Eğer 4 saatten uzun süren sertleşme ya şarsanız, RETOMİN  kullanmayı bırakınız ve 
acilen doktorunuzla temasa geçiniz (Bkz. Bölüm 4)  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 
Böbrek ve Karaciğer problemleri olan hastalarda özel durumlar  
Dozunuzun ayarlanması gerekebileceğinden böbrek veya karaciğer problemleriniz varsa doktorunuza bilgi vermelisiniz.  
 RETOMİN ’nun yiyecek ve içecek ile kullanılması  
 
RETOMİN  aç ya da tok karnına alınabilir. RETOMİN  ile tedaviniz süresinde ilaçlarla etkileşme 
gösterme olasılığı nedeniyle greyfurt suyu içmemelisiniz. 
 
Hamilelik  
 
İlacı kullanmadan önce doktorunuza veya eczacınıza danışınız.  
Hamile iseniz, hamile olabileceğinizi düşünüyorsanız veya hamile kalmayı planlıyorsanız, RETOMİN  almadan önce doktorunuza veya eczacınıza danışınız. RETOMİN ’in kullanımı zorunlu 
olarak gerekli değil ise hamilelik esnasında  almayınız.  
Çocuk doğurma potansiyeli bulunan kadınlar uygun doğum kontrol yöntemleri kullanmıyorsa  
RETOMİN  kulla nmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız. 
 
Emzirme  
 
İlacı kullanmadan önce doktorunuza veya eczacınıza danışınız.  
RETOMİN  anne sütüne çok düşük seviyelerde geçer ve bebeğinize zarar vermes i beklenemez.  
 
Araç ve makine kullanımı  
 
RETOMİN  baş dönmesine, sersemlik haline neden olabilir ve görmeyi geçici olarak etkileyebilir. 
Araç ya da makine kullanımından önce ilaca karşı nasıl bir reaksiyon gösterdiğinizi bilmeniz gerekir. 
 
RETOMİN ’in içeriğinde bulunan bazı yardımcı maddeler hakkında öne mli bilgiler  
Uyarı gerektiren yardımcı madde içermemektedir.  
 Diğer ilaçlarla birlikte kullanımı  
Reçetesiz kullandığınız ilaçlar dahil herhangi bir ilaç (özellikle aşağıda belirtilen ilaçlar) kullanıyorsanız doktorunuza veya eczacınıza bilgi veriniz.  
• Nitratlar veya amil nitrat gibi nitrik oksit vericisi içeren ilaçlar. Bu ilaçlar genellikle anjina pektoris veya “göğüs ağrısı” için verilir (Bkz. Bölüm  2). 
• Riosiguat  kullanıyorsanız. 
• Sarı kantaron (bitkisel tıbbi ürün, St. John’s Wort, Binbirdeli k otu), bakteriyel 
enfeksiyonların (iltihap oluşturan mikrobik hastalık) tedavisinde kullanılan rifampisin, epilepsi (sara hastalığı) tedavisinde diğer ilaçlarla birlikte kullanılan karbamazepin, fenitoin ve fenobarbital içeren ilaçlar  kullanıyorsanız.  
• Akciğerlerdeki kan damarlarını genişleterek kan basıncının (pulmoner hipertansiyonun) 
düşmesi için başka tedaviler alıyorsanız (örn. bosentan, iloprost) RETOMİN  almadan önce 4  doktorunuza veya eczacınıza  danışınız.  
• Kanın pıhtılaşmasını önleyici (örneğin varfari n) ilaçlar alıyorsanız RETOMİN  almadan önce 
doktorunuza veya eczacınıza bilgi  veriniz.  
• Eritromisin, klaritromisin, telitromisin  (bu ilaçlar bazı bakteriyel enfeksiyonların tedavisinde 
kullanılan antibiyotiklerdir), sakinavir (HIV için -İnsan İmmün Yetmezlik Virüsü için  - 
AIDS) veya nefazodon (zihinsel ruhsal çöküntü için) içeren ilaç alıyorsanız, RETOMİN  
almadan önce doz ayarlamas ı gerekebileceğinden doktorunuza veya eczacınıza  danışınız.  
• Yüksek kan basıncı tedavisi veya prostat problemleri için alfa -bloker (örn. doksazosin) 
tedavisi alıyorsanız RETOMİN  almadan önce doktorunuza veya eczacınıza danışınız. İki 
ilacın kombinasyonu kan basıncınızda düşüş ile sonuçlanan belirtilere (örn. sersemlik, baş 
dönmesi) neden olabilir.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. RETOMİN  nasıl  kullanılır?  
 
Uygun kullanım ve doz/uygulama sıklığı için talimatlar:  
 
• RETOMİN ’i daima doktorunuzun anlattığı şekilde alınız. Emin değilseniz, doktorunuza veya 
eczacınıza danışınız.  
• Önerilen doz, günde üç kez bir table ttir (üç kez 20 mg sildenafil). Tabletler yaklaşık 6 -8 saat 
arayla aç ya da tok karnına  alınmalıdır.  
 
Uygulama yolu ve metodu:  
 
Tabletler ağızdan bir bardak suyla yutularak alınır. 
 
Değişik yaş grupları:  
 
Çocuklarda  kullanımı:  
 
Pulmoner arteriyel  hipertansiyonu olan çocuklarda yapılmış olan çalışmalarda, ilacı kullanan az 
sayıdaki çocukta ölüm vakaları daha çok gözlendiğinden, RETOMİN  çocuklara ve 18 yaşın altındaki 
gençlere verilmemelidir.  
 
Yaşlılarda kullanımı:  
 
Doktorunuz sizin için özel bir doz ayarlaması yapmayacaktır.  
 
Özel kullanım durumları:  
 Böbrek yetmezliği:  
 
Böbrekleriniz ile ilgili probleminiz varsa doz ayarlaması gerekebileceğinden doktorunuza söyleyiniz. 
 
Karaciğer yetmezliği:  
Karaciğeriniz ile ilgili probleminiz varsa doz ayarlaması  gerekebileceğinden doktorunuza söyleyiniz. 
 
Eğer RETOMİN ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 5  Kullanmanız gerekenden daha fazla RETOMİN  kullandıysanız:  
 
RETOMİN ’i doktorunuzun size söylediği tablet miktarından fazla almayınız. Kullanmanız 
gerekenden daha fazla RETOMİN  aldıysanız, bilinen yan etki riski artabilir. 
RETOMİN ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
RETOMİN ’i kullanmayı unutursanız:  
 
Bir doz RETOMİN  almayı unuttuysanız, hatırladığınızda hemen ilacınızı alınız. Daha sonra normal  
zamanlarında ilacınızı almaya devam ediniz.  
Unutulan dozları dengelemek için çift doz almayınız. 
 
RETOMİN  ile tedavi sonlandırıldığında oluşabilecek etkiler:  
 
RETOMİN  ile tedavinizin aniden kesilmesi hastalık belirtilerinde kötüleşmeye yol açabilir. 
Doktorunuz söylemedikçe tedaviyi kesmeyiniz . Doktorunuz tedavinin tamamen kesilmesinden 
birkaç gün önce dozun azaltılmasını isteyebilir. Bu ilacın kullanımı ile ilgili herhangi bir sorunuz 
olursa doktorunuza  danışınız. 
 
4. Olası yan etkiler  nelerdir?  
 
Tüm ilaçlar gibi RETOMİN ’in içeriğinde bulunan maddelere duyarlı olan kişilerde yan etkiler 
olabilir.  
Aşağıdaki yan etkilerden herhangi biri olursa RETOMİN kullanmayı durdurunuz ve acilen bir hekim 
ile irtibata geçiniz:  
• Ani görme azalması veya kaybı (sıklığı  bilinmemektedir)  
• 4 saatten fazla süren ereksiyon. Erkeklerde sildenafil aldıktan sonra, uzamış ve bazen ağrılı ereksiyonlar bildirilmiştir (sıklığı bilinmemektedir).  
 
Size sıkıntı veren bir yan etki gözlerseniz veya bu kullanma talimatında belirtilmemiş bir yan etki fark e derseniz lütfen doktorunuza veya eczacınıza haber veriniz. Yan etkiler aşağıdaki kategorilerde 
gösterildiği şekilde sıralanmıştır.  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin edilemiyor)  
 
Çok yaygın : 
• Baş ağrısı  
• Yüz kızarması  
• Hazımsızlık  
• İshal  
• Kol ya da bacak  ağrısı  
 
Yaygın:  
• Deri altında enfeksiyon (selülit)  
• Nezle benzeri  belirtiler  
• Yüz kemiklerinin içindeki hava boşluklarının iltihabı (sinüzit)  
• Kansızlık  (anemi)  
• Sıvı tutulumu  
• Uykuya dalmada  zorluk  6  • Kaygı, endişe hali  
• Migren (Genellikle ataklarla seyreden, çoğunlukla tek taraflı olan baş  ağrısı)  
• Titreme  
• Karıncalanma hali, iğne batma  hissi 
• Yanma hissi 
• Ciltte duyarlılığın  azalması  
• Gözün arka kısmında  kanama  
• Görme  bozukluğu  
• Bulanık görme  
• Gözlerde ışığa duyarlı  olma  
• Cisimleri olduğundan farklı renklerde görme  
• Gözde  tahriş  
• Gözlerde  kızarıklık  
• Denge bozukluğundan kaynaklanan baş  dönmesi  
• Bronşit  
• Burun kanaması  
• Burun akıntısı  
• Öksürük 
• Burun tıkanıklığı  
• Gastrit 
• Mide -barsak  iltihabı 
• Midede yanma  hissi  
• Basur  memesi  (hemoroid)  
• Karın  gerginliği  
• Ağız  kuruluğu 
• Saç dökülmesi  
• Deride kızarıklık  
• Gece  terlemesi  
• Kas ağrısı  
• Sırt ağrısı  
• Yüksek ateş  
 
Yaygın olmayan:  
• Görme keskinliğinde  azalma 
• Çift görme  
• Gözde anormal  hassasiyet  
• Peniste  kanama  
• Menide kan bulunması  
• İdrarda kan  bulunması  
• Erkeklerde göğüs büyümesi  
 
Bilinmeyen bir sıklıkta (eldeki verilerle sıklık tahmin edilemiyor) ayrıca deride döküntü, işitmede  ani 
azalma veya kayıp, düşük kan basıncı, damarsal olmayan göz siniri zedelenmesi (Non- artritik 
anterior iskemik optik nöropati - NAION), gözün ağ tabakasındaki damarlarında tıkanıklık ve görme 
alanı kusuru bildirilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 7  Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer al an “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi’ne (TÜFAM) bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında  
daha fazla bilgi edinilmesine katkı sağlamış olacaksınız. 
 
5. RETOMİN ’in saklanması  
 
RETOMİN ’i çocukların göremeyeceği, erişemeyeceği yerlerde ve ambalajında saklayınız. 
 
Ürünü kutusunda ve 25°C altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 Ambalajın üzerinde belirtilen son kullanma tarihinden sonra RETOMİN’i  kullanmayınız . 
 Eğer üründe ve/veya ambalajında bozukluklar fark ederseniz RETOMİN’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat s ahibi:  
NOBEL İLAÇ SANAYİİ ve TİCARET A.Ş.  
Ümraniye 34768 İSTANBUL  
 
Üretim yeri:  
NOBEL İLAÇ SANAYİİ ve TİCARET A.Ş.  
Sancaklar 81100 DÜZCE  
  
Bu kullanma talimatı  ../../…  tarihinde onaylanmıştır. 