KISA ÜRÜN BİLGİSİ
1. BEŞERİ TIBBİ ÜRÜNÜN ADI
GRAZAX 75.000 SQ-T oral liyofilizat
2. KALİTATİF VE KANTİTATİF BİLEŞİM
Etkin madde:
Her bir oral liyofilizat 75.000 SQ-T* Timothy (Phleum pratense) çim polenlerinin standardize
edilmiş alerjen ekstraktı içerir.
*[Tablet başına Standardize edilmiş Kalite birimi (SQ-T)]
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Oral liyofilizat
Bir yüzü baskılı, beyaz ya da beyaza yakın yuvarlak oral liyofilizat.
4. KLİNİK ÖZELLİKLER
4.1. Terapötik endikasyonlar
Çim polenine özgü IgE ve/veya pozitif deri prick testiyle tanısı konulmuş ve klinik olarak ilgili
semptomları olan yetişkin ve çocuklarda (5 yaş ve üstü) çim poleninin tetiklediği rinit ve
konjunktivit hastalık seyrini değiştirici tedavisi.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler ve çocuklar (5 yaş ve üstü) için tavsiye edilen doz günde bir oral liyofilizattır
(75.000 SQ-T).
Çocuklarda (5 yaşından küçük) ve yaşlılarda (65 yaş ve üstü) GRAZAX ile immünoterapiye
ilişkin klinik deneyim bulunmamaktadır.
GRAZAX tedavisi sadece alerjik hastalıkların ve alerjik reaksiyonların tedavisinde deneyimli
doktorlar tarafından başlatılmalıdır.
Uygulama şekli:
Oluşabilecek yan etkiler ve alınması gereken tedbirler hakkında hastaya bilgi verme olanağı
sağlayacağından, ilk oral liyofilizatın tıbbi gözetim altında (20-30 dakika) alınması
önerilmektedir.
Çim poleni mevsiminde çim poleni alerjik rinit ve konjunktivit üzerinde klinik etkililik ancak
tedaviye çim poleni mevsimi başlangıcından en az 4 ay önce başlanırsa ve mevsim boyu devam
edilirse beklenir. Eğer tedavi, mevsimden 2-3 ay önce başlatılırsa kısmi etkililik sağlanabilir.
İlk polen mevsiminde semptomlarda herhangi bir düzelme gözlenmezse, tedaviye devam etme
1 / 14endikasyonu bulunmamaktadır. Uzun süreli etkililik ve hastalık seyrini değiştirici etki için
tedaviye günlük olarak 3 yıl süresince devam edilmesi önerilir.
GRAZAX bir oral liyofilizattır. Oral liyofilizat kuru parmaklarla blisterden alınmalıdır ve dil
altında dağılacağı yere konulmalıdır.
Yaklaşık bir dakika süresince yutulmamalıdır. Bunu takip eden 5 dakika süresince yiyecek ve
içecek alınmamalıdır.
Oral liyofilizat, blister açıldıktan sonra hemen alınmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Ürünün etkin bileşenlerinin (polipeptidler, proteinler) dolaşım sistemine absorbe olduğuna dair
bir kanıt bulunmamaktadır. Lokal dokularda ve gastrointestinal sistemde daha küçük
polipeptidlere ve aminoasidlere metabolize olduğundan, ürünün kullanımının böbrek veya
karaciğer fonksiyonları değişikliklerinden etkilenmesi beklenmemektedir.
Pediyatrik popülasyon:
5 yaşından küçük çocuklarda GRAZAX ile immünoterapi üzerine klinik deneyim
bulunmamaktadır.
Çocukları tedavi edecek doktorlar çocuklardaki alerjik hastalıkların tedavisinde deneyimli
olmalıdır.
Geriyatrik popülasyon:
Yaşlılarda (65 yaş ya da üstü) GRAZAX ile immünoterapi üzerine klinik deneyim
bulunmamaktadır.
4.3. Kontrendikasyonlar
• Etkin madde veya yardımcı maddelerin herhangi birine karşı aşırı duyarlılıkta (yardımcı
maddelerin tam listesi için Bölüm 6.1’e bakınız),
• Bağışıklık sistemini etkileyen malignite ya da otoimmün hastalıklar, immun kompleks
hastalıklar veya immun yetmezlik hastalıkları gibi sistemik bozukluklarda,
• Şiddetli oral mikozis veya ülserasyonların eşlik ettiği oral liken planus gibi şiddetli
semptomlar ile seyreden ağız boşluğundaki enflamatuvar durumlarda,
• Kontrolsüz veya şiddetli astımı olan hastalar (yetişkinlerde: yeterli farmakolojik tedavi
altında beklenen FEV
1
değeri <%70, çocuklarda: yeterli farmakolojik tedavi altında
beklenen FEV
1
değeri <%80) GRAZAX ile tedavi edilmemelidir.
4.4. Özel kullanım uyarıları ve önlemleri
Sistemik alerjik reaksiyonlar
Pazara verildikten sonra elde edilen deneyime göre, ciddi anafilaktik reaksiyon vakaları rapor
edilmiştir. Bu bakımdan tedavinin başında tıbbi kontrol önemli bir tedbirdir. Bazı vakalardaki
ciddi anafilaktik reaksiyon ilk dozdan sonraki dozlarda meydana gelmiştir.
Sistemik semptomlar, ateş basması, avuç içlerinde ve ayak tabanında ve vücudun diğer
bölgelerinde yoğun kaşıntı (ürtiker gibi) şeklinde ortaya çıkabilir. Ayrıca, sıcaklık hissi, genel
2 / 14rahatsızlık ve ajitasyon/anksiyete durumları da ortaya çıkabilir. Şiddetli sistemik reaksiyonlar,
anjiyoödem, yutma güçlüğü, solunum güçlüğü, ses değişiklikleri, hipotansiyon ya da boğazda
doluluk hissi olması durumunda derhal bir doktora başvurulmalıdır. Böyle durumlarda tedavi
tamamen kesilmeli veya doktor tarafından aksi tavsiye edilinceye kadar devam edilmemelidir.
Tedavi alan astım hastaları, astımın kötüleştiğine dair semptomlar ve belirtilerle karşılaşmaları
halinde, tedaviyi kesmelidir ve tedavinin devamını değerlendirmek amacıyla derhal doktora
başvurmalıdır.
Önceden sübkütanöz uygulanan çim poleni immünoterapisine karşı sistemik bir reaksiyon
göstermiş hastalarda, GRAZAX kullanımıyla şiddetli bir reaksiyon oluşma riski artabilir.
GRAZAX tedavisine başlama kararı dikkatle değerlendirilmeli ve oluşabilecek reaksiyonların
tedavisi sağlanabilmelidir.
Ciddi anafilaktik reaksiyonlar adrenalin ile tedavi edilebilir. Trisiklik antidepresanlar ve/veya
monoamin oksidaz inhibitörleri (MAOI) ile tedavi gören hastalarda, adrenalin kullanımı,
adrenalin’in olası ölümcül sonuçlar doğurabilecek etkilerini artırabilir; bu durum spesifik
immünoterapi başlamadan önce göz önüne alınmalıdır.
Lokal alerjik reaksiyonlar
GRAZAX tedavisinde hasta alerjik semptomlara neden olan alerjenlere maruz kalmaktadır.
Dolayısıyla, tedavi süresince öncelikle hafif ya da orta şiddette lokal alerjik reaksiyonlar
beklenir. Eğer hastada tedavi sebebiyle önemli lokal advers reaksiyonlar meydana gelirse anti-
alerjik tedavi (örneğin, antihistaminikler) düşünülmelidir.
Oral durumlar
Diş çekilmesi dahil oral cerrahi müdahale durumunda ve çocuklarda süt dişi dökülmesinde
GRAZAX ile tedavi oral kavitenin iyileşmesi için 7 gün süreyle durdurulmalıdır.
Astımı olan ve beraberinde üst solunum yolu enfeksiyonu geçiren çocuklar
Astımı olan ve beraberinde akut üst solunum yolu enfeksiyonu geçiren çocuklarda, enfeksiyon
geçinceye kadar, GRAZAX tedavisi geçici olarak kesilmelidir.
Eozinofilik özofajit
Pazarlama sonrası deneyimlerde, GRAZAX tedavisi ile ilişkili olarak izole eozinofilik özofajit
vakaları bildirilmiştir. Disfaji veya hazımsızlık gibi şiddetli ya da sürekli gastro-özofageal
semptomları olan hastalarda, GRAZAX tedavisinin kesilmesi düşünülmelidir.
Eş zamanlı aşı uygulaması
GRAZAX tedavisi ve eş zamanlı aşı uygulaması ile ilgili klinik deneyim bulunmamaktadır.
Hastanın genel tıbbi durumu değerlendirildikten sonra GRAZAX tedavisi kesilmeden aşı
uygulanabilir.
Besin alerjisi
GRAZAX balıktan elde edilmiş jelatin içerir. Mevcut veriler şiddetli balık alerjisi olan
hastalardaki alerjik reaksiyonlarda bir artma riski göstermemiştir. Bununla birlikte, bu gibi
hastalara GRAZAX tedavisi başlatıldığında bu durum bildirilmelidir.
4.5. Diğer tıbbi ürünler ile etkileşimler ve diğer etkileşim şekilleri
Semptomatik anti-alerjik ilaçlarla (örneğin, antihistaminikler, kortikosteroidler ve/veya mast
hücre stabilizatörleri) eş zamanlı tedavi hastanın immünoterapiye olan tolerans düzeyini
3 / 14artırabilir.
GRAZAX tedavisi süresince diğer alerjenlerle eş zamanlı tedavinin muhtemel riskleri ile ilgili
veri mevcut değildir.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Etkin maddenin absorbe edildiği ve dolaşım sistemine katıldığına dair kanıt olmadığından,
kontraseptifler ile etkileşim potansiyeli beklenmemektedir. Tedavi sırasında etkin bir doğum
kontrol yöntemi kullanılmalıdır.
Gebelik dönemi
GRAZAX’ın gebe kadınlarda kullanımına yönelik klinik veri yoktur. Hayvanlar üzerinde
yapılan çalışmalar fetüs üzerinde bir risk artışına işaret etmemektedir. GRAZAX tedavisi
gebelik süresince başlatılmamalıdır. Eğer tedavi sırasında gebelik meydana gelirse, tedavi
hastanın genel durumu (akciğer fonksiyonu dahil) ve GRAZAX’ın önceki uygulamalarına karşı
hastanın reaksiyonu değerlendirildikten sonra devam edebilir. Önceden astımı olan hastalarda
gebelik boyunca yakın takip önerilmektedir.
Laktasyon dönemi
Emziren kadınlarda GRAZAX kullanımı hakkında klinik veri mevcut değildir. Anne sütü ile
beslenen bebeklerde olumsuz bir etki beklenmemektedir.
Üreme yeteneği/Fertilite
Fertilite üzerine GRAZAX kullanımı hakkında klinik veri mevcut değildir.
4.7. Araç ve makine kullanımı üzerindeki etkiler
GRAZAX ile tedavinin araç ve makine kullanımı üzerine hiç etkisi yoktur ya da ihmal edilecek
kadar az bir etkisi vardır.
4.8. İstenmeyen etkiler
Güvenlilik profilinin özeti
Yetişkin ve çocuk hastalarda GRAZAX tedavisinin araştırıldığı çalışmalarda, GRAZAX alan
hastaların %57’sinde tedavinin ilk 3 ayı boyunca yan etki bildirilmiştir. Yan etki bildiren
hastaların sayısı daha sonraki tedavi boyunca belirgin ölçüde azalmıştır.
GRAZAX ile tedavi edilen yetişkin ve çocuk hastalarda, çok yaygın olarak bildirilen advers
reaksiyonlar ağızda genellikle hafif ya da orta şiddetli lokal alerjik reaksiyonlardır. Hastaların
çoğunda bu reaksiyonlar tedavi sırasında erken zamanlarda başlamış, her bir GRAZAX alımını
takip eden dakikalar ila saatler içinde devam etmiş ve 1 ila 7 gün içinde kendiliğinden hafifleme
eğiliminde olmuştur.
Advers reaksiyonların tablolaştırılmış listesi
Aşağıdaki istenmeyen reaksiyonlar tablosu, çim poleninin tetiklediği hafif ve orta dereceli
astımı olan hastalar dahil mevsimsel çim poleninin indüklediği rinokonjunktiviti olan yetişkin
4 / 14ve çocuk hastalarda, GRAZAX’ın araştırıldığı kontrollü klinik deneylerden elde edilen verilere
dayanmaktadır.
İlaca bağlı istenmeyen reaksiyonlar aşağıdaki sınıflandırma kullanılarak sıklıklarına göre
gruplara ayrılmıştır: Çok yaygın (≥1/10), yaygın (≥1/100 ila <1/10), yaygın olmayan (≥1/1000
ila <1/100), seyrek (≥1/10000 ila <1/1000), çok seyrek (<1/10.000), bilinmiyor (eldeki
verilerden hareketle tahmin edilemiyor).
Enfeksiyonlar ve enfestasyonlar:
Çok yaygın: Nazofarenjit
Yaygın: Faranjit, rinit, üst solunum yolu enfeksiyonu
Yaygın olmayan: Larenjit
Kan ve lenf sistemi hastalıkları:
Yaygın olmayan: Lenfodenopati
Bağışıklık sistemi hastalıkları:
Yaygın olmayan: Anafilaktik reaksiyon
Sinir sistemi hastalıkları:
Yaygın: Baş ağrısı, parestezi, baş dönmesi
Yaygın olmayan: Disguzi (tat almada bozukluk)
Göz hastalıkları:
Yaygın: Göz kaşıntısı, konjunktivit
Yaygın olmayan: Konjonktival hiperemi, konjunktival tahriş, sulanmada artış, gözde şişlik, göz
kapağı ödemi
Kulak ve iç kulak hastalıkları:
Yaygın: Kulak kaşıntısı
Yaygın olmayan: Kulak rahatsızlığı, kulak ağrısı
Kardiyak hastalıklar:
Yaygın olmayan: Palpitasyon
Solunum, göğüs bozuklukları ve mediastinal hastalıklar:
Çok yaygın: Boğazda tahriş
Yaygın: Hapşırma, astım, öksürük, boğazda kuruma, dispne, burun konjesyonu, farenks ödemi,
burun akıntısı, alerjik rinit, orofarenjiyal ağrı, boğazda darlık, hırıltı, nazal prurit
Yaygın olmayan: Ses kısıklığı, farenjiyal eritem, farenjiyal hipoestezi, bademcik hipertrofisi,
burun rahatsızlığı, orofarenkste rahatsızlık
Seyrek: Bronkospazm
Gastrointestinal hastalıklar:
Çok yaygın: Oral kaşıntı
Yaygın: Ağızda ödem, dudak şişmesi, oral rahatsızlık, ağızda uyuşma, stomatit, dilde şişme,
yutma güçlüğü, karın ağrısı, ishal, hazımsızlık, bulantı, kusma, oral mukozal eritem, ağız ülseri,
glossodini, dilde kaşınma
Yaygın olmayan: Damakta ödem, ağız kuruluğu, dudakta kabarcık oluşması, keilitis, oral ağrı,
oral bozukluk, odinofaji, tükürük bezi büyümesi, aşırı tükürük salgısı, diş eti şişliği, diş eti
5 / 14ağrısı, aftöz stomatit, dilde kabarcık oluşması, dil bozukluğu, dilde iltihaplanma, gastrit,
gastroözofageal reflü hastalığı, karında rahatsızlık, iştahsızlık, oral mukozada kabarcık
oluşması, dil ülseri
Seyrek: Eozinofilik özofajit
Deri ve deri altı doku hastalıkları:
Yaygın: Kaşıntı, ürtiker, döküntü
Yaygın olmayan: Egzama, yüz şişmesi tarzında anjiyoödem, eritem, yüzde kızarıklık
Genel bozukluklar ve uygulama bölgesine ilişkin hastalıklar:
Yaygın: Halsizlik, göğüste rahatsızlık, ateş
Yaygın olmayan: Göğüs ağrısı, sıcaklık hissi, kırıklık keyifsizlik, boğazda yabancı madde
varlığı hissi
Eğer hasta tedavi sebebiyle önemli advers etkiler yaşarsa, anti-alerjik tedavi düşünülmelidir.
Pazara verildikten sonra elde edilen deneyime göre anafilaktik şok dahil olmak üzere ciddi
anafilaktik reaksiyon vakaları rapor edilmiştir. Bu bakımdan tedavinin başında tıbbi kontrol
önemli bir tedbirdir. Bazı vakalardaki ciddi anafilaktik reaksiyon ilk dozdan sonraki dozlarda
meydana gelmiştir. Bkz. Bölüm 4.2 ve 4.4.
Şiddetli sistemik reaksiyonlar, anjiyoödem, yutma güçlüğü, solunum güçlüğü, ses
değişiklikleri, hipotansiyon ya da boğazda doluluk hissi durumunda derhal doktora
başvurulmalıdır. Bu gibi durumlarda tedavi ya kalıcı olarak kesilmeli ya da doktor tarafından
aksi tavsiye edilinceye kadar devam edilmemelidir.
Özel popülasyonlara ilişkin ek bilgiler
Pediyatrik popülasyon
GRAZAX ile tedavi edilen çocuklar ve adelosanlarda bütün olarak yan etki profili yetişkinlerde
gözlenen ile benzerdir. Pediyatrik popülasyonda öksürük, kulak ağrısı, aftöz stomatit, farenjiyal
eritem ve egzama istenmeyen etkiler bölümünde bildirilenden daha yüksek sıklıkta
görülmüştür: öksürük çok yaygın ve diğer olaylar yaygın kategorisinde olmuştur. Olaylar
ağırlıklı olarak hafiften orta şiddetliye doğrudur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektir (www.titck.gov.tr; e-posta:
tufam@titck.gov.tr; tel: 0 800 314 00 08; fax: 0312 218 35 99)
4.9. Doz aşımı ve tedavisi
Faz I çalışmalarında çim polen alerjisi olan yetişkin hastalar 1.000.000 SQ-T’ye kadar doza
maruz kalmışlardır. Önerilen günlük 75,000 SQ-T dozun üstünde doza maruz kalan çocuklar
için veri yoktur.
Günlük tavsiye edilen dozdan daha yüksek doz alınmışsa, sistemik reaksiyon riski veya şiddetli
lokal reaksiyonlar dahil yan etkilerin riski artabilir. Anjiyoödem, yutma güçlüğü, solunum
güçlüğü, ses değişiklikleri ya da boğazda doluluk hissi gibi şiddetli sistemik reaksiyonlar
6 / 14oluşursa, derhal tıbbi değerlendirme gerekir. Bu reaksiyonlar uygun semptomatik ilaçlarla
tedavi edilmelidir.
Bu tür durumlarda tedavi kalıcı olarak kesilmeli ya da doktor tarafından aksi tavsiye
edilmediği sürece devam edilmemelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Alerjen ekstraktları, çim poleni.
ATC kodu: V01AA02.
Etki mekanizması
GRAZAX bir alerji immunterapisidir. Alerjen ürünleri ile alerjen immünoterapisi, daha sonraki
allerjen maruziyetinde semptomlarda sürekli hafifleme; ilaç kullanma gereksiniminde azalma
ve yaşam kalitesinde yükselme sağlayarak alerjenlere immunolojik cevabın seyrini değiştirmek
amacı ile alerjik kişilere tekrarlayan dozlarda alerjen uygulanmasıdır.
GRAZAX klinik olarak önemli semptomları olan hastalar için çim poleninin indüklediği rinit
ve konjunktivitin hastalık seyrini değiştirici tedavisidir. Yetişkinlerdeki ve çocuklardaki
hastalık seyrinin değiştirilmesi, GRAZAX ile 3 yıllık tedaviden iki yıl sonra gözlenen
rinokonjunktivitte tedavi sonrası sürekli etki ile gösterilmektedir.
Bağışıklık sistemi farmakodinamik etkinin hedefidir. Amaç hastanın tedavi edildiği alerjene
karşı bir immün cevaba yol açmaktır. Spesifik immünoterapinin klinik etkileriyle ilgili tam ve
kesin etki mekanizması bütünüyle anlaşılmamış ve belgelenmemiştir. GRAZAX ile tedavinin
çime karşı sistemik kompetitif antikor cevabını indüklediği ve spesifik IgG4 artışını, tedavinin
3 yılı boyunca tetiklediği görülmüştür. GRAZAX tedavisinin tamamlanmasından 2 yıl sonra
spesifik IgG4’teki artış hala devam etmekteydi. Bu verilerin klinik anlamlılığı kanıtlanmamıştır.
Yetişkinlerde klinik etkililik
Günde bir-defa GRAZAX’ın rinokonjunktivitte etkililiği randomize, çift-kör, plasebo
kontrollü, çok uluslu, rinokonjunktivite yol açan çim polen alerjisi olan 634 yetişkin hastayı
içeren bir çalışmada (GT-08) değerlendirilmiştir. Hastaların % 72’sinde çim poleni dışında bir
ya da daha fazla alerjene karşı deri prick testi pozitif bulunmuştur. Etkililik, bir çim polen
mevsimi süresince ortalama günlük rinokonjunktivit semptomuna ve tedavi puanına
dayandırılmıştır. Tedavi ilk çim poleni mevsiminin beklenen başlama tarihinden en az 16 hafta
önce başlatılmıştır ve bütün yıl boyunca devam etmiştir.
Yetişkinlerde GRAZAX ile 3 yıl devam eden günlük bir tedavi, tedavi tamamlandıktan sonraki
sürekli bir etki ile gösterildiği gibi (1 ve 2 yıl takip süresinin sonrasında gösterilen etki),
hastalığın seyrinin değişmesiyle sonuçlanmıştır. Etkinin büyüklüğü, 2. sezondaki pik ve 3.
sezondan 5. sezona kadar kademeli bir azalmaya yönelik olası bir eğilim ile 5 sezon boyunca
değişmiştir (1 ek tedavi sezonu + 2 tedavisiz takip sezonu). Tedavi etkinliğinde meydana gelen
değişiklik, çim polenine maruz kalma değişimini takip etmiştir. Bununla birlikte, 3. ve 5.
sezonlarda görülen tedavi etkisinin kademeli olarak azalmasına yönelik olası eğilimin tek
açıklamasının çim polenlerine maruziyete azalma olup olmadığı halen belirlenememiştir.
7 / 14Çim polen mevsiminde, çim poleni dışında başka alerjenlerden kaynaklı anlamlı alerjik
semptomları olan hastalarda GRAZAX’ın etkililiği ve güvenliliği kanıtlanmamıştır.
3 yıl devam eden günlük GRAZAX tedavisi (1-3 yıl) ve 2 yıllık takip (4.-5. yıl) sonrasındaki
yetişkinlerdeki sonuçlar tablo 1 ve tablo 2’de verilmiştir:
Tablo 1 – Yetişkinlerde birincil etkililik sonlanım noktaları (1-5 yıl)
Tedavi Tedavi Tedavi Takip Takip
1. yıl 2. yıl 3. yıl 4. yıl 5. yıl
Analize dahil edilmiş
deneklerin sayısıA
Grazax 282 172 160 142 137
Plasebo 286 144 127 115 104
Rinokonjunktivit semptom puanı B
Grazax: Ortalama (Medyan) 2,85 (2,6) 2,40 (1,94) 2,56 (2,04) 2,68 (2,27) 2,56 (2,18)
Plasebo: Ortalama (Medyan) 4,14 (3,8) 3,76 (3,45) 3,59 (3,23) 3,63 (3,27) 3,40 (3,15)
Ortalamalardaki fark
Mutlak 1,29 1,36 1,04 0,95 0,84
[Cl ] [0,90; 1,68] [0,86; 1,86] [0,52; 1,56] [0,40; 1,50] [0,28; 1,41]
%95
Rölatif plasebo (%) %31 %36 %29 %26 %25
[Cl ] [%22;%41] [%23;%49] [%14;%43] [%11;%41] [%9;%37]
%95
p-değeri ANOVA <0,0001 <0,0001 0,0001 0,0007 0,0037
Ortalamalardaki fark
Mutlak 1,2 1,51 1,19 1,00 0,97
Rölatif plasebo (%) %32 %44 %37 %31 %31
Rinokonjunktivit tedavi puanıC
Grazax: Ortalama (Medyan) 1,65 (1,0) 1,74 (0,46) 1,82 (0,82) 2,32 (1,23) 2,42 (1,62)
Plasebo: Ortalama (Medyan) 2,68 (2,2) 3,19 (1,71) 3,04 (2,07) 3,25 (2,58) 3,04 (2,06)
Ortalamalardaki fark
Mutlak 1,03 1,45 1,22 0,93 0,62
[Cl %95] [0,63; 1,44] [0,75; 2,16] [0,52;1,92] [0.14; 1,72] [-0,15;1,38]
Rölatif plasebo (%) %39 %46 %40 %29 %20
[Cl %95] [%24;%54] [%24;%68] [%17;%63] [%4;%53] [%-8;%40]
p-değeri ANOVA <0,0001 <0,0001 0,0007 0,0215 0,1136
Ortalamalardaki fark
Mutlak 1,2 1,25 1,25 1,35 0,44
Rölatif plasebo (%) %55 %73 %60 %52 %21
A Çalışma, başlangıçta 1- yıllık araştırma olarak planlanmıştır. Orijinal 634 denekten 546’sı ilk yılı
tamamlamıştır. Araştırma 2 yıl daha tedavi ve 2 yıllık takip süresi olarak uzatılmıştır. Uzatma içinde dahil olan
351 denek kayıt için seçilmiş (merkezlerin kapanması sebebiyle 74’ünün kaydı yapılmamıştır) ve bunlar orijinal
634 deneğin bir temsilci alt grubu olmuştur. Analizlerdeki deneklerin sayısı çim poleni mevsimi süresince
günlük verileri sağlayan bütün deneklerdir.
B Semptom puanı Çim polen mevsimi için her bir deneğin ortalama günlük rinokonjunktivit semptom puanı.
Burun akması, burun tıkanıklığı, hapşırma, burun kaşıntısı, gözde kum hissi/kırmızı göz /gözde kaşıntı ve göz
sulanması gibi rinokonjunktivit semptomları. Rinokonjunktivit semptom puanı aralığı 0-18’dir, üst değer bahsi
geçen kategorilerde uzamış çok şiddetli semptomları içerir. Çalışmadaki tüm kayıtların %95’i 9 ya da daha
azıdır.
C Tedavi puanı: Çim polen mevsimi için her bir deneğin ortalama günlük rinokonjunktivit tedavi puanı. Kullanılan
ilaçlar loratadin (tablet başına 6 puan), olopatadin göz damlası (her damla 1,5 puan) (sadece 2-5. yıl), budesonid
burun spreyi (fıslama başına 1 puan) ve prednison 5 mg’dı (tablet başına 1,6 puan). Rinokonjunktivit tedavi puanı
8 / 14aralığı 0-36’dır, üst değer bahsi geçen maddelerin yüksek dozları için uzamış ihtiyacı içerir. Çalışmadaki tüm
kayıtların %95’i 11 ya da daha azıdır.
Tablo 2 – Yetişkinlerde ikincil etkililik sonlanım noktaları (1-5. yıl)
Grazax Plasebo Mutlak fark Rölatif Fark* (%) p-değeri
Ortalama Ortalama [Cl %95] Ortalama ANOVA
(Medyan) (Medyan) [Cl %95]
1. tedavi yılı
Deneklerin sayısı A 282 286
1,03 1,40 0,37 %26
Yaşam kalitesi puanı B <0,0001
(0,9) (1,4) [0,23; 0,50] [%16; %36]
%27 %49
Global değerlendirme C %82 %55 <0,0001
[%20;%34] [%36; %63]
%45 %33 %12 %38
“İyi” olunan günler D <0,0001
(%40) (%22) [%8; %17] [%23; %53]
%50’den fazla “iyi günü %16 %66
%40 %24 <0,0001
olan”D hastaların yüzdesi [%8;%24] [%34; %98]
2. tedavi yılı
Deneklerin sayısıA 172 144
0,85 1,26 0,41 %33
Yaşam kalitesi puanıB <0,0001
(0,63) (1,05) [0,23; 0,59] [%18;%49]
%49,6 %33,4 %16,2 %48
“İyi” olunan günlerD <0,0001
(%47,5) (%26,5) [%9,4-%22,9 [%28; %69]
%50’den fazla “iyi günü %18,6 %65
%47,1 %28,5 0,0008
olan”D hastaların yüzdesi [7,5; 29,7] [%26; %104]
Semptomsuz ve ilaçsız %45,8 %31,7 %14,2 %45
<0,0001
günler F (%42,6) (%24,1) [%6,0; %20,5] [%19; %65]
3.tedavi yılı
Deneklerin sayısıA 160 127
0,78 1,01 0,23 %23
Yaşam kalitesi puanıB 0,0058
(0,60) (0,92) [0,07; 0,40] [%7; %40]
%43,0 %30,4 %12,6 %41
“İyi” olunan günlerD 0,0004
(%41,0) (%22,0) [%5,6; %19,7] [%18; %65]
%19
%50’den fazla “iyi günü
olan” hastaların yüzdesi DE
%43 %24 (fark oranı☀ 2,4 %79 0,0011#
[1,4; 4,0])
Semptomsuz ve ilaçsız %34,1 %24,1 %10,0 %41,7
0,0035
günlerF (%26,6) (%14,8) [%3,3; %16,7] [%14; %69]
4.takip yılı
Deneklerin sayısıA 142 115
0,82 1,07 0,25 %23
Yaşam kalitesi puanıB 0,0041
(0,64) (0,97) [0,08; 0,41] [%7; %38]
%50,0 %38,1 %11,9 %31
“İyi” olunan günlerD 0,0020
(%51,9) (%31,6) [%4,4; %19,4] [%12; %50]
%50’den fazla “iyi günü %53,1 %34,0 %19,1 %56 0,0031#
olan” hastaların yüzdesiDE (fark oranı☀ 2,2
9 / 14[1,3; 3,7])
Semptomsuz ve ilaçsız %35,2 %27,6 %7,6 %27 0,0384
günlerF (%25,7) (%17,2) [%0,41; %14,8] [%1; %54]
5.takip yılı
Deneklerin sayısıA 137 104
0,69 0,85 0,16 %19
Yaşam kalitesi puanıB 0,0587
(0,56) (0,85) [-0,01; 0,33] [%-2; %38]
%49,7 %40,0 %9,74 %24
“İyi” olunan günlerD 0,0203
(%51,1) (%32,9) [%1,5;%17,9] [%3; %52]
%14,5
%50’den fazla “iyi günü
olan” hastaların yüzdesi DE
%49,5 %35,0 (k oranı 1,8☀ %41 0,0280#
[1,1;3,1]
Semptomsuz ve ilaçsız %33,5 %28,0 %5,5 %20
0,1737
günlerF (%25,9) (%18,2) [%-2,4; %13,4] [%-8; %57]
*Rölatif fark= Mutlak fark/plasebo;
☀olasılık oranı mükemmel kontrolü sağlamak içindir;
# Olasılık oranı için p-değeri
A Çalışma, başlangıçta 1- yıllık araştırma olarak planlanmıştır. Orijinal 634 denekten 546’sı ilk yılı
tamamlamıştır. Araştırma 2 yıl daha tedavi ve 2 yıllık takip süresi olarak uzatılmıştır. Uzatma içinde dahil
olan 351 denek kayıt için seçilmiş (merkezlerin kapanması sebebiyle 74’ünün kaydı yapılmamıştır) ve
bunlar orijinal 634 deneğin bir temsilci alt grubu olmuştur. Analizlerdeki deneklerin sayısı çim poleni
mevsimi süresince günlük verileri sağlayan bütün deneklerdir.
B Yaşam kalitesi, domain aktivite limitindeki 28 maddenin, uyku problemleri, burun semptomları, göz
semptomları, burun/göz dışı semptomları, pratik promlemler ve duygusal fonksiyon dahil
Rinokonjunktivit Yaşam Kalitesi Anketiyle değerlendirilmiştir. Yüksek puan daha kötü bir yaşam
kalitesini yansıtmaktadır. Rinokonjunktivit Yaşam Kalitesi Anketi puan aralığı 0-6’dır, üst değer bahsi
geçen kategorilerde uzamış çok şiddetli etkileri içerir. Çalışmadaki tüm kayıtların
%95’i 4 ya da daha azıdır.
C Global değerlendirme: Daha önceki mevsimlere kıyasla tedavi mevsiminde rinokonjuktivit
semptomlardaki düzelme gözlenen deneklerin yüzdesi
D "İyi”olunan günler: Deneklerin hiçbir kurtarma ilacı kullanmadığı ve semptom puanlarının 2’den daha
fazla olmadığı günlerin yüzdesi.
E Üçüncü yıl ve 2 takip yılı için, sözü geçen çim poleni mevsimi süresince %50 den fazla “iyi günü
olan” ların fark oranı yoluyla analiz edilmiştir.
F Semptom ve ilaçsız günler: Deneklerin hiçbir ilaç kullanmadığı ve semptomlarının olmadığı günlerin
yüzdesi
Puanlanan her bir rinokonjuktivit semptomu için istatistiksel olarak anlamlı etki gösterilmiştir
(burun akıntısı, burun tıkanıklığı, hapşırma, burun kaşıntısı, gözde kum hissi/kırmızı göz /gözde
kaşıntı ve göz sulanması).
Tedavi öncesi kısa bir araştırmada, semptom ve tedavi puanlarında daha düşük bir azalma
bulunurken; çim polen mevsiminden yaklaşık 2 ay önce başlatılan ve çim polen mevsimi
10 / 14süresince devam edilen GRAZAX tedavisi, semptom puanında %16’lık (p=0,071) bir azalma
ve tedavi puanında %28’lik (p=0,047) bir azalma ile sonuçlanmıştır (tam analiz seti).
Çocuklarda klinik etkililik
GRAZAX’ın rinokonjunktivit üzerindeki kısa dönem etkililiği, çim poleninin tetiklediği astımlı
veya astımsız rinokonjuktiviti olan 238 çocuğu içeren (5-16 yaş) randomize, çift-kör, plasebo
kontrollü bir çalışma (GT-12) ile araştırılmıştır. Hastalar tedaviye çim poleni mevsiminden
önce başlamış ve tüm mevsim süresince devam etmiştir (tablo 3).
GRAZAX’ın uzun dönem etkililiği, klinik olarak önemli çim poleni alerjik rinokonjuktivit
geçmişi olan ve astım geçmişi olmayan 812 çocuğu içeren (5-12 yaş) randomize, çift-kör,
plasebo kontrollü çok merkezli bir çalışmada (GT-21) araştırıldı.
GRAZAX ile 3 yıllık tedavi rinokonjunktivit semptomlarında tedavi sonrası sürekli etki ile
sonuçlandı. 5 yıllık çalışma süresince, tedavinin tamamlanması sonrasında 2-yıllık takip
süresince ve çalışmanın sonunda değerlendirildiğinde rinokonjunktivit semptomları üzerindeki
etki açıktır. Klinik etkililik üzerine olan sonuçlar tablo 3’de gösterimektedir.
Tablo 3. Çocuklarda GRAZAX’ın rinokonjunktivit üzerindeki etkililiği
Mutlak fark Rölati f F ark* p-değeri
GRAZAX Plasebo [Cl %95] (%)
[Cl %95]
GT-12
Tüm analize katılan 117 121
deneklerin sayısı
Birincil sonlanım noktaları
Rinokonjuktivit 2,18 2,80 0,62 %22 0,0215
semptom puanı A [0,10; 1,15] [%4; %38]
Rinokonjuktivit tedavi 0,78 1,19 0,41 %34 0,0156
puanıB
Anahtar ikincil sonlanım noktaları
Rinokonjuktivit 2,84 3,91 1,07 %27 0,0059
semptom puanıA, Pik [0,32; 1,81] [%9; %43]
çim poleni mevsimi
Rinokonjuktivit tedavi 0,87 2,40 1,53 %64 0,0013
puanı B, Pik çim poleni
mevsimi
“İyi” olunan günler C %52 %42 %9 %22 0,0225
[%1; %17] [%3; %45]
GT-21
Tüm analize katılan 398 414
deneklerin sayısı
İkincil sonlanım noktası: Çim polen mevsiminde yıllık rinokonjunktivit semptomlarıD
Tedavi yılı 1 19,4 25,5 6,1 %24 <0,001
[2,7;9,4]
Tedavi yılı 2 20,3 28,8 8,4 %29 <0,001
[5,0; 11,9]
11 / 14Tedavi yılı 3 21,9 31,1 9,23 %30 <0,001
[5,7; 12,8]
Tedavi yılı 4 23,5 30,3 6,7 %22 <0,001
[3,1; 10,3]]
Tedavi yılı 5 19,6 25,5 5,8 %23 0,002
[2,2; 9,4]
İkincil sonlanım noktası: Çim polen mevsiminde günlük rinokonjunktivit semptomlarıE
Takip yılı 5 15,2 19,5 4,4 %22 0,005
[1,35; 7,4]
İkincil sonlanım noktası: Çim polen mevsiminde günlük rinokonjunktivit tedavi puanıF
Takip yılı 5 4,9 6,7 1,8 %27 <0,001
[0,9; 2,7]
*Rölatif fark = Mutlak fark/Plasebo
A
Semptom puanı: Çim polen mevsimi için her bir deneğin ortalama günlük rinokonjunktivit semptom
puanı. Burun akması, burun tıkanıklığı, hapşırma, burun kaşıntısı, gözde kum hissi/kırmızı göz /gözde
kaşıntı ve göz sulanması gibi rinokonjunktivit semptomları. Parametrik analiz (kare-kök transforme
veriler), geri döndürülmüş rölatif farkı, ayarlanmış ortalama sonuçlar
B
Tedavi puanı: Çim polen mevsimi için her bir deneğin medyan günlük rinokonjunktivit tedavi puanı.
Kullanılan ilaçlar loratadin tabletler, levocabastin göz damlası, budesonid burun spreyi, prednisolon
tabletlerdir. Non-parametrik analiz, medyanların rölatif farkı
C
“İyi” olunan günler: Deneklerin hiçbir kurtarma ilacı kullanmadığı ve semptom puanlarının 2’den daha
fazla olmadığı günlerin yüzdesi. Parametrik analiz (transfer edilmemiş veriler), ayarlanmış ortalama
rölatif farkı
D Yıllık VAS (görsel analog ölçek) puanı ile ölçülen semptomlar: bir defa değerlendirilen, hiç semptom
olmamasından ciddi semptoma değişen 100 mm’lik bir ölçekte “deneğin saman nezlesi bugün nasıl”ın
görsel analog ölçek puanı. Parametrik analiz, ayarlanmış ortalama rölatif farkı.
E Günlük VAS puanı ile ölçülen semptomlar: 14 günlük süreçte değerlendirilen, hiç semptom
olmamasından ciddi semptoma değişen 100 mm’lik bir ölçekte “deneğin saman nezlesi bugün nasıl”ın
ortalama günlük görsel analog ölçek puanı. Parametrik analiz (dönüştürülmüş verilerin kare kökü), geri
dönüştürülmüş ayarlanmış ortalama rölatif farkı.
F Tedavi puanı: 14-günlük bir süreç sırasındaki ortalama günlük rinokonjuktivit tedavi puanı. Parametrik
analiz (kare-kök transforme veriler), geri döndürülmüş rölatif farkı, ayarlanmış ortalama sonuçlar
5.2. Farmakokinetik özellikler
Genel özellikler
Emilim:
GRAZAX içindeki alerjenlerin esas kısmı, gastrointestinal sistem lümeni ve dokularda
aminoasitlere ve küçük polipeptidlere ayrılması beklenen polipeptid ve proteinlerdir. GRAZAX
içindeki alerjenlerin vasküler sistem içerisine anlamlı düzeyde absorbe olması
beklenmemektedir.
GRAZAX içindeki alerjenlerin vasküler sisteme anlamlı düzeyde absorbe olması
beklenmediğinden, GRAZAX'ın farmakokinetik profilini ve metabolizmasını araştırmak üzere
hayvanlar üzerinde hiçbir farmakokinetik çalışma ya da klinik çalışma yürütülmemiştir.
12 / 14Dağılım:
Geçerli değildir. Bkz. Emilim
Biyotransformasyon:
Geçerli değildir. Bkz. Emilim
Eliminasyon:
Geçerli değildir. Bkz. Emilim
Doğrusallık:
Sadece tek doz mevcut olduğundan geçerli değildir.
5.3. Klinik öncesi güvenlilik verileri
Genel toksisite ve farelerde üreme toksisite alanındaki konvensiyonel çalışmalar insanlar için
herhangi bir özel tehlike ortaya koymamıştır. Köpekler üzerindeki toksikolojik çalışmalarda 52
haftalık günlük dozlama erkeklerde vaskülit / perivaskülit ile ilişkilendirilmiştir fakat
kadınlarda ilişkilendirilmemiştir. İnsanlarda vaskülit/perivaskülit gelişme riski
beklenmemektedir.
6. FARMASÖTİK ÖZELLİKLER
6.1. Yardımcı maddelerin listesi
Balık jelatini
Mannitol
Sodyum hidroksit (pH düzenleyicisi)
6.2. Geçimsizlikler
Geçerli değildir.
6.3. Raf ömrü
60 ay
6.4. Saklamaya yönelik özel tedbirler
Bu tıbbi ürünün herhangi bir özel saklama talimatı yoktur.
6.5. Ambalajın niteliği ve içeriği
Dış karton kutuda, çıkarılabilir alüminyum folyolu alüminyum blister kartlar. Her bir blister
kart 10 oral liyofilizat içerir.
Ambalaj büyüklükleri: 30 (3x10) oral liyofilizat ve 100 (10x10) oral liyofilizat.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi atıkların kontrolü yönetmeliği” ve
“Ambalaj ve Ambalaj atıklarının kontrolü yönetmeliklerine uygun olarak imha edilmelidir.
7. RUHSAT SAHİBİ
ALK İlaç ve Alerji Ürünleri Ticaret Anonim Şirketi
Sahrayıcedid Mahallesi Halk Sokak, No:42/A Kadıköy-İstanbul
8. RUHSAT NUMARASI
2014/800
13 / 149. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.11.2014
Ruhsat yenileme tarihi:
10. KÜB’ÜN YENİLENME TARİHİ
14 / 14