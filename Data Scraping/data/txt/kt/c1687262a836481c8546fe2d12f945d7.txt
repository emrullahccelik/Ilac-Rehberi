1/7 
 KULLANMA TALİMATI 
 
 
GOLYTELY 236 g oral çözelti hazırlamak için toz 
Ağızdan alınır. 
 
 Etkin madde: Polietilen glikol (PEG) 3350 
 Yardımcı maddeler: Anhidrus sodyum sülfat, sodyum bikarbonat, sodyum klorür, 
potasyum klorür  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında: 
 
1. GOLYTELY nedir ve ne için kullanılır? 
2. GOLYTELY’yi kullanmadan önce dikkat edilmesi gerekenler 
3. GOLYTELY nasıl kullanılır? 
4. Olası yan etkiler nelerdir? 
5. GOLYTELY’nin saklanması 
 
Başlıkları yer almaktadır. 
 
1. GOLYTELY nedir ve ne için kullanılır? 
 
GOLYTELY, 4 litrelik ölçekli bidonlarda kullanıma sunulan beyaz renkli toz karışımdır. 4 
litre su içerisinde çözelti haline getirilir. 
 
GOLYTELY erişkinlerde kolonoskopi ya da baryum enemalı röntgen öncesinde 
bağırsakları temizlemek için kullanılan reçeteli bir ilaçtır. GOLYTELY ishale yol açarak 
bağırsaklarınızı temizler. Bağırsaklarınızın temiz olması doktorunuzun kolonoskopi 
sırasında bağırsaklarınızın içini daha kolay görmesini sağlar. 
 
2. GOLYTELY’yi kullanmadan önce dikkat edilmesi gerekenler 
 
GOLYTELY’yi aşağıdaki durumlarda KULLANMAYINIZ 
 
Eğer: 
 GOLYTELY’nin içeriğindeki herhangi bir maddeye karşı aşırı duyarlılığınız var 
ise, 
 Mide veya bağırsaklarınızda tıkanıklık var ise, 
 Gecikmiş veya yavaş mide boşalması durumunuz (gastrik retansiyon) var ise, 2/7 
  Bağırsak delinmesi probleminiz var ise, 
 Zehirli kalın bağırsak iltihabınız (toksik kolit) var ise, 
 Kalın bağırsağınızda genişlemeye yol açan bağırsak iltihabınız (toksik megakolon) 
var ise 
 Bağırsak tıkanması (ileus) probleminiz var ise. 
 
GOLYTELY’yi aşağıdaki durumlarda DİKKATLİ KULLANINIZ 
 
Eğer: 
 Kalp problemleri 
 Mide ya da bağırsak problemleri 
 Ülseratif kolit (ırsi ve/veya yanlış beslenme nedeniyle mide ve bağırsakları uzun 
süre tutan hastalık) 
 Yutma problemi ya da gastrik reflü 
 Nöbet öyküsü 
 Alkol yoksunluğu 
 Düşük kan tuz (sodyum) düzeyi 
 Böbrek problemleri 
 Başka herhangi bir tıbbi bozukluk 
 Gebelik ya da gebelik planlama 
 Emzirme ya da emzirmeyi planlama.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
GOLYTELY’nin yiyecek ve içecek ile kullanılması 
 
Kolonoskopiden önceki 2 saat boyunca hiçbir yiyecek ya da içecek tüketmeyin. Kırmızı ya 
da mor renkli herhangi bir içecek ya da yiyecek tüketmeyin. 
 
GOLYTELY içildikten sonra ve tetkiklerden önce ise berrak sıvılar haricinde gıda 
alınmamalıdır. 
 
Hamilelik  
İlacı kullanmadan önce doktorunuza veya eczacınıza danışınız. 
 
GOLYTELY’nin doğmamış bebeğe zarar verip vermeyeceği bilinmemektedir. Gebeyseniz 
ya da gebe kalmayı düşünüyorsanız doktorunuza söyleyiniz.  
 
Doktorunuz tarafından gerekli görülmedikçe kullanmayınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
 
GOLYTELY’nin anne sütüne geçip geçmediği bilinmemektedir. Emzirirken GOLYTELY 
kullanıp kullanmayacağınıza doktorunuzla birlikte karar vermelisiniz.  3/7 
 Araç ve makine kullanımı  
 
Bu ürün, tetkik öncesi uygulandığından ve o sırada yatar bir pozisyonda olacağınızdan 
dolayı bu husus konu ile ilgisizdir. 
 
İlacın etkisi tam olarak geçene kadar ihtiyaç halinde tuvalete ulaşabileceğinizden emin 
olun. 
 
GOLYTELY’nin içeriğinde bulunan bazı yardımcı maddeler hakkında önemli 
bilgiler 
 
Bu tıbbi ürün her 4 litresinde 11,45 g sodyum ihtiva eder. Bu durum, kontrollü sodyum 
diyetinde olan hastalar için göz önünde bulundurulmalıdır. 
 
Bu tıbbi ürün her 4 litresinde 1,56 g potasyum ihtiva eder. Bu durum, böbrek 
fonksiyonlarında azalma olan ya da kontrollü potasyum diyetinde olan hastalar için göz 
önünde bulundurulmalıdır. 
 
Diğer ilaçlar ile birlikte kullanımı 
 
Aldığınız tüm reçeteli ve reçetesiz ilaçları, vitaminleri ve bitkisel takviyeleri konusunda 
doktorunuzu bilgilendiriniz.  
 
GOLYTELY başka ilaçların etkisini değiştirebilir. GOLYTELY alımından önceki 1 saat 
içerisinde ağız yoluyla kullanılan ilaçlar doğru şekilde emilmeyebilir.  
 
Özellikle aşağıdakileri alıyorsanız doktorunuzu bilgilendiriniz: 
 Kan basıncı ya da kalp problemleri için kullanılan ilaçlar 
 Böbrek ilaçları 
 Epilepsi (nöbet) için kullanılan ilaçlar 
 İdrar söktürücüler (diüretikler) 
 Steroid yapıda olmayan iltihap giderici ilaçlar anti-enflamatuvar ilaçlar (NSAID) ve 
ağrı ilaçları 
 İshal yapıcı ilaçlar (Laksatifler) 
 
Kullandığınız ilaçların yukarıda listelenmiş ilaçlardan olup olmadığından emin değilseniz 
doktorunuza ya da eczacınıza danışın.  
 
Aldığınız ilaçları bilin. Yeni bir ilaç kullanıyorsanız doktorunuza ya da eczacınıza 
göstermek için bir listesini bulundurun. 
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 
3. GOLYTELY nasıl kullanılır? 
 
Uygun kullanım ve doz/uygulama sıklığı için talimatlar: 4/7 
 Yetişkinler için önerilen doz, mide-bağırsak tetkiklerinden önce 4 litre GOLYTELY 
çözeltisidir.  
 
Uygulama yolu ve metodu: 
 
GOLYTELY’i doğru şekilde kullanmak için aşağıdaki talimatları okumalı, anlamalı 
ve uygulamalısınız: 
 GOLYTELY’i doktorunuzun size söylediği gibi kullanın. 
 GOLYTELY kabının içinde bulunan tozun içilmeden önce su ile karıştırılarak 
(seyreltilerek) 4 litrelik hacme tamamlanması gerekir.  
 Hazırlanmış çözeltiden her 10 dakikada bir 240 ml için. Her bir porsiyonu hızla 
içmek, küçük yudumlar alarak içmekten daha iyidir. 
 Su ile karıştırılmamış (seyreltilmemiş) GOLYTELY tozunu asla kullanmayın. 
Bulantı, kusma ve sıvı kaybı (dehidrasyon) riski artar. 
 İlk bağırsak hareketi siz çözeltiyi içmeye başladıktan yaklaşık 1 saat sonra 
görülmelidir. 
 Bağırsaklar hareketlenmeye başlamadan önce karnınızda bir miktar şişkinlik ve 
gerilme olabilir. Şiddetli rahatsızlık ya da şişkinlik hissi varsa içmeye ara verin ve 
rahatsızlık geçene kadar daha uzun aralıklarla için.  
 Dışkınız katı parçacık içermeyecek şekilde sulu hale gelene kadar içmeye devam 
edin. Bunun için genellikle 3 litre gerekir ve en iyisi tüm çözeltiyi içmektir.  
 GOLYTELY ile birlikte diğer laksatifleri kullanmayın. 
 Kolonoskopiden önceki gün ve kolonoskopi tamamlanana kadar katı gıda 
almayın. Yalnızca posasız sıvılar tüketin:  
o Kolonoskopiden önceki gün 
o GOLYTELY alırken 
o GOLYTELY aldıktan sonra kolonoskopiden 2 saat öncesine kadar  
Kolonoskopiden önceki 2 saat boyunca hiçbir yiyecek ya da içecek tüketmeyin. 
 Sıvı kaybından (susuz kalmış) kaçınmak için GOLYTELY almadan önce, 
sırasında ve sonrasında berrak sıvılar tüketin. Berrak sıvıların örnekleri 
şunlardır: 
o Su 
o Elma suyu, beyaz üzüm suyu ya da beyaz yaban mersini suyu gibi posasız 
meyve suları 
o Süzülmüş limonata 
o Çay ya da kahve (süt ürünü içeren ya da içermeyen krema kullanmayın) 
o Posasız çorba 
o Sade soda 
o Jelatin (meyve içermeden veya top halinde) 
o Meyve parçacığı içermeyen buzlu dondurma 
 
Kırmızı ya da mor renkli herhangi bir içecek ya da yiyecek tüketmeyin.  
 
Değişik yaş grupları 
 
Çocuklarda kullanımı: 5/7 
  
Çocuklarda güvenlilik ve etkinliği kanıtlanmadığından dolayı 12 yaşın altındaki çocuklara 
uygulanması tavsiye edilmez. 
 
Yaşlılarda kullanımı: 
 
65 yaş ve üzerindeki hastalarda, GOLYTELY uygulaması sonrasında çok seyrek olarak, 
akciğerlerde sıvı birikimi ile birlikte ani nefes darlığı, asistol, üst mide bağırsak sisteminde 
kanama, yemek borusu delinmesi görülebilir.  
 
Özel kullanım durumları: 
 
Böbrek/Karaciğer yetmezliği: 
 
Böbrek yetmezliği olan hastalar üzerinde gerçekleştirilen klinik çalışmalar, GOLYTELY 
kullanımının bu hastalar tarafından iyi tolere edildiğini göstermiştir. Karaciğer yetmezliği 
olan hastalarda kullanımına ilişkin bilgi yoktur. 
 
Eğer GOLYTELY’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla GOLYTELY kullandıysanız: 
 
GOLYTELY’den kullanmanız gerekenden fazlasını kullanmışsanız bir doktor veya eczacı 
ile konuşunuz . 
 
GOLYTELY uzman hekim ya da uzman bir hemşire gözetiminde uygulanacağından dozlar 
dikkatli bir şekilde sağlık personeli tarafından ayarlanacaktır. Bu ürünün bileşenleri 
bağırsak tarafından metabolize edilmediğinden ve absorpsiyon seviyesi çok düşük 
olduğundan dolayı doz aşımı durumunda herhangi bir tehlike beklenmez. 
 
GOLYTELY’yi kullanmayı unutursanız 
 
Unutulan dozları dengelemek için çift doz almayınız. 
 
GOLYTELY ile tedavi sonlandırıldığındaki oluşabilecek etkiler 
 
GOLYTELY tedavisi sonrası herhangi bir etki gözlemlerseniz doktorunuz ile konuşunuz.  
 
4. Olası yan etkiler nelerdir? 
 
Tüm ilaçlar gibi, GOLYTELY’nin içeriğinde bulunan maddelere duyarlı olan kişilerde yan 
etkiler olabilir. 
 
Aşağıdakilerden biri olursa, GOLYTELY’yi kullanmayı durdurunuz ve DERHAL 
doktorunuza bildiriniz veya en yakın hastanenin acil bölümüne başvurunuz: 
 Kurdeşen (deriden kabarık, kızarık ve kaşıntılı döküntüler ile karakterize bir cilt 
hastalığı), (ürtiker) 
 Burun akıntısı (rinore) 
 Deri iltihabı (dermatit) 6/7 
  Ateş, ağızda şişkinlik, yüz, dil ve dudaklarda şişlik, nefes darlığı, kaşıntı, ciltte 
oluşan kızarıklıklar, bazen düşük kan basıncı ile karakterize alerjik reaksiyonlar 
(anaflaktik reaksiyon) 
 
Bunların hepsi çok ciddi yan etkilerdir. Eğer bunlardan biri sizde mevcut ise, 
GOLYTELY’ye karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır: 
 
Çok yaygın :10 hastanın en az 1'inde görülebilir. 
Yaygın  :10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın birinden az, fakat 10.000 hastanın birinden fazla görülebilir. 
Çok seyrek : 10.000 hastanın birinden az görülebilir. 
Bilinmiyor : Eldeki verilerden hareketle sıklık derecesi tahmin edilemiyor. 
 
Çok yaygın:  
 Bulantı 
 Karında doluluk hissi 
 Şişkinlik 
 Karında kramplar 
 Kusma 
 Anal tahriş 
 
Bilinmiyor:  
 Bazı kan testlerinde değişiklik. GOLYTELY kullanımında sonra doktorunuz 
kanınızdaki değişiklikleri görmek için bazı kan testleri yapabilir. Aşağıdaki gibi 
aşırı sıvı kaybına bağlı herhangi bir belirtiniz varsa doktorunuzla konuşun: 
 Baş dönmesi 
 Mide (karın) krampları 
 Baş ağrısı 
 Normalden az idrar yapma 
 Posasız sıvıları içme güçlüğü 
 Kalp sorunları, kalp atımlarında düzensizlik  
 Nöbetler 
 Bağırsak ülserleri ya da problemleri (iskemik kolit)   
 Şiddetli karın ağrınız ya da rektal kanamanız varsa hemen doktorunuzla görüşün.  
 
Sizi rahatsız eden ya da iyileşmeyen herhangi bir yan etki varsa doktorunuza söyleyin.  
Bunlar GOLYTELY’nin tüm yan etkileri değildir. Daha fazla bilgi için eczacınıza ya da 
doktorunuza danışın.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 7/7 
  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr sitesinde yer alan ‘’İlaç Yan Etki Bildirimi’’ ikonuna 
tıklayarak ya da 08003140008 numaralı yan etki bildirim hattını arayarak Türkiye 
Farmakovijilans Merkezi (TÜFAM)’ne bildiriniz. Meydana gelen yan etkileri bildirerek 
kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız. 
 
5. GOLYTELY’nin saklanması 
 
GOLYTELY’yi çocukların göremeyeceği, erişemeyeceği yerlerde ve ambalajında 
saklayınız. 
 
Çözelti hazırlamak için kuru toz: 25°C’nin altındaki oda sıcaklığında ve ambalajında 
saklayınız. 
Hazırlanmış çözelti: Buzdolabında saklayınız ve en geç 48 saat içerisinde tüketiniz. 
Kullanılmayan kısmı atınız. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra GOLYTELY’yi kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve 
Şehircilik Bakanlığınca belirlenen toplama sistemine veriniz. 
 
Eğer üründe ve/veya ambalajında bozukluklar fark ederseniz GOLYTELY’yi 
kullanmayınız. 
 
Ruhsat sahibi:  ÖZ-SEL Ecza Depoları Ticaret ve Pazarlama Anonim Şirketi 
  Şişli / İstanbul 
 
Üretim yeri:     Braintree Laboratories Inc. 
                          Holbrook (MA)/ABD 
 
Bu kullanma talimatı 19.04.2023 tarihinde onaylanmıştır. 