KISA ÜRÜN BİLGİSİ
1. BEŞERİ TIBBİ ÜRÜNÜN ADI
DELODAY® PLUS 120 mg/2,5 mg efervesan tablet
2. KALİTATİF VE KANTİTATİF BİLEŞİM
Etkin maddeler:
Desloratadin 2,5 mg
Psödoefedrin HCl 120 mg
Yardımcı madde(ler):
Sodyum hidrojen karbonat 427 mg
Maltitol (E965) 30 mg
Yardımcı maddeler için 6.1’e bakınız.
3. FARMASÖTİK FORM
Efervesan tablet.
DELODAY PLUS 120 mg/2,5 mg efervesan tablet beyaz renkli, yuvarlak efervesan tabletler
şeklindedir.
4. KLİNİK ÖZELLİKLER
4.1. Terapötik endikasyonlar
DELODAY PLUS, yetişkinlerde ve 12 yaş ve üstü adolesanlarda alerjik rinitin nazal
konjesyonun da dahil olduğu nazal ve nazal olmayan semptomlarında etkindir. DELODAY
PLUS efervesan tabletler desloratadinin antihistaminik özellikleri ve psödoefedrinin
dekonjestan özelliklerine ihtiyaç duyulduğunda kullanılmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinlerde ve 12 yaş ve üstü adolesanlarda önerilen DELODAY PLUS dozu aç veya tok
karnına günde iki kez 1 efervesan tablettir.
Uygulama şekli:
Ağızdan kullanım içindir.
1DELODAY PLUS efervesan tablet 1 bardak (150 mL) su içinde eritilerek bekletilmeden
içilmelidir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalar ile yürütülmüş klinik çalışma mevcut değildir. Böbrek
yetmezliği olan hastalarda DELODAY PLUS kullanılması önerilmemektedir.
Karaciğer yetmezliği:
Karaciğer yetmezliği olan hastalar ile yürütülmüş klinik çalışma mevcut değildir. Böbrek
yetmezliği olan hastalarda DELODAY PLUS kullanılması önerilmemektedir.
Pediyatrik popülasyon:
DELODAY PLUS 12 yaş altı çocuk popülasyonunda endike değildir.
Geriyatrik popülasyon:
Psödoefedrin, desloratadin ve metabolitlerinin büyük ölçüde böbrekler vasıtasıyla atılmaktadır
ve böbrek yetmezliği olan hastalarda yan etki riski daha yüksek olabilmektedir. Yaşlı
hastalarda yaşla birlikte böbrek fonksiyonlarında azalma olabileceğinden doz seçiminde
dikkatli olunmalıdır. Hastalarda gözlenen yan etkilerin takip edilmesi faydalı olabilir.
4.3. Kontrendikasyonlar
DELODAY PLUS,
 Ürünün herhangi bir bileşenine, loratadin’e veya diğer adrenerjik ilaçlara karşı aşırı
duyarlılık,
 Dar açılı glokom,
 Üriner retansiyon hastalarında,
 Monoamin oksidaz (MOA) inhibitör tedavisi veya MOA inhibitör tedavisinin
sonlandırılmasından sonraki 14 günlük süreç,
 Ciddi koroner arter hastalıkları,
 Şiddetli hipertansiyon ya da kontrol altına alınamamış hipertansiyon,
 Şiddetli akut ya da kronik böbrek hastalığı/böbrek yetmezliği
kontrendikedir.
24.4. Özel kullanım uyarıları ve önlemleri
DELODAY PLUS, içeriğindeki psödoefedrin HCL’den dolayı,
 Aritmiler
 Diabetes mellitus
 Hipertansiyon
 Prostat hipertrofisi
 Böbrek yetmezliği,
 Karaciğer yetmezliği,
 Tiroid fonksiyon bozukluklarında
DELODAY PLUS kullanımından kaçınılmalıdır.
Posterior geri dönüşümlü ensefalopati sendromu (PRES) ve geri dönüşümlü serebral
vazokonstriksiyon sendromu (RCVS)
Psödoefedrin içeren ilaçların kullanımıyla PRES ve RCVS vakaları bildirilmiştir. (bkz.
Bölüm 4.8). Risk, şiddetli veya kontrol altına alınamayan hipertansiyon veya şiddetli
akut ya da kronik böbrek hastalığı/ böbrek yetmezliği bulunan hastalarda artmaktadır.
(bkz. Bölüm 4.3).
Aşağıda belirtilen semptomların ortaya çıkması halinde psödoefedrin kullanımı
bırakılmalı ve acilen tıbbi yardım alınmalıdır; ani şiddetli baş ağrısı veya gök gürültüsü
tarzında baş ağrısı (kısa sürede başlayan ve çok kısa sürede en yüksek şiddete ulaşan
baş ağrısı), mide bulantısı, kusma, konfüzyon, nöbet ve/veya görme bozuklukları.
Bildirilen PRES ve RCVS vakalarının çoğu ilacın kullanımının bırakılması ve uygun
tedavi uygulamasının ardından düzelmiştir.
Sodyum uyarısı
DELODAY PLUS her dozunda 5,08 mmol (116,9 mg) sodyum içermektedir. Bu durum,
kontrollü sodyum diyetinde olan hastalar için göz önünde bulundurulmalıdır.
Maltitol uyarısı
Eğer daha önceden doktorunuz tarafından bazı şekerlere karşı toleransınız olmadığı
söylenmişse bu tıbbi ürünü almadan önce doktorunuzla temasa geçiniz.
4.5. Diğer tıbbi ürünlerle etkileşimler ve diğer etkileşim şekilleri
DELODAY PLUS ile yürütülmüş etkileşim çalışmaları yoktur.
3Monoamin Oksidaz İnhibitörleri (MAO)
MAO inhibitör tedavisi alan hastalarda veya MOA inhibitör tedavisinin sonlandırılmasından
sonraki 14 günlük süreçte, ilaç içeriğindeki psödoefedrinden dolayı DELODAY PLUS’ın
kardiyovasküler sistem üzerine etkisi artabilmektedir (bakınız Bölüm 4.3 ve 4.4).
Beta-adrenerjik Bloke Edici Ajanlar
Beta-adrenerjik bloke edici ajanlar olan metildopa ve reserpinin antihipertansif etkileri
psödoefedrin gibi sempatomimetikler ile azalabilmektedir. Bu ajanlarla birlikte dikkatli
kullanılmalıdır.
Dijitaller
Psödoefedrin ve dijitaller eş zamanlı kullanıldığında ektopik pacemaker (kalp pili) aktivitesi
artmaktadır. Bu ajanlarla birlikte dikkatli kullanılmalıdır.
Sitokrom P450 3A4 İnhibitörleri
Kontrollü klinik çalışmalarda desloratadin ile ketokonazol, eritromisin veya azitromisin eş
zamanlı kullanımı desloratadin ve 3-hidroksidesloratadin plazma konsantrasyonlarında artışa
neden olmuştur, ancak desloratadinin güvenlik profilinde klinik olarak anlamlı değişikliklere
neden olmamıştır.
Fluoksetin
Kontrollü klinik çalışmalarda desloratadin ile selektif serotonin geri alım inhibitörü (SSRI)
olan fluoksetinin eş zamanlı kullanımı desloratadin ve 3-hidroksidesloratadin plazma
konsantrasyonlarında artışa neden olmuştur, ancak desloratadinin güvenlik profilinde klinik
olarak anlamlı değişikliklere neden olmamıştır.
Simetidin
Kontrollü klinik çalışmalarda desloratadin ile selektif histamin H2-reseptör antagonisti olan
simetidin eş zamanlı kullanımı desloratadin ve 3-hidroksidesloratadin plazma
konsantrasyonlarında artışa neden olmuştur, ancak desloratadinin güvenlik profilinde klinik
olarak anlamlı değişikliklere neden olmamıştır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yürütülmemiştir.
4Pediyatrik popülasyon:
Pediyatrik popülasyona ilişkin herhangi bir etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik ve-veya embriyonel/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. bölüm
5.3). Gerekli olmadıkça kullanılmamalıdır.
Gebelik dönemi
Gebe kadınlarda desloratadin, psödoefedrin veya desloratadin ve psödoefedrin
kombinasyonunun değerlendirildiği yeterli ve iyi kontrollü çalışma mevcut değildir.
Laktasyon dönemi
Desloratadin ve psödoefedrin anne sütüne geçmektedir; bu nedenle emzirmenin durdurulup
durdurulmayacağına ya da tedaviden kaçınılıp kaçınılmayacağına ilişkin karar verilirken
emzirmenin çocuk açısından faydası ve tedavinin anne açısından faydası dikkate alınmalıdır.
Üreme yeteneği/Fertilite
Hayvan üreme çalışmaları her zaman ilacın insanlar üzerindeki etkisini yansıtmadığından
DELODAY PLUS dikkatli kullanılmalıdır.
4.7. Araç ve makine kullanımı üzerindeki etkiler
Araç kullanma becerisinin değerlendirildiği klinik araştırmalarda, desloratadin almakta olan
hastalarda herhangi bir bozukluk ortaya çıkmamıştır. Yine de, hastalara çok ender de olsa bazı
insanlarda uykululuk hali oluşabileceği ve bu durumun onların araç ve makine kullanma
becerilerini bozabileceği belirtilmelidir.
Psödoefedrinin araç ve makine kullanımı üzerine bilinen bir etkisi yoktur.
54.8. İstenmeyen etkiler
Klinik çalışmalar değişken şartlar altında yürütüldüğünden, klinik çalışmalarda gözlenen ilaç
yan etki oranı başka bir ilaç ile yapılan klinik çalışmalarda gözlenen yan etki oranı ile
doğrudan karşılaştırılamaz.
Mevsimsel alerjik riniti olan 1248 hastayı kapsayan 2 klinik çalışmadan alınan güvenlik
verileri aşağıda özetlenmiştir (414 hastaya 2 hafta boyunca günde 2 kez desloratadin ve
psödoefedrin verilmiştir). Çalışmada hastalar genellikle 18-65 yaş arası (ortalama yaş 35.8)
olup, %82’si Kafkas, %9’u Siyah, %6’sı İspanyol, %3’ü Asya ve diğer etnik kökenden olmak
üzere kadın cinsiyet ağırlıktadır (%64). Hastaların %3.6’sı yan etkiler nedeni ile tedaviyi
sonlandırmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Desloratadin/Psödoefedrin
Gastrointestinal hastalıkları
Yaygın: Ağız kuruluğu, bulantı
Genel bozukluklar ve uygulama bölgesine ilişkin hastalıklar
Yaygın: Halsizlik
Metabolizma ve beslenme hastalıkları
Yaygın: Anoreksi
Sinir sistemi hastalıkları
Yaygın: Baş ağrısı, uyku hali, baş dönmesi
Psikiyatrik hastalıklar
Yaygın: İnsomni
Solunum, göğüs bozuklukları ve mediastinal hastalıkları
Yaygın: Farenjit
6Desloratadin
Alerjik rinit ve kronik idiyopatik ürtiker terapötik aralığında yapılan klinik çalışmalarda, 5 mg
desloratadin günlük dozu kullanılmış; desloratadin tedavisi ile %3 olmak üzere plasebo
tedavisine göre daha yüksek oranda yan etki gözlenmiştir.
Gastrointestinal hastalıkları
Yaygın: Ağız kuruluğu, bulantı
Genel bozukluklar ve uygulama bölgesine ilişkin hastalıklar
Yaygın: Halsizlik
Sinir sistemi hastalıkları
Yaygın: Baş ağrısı, uyku hali, baş dönmesi
Psikiyatrik hastalıklar
Yaygın: İnsomni
Solunum, göğüs bozuklukları ve mediastinal hastalıkları
Yaygın: Farenjit
Psödoefedrin
Gastrointestinal hastalıkları
Yaygın: Ağız kuruluğu, bulantı
Genel bozukluklar ve uygulama bölgesine ilişkin hastalıklar
Yaygın: Halsizlik
Metabolizma ve beslenme hastalıkları
Yaygın: Anoreksi
Sinir sistemi hastalıkları
Yaygın: Baş ağrısı, uyku hali, baş dönmesi
Bilinmeyen: Posterior geri dönüşümlü ensefalopati sendromu (PRES) (bkz. Bölüm 4.4),
Geri dönüşümlü serebral vazokonstriksiyon sendromu (RCVS) (bkz. Bölüm4.4)
7Psikiyatrik hastalıklar
Yaygın: İnsomni
Solunum, göğüs bozuklukları ve mediastinal hastalıkları
Yaygın: Farenjit
Ayrıca anksiyete, huzursuzluk, titreme, taşikardi, kardiyak aritmiler, çarpıntı, hipertansiyon,
kusma, raş, halüsinasyon ve erkeklerde üriner retansiyon gözlenebileceği bildirilmiştir.
Pazarlama Sonrası Yan Etkiler
Pazarlama sonrası bildirilen kombinasyon tedavisine yönelik yan etkiler taşikardi,
palpitasyon, dispne, raş ve kaşıntı olarak bildirilmiştir.
Pazarlama sonrası sadece desloratadin tedavisine ilişkin yan etkiler baş ağrısı, uyku hali, baş
dönmesi, aşırı duyarlılık reaksiyonları (ürtiker, ödem ve anaflaksi) ve karaciğer enzimlerinde
yükselme ve çok nadiren olmakla birlikte hepatitis olarak bildirilmiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Doz aşımı durumunda absorbe edilmeyen ilacı uzaklaştırmak amacıyla standart önlemler
alınmalıdır. Semptomatik ve destekleyici tedavi önerilmektedir.
Desloratadin
Doz aşımı durumunda, absorbe edilmemiş etkin maddeyi uzaklaştıracak standart önlemler
alınmalıdır. Semptomatik ve destekleyici tedavi önerilir. 45 mg'a kadar (klinik dozun 9 katı)
desloratadin uygulanan çok dozlu bir klinik araştırmada, klinik yönden önemli herhangi bir
etki gözlenmemiştir. Desloratadin hemodiyaliz ile elimine edilmemekte ve periton diyalizi ile
elimine olup olmadığı bilinmemektedir.
8Psödoefedrin
Diğer sempatomimetik ajanlarda olduğu gibi aşırı doz semptomları baş dönmesi, baş ağrısı,
mide bulantısı, kusma, terleme, susuzluk, taşikardi, prekordiyal ağrı, kas zayıflığı ve
gerginliği, anksiyete, insomni, irritabilite, huzursuzluk, tremor, konvülsiyonlar, palpitasyon,
hipertansiyon ve idrar zorluğunu kapsamaktadır. Birçok hastada delüzyon ve
halüsinasyonlarla birlikte toksik psikoz gözlenebilmektedir. Bazı hastalarda kardiyak
aritmileri, dolaşım yetmezliği, koma ve solunum yetmezliği gözlenebilmektedir.
Konvülsiyonları kontrol edici ve solunum destekleyici ve koruyucu, kontrol edici önlemler
alınmalıdır. Endike olduğu taktirde mide lavajı uygulanmalıdır. Mesane katerizasyonu gerekli
olabilir. İstenirse, psödoefedrin itrahını hızlandırmak için asit diürezi veya diyaliz yapılabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sempatomimetikler
ATC kodu: R01BA
Etki mekanizması:
Desloratadin selektif periferik histamin H -reseptör antagonisti aktivite gösteren, sedasyon
1
yapmayan, uzun etkili bir histamin reseptör antagonistidir. Desloratadin, oral uygulamadan
sonra santral sinir sistemine geçişinin olmaması nedeniyle, periferik histamin H -
1
reseptörlerini selektif olarak bloke eder.
Desloratadin, yapılan in vitro çalışmalarda antialerjik özellikler göstermiştir. İnsan mast
hücreleri ve bazofillerden IL-4, IL-6, IL-8 ve IL-13 gibi proinflamatuar sitokinlerin salımının
inhibisyonu ve endotel hücreleri üzerinde adezyon molekülü P-selektin ekspresyonunun
inhibisyonu bu etkiler arasındadır. Bu gözlemlerin taşıdığı klinik önem, henüz doğrulanmayı
beklemektedir. Desloratadin oral liyofilizat, yürütülen iki ayrı tek dozlu araştırmada iyi tolere
edilmiş ve bu durum klinik laboratuar bulguları, fizik muayeneler, vital bulgular ve EKG
interval verileriyle belgelendirilmiştir. Ayrıca, desloratadin çok dozlu bir araştırmada iyi
tolere edilmiştir.
Psödoefedrin adrenerjik reseptörler üzerinde doğru ve dolaylı etkileri olan bir
sempatomimetik ilaçtır. Psödoefedrin alfa ve beta adrenerjik etkiye ve merkezi sinir sistemi
9üzerinde bazı uyarıcı etkilere sahiptir. Psödoefedrinin sempatomimetik etkisi nazal
tıkanıklığın rahatlamasını sağlayan vazokonstriksiyon etki oluşturur.
Klinik çalışmalar:
İnsan histamin deri kabarcık çalışmalarında, desloratadin 5 mg tek doz ve tekrarlı doz
uygulamalarını takiben 1 saat içinde antihistaminik etki gözlendiği ve bu etkinin 24 saat kadar
sürebileceği belirtilmiştir. 28 gün boyunca 5 mg desloratadin tedavisi sonrası histamin ile
indüklenen deride kabarcık taşifilaksisine ilişkin kanıt bulunmamaktadır. Histamin kabarcık
testinde klinik açıdan anlamlılık bilinmemektedir.
Desloratadin ve psödoefedrin kombinasyonu ile yapılan klinik çalışmalarda, tedavi
başlangıcında ve son doz alımından 1-3 saat sonra EKG kayıtları alınmıştır. Tedavi
başlangıcında ve sonunda alınan EKG’lerin çoğu normal sonuçlanmıştır. Desloratadin ve
psödoefedrin kombinasyon tedavisini takiben QTc aralığı da dahil olmak üzere hiçbir EKG
parametresinde klinik açıdan anlamlı değişiklikler gözlenmemiştir. Ventriküler hızdaki
artışlar; kombinasyon tedavisi grubunda 7.1 bpm, psödoefedrin grubunda 6.4 bpm ve
desloratadin grubunda ise 3.2 bpm gözlenmiştir. Normal erkek ve kadın gönüllülere 10 gün
boyunca tek doz halinde 45 mg desloratadin uygulanmıştır ve tüm EKG’ler kardiyoloji
uzmanları tarafından manual olarak okunmuştur (kör tasarımlı). Desloratadin tedavisi alan
hastalarda maksimum kalp hızı ortalama artışı plaseboya oranla 9.2 bpm olmuştur. Kalp hızı
için QT aralığı (QTc) Bazzett’ ve Fridericia yöntemi ile doğrulanmıştır. Plasebo ile
karşılaştırıldığında, sesloratadin kullanan hastalarda Bazett yöntemine göre 8.1 msn,
Fridericia yöntemine göre 0.4 msn’lik ortalama artış gözlenmiştir. Klinik açıdan anlamlı yan
etkiler bildirilmemiştir.
5.2. Farmakokinetik özellikler
Genel özellikler
Desloratadin
Emilim: Desloratadin uygulamasından sonra, plazmadaki ilaç konsantrasyonu 30 dakika
içinde saptanabilir düzeye gelir. Desloratadinin emilimi iyidir ve maksimum plazma
konsantrasyona yaklaşık 3 saat sonra ulaşılır. Desloratadinin terminal faz yarılanma ömrü
yaklaşık 27 saattir. Desloratadinin birikim derecesi, yarılanma ömrü (yaklaşık 27 saat) ve
günde tek doz uygulama sıklığı ile uyumludur. Desloratadinin biyoyararlanımı 5 ile 20 mg
aralığında doz ile orantılıdır. Yiyecekler desloratadin oral liyofilizatın EAA ve C
maks
10değerlerini etkilemez; ancak yiyecekler desloratadinin T değerini 2.5’ten 4 saate, 3-OH-
maks
desloratadinin T değerini ise 4’ten 6 saate uzatır. Ayrı bir çalışmada, greyfurt suyunun
maks
desloratadinin dispozisyonu üzerinde bir etkisi bulunmamıştır. İçme suyunun desloratadinin
biyoyararlanımı üzerinde etkisi yoktur.
Dağılım: Desloratadin plazma proteinlerine orta derecede (%82–%87) bağlanır. 14 gün
süreyle günde tek doz (5 mg ile 20 mg) desloratadin uygulamasını takiben, klinik olarak önem
taşıyan herhangi bir ilaç birikim belirtisi bulunmamıştır.
Biyotransformasyon: Desloratadin metabolizması karaciğerde gerçekleşir. Desloratadin
metabolizmasından sorumlu enzim henüz tanımlanmamış olduğundan diğer ilaçlarla
olabilecek bazı etkileşimler tamamen göz ardı edilememektedir. Desloratadin CYP3A4’ü in-
vivo ortamda inhibe etmez ve in vitro çalışmalar bu tıbbi ürünün CYP2D6’yı inhibe
etmediğini ayrıca P-glikoproteinin substratı veya inhibitörü olmadığını göstermiştir. Sağlıklı
erişkin olgularda tablet formülasyonuyla yürütülen bir çok-dozlu farmakokinetik çalışmada,
dört olgunun desloratadini yavaş metabolize ettiği bulunmuştur. Bu olgularda 7. saat
civarındaki C konsantrasyonu yaklaşık 3 kat daha yüksektir ve terminal fazdaki yarılanma
maks
ömrü 89 saat civarındadır. Bir farmakolojik ve klinik araştırmalar serisinde, olguların
%6’sında desloratadinin plazma konsantrasyonları daha yüksek bulunmuştur. Bu yavaş
metabolize edici fenotipin prevalansı erişkin (%6) ve 2–11 yaş arası pediyatrik (%6) olgularda
karsılaştırılabilir nitelikte ve siyahlarda (erişkinler %18, pediyatrik olgular %16) beyazlara
(erişkinler %2, pediyatrik olgular %3) kıyasla daha yüksektir; ancak bu olgulardaki güvenlilik
profili, genel popülasyondakinden farklı değildir.
Eliminasyon: Desloratadinin ortalama eliminasyon yarılanma ömrü 27 saat olarak
hesaplanmıştır. 5–20 mg arasında değişen tek oral dozları izleyen C ve EAA değerleri,
maks
dozla orantılı olarak artmıştır. 14 günlük kullanım sonrası birikim derecesi, eliminasyon
yarılanma ömrüyle ve pozolojiyle bağdaşmıştır. İnsanlardaki bir kütle denge çalışması, 14C-
desloratadin dozunun yaklaşık %87’sinin metabolitler seklinde ve eşit miktarlarda olmak
üzere dışkıyla ve idrarla vücuttan uzaklaştırıldığını göstermiştir. Plazmadaki 3-
hidroksidesloratadin analizi, bu metabolitin T ve eliminasyon yarılanma ömrü
maks
değerlerinin, desloradatine ait değerlere benzediğini göstermiştir.
Doğrusallık/Doğrusal Olmayan Durum: Desloratadin önerilen doz aralığında doğrusal
farmakokinetik gösterir. Herhangi bir birikim olmaz.
11Psödoefedrin
Emilim: Psödoefedrin gastrointestinal yoldan hızlı ve tam olarak emilir. Erkeklerde 180 mg
oral doz uygulamasını takiben yaklaşık 2 saat sonra tepe plazma konsantrasyonu 500-900
ng/ml olarak belirlenmiştir.
Dağılım: Psödoefedrin vücutta hızlı bir şekilde dağılır; dağılım hacmi 2-3 L/kg’dır.
Biyotransformasyon: Psödoefedrinmonoamin oksidazlar ile metabolizasyona dirençlidir.
Psödoefedrin, karaciğerde N-demetilasyon yoluyla aktif bir metabolit olan norpsödoefedrine
kısmen metabolize olur.
Eliminasyon: Psödoefedrin yüksek oranda idrar yolu ile elimine edilmektedir. Eliminasyon
yarılanma ömrü 5-8 saat olmakla birlikte pH’a bağlıdır.
Doğrusallık/Doğrusal Olmayan Durum: Psödoefedrin 1.0-800 ng/ml konsantrasyon aralığında
doğrusal farmakokinetik göstermiştir.
Hastalardaki karakteristik özellikler
Yaş:
Çoklu doz desloratadin uygulamasını takiben, gençlere (< 60 yaş) göre yaşlılarda C ve
maks
EAA değeri %20 daha yüksek gözlenmiştir. Total vücut klerensi her iki grupta aynıdır.
Yaşlılarda (≥65 yaş) desloratadin ortalama plazma yarılanma ömrü 33.7 saattir. Gençlerle
karşılaştırıldığında yaşlılarda 3-hidroksidesloratadin farmakokinetik profili değişmemiştir.
Yaşla ilişkili bu farklılıklar klinik olarak anlamlı değildir ve yaşlılarda doz ayarlamasına
gerek yoktur.
Yaşlı hastalarda 60 mg psödoefedrin+8 mg akrivastin uygulanmasını takiben psödoefedrin
için görülen t sağlıklı gönüllülerdekinin 1.4 katı olmuştur. Görünen total vücut klerensi
1/2
(Cl/F) sağlıklı gönüllülerdeki değerin 0.8 katı olmuştur ve görünen dağılım hacmi (V /F)
d
değişmemiştir.
12Cinsiyet:
Desloratadin ile 14 gün boyunca tedavi edilen kadınlar erkeklerle karşılaştırıldığında
kadınların %10 ve %3 oranında daha yüksek desloratadin C ve EAA değerlerine sahip
maks
olduğu bulunmuştur. 3-hidroksidesloratadin C ve EAA değerleri de kadınlarda erkeklere
maks
oranla sırasıyla %45 ve %48 oranında daha yüksektir. Ancak, bu belirgin farklılıklar klinik
olarak anlamlı değildir ve doz ayarlamasına gerek duyulmamaktadır.
Cinsiyete yönelik psödoefedrin farmakokinetik verileri mevcut değildir.
Irk:
14 günlük desloratadin tedavisini takiben desloratadin C ve EAA değerleri beyaz ırka
maks
mensup kişilerle karşılaştırıldığında siyahlarda sırasıyla %18 ve %32 daha yüksek
gözlenmiştir. Beyazlarla karşılaştırıldığında, siyahlarda 3-hidroksidesloratadin C ve EAA
maks
değerlerinde düşüş gözlenmiştir. Bu farklılıklar klinik olarak anlamlı değildir ve doz
ayarlamasına gerek duyulmamaktadır.
Irka yönelik psödoefedrin farmakokinetik verileri mevcut değildir.
Böbrek/Karaciğer yetmezliği:
Hafif, orta ve şiddetli böbrek yetmezliği olan hastalarda ve hemodiyalize bağlı olan hastalarda
tek doz 7.5 mg desloratadin oral alımını takiben farmakokinetik değerlendirme yapılmıştır.
Hafif ve orta şiddetli böbrek yetmezliği olan hastalarda ortalama C ve EAA değerleri
maks
sırasıyla yaklaşık olarak 1.2 ve 1.9 kat artmıştır. Şiddetli böbrek yetmezliği veya
hemodiyalize bağlı olan hastalarda C ve EAA değerleri sırasıyla yaklaşık olarak 1.7 ve 2.5
maks
kat artmıştır. Desloratadin ve 3-hidroksidesloratadin hemodiyaliz ile çok az miktarda
atılmaktadır; plazma proteinlerine bağlanma oranları böbrek yetmezliğinden
etkilenmemektedir.
Hafif, orta ve şiddetli karaciğer yetmezliği olan hastalarda ve karaciğer fonksiyonları normal
olan olgularda tek doz desloratadin oral alımını takiben hepatik yetmezliği olan hastalarda
EAA değeri yaklaşık olarak 2.4 kat artmıştır. Desloratadin oral klerensi hafif, orta ve şiddetli
karaciğer yetmezliği olan hastalarda %37, %36 ve %28 gözlenmiştir. Hepatik yetmezliği olan
hastalarda desloratadin ortalama eliminasyon ömründe artış gözlenmiştir.
13Çocuklarda ve adolesanlarda:
Desloratadinin 2-5 veya 6-11 yaşındaki çocuklardaki farmakokinetik profilinin ergen (≥12
yaş) ve yetişkinlerde (19-70 yaş) gözlenen farmakokinetik profiline benzer olduğu
belirtilmiştir. 112 sağlıklı yetişkin gönüllüyle yapılan geniş ölçekli, açık etiketli çalışmada 5
mg desloratadinin çoklu doz farmakokinetiği üzerine yaşın önemli etkisinin olmadığı
gösterilmiştir.
5.3. Klinik öncesi veriler
Farelerde 2 yıllık diyetsel bir çalışmada, erkek ve dişilere 16 mg/kg/gün ve 32 mg/kg/gün
desloratadin verilmiştir ve tümör insidansında anlamlı artış görülmemiştir. Desloratadinle
gerçekleştirilen genotoksik çalışmalarda, ters mutasyon testinde (Salmonella/E.coli memeli
mikrozom bakteriyel mutajenite testi) veya kromozomal aberasyonla gerçekleştirilen 2
çalışmada genotoksik potansiyel kanıtı bulunmamıştır (insan periferal kan lenfosit klastojenite
denemesi ve fare kemik iliği mikronükleus çalışması). Desloratadinin farelerde 24 mg/kg/gün
doza kadar dişi fertilitesi üzerine etkisi olmamıştır (tahmini desloratadin ve desloratadin
metaboliti maruziyeti insanlarda günlük olarak önerilen dozu ile gözlenen EAA değerinin
yaklaşık 130 katı). Desloratadin 3 mg/kg/gün oral dozda ratlarda fertilite üzerine etki
yapmamıştır (tahmini desloratadin ve desloratadin metaboliti maruziyeti insanlar için önerilen
günlük oral doz ile gözlenen EAA değerinin yaklaşık 8 katıdır). Desloratadinin 48 mg/kg/gün
doza kadar sıçanlarda (tahmini desloratadin ve desloratadin metabolitleri maruziyeti insanlar
için önerilen günlük oral doz ile gözlenen EAA değerinin 210 katı) ve 60 mg/kg/gün (tahmini
desloratadin maruziyeti insanlar için önerilen günlük oral dozda insanlardaki EAA değerinin
230 katı) doza kadar tavşanlarda teratojenik olmadığı belirtilmiştir.
Desloratadin loratadinin primer aktif metabolitidir. Desloratadin ve loratadin ile yürütülen
klinik öncesi çalışmalarda, desloratadin temasıyla kıyaslanabilir düzeylerdeki desloratadin ve
loratadinin toksisite profilleri arasında kalitatif ya da kantitatif farklılıklar bulunmadığı ortaya
konulmuştur. Desloratadin ile elde edilen klinik dışı veriler, güvenlilik farmakolojisi, tekrarlı
doz toksisitesi, genotoksisite ve üreme toksisitesine yönelik konvansiyonel çalışmalar
temelinde, insanlar için özel bir tehlikeye işaret etmemektedir. Ağızda dağılan tablet ile
yürütülen klinik öncesi ve klinik irritasyon çalışmalarının toplu analizinde, bu formülasyonun
klinik kullanımda lokal irritasyon riski taşımadığı saptanmıştır. Desloratadin ve loratadin ile
yürütülen çalışmalarda karsinojenik potansiyelin bulunmadığı gösterilmiştir.
Sıçanlarla gerçekleştirilen bir çalışmada dişi sıçanlara insanlar için önerilen günlük dozun 7
katı, erkek sıçanlara insanlar için önerilen günlük dozun 35 katı sistemik psedoefedrin
14uygulanmış ve fertilitede negatif etki oluşturmamakla birlikte, fetal morfolojik gelişmeyi ve
sağkalımı etkilememiştir. Sıçanlara ve tavşanlara sırasıyla insanlar için önerilen günlük dozun
50 katı ve 35 katı sistemik psedoefedrin uygulaması teratojenik etki oluşturmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidrojen karbonat
Sitrik asit
Mannitol
Povidon
Maltitol (E965)
Polietilen Glikol
Sukraloz
Böğürtlen aroması
6.2. Geçimsizlikler
Yoktur.
6.3. Raf ömrü
24 ay.
6.4. Saklamaya yönelik tedbirler
25°C’nin altındaki oda sıcaklığında ve kuru yerde saklayınız.
6.5. Ambalajın niteliği ve içeriği
10 ve 20 efervesan tablet plastik tüp, silikajelli kapak ambalaj ve karton kutuda kullanma
talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
157. RUHSAT SAHİBİ
Celtis İlaç San. ve Tic. A.Ş.
Esenler / İSTANBUL
Tel : 0850 201 23 23
Faks : 0212 481 61 11
e-mail : info@celtisilac.com.tr
8. RUHSAT NUMARASI
240/80
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.02.2012
Ruhsat yenileme tarihi: 06.02.2020
10. KÜB’ÜN YENİLENME TARİHİ
16