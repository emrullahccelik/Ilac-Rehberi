1  KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI 
VANKOCENT 500 mg IV İnfüzyonluk ve Oral Çözelti Hazırlamak İçin Liyofilize Toz  
Steril 
 
2. KALİTATİF VE KANTİTATİF  BİLEŞİM  
Etkin madde:  
Her bir flakon;  
500 mg vankomisine eşdeğer 512,58 mg vankomis in hidroklorür içerir . 
 
Yardımcı madde(ler):  
Yardımcı maddeler için 6.1’e bkz . 
 
3. FARMASÖTİK  FORM  
İnfüzyon için liyofilize toz içeren flakon  
Beyaz ya da beyaza yakın  liyofilize kek  
 
4. KLİNİK  ÖZELLİKLER  
4.1 Terapötik  endikasyonlar  
İntravenöz uygulama  
VANKOCENT tüm yaş gruplarında aşağıdaki enfeksiyonların tedavisinde endikedir  (bkz. 
Bölüm 4.2, 4.4 ve 5.1) : 
- Komplike deri ve yumuşak doku enfeksiyonları  
- Kemik ve eklem  enfeksiyonları  
- Toplum kaynaklı  pnömoni  
- Ventilatörle  ilişkili pnömoniler de dahil hastane kaynaklı  pnömoniler  
- İnfektif  endokardit  
- Akut  bakteriyel men enjit 
- Yukarıdakilerden herhangi biriyle ilişkili olarak ortaya çıkan veya bunlarla ilişkili 
olabileceği şüphelenilen bakteriyemi  
Ayrıca tüm yaş gruplarında, ciddi cerrahi operasyonlarda bakteriyel endokardit gelişme riskinin 
yüksek olduğu hastalarda, perioperatif antibakteriyel profilakside endikedir . 
 
Oral uygulama : 
VANKOCENT tüm yaş gruplarında Clostridium difficile  enfeksiyonlarında tedavisinde 
endikedir  (bkz. Bölüm 4.2, 4.4 ve 5.1) . 
 
İntraperitoneal uygulama:  
VAN KOCENT , tüm yaş gruplarında periton diyalizi ile ilişkili peritonitin tedavisinde endikedir 
(bkz. Bölüm 4.2, 4.4 ve 5.1).  
 Antibakteriyel ajanların uygun kullanımıyla ilgili resmi kılavuzlar göz önünde bulundurulmalıdır.  
  2  4.2 Pozoloji ve uygulama şekli  
Pozoloji  /uygulama sıklığı ve süresi  
Uygun olduğunda diğer antibakteriyel ajanlarla kombinasyonları şeklinde kullanılabilir. 
 
İntravenöz uygulama  
Başlangıç dozu toplam vücut ağırlığı baz alınarak seçilmelidir. Hedef terapötik 
konsantrasyonlara ulaşmak için bir sonraki doz ayarlaması serum konsantrasyon değeri baz 
alınarak yapılmalıdır. Sonraki dozlar ve uygulama aralığı için böbrek fonksiyonu dikkate 
alınmalıdır.  
 
12 yaş ve üstü hastalar:  
Önerilen doz vücut ağırlığına göre her 8 – 12 saatte bir 15 – 20 mg/kg şeklindedir. Günlük doz 2 g’ı aşmamalıdır.  
 Durumu ciddi olan hastalarda hedeflenen serum vankomisin konsantrasyonuna hızlı bir şekilde 
ulaşılmasını kolaylaştırmak için 25 -30 mg/kg vücut ağırlığı olan bir yükleme dozu 
kullanılabilir.  
 
İnfantlar ve 1 ay ile 12 yaş arasındaki çocuklarda:  
Önerilen doz vücut ağırlığına göre 6 saatte bir 10 – 15 mg/kg şeklindedir  (bkz. Bölüm 4.4). 
 
Term yenidoğanlarda (doğumdan 27 gün sonrasına kadar olan dönem) ve preterm  
yenidoğanlarda (doğum  tarihinden beklenen doğum tarihi +27 güne kadar olan dönem):  
Yenidoğanlar için dozaj rejiminin oluşturulması için, yeni doğanların yönetiminde deneyimli 
bir hekimin tavsiyesi alınmalıdır. Yenidoğanda vankomisin dozlamanın olası bir yolu, 
aşağıdaki tabloda gösterilmiştir  (bkz. Bölüm 4.4) : 
PMY Doz Uygulama sıklığı  
<29 hafta  15 mg/kg  24 saat 
29-35 hafta  15 mg/kg  12 saat 
>35 hafta  15 mg/kg  8 saat 
PMY: Post -menstrüel yaş [son adet tarihinin başlangıç günü ile doğum arasındaki dönem (gestasyonel 
yaş) artı doğumdan sonra geçen dönem (post -natal yaş)] 
 
Tüm yaş gruplarında perioperatif bakteriyel endokardit profilaksisi:  
Önerilen doz, anestezi indüksiyonundan önce 15 mg / kg başlangıç dozudur. Ameliyat süresine bağlı olarak, ikinci bir vankomisin dozu gerekebilir.  
 
Tedavi süresi  
Önerilen tedavi süresi aşağıdaki tabloda gösterilmiştir. Her durumda, tedavi süresi, enfeksiyonun tipi ve şiddetine ve bireysel klinik cevaba göre ayarlanmalıdır.  
 
 
   3  Endikasyon  Tedavi Süresi  
Komplike cilt ve yumuşak doku enfeksiyonları  
              -  Nekro tizan olmayan 
                -  Nekro tizan   
7 ile 14 gün 
4 ile 6 hafta*  
Kemik ve eklem enfeksiyonları  4 ile 6 hafta**  
Toplum kökenli pnömoni  7 ile 14 gün  
Hastane kaynaklı pnömoni, ventilatörle ilişkili  pnömoni de dahil  7 ile 14 gün  
İnfektif endokardit  4 ile 6 hafta***  
Akut bakteriyel menenjit  10 ile 21 gün  
* Hastaya daha fazla debridman gerekmediği, hastanın klinik olarak iyileşme gösterdiği ve 48 -72 saat 
aralığında ateş olmadığı durumlarda devam edilir.  
** Prostetik eklem enfeksiyonları için daha uzun oral supresyon tedavisi düşünülmelidir.  
*** Gerekli olan kombine tedavi ve süreç valf tipine ve organizmaya bağlıdır.  
 
Özel popülasyonlara ilişkin ek bilgiler  
Geriyatrik popülasyon  
Böbrek fonksiyonlarında yaşa bağlı azalmaya bağlı olarak daha düşük idame dozları  gerekebilir.  
 
Böbrek yetmezliği  
Böbrek yetmezliği olan erişkin ve pediatrik hastalarda, başlangıç dozunun ardından planlı bir 
doz rejiminden ziyade serum vankomisin düzeyleri göz önünde bulundurulmalıdır. Özellikle 
ağır böbrek yetmezliği olan hastalarda veya renal replasman tedavisi (RRT) uygulanan 
hastalarda vankomisin seviyesini etkileyebilecek çeşitli faktörler olabileceğinden dikkat edilmelidir.  
 Hafif veya orta şiddetli böbrek yetmezliği olan hastalarda başlangıç dozu azaltılmamalıdır. Ağır 
böbrek yetmezliği olan hastalarda, daha düşük günlük dozları uygulamaktan ziyade uygulama aralığını uzatmak tercih edilir.  
 Vankomisin klerensini azaltabilecek ve / veya istenmeyen etkilerini artırabilecek tıbbi ürünlerin eşzamanlı uygulanmasına uygun bir şekilde dikkat edilmelidir  (bkz. Bölüm 4.4) . 
 
Vankomisin aralıklı hemodiyaliz ile zayıf şekilde diyaliz edilebilir. Bununla birlikte, yüksek 
akımlı membranların kullanımı ve sürekli RRT, vankomisin klerensini arttırır ve genellikle 
replasman dozunu gerektirir (genellikle aralıklı hemodiyaliz durumunda hemodiyal iz 
seansından sonra).  
 
Yetişkinler  
Yetişkin hastalarda doz ayarlamaları, aşağıdaki formülle belirlenen glomerüler filtrasyon hızına  
(eGFR) dayanabilir.  
 
Erkekler: [Ağırlık (kg) x 140 – yaş (yıl)] / 72 x serum kreatinin (mg/dl) 
Kadınlar: 0,85 x yukarıdaki formül ile hesaplanan değer  
Yetişkin hastalar için olağan başlangıç dozu, 20 ila 49 m L/dk arasında kreatinin klerensi olan 
hastalarda 24 saatte bir uygulanabilen 15 ila 20 mg/kg'dır. Ağır böbrek yetmezliği olan 
(kreatinin klerensi 20 m L/dk’nın  altında) veya renal replasman tedavisi altındaki  hastalarda, 4  uygun zamanlama ve birbirini takip eden dozların miktarı büyük ölçüde RRT'nin modalitesine 
bağlıdır ve serum vankomisin dip düzeylerine ve rezidüel renal fonksiyonuna dayandırılmalıdır  
(bkz. Bölüm 4.4) . Klinik duruma bağlı olarak, vankomisin düzeylerinin sonuçlarını beklerken 
bir sonraki dozun verilmemesine dikkat edilmelidir.  Böbrek yetmezliği olan kritik hastalarda, başlangıç yükleme dozu (25 ila 30 mg/kg) azaltılmamalıdır.  
 
Pediatrik Popülasyon  
1 yaş ve üzeri pediatrik hastalarda doz ayarlaması, revize Schwartz formülü ile hesaplanmı ş 
glomerüler filtrasyon hızına  (eGFR) bağlı olmalıdır.  
eGFR  (mL/dk/1,73m
2) = (boy cm x 0,413) / serum kreatinin (mg/dL ) 
eGFR  (mL/dk/1,73m2) = (boy cm x 36,2) / serum kreatinin ( µmol/L ) 
 
1 yaş altı bebekler ve yenidoğanlar için, revize Schwartz formülü uygulanamayacağından, uzman 
tavsiyesi alınmalıdır.  
 
Pediyatrik popülasyon için yetişkin hastalarla aynı prensipleri takip eden, oryantasyon dozaj 
önerileri aşağıdaki tabloda verilmiştir: 
GFR (m L/dk/1,73m2) İ.V. doz  Sıklık  
50-30 15 mg/kg  12 saatte bir  
29-10 15 mg/kg  24 saatte bir  
<10  
10-15 mg/kg  
Seviyelere bağlı olarak tekrar  doz* Aralıklı hemodiyaliz  
Periton diyaliz i 
Sürekli renal replasman tedavi si 15 mg/kg  Seviyelere  bağlı olarak tekrar  doz* 
*Uygun zamanlama ve sonraki dozların miktarı büyük oranda RRT'nin modalitesine bağlıdır ve 
dozlamadan önce ve rezidüel böbrek fonksiyonunda elde edilen serum vankomisin seviyelerine 
dayanmalıdır. Klinik duruma bağlı  olarak, vankomisin düzeylerinin sonuçlarını  beklerken bir sonraki  
dozun verilmemesine  dikkat  edilmelidir.  
 
Karaciğer yetmezliği  
Karaciğer yetmezliği olan hastalarda doz ayarlaması gerekli değildir.  
 
Hamilelik  
Gebe kadınlarda terapötik serum konsantrasyonları na ulaşabilmek  için önemli ölçüde art mış 
dozlar gerekebilir  (bkz. Bölüm 4.6) . 
 Obez hastalar  
Obez hastalarda başlangıç dozu, obez olmayan hastalardaki gibi toplam vücut ağırlığına göre bireysel olar ak belirlenmelidir.  
  
   5  İntraperitoneal uygulama  
Periton diyalizi ile ilişkili peritonit  
 
Yetişkinler  
Aralıklı tedavi: Önerilen doz, uzun bekleme süresinde her 5- 7 günde bir 15- 30 mg/kg’dır.  
 
Sürekli infüzyon: 30 mg/kg yükleme dozunu takiben, tüm değişim işlemlerinde solüsyon torbası  başına 1,5 mg/kg dozunda idame.  
 Pediatrik Popülasyon  
Aralıklı tedavi: Uzun bekleme süresinde 30 mg/kg’lık başlangıç dozunu takiben, uzun bekleme 
süresi esnasında her 3 -5 günde bir 15 mg/kg’dır. [İkinci doz başlangıç dozundan sonraki 2.- 4. 
günde zamana dayalı olarak ulaşılan kan seviyesine göre belirlenmelidir (bkz. Bölüm 4.4)] . 
 
Sürekli infüzyon: Litre diyalizat başına 1000 mg/L yükleme dozunu takiben tüm değişim 
işlemlerinde 25 mg/L (3- 6 saatlik yükleme dozundan sonra).  
 
Otomatize periton diyalizi (APD) yapılan hastalar için ilave dozlara ihtiyaç olabilir. Bunun 
nedeni, vankomisin intraperitoneal olarak aralıklı olarak verildiğinde, APD’deki hızlı değişimlerin terapötik seviyelere ulaşmasında yeterli zamanı sağlayamamasıdır.  
 
Oral Uygulama  
12 yaş ve üzeri hastalarda Clostridium difficile enfeksiyonu tedavisi (CDI):  
Önerilen  vankomisin dozu, ciddi olmayan ilk CDI atağı için 10 gün boyunca her 6 saatte 125 
mg’dır. Ciddi  veya komplike hastalık durumunda, bu doz 10 gün için her 6 saatte bir 500 mg’a 
kadar arttırılabilir. Maksimum günlük doz, 2 g’ı geçmemelidir.  
 
Çoklu rekürrensleri  olan hastalarda,  CDI atağı  durumunda  vankomisin ile tedavi  10 gün 
boyunca  günde  dört kez 125 mg, bunu takiben  ya dozu azaltarak,  örneğin, günde  125 mg 
olana  kadar  kademeli olarak azaltılması veya puls rejimine göre, örneğin, en az 3 hafta boyunca 
her 2- 3 günde bir 125- 500 mg/gün olarak düşünülebilir. 
 Yenidoğanlar , infantlar  ve 12 yaşından küçük çocuklar  
Tavsiye edilen vankomisin dozu, 10 gün için her 6 saatte bir oral olarak 10 mg/kg’dır. Maksimum günlük doz, 2 g’ı geçmemelidir.  
 
Vankomisin ile tedavi süresi, bireysel hastaların klinik seyrine göre ayarlanması gerekebilir. 
Antibiyotik kullanımının CDI’ya sebep olduğu şüphesi var ise antibiyotik kesilmelidir. Yeterli 
miktarda sıvı ve elektrolitin değiştirilmesi sağlanmalıdır.  
 
Vankomisin serum konsantrasyonlarının monitorizasyonu 
Terapötik ilaç düzeyi monitorizasyonu sıklığı klinik duruma ve tedaviye yanıt temel alınarak 
kişiselleştirilmelidir. Bazı hemodinamik olarak stabil olmayan hastalarda günlük örnekleme gerekirken, tedaviye yanıt gösteren stabil hastalarda haftada en az bir kez yapılır. Normal böbrek fonksiyonu olan hastalar, vankomisin serum konsantrasyonu bir sonraki dozdan hemen 
önce tedavinin ikinci gününde  monitorize edilmelidir . 6  Aralıklı hemodiyaliz hastalar ında, vankomisin  düzeyleri genellikle hemodiyaliz seansı 
başlamadan önce elde edilmelidir.  
 
Oral uygulamadan sonra inflamatuar bağırsak bozuklukları olan hastalarda vankomisin serum 
konsantrasyonları monitorize edilmelidir  (bkz. Bölüm 4.4) . 
 
Vankomisinin t erapötik kan çukur  (minimum) seviyeleri enfeksiyon bölgesine ve patojenin  
duyarlılığına bağlı olarak normalde 10- 20 mg/L olmalıdır. 
 15-20 mg/L çukur  değerleri genellikle klinik laboratuvarlar tarafından MIC (minimum inhibitör 
konsantrasyon) ≥1 mg/L olan duyarlı  olarak sınıflandırılmış patojenleri daha iyi kapsamak için 
önerilir . 
 
Model bazlı yöntemler, bireysel doz gereksinimlerinin tahmininde yeterli AUC'ye ulaşmak için yararlı olabilir. Model -bazlı yaklaşım hem kişiselleştirilmiş doz başlangıcını hesaplamada , hem 
de terapötik ilaç düzeyi monitorizasyonu sonuçlarına göre doz ayarlamasında kullanılabilir  
(bkz. Bölüm 5.1) . 
 Uygulama yöntemi  
İntravenöz uygulama  
İntravenöz vankomisin genellikle aralıklı infüzyon olarak uygulanır ve intravenöz yol için bu bölümde sunulan doz önerileri  bu tip bir uygulamaya karşılık gelir.  
 
Yeterince sulandırılmış  vankomisin (her 500 mg için en az 100 m L ya da her 1000 mg için en 
az 200 m L), sadece en az bir saatlik bir süre boyunca veya maksimum 10 mg / dakikalık (hangisi 
daha uzunsa) bir hızda yavaş intravenöz infüzyon olarak (enjeksiyonluk su ile rekonstitüe edilen 
ürün, %0,9 sodyum klorür çözeltisi veya %5 dekstroz çözeltisi ile seyreltildiğinde) uygulanmalıdır. 
Sıvı alımı sınırlı olan hastalar, infüzyon ile ilişkili istenmeyen etkilerin yüksek 
konsantrasyonlarda artma riskine rağmen 500 mg/50 m L ya da 1000 mg/100 m L çözeltileri 
alabilir.  
Sürekli vankomisin infüzyonu, vankomisin klerensi stabil olmayan hastalarda düşünülebilir.  
Çözeltinin hazırlanmasına ilişkin bilgi için Bölüm 6.6'ya bakınız.  
 
İntraperitoneal uygulama  
 
İntraperitoneal antibiyotikler diyalizata steril teknikler kullanılarak eklenmelidir.  
 
Oral Uygulama  
Parenteral uygulama için flakon içerikleri kullanılabilir. 
Her bir doz 30 m L suda rekonstitüe  edilebilir ve hastaya içmesi için verilebileceği gibi 
nazogastrik tüp ile de uygulanabilir. 
 
  7  Yaygın tatlandırıcı şuruplar uygulama sırasında tadı iyileştirmek için çözeltiye eklenebilir.  
Ürünün uygulanmadan önce sulandırılması ve seyreltilmesine ilişkin talimatlar için Bölüm 6.6'ya 
bakınız. 
 
4.3 Kontrendikasyonlar  
VANKOCENT , vankomisine duyarlılığı olduğu bilinen hastalarda kontrendikedir  (bkz. Bölüm 
4.4).  
 Vankomisin, uygulama yerindeki nekroz riski nedeniyle intramüsküler olarak 
uygulanmamalıdır. 
 
4.4 Özel kullanım uyarıları ve  önlemleri  
Aşırı duyarlılık reaksiyonları:  
Ciddi ve nadiren ölümcül aşırı duyarlılık reaksiyonları olasıdır (bkz. Bölüm 4.3 ve 4.8). Aşırı 
duyarlılık reaksiyonları durumunda vankomisin tedavisi derhal durdurulmalı ve gerekli acil 
durum önlemleri başlatılmalıdır.  
 
Uzun süreli periyotlarda veya eş zamanlı olarak nötropeni veya agranülositoza neden olabilen diğer ilaçlarla birlikte vankomisin alan hastalarda lökosit sayısı düzenli aralıklarla izlenmelidir. 
Vankomisin alan tüm hastalarda, periyodik olarak hematolojik t etkikler, idrar analizi, karaciğer 
ve böbrek fonksiyon testleri yapılmalıdır. 
 Vankomisin, çapraz aşırı duyarlılık nedeni ile teikoplanine alerjisi olan hastalarda, ölümcül anaflaktik şok da dahil olmak üzere reaksiyonlar oluşabileceğinden dikkatle kullanılmalıdır.  
 
Antibakteriyel etki spektrumu 
Vankomisin Gram -pozitif organizmalarla sınırlı bir antibakteriyel etki spektrumuna sahiptir. 
Patojenin duyarlı olduğu bilinmiyorsa veya belgelenmemişse ve patojenin vankomisinle 
tedavisinin uygun olacağına dair ciddi bir kanıt yoksa bazı tip enfeksiyonları n tedavisinde tek 
ajan olarak kullanılması uygun değildir. 
 Bakteriyel aktivite spektrumu, güvenlilik profili ve standart antibakteriyel tedaviye uygunluğu  
vankomisinin akılcı kullanımında her bir hasta için göz önünde bulundurulmalıdır. 
 
Ototoksisite:  
Aşırı intravenöz doz alıp önceden işitme kaybı görülen hastalarda ya da aminoglikozidler gibi 
başka bir ototoksik etkin madde ile eşzamanlı olarak kullanımında geçici ya da kalıcı olabilen ototoksisite rapor edilmiştir  (bkz. Bölüm 4.8) . Daha önce işitme kaybı olan hastalarda 
vankomisin kullanımından kaçınılmalıdır. İşitme kaybından önce tinnitus  meydana gelebilir. 
Diğer antibiyotiklerle yapılan çalışmalar tedavi kesilmesine rağmen sağırlığın ilerleyici 
olabileceğini düşündürmektedir. Ototoksisite riskini azaltmak için periyodik olarak kan 
düzeylerinin belirlenmesi ve işitme fonksiyonlarının test edilmesi önerilmektedir . 
 
Özellikle yaşlılar işitme ile ilgili hasara duyarlıdır. Yaşlılarda, tedavi süresince ve sonrasında 
vestibuler ve işitsel fonksiyonlar izlenmelidir. Eş zamanlı olarak veya art arda diğer ototoksik 
maddelerin kullanımından kaçınılmalıdır.  8   
İnfüzyon ile ilişkili reaksiyonlar:  
Hızlı bolus uygulama (örn. birkaç dakika içinde), aşırı hipotansiyona (şok ve nadiren kardiyak 
arrest dahil), histamin benzeri yanıt  ve makulopapüler  veya eritamatöz döküntü (‘red man 
sendromu’ ya da ‘red neck sendromu’) ile ilişkili olabilir. Hızlı enjeksiyon ile ilişkili 
reaksiyonlardan kaçınmak için, vankomisin 10 mg/dk’dan daha hızlı ve 60 dakikadan daha az 
olmayacak şekilde, yavaşça seyreltilmiş çözelti (2,5 ile 5,0 mg/mL ) olarak infüze edilmelidir. 
İnfüzyonu durdurmak genellikle bu reaksiyonların çabuk kesilmesi ile  sonuçlanır.  
 İnfüzyon ile ilişkili reaksiyonların sıklığı (hipotansiyon, flushing, eritem, ürtiker ve pruritus ) eş 
zamanlı anestezik ajanların uygulanması ile artar  (bkz. Bölüm 4.5) . Bu durum , anestezik 
indüksiyondan en az 60 dakika önce vankomisin infüzyonu yapılarak azaltılabilir.  
 
Şiddetli kutanöz advers reaksiyonlar (SKAR'lar) : 
Vankomisin tedavisi  ile ilişkili olarak,  Stevens -Johnson sendromu (SJS) , toksik epidermal 
nekroliz (TEN), eozinofili ve sistemik semptomlarla birlikte ilaç reaksiyonu (DRESS) ve hayatı tehdit edici veya ölümcül olabilen akut jeneralize ekzantematöz püstüloz (AGEP) dahil olmak üzere ciddi kutanöz advers reaksiyonlar (S KAR'lar)  rapor edilmiştir ( bkz. Bölüm 4.8) . Bu 
reaksiyonların çoğu, vankomisin tedavisine başladıktan sonraki birkaç gün ile sekiz haftaya 
kadar ortaya çıkmıştır.  
 
Reçeteleme sırasında hastalara oluşabilecek semptomlar bildirilmeli ve hastalar cilt reaksiyonları açısından yakından izlenmelidir. Bu reaksiyonları düşündüren semptomlar ortaya çıkarsa vankomisin derhal kesilmeli ve alternatif bir tedavi düşünülmelidir. H astada vankomisin 
kullanımı nedeniyle bir SKAR gelişmişse, vankomisin tedavisine hiçbir zaman yeniden başlanmamalıdır.  
 
Uygulama yeri ile ilişkili reaksiyonlar:  
İntravenöz vankomisin alan birçok hastada ağrı ve tromboflebit görülebilir ve nadiren ciddidir. 
Tromboflebitin sıklığı ve şiddeti medikal ürünü yavaşça seyreltilmiş çözelti şeklinde uygulayarak (bkz. Bölüm 4.2) ve infüzyon yerini düzenli olarak değiştirerek minimize edilebilir . 
 Vankomisinin etkililiği ve güvenliliği intratekal, intralumbar ve intraventrikülar uygulama yolları için saptanmamıştır.  
 
Sürekli ayaktan periton diyalizi esnasında intraperitoneal vankomisin uygulaması kimyasal 
peritonit sendromu ile ilişkili bulunmuştur.  
 
Nefrotoksisite: 
Vankomisin, uzun süreli yüksek kan konsantrasyonlarına maruziyet nedeni ile toksik etki oluşma ihtimali daha yüksek olan anüri durumu da dahil, böbrek yetmezliği olan hastalarda dikkatle kullanılmalıdır. Toksisite riski, yüksek kan konsantrasyonları ve uzun süreli tedavi ile artar.  
  9  Yüksek doz tedavide ve uzun süreli kullanımda, özellikle böbrek disfonksiyonu olan hastalarda 
veya işitme yetisi bozulmuş olan hastalarda ve ayrıca nefrotoksik ya da ototoksik maddelerin eş zamanlı kullanımında, vankomisinin kan seviyelerinin düzenli olara k izlenmesi 
gerekmektedir  (bkz. Bölüm 4.2 ve  4.5). 
 
Göz hastalıkları:  
Vankomisinin, endoftalmit  profilaksisi dahil intrakameral veya intravitreal kullanım için onaylı 
değildir .  
 Katarakt cerrahisi sırasında veya sonrasında vankomisinin intrakameral veya intravitreal kullanımını takiben bireysel vakalarda kalıcı görme kaybı dahil olmak üzere hemorajik oklüzif 
retinal vaskülit (HORV) gözlenmiştir.  
 
Pediyatrik popülasyon:  
Pediyatrik popülasyon için geçerli intravenöz dozaj önerileri, özellikle 12 yaş altı çok sayıda çocukta subterapötik vankomisin seviyelerine neden olabilir. Bununla birlikte, artırılmış 
vankomisin dozunun güvenliliği uygun şekilde değerlendirilmemiştir ve 60 mg/kg/gün’den daha yüksek dozlar çoğunlukla önerilmez.  
 
Vankomisin, prematüre yenidoğanlar  ve genç infantlarda, böbreklerin yeterince gelişmemiş 
olması ve vankomisinin serum konsantrasyonlarının yükselmesi ihtimali nedeni ile titizlikle 
kullanılmalıdır. Bu nedenle vankomisinin kan konsantrasyonları bu çocuklarda dikkatle izlenmelidir. Çocuklard a vankomisinin ve anestezik ajanların eş zamanlı kullanımı eritem ve 
histamin benzeri flushing ile ilişkilendirilmiştir. Benzer olarak, aminoglikozid  antibiyotikler, 
NSAİ İ’ler (örn. patent duktus arteriozus’un kapanması için ibuprofen gibi) veya amfoterisin B 
gibi nefrotoksik ajanlar ile eş zamanlı kullanımı, yüksek nefrotoksisite riski ile 
ilişkilendirilmiştir (bkz. Bölüm 4.5) ve bu nedenle vankomisinin serum düzeyleri ve renal 
fonksiyonun sık takibi gerekmektedir.  
 Rezidüel böbrek fonksiyonu olan çocuklarda periton diyalizi ile ilişkili peritonitin (PDP) intraperitoneal tedavisinde aralıklı tedavi, yalnızca vankomisinin serum seviyeleri zamanında monitörize edilebiliyorsa, endikedir.  
 
Yaşlılarda kullanımı 
Doz ayarlanmadığı takdirde, artan yaş ile glomerüler filtrasyonun doğal olarak azalması, vankomisinin serum konsantrasyonlarında artışa sebep olabilir (bkz. Bölüm 4.2). 
 
Anestezik ajanlar ile ilaç etkileşimleri   
Anestezik ajanlarla indüklenmiş miyokardiyal depresyon vankomisin tarafından artırılabilir. 
Anestezi sırasında, dozlar iyice seyreltilmeli ve yakın kardiyak monitorizasyonla birlikte 
yavaşça uygulanmalıdır. Pozisyon değişimleri, infüzyon tamamlanıp postural ayarlamaya izin verinceye kadar ertelenmelidir  (bkz. Bölüm 4.5) . 
  
 
 10  Psödomembranöz enterokolit   
Şiddetli persistan diyare durumunda, hayatı tehdit edebilen psödomembranöz enterokolitin 
olabilme ihtimali göz önünde bulundurulmalıdır  (bkz. Bölüm 4.8) . Anti-diyareik ilaçlar 
verilmemelidir.  
 
Süperenfeksiyonlar   
Vankomisinin uzun süreli kullanımı , duyarlı olmayan organizmaların aşırı çoğalması ile 
sonuçlanabilir. Hastanın dikkatle gözlemlenmesi şarttır. Tedavi süresince süperenfeksiyon görülürse , gerekli önlemler alınmalıdır.  
Oral uygulama:  
Vankomisin intravenöz olarak uygulandığında Clostridium difficile enfeksiyonlarında etkili 
değildir. Vankomisin bu endikasyon için oral olarak uygulanmalıdır. Clostridium difficile  
kolonizasyonu veya toksini için test, 1 yaşından küçük çocuklarda, Hirschsprung hastalığı, opere edilmiş anal atrezi ve ciddi motilite hastalıkları gibi stasis risk faktörlerinin eşlik ettiği şiddetli diyare görülmedikçe, yüksek asemptomatik kolonizasyon riski nedeni ile 
önerilmemektedir. Alternatif etiyolojiler mutlaka aranmalı ve Clostri dium difficile  enterekoliti 
kanıtlanmalıdır.  
 
Potansiyel sistemik absorbsiyon 
İntestinal mukozanın inflamatuar hastalıkları veya Clostridium difficile  ile indüklenen 
psödomembranöz kolit olan hastalarda absorbsiyon artabilir. Bu hastalar özellikle beraberinde renal bozukluk var ise advers reaksiyon gelişimi açısından risk altında olabilirler. Vankomisinin parenteral uygulaması ile ilişkili advers reaksiyonların gelişme riski, renal bozukluğun artmasıyla artar. İntestinal mukozanın inflamatuar hastalıklarına sahip hastalarda serum 
vankomisin konsantrasyonları izlenmelidir. 
 
Nefrotoksisite: 
Temelde renal disfonksiyonu olan veya eş zamanlı olarak aminoglikozid gibi başka bir 
nefrotoksik ilaç alan hastalar tedavi edilirken böbrek fonksiyonları belirli aralıklarla 
izlenmelidir.  
 
Ototoksisite  
Daha önce işitme kaybı olan veya eş zamanlı olarak aminoglikozidler gibi başka bir ototoksik 
ajan ile tedavi gören hastalarda belirli aralıklarla işitme fonksiyon testi, ototoksisite riskini minimize etmek için faydalı olabilir.  
 
Proton pompa inhibitörleri ve antimotilite ajanları ile ilaç etkileşimleri 
Antimotilite ajanlarından kaçınılmalı ve proton pompa inhibitörlerinin kullanımı tekrar değerlendirilmelidir.  
 
İlaca Dirençli Bakteri gelişimi  
Oral vankomisin kullanımı gastrointestinal sistemde vankomisine dirençli Enterococci 
popülasyonu oluşma olasılığını artırır. Bu nedenle vankomisinin oral kullanımında dikkatli  
olunması tavsiye edilir. 
  11  4.5 Diğer tıbbi ürünler ile etkileşimler ve diğer etkileşim  şekilleri  
 
Vankomisin ve anestetik ilaçların  eş zamanlı uygulanması , eritem , histamin benzeri flushing ve 
anaflaktoid reaksiyonlar ile  ilişkilendirilmiştir ,(Bkz. Bölüm 4.4) .  
 
Anestezik ajanlarla eş zamanlı kullanımda infüzyon ilişkili olayların sıklığının artığına dair  
bildirimler mevcuttur.  İnfüzyon ile ilişkili olaylar, vankomisinin anestezik indüksiyondan 60 
dakika önce infüzyonu ile minimize edilebilir. Anestezi ile eş zamanlı  uygulandığında 
vankomisin dozları 5 mg/ml veya altına  dilue edil meli ve vankomisin yakın kardiyak izlemle  
yavaş ça uygulanmalıdır. Pozisyon değişiklikleri, infüzyon tamamlanıp,  postural düzenlemeye 
izin verinceye kadar ertelenmelidir.   
Eş zamanlı ya da ardışık olarak amfoterisin B, aminoglikozidler, basitrasin, polimiksin B, 
kolistin, viomisin, sisplatin, kıvrım diüretikleri (furosemid, etakrinik asid, vb) ve NSA İİ gibi 
sistemik ya da topikal diğer potansiyel ototoksik veya neftotoksik ilaçların kullanımı, 
vankomisinin toksisitesini artırabilir .Eğer bu ilaçların verilmesi gerekli ise, dikkatli ve uygun 
bir izlem ile  kullanılmalıdır  (bkz. Bölüm 4.4) . 
 
Oral uygulama : Clostridium difficile  enfeksiyonları için lokal kılavuzlara uygun olarak 
proton pompa inhibitörlerinin ve anti -motilite ajanlarının kullanımının durdurulması göz 
önünde bulundurulmalıdır. 
 
Kas gevşeticiler  
Vankomisin ameliyat sırasında veya ameliyattan hemen sonra uygulanırsa, eş zamanlı  
kullanılan kas gevşeticilerin (süksinilkolin gibi) etkisi (nöromüsküler blokaj) artabilir ve 
uzayabilir.  
 
4.6 Gebelik ve laktasyon 
Genel  tavsiye  
Gebelik kategorisi: C  
 
Çocuk doğurma potansiyeli bulunan kadınlar/Doğum kontrolü (Kontrasepsiyon) 
VANKOCENT 'in çocuk doğurma potansiyeli bulunan kadınlarda kullanımına ilişkin yeterli 
veri mevcut değildir.  
 
Gebelik dönemi  
VANKOCENT ’in gebe kadınlarda kullanımına ilişkin yeterli veri mevcut değildir. 
 Hayvanlar üzerinde yapılan çalışmalar, gebelik /ve- veya/ embriyonal/fetal gelişim /ve  veya/ 
doğum /ve -veya/ doğum sonrası gelişim üzerindeki etkiler bakımından yetersizdir (bkz. Bölüm 12  5.3). İnsanlara yönelik potansiyel risk bilinmemektedir.  
 
Vankomisin plasentaya nüfuz eder ve embriyonal ve yenidoğanda potansiyel ototoksisite  ve 
nefrotoksisite riski göz ardı edilemez. Bu nedenle vankomisin gebelikte , ancak açıkça ihtiyaç 
duyulduğunda ve dikkatli bir risk/fayda değerlendirmesi sonrasında verilmelidir. 
 
Teratoloji çalışmalar ında vankomisin dozu sıçanlarda insan dozunun 5 katı, tavşanlarda insan 
dozunun 3 katı olarak uygulanmıştır ve vankomisine bağlı olarak fetüsün zarar gördüğünü gösteren bir kanıt bulunamamıştır. Kontrollü klinik bir çalışmada, ciddi stafilokok enfeksiyonları için hamile kadınlara intravenöz yolla uygulanan vankomisin hidroklorürün 
bebekler üzerindeki potansiyel ototoksik ve nefrotoksik etkileri incelenmiştir. Vankomisin 
hidroklorür kordon kanında bulunmuştur. Vankomisine atfedilebilen bir sensörinöral işitme 
kaybı veya ne frotoksisite kaydedilmemiştir. Annesi üçüncü trimesterde vankomisin almış bir 
infant iletim işitme kaybı deneyimlemiş , ancak bu vankomisinle ilişkilendirilmemiştir.  
 
Vankomisinin yalnızca ikinci ve üçüncü trimesterde uygulanması nedeni ile f etal zarara sebep 
olup, olmadığı bilinmemektedir. Vankomisin gebelikte yalnızca gerekli durumlarda verilmeli 
ve fetal toksisiteyi minimize etmek amacıyla kan düzeyleri dikkatle izlenmelidir. Bununla 
birlikte gebe hastalarda terapötik serum konsantrasyonlarına ulaşmak için daha yüksek vankomisin dozlarının gerektiği rapor edilmiştir.  
 
Laktasyon dönemi  
Vankomisin insan sütüne geçtiğinden emzirme döneminde ancak açıkça gerekli olduğu takdirde 
kullanılmalıdır.  
 Bebekteki potansiyel advers reaksiyonlar (ishal ile birlikte bağırsak florasındaki bozukluklar, maya benzeri mantar kolonizasyonu ve muhtemelen duyarlılık) nedeniyle emziren annelere vankomisin dikkatli bir şekilde verilmelidir. 
 
Bu ilacın  önemi  emziren anne için göz önünde bulundurul up gerektiğinde emzirmenin 
durdurulması kararı dikkate alınmalıdır.   
Emzirilen bir infantın gastrointestinal kanaldan çok fazla vankomisin alması pek olası değildir.  
 
Üreme yeteneği/Fertilite Üreme yeteneği üzerine etkisi ile ilgili yeterli veri yoktur.  
 
4.7. Araç ve makine kullanımı üzerindeki  etkiler 
Araç ve makine kullanımı üzerine bir etkisi yoktur . 
 
4.8. İstenmeyen etkiler  
Güvenlik profilinin özeti  
En yaygın görülen advers reaksiyonlar flebit, pseudo- alerjik reaksiyonlar ve hızlı vankomisin 
infüzyonuna bağlı olarak vücudun üst kısmında kızarıklar olarak ortaya çıkan Red Man 
Sendromu (RMS  “red -neck sendromu” )’dur.  
 13  Vankomisinin gastrointestinal sistemden emilimi ihmal edilebilir düzeydedir . Ancak, 
vankomisin parenteral olarak uygulandığında, özellikle böbrek yetmezliğinin eşlik ettiği 
bağırsak mukozasının şiddetli i nflamasyonu durumunda advers reaksiyonlar ortaya çıkabilir.  
Vankomisin tedavisi ile ilişkili olarak Stevens -Johnson sendromu (SJS), toksik epidermal 
nekroliz (TEN), eozinofili ve sistemik semptomların eşlik ettiği ilaç döküntüsü sendromu (DRESS) ve akut generalize ekzantematöz püstülozis (AGEP) dahil olmak üzere şi ddetli 
kutanöz advers reaksiyonlar (SKAR'lar) rapor edilmiştir (bkz. Bölüm 4.4). 
 
Advers reaksiyonların t ablo haline getirilmiş listesi 
Her bir sıklık grubunda istenmeyen etkiler azalan sıklık sırasına göre sunulmuştur. İstenmeyen etkiler MedDRA sistem organ sınıfına göre  sıralanmıştır.  
 Çok yaygın (≥1/10), yaygın (≥1/100; <1/10), yaygın olmayan (≥1/1000; <1/100), seyrek (≥1/10.000 ;  <1/1000), çok seyrek (<1/10.000), bilinmiyor (eldeki verilerden hareketle tahmin 
edilemiyor)  
 
Sistem organ sınıfı  
Sıklık  Advers Reaksiyon  
Kan ve  lenf sistemi hastalıkları  
Seyrek  Geri dönüşümlü nötropeni, agranülositoz,  
eozinofili, trombositopeni, pansitopeni. 
Bağışıklık sistemi hastalıkları  
Seyrek  Hipersensitivite  reaksiyonları, anafilaktik 
reaksiyonlar  
 
Kulak ve iç kulak hastalıkları  
Yaygın olmayan  Geçici ya da kalıcı  işitme kaybı  
Seyrek  Vertigo, tinnitus , baş dönmesi  
Kardiyak hastalıklar  
Çok seyrek  Kardiyak arrest  
Vasküler Hastalılar  
Yaygın  Kan basıncında düşme  
Seyrek  Vaskülit  
Solunum, göğüs ve mediastinal hastalıklar  
Yaygın  Dispne, stridor  
Gastrointestinal hastalık lar 
Seyrek  Bulantı  
Çok seyrek  Psödomembranöz enterekolit  
Bilinmiyor  Kusma, ishal  
Deri ve deri altı doku hastalıkları  
Yaygın  Vücudun üst kısmında görülen kızarıklar  
(“red man sendromu”)  ekzantem  ve 
mukozal inflamasyon, kaşıntı, ürtiker  14  Çok seyrek  Eksfoliyatif  dermatit,  Stevens -Johnson  
sendromu, lineer IgA büllöz dermatit , toksik 
epidermal nekroliz (TEN)  
Bilinmiyor  Eozinofili ve sistemik semptomlar (DRESS  
sendromu), AGEP (akut generalize 
ekzantematöz püstüloz )  
Böbrek ve idrar yolu hastalıklar  
Yaygın  Böbrek yetmezliği , serum kreatinin  ve
 serum  üre 
konsantrasyonlarının artışına bağlı olarak 
böbrek yetmezliği  
Seyrek  İnterstisyel nefrit, akut böbrek yetmezliği  
Bilinmiyor  Akut tübüler nekroz  
Genel bozukluklar ve uygulama bölgesine ilişkin hastalıklar  
Yaygın  Flebit,  üst vücut ve yüz kızarıklığı  
Seyrek  İlaç ateşi, titreme, göğüs ve sırt kaslarının 
ağrısı ve kas spazmı  
 
Seçili advers reaksiyonların tanımı:  
Geri-dönüşümlü nötropeni genellikle intravenöz tedavi başlangıcından bir hafta sonra veya 
toplam doz 25 g’dan fazla olduğunda başlar.  
Hızlı infüzyon sonrasında  veya kısa bir süre de, hırıltı dahil olmak üzere anafilaktik / 
anafilaktoid reaksiyonlar oluşabilir. Reaksiyonlar, uygulama durdurulduğunda, genellikle 20 dakika ila 2 saat arasında kesilir. Vankomisin yavaşça infüze edilmelidir (bkz. Bölüm 4.2 ve 4.4). Kas içi enjeksiyondan sonra nekroz oluşabilir. 
 
Olası işitme kaybı başlangıcından önce meydana gelen tinnitus , tedaviyi bırakma gerekliliğinin 
bir göstergesi olarak görülmelidir.  
Ototoksisite  özellikle yüksek doz verilen veya aminoglikozidler gibi diğer ototoksik tıbbi 
ürünlerle birlikte kombine tedavi kullanan hastalarda veya öncesinde böbrek fonksiyonunda 
azalma veya işitme kaybı var olan hastalarda rapor edilmiştir . 
 
Pediyatrik popülasyon  
Güvenlik profili çoğunlukla çocuk ve yetişkin hastalarda benzerlik göstermektedir. 
Nefrotoksisite, çocuklarda, genellikle aminoglikozidler gibi diğer nefrotoksik ajanlarla birlikte kullanımı ile ilişkili olarak  tanımlanmıştır . 
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ;
 e- 
posta: tufam@titck.gov.tr ; tel: 0 800 314 00 08; faks: 0 312 218 35 99)  15   
4.9 Doz aşımı ve tedavisi  
Glomerüler filtrasyonun devamlığını sağlayarak,  destekleyici bakım önerilir. Vankomisin  
hemodiyaliz veya periton diyaliz i ile kandan zayıf bir şekilde uzaklaştırılır. Amberlite reçinesi 
XAD- 4 ile hemoperfüzyonun sınırlı fayda sağladığı bildirilmiştir.  
 
5. FARMAKOLOJİK  ÖZELLİKLER  
5.1 Farmakodinamik  özellikler  
Farmakoterapötik grup:  
Sistemik kullanım için antibakteriyeller, glikopeptid antibakteriyeller, ATC kodu: J01 XA01 
intravenöz kullanım için.  
İshal önleyiciler, bağırsak anti -inflamatuar/anti- enfektif ajanlar, antibiyotikler, ATC kodu: A07 
AA09 oral kullanım için. 
 
Etki mekanizması: 
Vankomisin, duyarlı bakterilerde, hücre duvarının prekürsör birimi D -Alanil- D-alanin 
terminaline yüksek afinite ile bağlanarak hücre duvarı sentezini inhibe eden trisiklik glikopeptid 
antibiyotiktir.  
Bu ilaç bölünen mikroorganizmalar için yavaş bakterisidal etkilidir. Ayrıca, RNA sentezini ve 
bakteriyel hücre duvarının geçirgenliğini bozar.  
 
Farmakokinetik / Farmakodinamik İlişki:  
Vankomisin, konsantrasyondan bağımsız aktivite gösterir, etkililik  için, eğri altında kalan 
alanın (AUC) hedef organizmanın minimum inhibitör konsantrasyonuna (MIC) bölünmesi 
temel parametredir. İn vitro  kaynaklı , hayvan ve sınırlı insan çalışmalarından elde edilen 
verilere göre vankomisin ile klinik etkinliğe ulaşmada FK/FD hedefi  olarak AUC/MIC  oranı 
400 olarak belirlenmiştir. M IC ≥ 1,0 mg/ L olduğunda bu hedef değeri elde edebilmek için 
yüksek doz lama  ve yüksek serum konsantrasyonları (15 – 20 mg/ L) gerekir  (bkz. Bölüm 4.2) . 
 
Direnç Mekanizması:  
Enterokoklarda glikopeptidlere kazanılmış direnç oluşması çok yaygındır ve D -alanil -D- alanin 
hedefini vankomisine zayıf bağlanan D -alanil -D-laktat ya da D -alanil -D-serin’e modifiye eden 
çeşitli van genlerinin kazanılmasına dayanır. Bazı ülkelerde özellikl e enterokoklarda direnç 
vakalarında artış gözlenmiştir, bilhassa çoklu direnç gösteren Enterococcus faecium suşları 
endişe vericidir.  
 Van genleri, hücre duvarı yapısında genellikle çoklu değişimle sonuçlanan orta duyarlı 
Staphylococcus aureus ’ta nadiren bulunmaktadır. Ayrıca, vankomisine duyarlılığı azalmış 
metisiline dirençli Staphylococcus suşları (MRSA) rapor edilmiştir. Staphylococcus ’ta azalmış 
duyarlılık ve direnç tam olarak anlaşılamamıştır. Bir dizi genetik unsur ve çoklu mutasyonlar 
gereklidir.  
 
Farklı sınıflardaki antibiyotiklerle arasında bir çapraz direnç  söz konusu değildir. Teikoplanin 
gibi diğer glikopeptid antibiyotiklerle çapraz direnç görülebilmektedir. Tedavi süresince ikincil 
direnç gelişimi nadirdir.  
 16  Sinerjizm: 
Vankomisinin aminoglikozid antibiyotiklerle kombinasyonu, Staphylococcus aureus ’un birçok 
suşuna, enterokokal olmayan grup D -streptokoklara, enterokok ve viridans grup streptokoklara 
karşı sinerjistik etkiye  sahiptir.  
  
Vankomisinin sefalosporin ile kombinasyonu bazı oksalisin dirençli Staphylococcus 
epidermidis suşlarına ve vankomisinin ripampisin ile kombinasyonu Staphylococcus 
epidermidis suşları ve kısmen bazı Staphylococcus aureus suşlarına karşı sinerjistik etki 
gösterir. Sefalosporin ile vankomisinin kombinasyonunda ayrıca bazı Staphylococcus 
epidermidis suşlarına ve rifampisin ile kombinasyonunda bazı Staphylococcus  aureus  suşlarına 
karşı antagonist etki görülebilir, sinejizm testinin yapılması faydalıdır.  
 
Sebep olan organizmaların izole edilmesi, tanımlanması ve vankomisine duyarlılığının belirlenmesi için bakteri kültür ü örnekleri alınmalıdır.  
 
Duyarlılık testi veri kesim noktaları: 
Vankomisin stafilokok, streptokok, enterokok, pnömokok ve clostridia lar gibi gram pozitif  
bakterilere karşı etkili bir ajandır. Gram negatif bakteriler dirençlidir. 
 
Kazanılan direncin prevelansı  coğrafik olarak değişkenlik gösterebilir ve özellikle şiddetli 
enfeksiyonların tedavisinde, seçilmiş türler için zaman ve dirençle ilgili lokal bilgi talep edilebilir. Gerektiğinde, direncin lokal prevelansının, en azından bazı enfeksiyon türleri için sorgulanabilir olduğu durumda uzman tavsiyesi alınmalıdır. Bu bilgiler yalnızca duyarlı 
mikroorganizmaların vankomisine duyarlı olup olmadığı konusunda yaklaşık olarak yol göstericidir.  
 Avrupa Antimikrobiyal Duyarlılık Testi Komitesi’ne  (EUCAST) göre hesaplanmış, minimum 
inhibitör konsantrasyon (MIC) veri kesim noktaları aşağıdaki gibidir:  
 
 Duyarlı  Dirençli  
Staphylococcus aureus1 ≤ 2 mg/L  > 2 mg/L  
Koagülaz -negatif  
stafilokoklar1 ≤4 mg/L  >4 mg/L  
Enterococcus spp.  ≤4 mg/L  >4 mg/L  
Streptococcus grup A, B,  
C ve G  ≤2 mg/L  >2 mg/L  
Streptococcus  
pneumoniae  ≤2 mg/L  >2 mg/L  
Gram pozitif anaeroblar  ≤2 mg/L  >2 mg/L  
1 S. aureus  için 2 mg/mL  olan MIC değeri vahşi tür dağılımı için sınırdadır ve bozulmuş klinik yanıt  
görülebilir.  17  Yaygın duyarlı türler  
Gram pozitif  
Enter ococcus faecalis  
Staphylococcus aureus  
Metisilin -dirençli Staphylococcus aureus  
Koagülaz -negatif Staphylococci  
Streptococcus spp.  
Streptococcus pneumoniae  
Enterococcus spp.  
Staphylococcus spp.  
 
Anaerobi k türler:  
Clostridium innocuum hariç Clostridium spp.  
Eubacterium spp.  
Peptostreptococcus spp  
Kazanılmış direncin problem olabileceği türler  
Enterococcus faecium  
Doğal dirençliler  
Tüm gram negatif bakteriler  
Gram pozitif aerobi k türler  
Erysipelothrix rhusiopathiae,  
Heterofermentative Lactobacillus,  Leuconostoc spp 
Pediococcus spp.  
 
Anaerobi k türler  
Clostridium innocuum  
 
Vankomisine karşı direncin ciddiyeti hastaneden hastaneye değişmektedir ve 
lokal mikrobiyoloji laboratuvarı ilgili lokal bilgiler için iletişim halinde  
olmalıdır.  
 
5.2 Farmakokinetik  özellikler  
Genel özellikler  
Emilim:  
Vankomisin sistemik enfeksiyonların tedavisi için intravenöz olarak uygulanır. 
Normal renal fonksiyonu olan hastalarda, 1 g vankomisinin (15 mg/kg) çoklu dozlarının 60 
dakika boyunca intravenöz infüzyonu, infüzyon tamamlandıktan hemen, 2 saat ve 11 saat sonra 
sırasıyla yaklaşık 50- 60 mg/L, 20- 25 mg/L ve 5- 10 mg/L oranında ortalama pl azma 
konsantrasyonları oluşturur. Çoklu dozlardan sonra elde edilen plazma seviyeleri, tek bir dozdan sonra ulaşılanlara benzerdir. 
 18  Eğer vankomisin periton diyalizi sırasında intraperitoneal olarak uygulanırsa, ilk 6 saatte 
sistemik dolaşıma yaklaşık %30 -65’i ulaşır. 30 mg/kg vankomisinin intraperitoneal uygulaması 
sonrasında yaklaşık 10 mg/l serum seviyelerine ulaşılır. 
 
Vankomisin genellikle oral uygulamadan sonra kanda emilmez. Ancak (psödomembranöz) kolitli hastalarda oral uygulamadan sonra emilim görülebilir. Bu durum, eşlik eden böbrek yetmezliği olan hastalarda vankomisin birikimine yol açabilir.  
 
Dağılım: 
Dağılım hacmi, yaklaşık 60 L/1,73 m2 vücut yüzeyidir. Vankomisinin 10 mg/ L ila 100 mg/ L 
serum konsantrasyonlarında, ilacın plazma proteinlerine bağlanması, ultra -filtrasyon ile 
ölçüldüğünde yaklaşık %30- 55’tir.  
Vankomisin, plasenta boyunca hızla yayılır ve kordon kanına geçer. İltihaplı olmayan meninkslerde, vankomisin yalnızca düşük bir ölçüde kan- beyin bariyerini geçer.  
 
Biyotransformasyon:  
İlacın metabolizması çok azdır. Parenteral uygulamadan sonra böbrekler aracılığıyla glomerüler filtrasyon yoluyla mikrobiyolojik olarak etkin madde olarak neredeyse tamamen atılır (24 saat içinde yaklaşık %75- 90). 
 
Eliminasyon:  
Vankomisinin eliminasyon yarı ömrü normal böbrek fonksiyonlarına sahip hastalarda 4 – 6 saat 
ve çocuklarda 2,2 – 3 saattir. Plazma klerensi yaklaşık olarak 0,058 L/kg/sa at ve renal klerensi 
yaklaşık 0,048 L/kg/sa attir. İlk 24 saatte, uygulanan dozun yaklaşık olarak %80’i  glomerüler 
filtrasyonla idrara geçer. Renal disfonksiyon vankomisinin atılımını geciktirir. Anefrik hastalarda, ortalama yarı ömür 7,5 gündür. Vankomisinin ototoksisitesi nedeni ile plazma konsantrasyonlarının tedaviye destek olmak için monitörize edilmesi gerektiği belirtilmiştir.  
 
Safra  ile  atılımı çok azdır. (dozun %5’inden az)  
Vankomisin, hemodiyaliz veya peritoneal diyaliz de efektif olarak elimine edilememesine 
rağmen vankomisinin klerensinin hemoperfüzyon ve hemofiltrasyon ile arttığı rapor edilmiştir. Oral uygulamadan sonra, uygulanan dozun yalnızca bir kısmı idrarda görülmüştür. Buna karşın, 
feçeste vankomisinin yüksek konsantrasyonları bulunmuştur. (2 g/gün dozda >3100 mg/kg)  
 
Doğrusallık / Doğrusal olmayan durum  
Vankomisinin konsantrasyonları genellikle artan doz ile birlikte orantılı olarak artar. Çoklu doz 
uygulamaları sırasında plazma konsantrasyonları, tek doz uygulamasından sonrakilerle hemen hemen aynıdır.  
 
Hastalardaki karakteristik özellikler:  
Böbrek yetmezliği:  
Vankomisin birincil olarak glomerüler filtrasyon ile atılır. Böbrek yetmezliği olan hastalarda terminasyon eliminasyon yarı ömrü uzar ve total vücut atılımı azalır. Bu nedenle, optimal doz bölüm 4.2 Pozoloji ’de verilen tavsiyelere uygun olarak hesaplanmalıdır.  
Karaciğer Yetmezliği:  
Karaciğer yetmezliği olan hastalarda doz ayarlamasına gerek yoktur .  19  Gebeler:  
Gebelerde terapötik serum konsantrasyonlarını elde etmek için yüksek dozlar gerekebilir  (bkz. 
Bölüm 4.6)  
 
Aşırı kilolu  hastalar:  
Aşırı kilolu  hastalarda artmış dağılım hacmi nedeni ile vankomisinin dağılımı, böbreklerde 
atılımı ve plazma proteinlerine bağlanması değişebilir. Bu alt popülasyonlarda sağlıklı yetişkin 
erkeklerde vankomisinin serum konsantrasyonları beklenenden yüksek bulunmuştur  (bkz. 
Bölüm  4.2). 
 Pediyatrik popülasyon:  
Vankomisinin PK (farmakokinetiği) erken doğan ve zamanında doğan yenidoğanlarda  bireyler 
arası geniş bir değişiklik göstermiştir. Yenidoğanlarda , intravenöz uygulamadan sonra 
vankomisinin atılımının 0,63 – 1,4 m L/kg/dk arasında değiştiği görülürken dağılım hacminin 
0,38 ile 0,97 L/kg arasında değiştiği görülmüştür. Yarı ömrü 3,5 - 10 saat arasında 
değişmektedir ve klerensin yenidoğanlarda daha düşük olması ile bağlantılı olarak, 
yetişkinlerden daha uzundur. 
 
İnfantla r ve daha büyük çocuklarda klerens  0,33 – 1,87 m L/kg/dk arasında değişirken dağılım  
hacmi 0,26 – 1,05 L /kg arasında değişmektedir.  
 
5.3 Klinik öncesi güvenlilik  verileri  
Vankomisin ile  üreme çalışmaları yapılmadığından üreme üzerindeki etkisi bilinmemektedir.  
Dişi sıçanlarda konvansiyonel bir teratoloji çalışması yapılmıştır. Herhangi bir teratojenik etki 
ortaya çıkmamıştır. Dişi tavşanlarda yapılan benzer bir çalışmada da teratojenik bir etkiye 
rastlanmamıştır.  Bu türlerde toksisitenin hedef organı böbrek olmuştur. 
 Vankomisin, spesifik olmayan DNA hasarının, spontan mutasyonların, kromozomal hasarın ve 
kromozom kaybının taranmasını içeren mutajenik potansiyeli belirlemek için in vitro ve in vivo bir dizi standart çalışmada incelenmiştir. Genotoksik etki ortaya çıkmamıştır.  
 
6. FARMASÖTİK  ÖZELLİKLER  
6.1 Yardımcı maddelerin  listesi  
Enjeksiyonluk su 
 
6.2 Geçimsizlikler  
Vankomisin solüsyonunun pH’sı  düşüktür bu yüzden diğer bileşiklerle karıştırıldığında 
kimyasal ve fiziksel instabiliteye yol açar. Alkali çözeltilerle karıştırmaktan kaçınılmalıdır.  Bu 
nedenle solüsyon kullanılmadan önce çökelme ve renk bozulması açısından görsel olarak kontrol edilmelidir.  
 Bu tıbbi ürün Bölüm 6.6’da bahsedilenler dışındaki diğer infüzyon çözeltileriyle karıştırılmamalıdır.  
 
Aşağıdaki intravenöz çözeltilerle uygulandığında VANKOCENT ’in geçimli olduğu 
gösterilmiştir:  20   
• % 0,9 sodyum klorür çözeltisi  
• % 5 dekstroz çözeltisi  
 
6.3 Raf ömrü  
24 ay 
Her bir flakon tek kullanımlıktır . Kullanılmayan herhangi bir tıbbi ürün veya atık malzeme, yerel 
gerekliliklere uygun olarak imha edilmelidir.   
 
Rekonst itüe edilmiş çözelti:  
İntravenöz kullanım için, sulandırılmış çözelti hazırlandıktan hemen sonra seyreltilmelidir. Oral uygulama için su ile seyreltildikten sonra veya intravenöz uygulama için hazırlandıktan 
sonra (enjeksiyonluk su ile rekonstitüe edilen ürün, %0,9 sodyum klorür çözeltisi veya %5 dekstroz çözeltisi ile seyreltildiğinde) kullanımdaki kimyasal ve fiziksel stabilitesi 25 ˚C’de 24 
saat ve 2 -8˚C’de 4 gündür. 
 
Mikrobiyolojik açıdan tıbbi ürün hemen kullanılmalıdır.  
 
6.4 Saklamaya yönelik özel  uyarılar  
Açılmamış flakon 25º C'nin altındaki oda sıcaklığında saklanmalıdır. Dış ambalajında saklayınız.  
Seyreltildikten sonraki kullanımına dair bilgiler “6.3 Raf ömrü” bölümünde verilmiştir. 
 
6.5 Ambalajın niteliği ve  içeriği  
VANKOCENT , renksiz Tip I cam flakonlara doldurulur. Bromobutil gri tıpa ve gri flip-off kapak 
ile kapatılır.  
 
Her karton kutu, 1 adet flakon ve 1 adet kulanım talimatı içerir.  
 
6.6 Beşeri tıbbi üründen arta kalan maddelerin imhası ve diğer özel önlemler  
Solüsyonun hazırlanması  
 
0,5 g içeren flakonlar için 10 m L Enjeksiyonluk Su EP ya da 1 g içeren flakonlar için ise 20 mL 
Enjeksiyonluk Su EP ekleyin. Bu şekilde sulandırılan şişeler 50 mg / m L'lik bir çözelti verecektir. 
SEYRELTME İÇİN DAHA FAZLA BİLGİ GEREKLİDİR. Takip eden açıklamaları lütfen okuyunuz. 
 
Aralıklı infüzyon  
Tercih edilen uygulama yöntemi aralıklı infüzyondur. 500 mg vankomisin içeren yeni hazırlanmış solüsyon, en az 100 m L dilüe edici ile seyreltilmelidir. Sodyum Klorür intravenöz 
infüzyon BP veya % 5 dekstroz intravenöz infüzyon uygun dilüe edicilerdir. 1 g vankomisin 
içeren yeni hazırlanmış solüsyon, en az 200 m L dilüe edici ile seyreltilmelidir. Uygulanacak olan 
dozlar 60 dk’dan fazla olmayacak şekilde intravenöz olarak uygulanmalıdır.  Daha kısa zaman 
periyodunda veya daha yüksek konsantrasyonlarda uygulanırsa, tromboflebite ek olarak belirgin 
tansiyon düşmesine neden olma olasılığı vardır. Hızlı infüzyon ayrıca kızarıklık, boyun ve 
omuzlar üstünde geçici döküntülere de neden olur.  
 21  Sürekli  infüzyon 
Sürekli  infüzyon, yalnız aralıklı infüzyon mümkün olmadığında kullanılmalıdır. 24 saatlik bir 
süre boyunca intravenöz yoluyla yavaş bir şekilde uygulanma yapılarak istenilen dozu elde 
etmek için yeterli miktardaki Sodyum Klorür İntravenöz İnfüzyon BP veya % 5 deks troz 
intravenöz infüzyon sudaki glikoza 1000 mg veya 2000 mg vankomisin eklenebilir. 
 Oral kullanım  
Paranteral uygulama için olan flakonların içeriği kullanılabilir. Oral kullanımda tadı düzeltmek için çözeltiye yaygın kullanılan tatlandırıcı şuruplar eklenebilir.  
Tek kullanımlıktır. Kullanılmamış olan ürünler ya da atık materyaller “Tıbbi Atıkların Kontr olü 
Yönetmeliği”  ve “Ambalaj Atıklarının Kontrolü Yönetmeliği” ne uygun olarak imha edilmelidir. 
 
7. RUHSAT  SAHİBİ  
Centurion İlaç San. ve Tic. A.Ş. Sarıyer /İstanbul  
 
8. RUHSAT  NUMARASI  
2023/535 
 
9. İLK RUHSAT TARİHİ / RUHSAT YENİLEME  TARİHİ  
İlk ruhsat tarihi : 22.12.2023 
Ruhsat yenileme tarihi:  
 
10. KÜB’ÜN YENİLENME TARİHİ  