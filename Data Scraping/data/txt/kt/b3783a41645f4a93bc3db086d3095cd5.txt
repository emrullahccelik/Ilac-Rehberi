1 / 9 
 KULLANMA TALİMATI  
SALAGEN 5 mg film kaplı tablet  
Ağızdan alınır.  
• Etkin madde:  Her film kaplı tablet 5 mg pilokarpin hidroklorür içerir.  
• Yardımcı maddeler:  Mikrokristalin selüloz, stearik asit, hipromelloz, titanyum dioksit, 
makrogol 400, karnauba mumu. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktor unuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında , doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  
 
Bu Kullanma Talimatında:  
1. SALAGEN  nedir ve ne için kullanılır?  
2. SALAGEN’i kullanmadan önce dikkat edilmesi gerekenler  
3. SALAGEN  nasıl kullanılır?  
4. Olası  yan etkiler nelerdir? 
5. SALAGEN ’in  saklanması  
Başlıkları yer almaktadır. 
 
1. SALAGEN nedir ve ne için kullanılır?  
SALAGEN tabletler, beyaz, yuvarlak, iki yüzü dışbükey, bir yüzünde “SAL” öteki yüzünde 
“5” işareti bulunan film kaplı tabletlerdir. Her film kaplı tablet  5 mg pilokarpin hidroklorür 
içerir.  2 / 9 
 SALAGEN, 84 adet film kaplı tablet içeren blister ambalajlarda takdim edilmektedir.  
SALAGEN’in içerdiği etkin madde pilokarpin; “parasempatomimetikler” ya da “kolinerjik 
ajanlar” olarak bilinen bir ilaç sınıfına dahildir. Vücudunuzdaki bazı sinirleri ve bezleri 
uyararak etkili olur. SALAGEN kullandıktan sonra, vücudunuz daha fazla tükürük (ağzınızdaki 
tükürük bezlerinden), gözyaşı (gözlerinizdeki gözyaşı bezlerinden), ter (vücudunuzdaki ter bezlerinden), mide sıvısı (pankreastan ve bağırsaklarınızdaki bezlerden) ve mukus 
(akciğerlerinizdeki muköz hücrelerden) üretecektir. 
SALAGEN;  
- Eğer baş ya da boyun kanseri için radyoterapi görüyorsanız ve ağzınızda şiddetli bir kuruma 
(kserostomi) varsa,  
- Sjögren sendromu teşhisi konmuşsa ve ağzınızda şiddetli bir kuruluk (kserostomi) ve/veya 
gözlerinizde şiddetli bir kuruluk (kseroftalmi) varsa kullanılır.  
SALAGEN’in etki mekanizmasıyla ilgili ya da bu ilacın size neden reçete edildiğine dair 
sorularınız varsa, doktorunuza danışınız.  
 
2. SALAGEN’i  kullanmadan önce dikkat edilmesi gerekenler  
SALAGEN’i aşağıdaki durumlarda KULLANMAYINIZ  
Eğer;  
• Pilokarpin ya da SALAGEN’in bu kullanma talimatının başında listelenen diğer 
bileşenlerine karşı alerjiniz varsa.  
• Kontrolsüz  astımınız varsa.  
• Kontrol altına alınmamış kalp ya da böbrek hastalığınız varsa.  
• Pilokarpin gibi etki gösteren bir ilaç ürünü ile tedavi nedenli kötüleşebilecek  kronik bir 
hastalığınız varsa.  
• Gözbebeklerinizin daralmasından kaçınmanız gereken bir rahatsızlığınız varsa  (göz irisinin 
akut enflamasyo nu).  
Yukarıdakilerden herhangi biri si zin için geçerliyse, SALAGEN kullanmaya başlamadan önce 
doktorunuza danışın.  
 3 / 9 
 SALAGEN’i aşağıdaki durumlarda DİKKATLİ KULLANINIZ  
Eğer ; 
• Akciğer problemleriniz varsa (örneğin; astım, kronik bronşit ve/veya kronik obstrüktif 
akciğer hastalığı).  
• Ciddi kalp sorunlarınız varsa (örneğin; kalp yetmezliği, düzensiz nabız). 
• Safra kesesi veya safra kanalı sorunlarınız varsa (örneğin; safra taşı).  
• Mide veya bağırsak sorunlarınız varsa (örneğin; ülser).  
• Bilişsel (örneğin; öğrenme, hafıza, algılama ve problem çözme güçlüğü)  veya zihinsel 
sorunlarınız   varsa.  
• Böbrek sorunlarınız varsa (örneğin; böbrek yetmezliği  veya böbrek taşı ). 
• Göz problemleri (örneğin; dar açılı glokom)  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuz a 
danışınız.  
Göz testi  
Doktorunuz tedaviye başlamadan önce gözlerinizi kontrol etmek isteyebilir. Son zamanlarda gözlerinizi kontrol ettirmediyseniz doktorunuza söyleyin.  
Aşırı terleme  
Eğer SALAGEN tedavisi sırasında aşırı derecede terliyorsanız, daha fazl a sıvı tüketin. Eğer 
yeterince sıvı tüketemiyorsanız , doktorunuzu arayın çünkü az sıvı tüketmek dehidratasyona ve 
organ hasarına yol açabilir.  
Çocuklar ve ergenler  
SALAGEN 18 yaşın altındaki çocuk ve ergenlerde kullanılmamalıdır. 
SALAGEN’in  yiyecek ve içecek ile kullanılması 
SALAGEN tabletler yemek sırasında ya da hemen sonrasında kullanılır. 
Hamilelik  
İlacı kullanmadan önce doktorunuza veya eczacınıza danışınız . 
Hamilelik sırasında, doktorunuz tavsiye etmediği sürece SALAGEN kullanmayın.  4 / 9 
 Hamile kalma potansiyeliniz varsa , SALAGEN kullanırken gebeliği önlemek için etkili bir 
doğum kontrol yöntemi kullanmalısınız . SALAGEN kullanmadan önce doktorunuza danışınız. 
Tedaviniz sırasında hamile olduğ unuzu fark ederseniz hemen doktorunuza veya eczacınıza 
danışınız. 
Üreme Yeteneği  
SALAGEN erkek ve kadınlarda üreme yeteneğini azaltabilir. Baba olmayı planlıyorsanız ilacı 
kullanmadan önce doktorunuza danışınız . 
Emzirme  
İlacı kullanmadan önce doktorunuza veya eczacınıza danışınız.  
SALAGEN’in anne sütüne geçip geçmediği bilinmemektedir. Eğer bebeğinizi emziriyorsanız, 
bunu SALAGEN kullanmaya başlamadan önce doktorunuza söyleyiniz. Doktorunuz, 
emzirirken SALAGEN kullanmanın olası riskleri konusunda sizi bilgilendirecektir.  
Araç ve ma kine kullanımı  
Salagen baş dönmesi veya görme bozukluğuna sebep olabilir , özellikle gece iyi görme 
konusunda sorunlar yaşayabilirsiniz, bu sorunları yaşıyorsanız makine, alet veya araç  
kullanmaktan kaçınmalısınız.  
SALAGEN’in içeriğinde bulunan bazı yardım cı maddeler hakkında önemli bilgiler  
SALAGEN uyarı gerektiren yardımcı madde içermemektedir.  
Diğer ilaçlar ile birlikte kullanımı 
Şu anda aşağıdaki ilaçlardan herhangi birini alıyorsanız ya da yakın zamanda aldıysanız 
SALAGEN dozunun değiştirilmesi, bazı önlemler alınması ya da diğer ilacın kesilmesi 
gerekebilir:  
• Beta bloker kullanıyorsanız  (Yüksek kan basıncını, kalp sorunlarını ya da göz 
problemlerinizi tedavi etmek için )  
• Diyare tedavisi için bir ilaç kullanıyorsanız (örneğin; atropin)  
• Astım tedavisi için bir ilaç kullanıyorsanız (örneğin; ipratropiyum inhaler)  
• Parasempatik sinir sistemini aktive eden bir ilaç kullanıyorsanız (örneğin; glokom  ilaçları, 
sinir sistemi ve ya zihinsel hastalıklar  için kullanılan ilaçlar , Alzheimer  hastalığı için 
kullanılan ilaçlar , mide -bağırsak hareketlerini hızlandıran ilaçlar )  5 / 9 
 • CYP2A6 olarak adlandırılan karaciğer enzimi ile parçalanan bir ilaç  kullanıyorsanız 
(örneğin; kan basıncını düşüren bir ilaç olan irbesartan veya kanın pıhtılaşmasını önleyen 
ilaçlar  (varfarin, dikumarol )) 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.  SALAGEN  nasıl kullanılır?  
Uygun kullanım ve doz/uygulama sıklığı için talimatlar:  
Doktorunuzun talimatlarını dikkatle uygulayınız. Önerilen dozu aşmayınız.  
Doktorunuz sizin durumunuza göre en uygun dozaja karar verecektir.  
• Baş ve boyun kanseri için radyoterapi gördüyseniz:  
Yetişkinlerde önerilen başlangıç dozu günde üç kere bir adet 5 mg tablettir.  
Günün son tabletini hemen yatmadan önce aldığınızdan emin olunuz.  
• Size Sjögren sendromu tanısı konduysa:  
Yetişkinlerde önerilen doz günde dört kere bir adet 5 mg tablettir.  
Günün son tabletini hemen yatmadan önce aldığınızdan emin olunuz.  
Tedaviye nasıl yanıt verdiğinize bağlı olarak, doktorunuz daha yüksek ya da daha düşük 
bir doz önerebilir. Doz günde 5 mg’lık 6 tablete  (30 mg’a) kadar artırılabilir.  
Karaciğer fonksiyon bozukluğu olan hastalar  
Sirozunuz varsa (ka raciğer bozukluğu) doktorunuz tedavinize daha düşük bir günlük dozda 
başlayacaktır. Tedaviye nasıl yanıt verdiğinize bağlı olarak doktorunuz dozunuzu önerilen günlük doza kadar kademeli olarak artırabilir. Etkinlik ve tolerabiliteye bağlı olarak, dozaj 
tedricen normal günlük doz olan günde üç defa 5 mg’a arttırılabilir. 
Tedavi süresi : 
Doktorunuz size tabletleri ne kadar süre kullanmanız gerektiğini tam olarak söyleyecektir.  2-3 
ay sonra iyileşme görülmezse doktorunuz tedaviyi bırakmaya karar verebilir. 
Uygulama yolu ve metodu:   
SALAGEN yalnızca ağız yoluyla kullanılır.  6 / 9 
 SALAGEN tabletleri yemek sırasında ya da hemen sonrasında bir bardak su ile alınız.  
Tabletlerinizi gün boyunca eşit aralıklarla almaya çalışınız ; örneğin, ilk tableti sabah, ikincisini 
öğleden sonra ve diğerini akşam alınız.  
Günün son tabletini akşam yemeğinizle birlikte aldığınızdan emin olunuz.  
Değişik yaş grupları:  
Çocuklarda kullanımı  (2 – 17 yaş arası):  
Çocuklarda ya da ergenlik çağındaki hastalarda bu ürünün güvenliliği ve etkililiği 
belirlenmemiştir.   
Yaşlılarda kullanım ı: 
65 yaş ve üzeri hastalar için özel doz gereksinimi yoktur.  
Özel kullanım durumları:  
Böbrek yetmezliği:  Böbrek yetmezliği olan hastalarda doz ayarlaması önerilmemektedir.   
Karaciğer yetmezliği: Eğer orta dereceli ya da şiddetli sirozunuz varsa (karaciğer bozukluğu), 
doktorunuz tedavinize azaltılmış bir günlük dozda başlayacaktır. Tedaviye nasıl yanıt 
verdiğinize bağlı olarak, doktorunuz dozunuzu kademeli olarak önerilen günlük dozun 
yukarısına çı karabilir.  
SALAGEN’i doktorunuzun talimatlarına göre kullanınız. Doktorunuzun önerdiğinden daha fazla, daha sık ya da daha uzun süre kullanmayınız.  
Eğer SALAGEN’in etkisinin çok güçlü veya zayıf olduğuna dair bir izleniminiz var ise doktorunuz veya eczac ınız ile konuşunuz. 
Kullanmanız gerekenden daha fazla SALAGEN kullandıysanız:  
Eğer yanlışlıkla kullanmanız gerekenden daha fazla SALAGEN aldıysanız, tıbbi tedavi 
görmeniz gerekebilir.  
Doz aşımı belirtileri arasında mide krampları, ishal, bulantı ve kusma, istenmeyen dışkı ve idrar 
kaçırma, terleme, tükürük salgısı, bronşlardan salgı artışı, göz bebeğinin küçülmesi, y avaş kalp 
atışı, yüksek kan basıncı , kas spazmları veya seğirmesi, genel halsizlik yer alabilir.  
SALAGEN’den  kullanmanız gerekenden fazlasını k ullanmışsanız hemen bir doktor veya eczacı 
ile konuşunuz. 
 7 / 9 
 SALAGEN’i kullanmayı unutursanız  
Unutulan dozları dengelemek için çift doz almayınız. 
SALAGEN ile tedavi sonlandırıldığındaki oluşabilecek etkiler  
SALAGEN tedavinizi kesmeniz hastalığınızın kötüleş mesine neden olabilir. Doktorunuz 
söylemediği sürece, ilacınızı kullanmayı kesmeyin.  
4. Olası yan etkiler nelerdir?  
Tüm ilaçlar gibi, SALAGEN’in içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki kategorilerde  gösterildiği şekilde sıralanmıştır.  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir . 
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor : Eldeki verilerden tahmin edilemiyor.  
Çok yaygın :  
- Grip benzeri belirtiler  
- Terleme  
- Baş ağrısı  
- Daha sık idrara çıkma ihtiyacı  
Yaygın:   
- Güçsüzlük 
- Ürperme  
- Burun akması  
- Döküntü ve kaşıntı dahil olmak üzere alerjik reaksiyonlar  
- Baş dönmesi  (65 yaş üstü hastalarda daha sık)  
- İshal; kabızlık  
- Hazımsızlık; karın ağrısı; mide bulantısı; kusma  8 / 9 
 - Ağzın sulanması  
- Yüz kızar ması; kan basıncında artış  
- Çarpıntı ( kalbin daha hızlı , daha sert attığını veya ritim bozukluğunu hissetmek)  
- Bulanık görme; anormal görme; kırmızı ve  şiş gözler; ağrılı veya sulu gözler  
Yaygın olmayan:  
- Ani idrar yapma dürtüsü 
- Şişkinlik ( gaz) 
Pilokarpinin diğer istenmeyen etkileri:  
- Solunum güçlüğü  
- Mide veya karın krampları  
- Kalp atışında yavaşlama (bradikardi), kalp atışında hızlanma (taşikardi), düzensiz kalp atışı 
(aritmi), kalbin normal atışını engelleyen kalp iletim bozuklukları (atriyoventriküler blok) 
dahil olmak üzere kalp atış ındaki   değişiklikler ,  
- Bilinç kaybına neden olabilecek ciddi kan basıncı düşüşü (şok)  
- Düşük kan basıncı  
- Titreme  (tremor)  
- Hafıza bozuklukları, ruh hali değişimleri , halüsinasyon (var olmayan şeyleri duyma ve 
görme), ajitasyon ve kafa karışıklığı gibi zihinsel durumdaki değişiklikler  
Bunlardan herhangi biri sizi şiddetli düzeyde etkilerse, doktorunuza söyleyiniz.  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr
 sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanma kta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  9 / 9 
 5. SALAGEN’ in saklanması  
SALAGEN’ i çocukların göremeyeceği, erişemeyeceği yerlerde ve ambalajında saklayınız.  
SALAGEN 25°C altındaki oda sıcaklığında saklanmalıdır.  
Işık ve nemden korunmalıdır. 
Orijinal ambalajında saklayınız.  
Son kullanma tarihiyle uyumlu olarak kullanınız. 
Blister veya ambalajın üzerinde belirtilen son kullanma tarihinden sonra SALAGEN’i 
kullanmayınız.  
Eğer üründe ve/veya ambalajında  bozukluklar fark ederseniz SALAGEN’ i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre,Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  ADEKA İlaç San. ve Tic. A.Ş.  
                                   55020 -  İlkadım/SAMSUN 
Üretim yeri:                Patheon Inc.  
Mississauga/Ontario/ Kanada  
 
Bu kullanma talimatı  .................... tarihinde onaylanmıştır.  