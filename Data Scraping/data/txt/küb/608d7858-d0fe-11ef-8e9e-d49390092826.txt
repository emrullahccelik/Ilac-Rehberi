KISA ÜRÜN BİLGİSİ
1. BEŞERİ TIBBİ ÜRÜNÜN ADI
DROPOLEV 60 mg/ml oral damla, çözelti
2. KALİTATİF VE KANTİTATİF BİLEŞİM
Her 1 ml çözeltide,
Etkin madde:
Levodropropizin 60 mg
içerir.
Yardımcı maddeler:
Sukroz 133,33 mg
Metil paraben sodyum 1,30 mg
Sodyum sakarin 3,33 mg
FD&C yellow # 6 0,10 mg
Yardımcı maddeler için, 6.1.’e bakınız.
3. FARMASÖTİK FORM
Damla
Sarı-turuncu renkli, aromatik kokulu berrak çözelti.
4. KLİNİK ÖZELLİKLER
4.1. Terapötik endikasyonlar
Çeşitli nedenlere bağlı kuru öksürüğün (balgamsız öksürük) semptomatik tedavisinde endikedir.
4.2. Pozoloji ve uygulama şekli
Pozoloji/Uygulama sıklığı ve süresi:
Erişkinlerde:
Günde 3 kez ve en az 6' şar saat ara ile 20 damla (60 mg levodropropizin; 1 damla 0,05 ml)
uygulanır.
Çocuklarda:
2 yaşından büyük çocuklarda günde 3 kez ve en az 6' şar saat ara ile aşağıda belirtildiği şekilde
kullanılır:
Ağırlık (kg) İlacı her kullanımdaki Ağırlık (kg) İlacı her kullanımdaki
damla sayısı damla sayısı
7-10 3 29-31 10
11-13 4 32-34 11
14-16 5 35-37 12
17-19 6 38-40 13
20-22 7 41-43 14
23-25 8 44-46 15
26-28 9 >46 20
1 / 8İlaç; maksimum 7 günlük tedavi dönemini aşmamak kaydı ile, öksürük kaybolana kadar ya da bir
doktorun tavsiyesine göre alınmalıdır. Eğer semptomlar bu dönem içinde kaybolmazsa ilacın
kullanımına geçici olarak ara verilmeli ve bir doktora danışılmalıdır.
Uygulama şekli:
Sadece ağızdan kullanım içindir.
İlacın besinlerle birlikte alınmasının emilim üzerinde herhangi bir etkisi olduğu yönünde bir bilgi
olmamakla beraber, ilacın yemeklerden bir süre önce veya sonra alınması önerilir.
Damlalar tercihen yarım bardak suya damlatılarak alınmalıdır.
Özel popülasyonlara ilişkin ek bilgiler:
Böbrek / Karaciğer yetmezliği: Ciddi böbrek yetmezliği vakalarında (kreatin klerensi <35
ml/dk); fayda-risk oranı göz önüne alınarak dikkatli kullanılmalıdır.
Pediyatrik popülasyon: DROPOLEV pediyatrik hastalarda pozoloji kısmında belirtildiği gibi
uygulanmalıdır. 2 yaşın altındaki çocuklarda kullanılmamalıdır.
Geriyatrik popülasyon: DROPOLEV dozu yaşlı hastalarda dikkatle saptanmalıdır.
4.3. Kontrendikasyonlar
İlaca karşı bilinen veya şüphelenilen aşırı duyarlılık vakalarında, gebelik ve emzirme
dönemlerinde, ağır karaciğer yetmezliği olan kişilerde, bronkore ve mukosiliyer temizlik
mekanizmasında azalma olan kartagener sendromu veya siliyer diskinezi gibi vakalarda
kontrendikedir.
4.4. Özel kullanım uyarıları ve önlemleri
Ciddi böbrek yetmezliği vakalarında (kreatin klerensi <35 ml/dk); fayda-risk oranı göz önüne
alınarak dikkatli kullanılmalıdır. Öksürük ilaçları semptomatik tedavi sağlarlar ve altta yatan
patolojinin tedavisi sağlanıncaya kadar ve/veya tetikleyici neden tespit edilinceye kadar
kullanılmalıdır. Bu sebeple DROPOLEV uzun süreli tedavilerde kullanılmamalıdır. Kısa süreli bir
tedavinin ardından, belirgin bir sonuç alınmadıysa doktora danışılmalıdır.
Yaşlı hastalarda Levodropropizin farmakokinetik profilinin, kayda değer derecede değişmediği
gözlenimine göre, yaşlı hastalarda doz ayarlaması veya uygulamalar arasındaki sürede değişiklik
yapılması gerekli olmayabilir. Buna karşın, yaşlı hastaların birçok ilaca karşı hassasiyetlerinin
değiştiği açıkça bilinmektedir, bu grupta Levodropropizin uygulandığı zaman özel dikkat
gerekmektedir.
20 damla, 0,35 g sukroz içerdiği için, nadir kalıtımsal früktoz intoleransı, glikoz-galaktoz
malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
DROPOLEV’in içeriğinde bulunan metil paraben sodyum, alerjik reaksiyonlara (muhtemelen
gecikmiş) sebebiyet verebilir.
Bu tıbbi ürün her 1 ml’sinde 0,17 mg sodyum ihtiva eder. Bu durum kontrollü sodyum diyetinde
olan hastalar için göz önünde bulundurulmalıdır.
2 / 8DROPOLEV’in içeriğinde bulunan FD&C yellow # 6 , alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Her ne kadar klinik çalışmalar süresince benzodiazepinler ile bir etkileşim gözlenmemişse de,
özellikle sedatif ilaç alan duyarlı hastalarda kullanırken dikkatli olunması gerekir.
Hayvanlar üzerine farmakolojik araştırmalar göstermiştir ki, Levodropropizin merkezi sinir
sistemi üzerine etken olan maddelerin farmakolojik etkilerini yükseltmez. (örneğin;
benzodiazepines, alkol, fenitoin, imipramin). Levodropropizin, hayvanlarda varfarin gibi oral
antikoagülanların ve ayrıca insülinin hipoglisemik etkisini değiştirmemektedir.
İnsanlar üzerine yapılan farmakoloji çalışmalarında, benzodiazepinlerle birleşmeler EEG-
patern’ini değiştirmez. Özellikle hassas kişilerde, sedatif ilaçların eş zamanlı alımı dikkatli
kullanımı gerektirir. (Bkz: bölüm 4.4)
Klinik çalışmalar, beta-2-agonist, metilzantine ve türevleri, kortikosteroidler, antibiyotikler,
mukoregülatör ve antihistaminler gibi bronkopulmoner hastalıklarının tedavisi için kullanılan
ilaçlarla herhangi bir etkileşimi göstermez.
4.6. Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınların bu ilacı kullanmamaları, etkili bir doğum kontrol
yöntemi uygulamaları gerekmektedir.
Gebelik dönemi
Hayvan toksikoloji çalışmalarında 24 mg/kg dozun vücut ağırlığının artışında ve büyümede hafif
bir gecikmeye yol açtığı gözlenmiştir. Levodropropizin sıçan plasenta bariyerini geçebildiği için
gebelerde ve gebe kalmayı düşünenlerde güvenliği kanıtlanmadığından kontrendikedir.
Levodropropizin’ in gebelik ve/veya fetus/yeni doğan üzerinde zararlı farmakolojik etkileri
bulunmaktadır.
Laktasyon dönemi
Fare deneylerinde levodropropizin uygulandıktan 8 saat sonra anne sütünde saptanmıştır.
Levodropropizin anne sütüne geçer. Bu nedenle emziren annelerde kullanılmamalıdır.
.Üreme yeteneği / Fertilite
Peri-natal ve post-natal çalışmalara ek olarak yapılan fertilite çalışmalarında, herhangi bir spesifik
toksik etki gözlenmemiştir.
4.7. Araç ve makine kullanımı üzerindeki etkileri
Araç ve makine kullanımı üzerine yapılmış herhangi bir çalışma bulunmamakla birlikte, uyku
haline neden olabileceği için (Bkz: bölüm 4.8) araç ve makine kullanımı sırasında çok dikkatli
olunmalıdır. Bu olasılık için hasta bilgilendirilmelidir.
3 / 84.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
Bağışıklık sistemi bozuklukları
Çok seyrek: Aşırı duyarlılık reaksiyonları.
Psikiyatrik bozukluklar
Çok seyrek: Asabiyet, uyku hali, benlik kaybı.
Sinir sistemi bozuklukları
Çok seyrek: Yorgunluk-asteni, halsizlik, uyuşukluk, baş ağrısı, vertigo, tremor, parastezi.
Bir vakada tonik-klonik konvulsiyonlar ve petitmal atağı rapor edilmiştir.
Göz hastalıkları
Bir vakada midriyazis görüldüğü, bir vakada çift taraflı görme kaybı gözlendiği bildirilmiştir. Her
iki vakada da reaksiyonlar ilacın kesilmesi sonrası ortadan kalkmıştır.
Kardiyak hastalıklar
Çok seyrek: Çarpıntı, taşikardi.
Bir vakada atrial bigemine atım rapor edilmiştir.
Vasküler hastalıklar
Çok seyrek: Hipotansiyon
Solunum, göğüs bozuklukları ve mediastinal hastalıklar
Çok seyrek: Dispne, öksürük, solunum yollarında ödem.
Gastrointestinal bozukluklar
Çok seyrek: Bulantı, kusma, midede yanma ve ağrı, dispepsi, diyare. 2 vakada glosit ve aftöz
stomatit rapor edilmiştir.
Bir vakada kolestatik hepatit ve bir de eş zamanlı olarak oral hipoglisemikler kullanan yaşlı
hastalarda hipoglisemik koma vakası ortaya çıkmıştır.
Deri ve deri-altı doku bozuklukları
Çok seyrek: Alerjik deri döküntüleri, ürtiker, eritem, ekzantem, kaşıntı, anjiyoödem.
Ölümle sonuçlanan bir epidermolisis vakası da rapor edilmiştir.
Kas-iskelet sistemi ve bağ dokusu hastalıkları
Çok seyrek: Alt ekstremitelerde asteni ve güçsüzlük
Genel bozukluklar ve uygulama bölgesine ilişkin hastalıklar
Çok seyrek: Alerjik ve anaflaktik reaksiyonlar. Genel malazi. Nadir yaygın ödem, senkop ve
asteni vakaları bildirilmiştir.
Emziren bir annede levodropropizin alımı sonrasında yenidoğanda uyku hali, hipotoni ve kusma
görüldüğü bildirilmiştir. Belirtiler emzirme sonrası ortaya çıktığından emzirmenin kesilmesi
sonrası kendiliğinden ortadan kalkmıştır.
4 / 8Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Levodropropizinin 240 mg'a kadar tek doz ya da 8 gün boyunca günde 3 kez 120 mg'lık doz
uygulamasından sonra ciddi herhangi bir yan etki gözlenmemiştir.
Levodropropizin ile aşırı dozaj vakası bildirilmemiştir. Fakat olası bir doz aşımı durumunda hafif,
geçici bir taşikardi olabilir. Sadece, levodropropizinin 360 mg’lık günlük dozu ile tedavi edilen 3
yaşındaki bir çocukta doz aşımı vakası görüldüğü bilinmektedir. Hastada gözlenen şiddetli
olmayan karın ağrısı ve bulantı herhangi bir soruna yol açmaksızın iyileşmiştir. Bir aşırı doz
vakası ile karşılaşılması halinde zehirlenmeye karşı alınacak tedbirler: gastrik lavaj, aktif kömür
verilmesi, parenteral sıvı tedavisinin başlatılması gibidir. Spesifik antidotu mevcut değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Öksürük Baskılayıcı Diğer Ajanlar
ATC Kodu: R05DB27
Levodropropizin’ in öksürük kesici etkisi (antitussif) trakeobronşiyal seviyede, periferik tiptedir.
C fibrilleri üzerinde inhibitör etki gösterir, nöropeptid salınımını inhibe eder.
Hayvanlarda oral uygulamadan sonra Levodropropizin’in antitüssif aktivitesi; kimyasal maddeler,
trakenin mekanik uyarılmaları ve vagus afferent’ın elektriksel uyarılmaları gibi periferik
uyarılmalardan kaynaklanan öksürük üzerindeki dropropizin ve kloperastin etkilerine eşit veya
daha büyük sonuç vermiştir. Kobay üzerinde, trakenin elektriksel uyarılması gibi merkezi
uyarılmalardan kaynaklanan öksürük üzerindeki ilaç aktivitesi, kodein’in aktivitesiden 10 kez
düşüktür. Bununla birlikte, sitrik asit, amonyum hidrat ve sülfürik asit testleri gibi periferik
uyarma testleri içinde iki ilacın potens oranları 0,5 ve 2 arasında bulunmaktadır.
Levodropropizin, hayvana intraserebroventriküler olarak verildiğinde, aktif değildir. Bu da
gösterir ki, bileşimin antitussif aktivitesi periferik mekanizmadan kaynaklanır, merkezi sinir
sistemi üzerindeki bir etkiden değildir. Kobay hayvanlarında, deneysel olarak uyarılmış öksürüğü
durdurmak için, oral ve aerosol yoldan verilmiş, Levodropropizin ve kodein’in etkinlikleri
arasındaki mukayese, Levodropropizin’in periferikal alandaki etkisini doğrular. Gerçekte,
Levodropropizin, aerosol yolla verilen kodein aktivitesine eşit veya daha fazla potansiyele
sahipken, oral yolla verilen kodein’den 2 kez daha az potansiyele sahiptir.
Hareket mekanizması için olduğu gibi, Levodropropizin antitussif aktivitesini C-fiberleri üzerinde
önleyici bir hareket üzerinden taşır. Özellikle, Levodropropizin’in sensör nöropeptitlerin C-
fiberlerden “in vitro” serbest bırakılmalarını önleyici olduğu anlaşılmıştır. Anestezi verilen
kedilerde ise Levodropropizin, C-fiber aktivasyonunu belirgin bir şekilde indirger ve ilgili
refleksleri bozar.
Levodropropizin, sıçanlarda oxotremorine- kaynaklı titremeler, pentametilentetrazole kaynaklı
kasılma nöbetleri ve spontan ölümleri değiştirme üzerine, dropropizin’den belirgin bir seviyede
daha az aktiftir.
5 / 8Levodropropizin, fare beyinlerindeki opioid reseptörlerde naloxen’in yerini almaz; morfin-
kaynaklı uzak durma sendromunu değiştirmez; uygulamasının kesilmesi bağımlı davranışların
başlangıcıyla takip edilmez.
Levodropropizin, hayvanlarda solunum yolu fonksiyonlarında depresyona veya hissedilir derecede
kardiyovasküler etkilere sebep olmadığı gibi kabızlık etkilerini de başlatmaz.
Levodropropizin, bronkopulmoner sistem üzerinde; histamine, serotonin ve bradikinin tarafından
uyarılmış bronkospazmı engelleyici yönde etki eder. İlaç, asetikolin’den kaynaklanan
bronkospazmı önlemez, böylece antkolinerjik etkilerin olmadığını ispat eder.
Hayvanlarda, antibronkospastik aktiviteye ait ED , antitussif aktiviteye ait değer ile mukayese
50
edilebilirdir.
Sağlıklı gönüllülerde, 60 mg’lık bir doz, sitrik asit aerosol’den kaynaklanan öksürük için en az
6saat’e indirgendi.
Bronkopulmonary karsinom ile ilişkili veya alt ve üst solunum yolları enfeksiyonları ve pertusis
ile ilişkili öksürükler gibi, farklı etiolojilerdeki öksürüklerin azaltılmasında, birçok deneysel
kanıtlar, Levodropropizin’in etkililiğini ispat etmiştir. Öksürük kesici etki çoğunlukla merkezi
aktif ilaçların etkisi ile karşılaştırılır. Buna göre Levodropropizin, merkezi sedatif etkisi için
olduğu gibi, çoğunlukla iyi bir tolerabilite profiline sahiptir.
Terapötik dozlarda, Levodropropizin, insanlarda EEG modelini ve fizikomotor becerilerini
değiştirmez. 240 mg’a kadar Levodropropizin alan sağlıklı gönüllülerde, kardiyovasküler
parametrelerde hiç bir değişiklik belirtilmemiştir.
Bu ilaç, insanlarda solunum fonksiyonları veya mukosilier klirens üzerinde depresif bir etki
yapmamaktadır. Özellikle, son zamanda yapılan bir çalışma, Levodropropizin’in kronik solunum
yetersizliği olan hastalarda hem spontan solunum hem de hiperkapnik ventilasyon durumunda;
merkezi solunum regülasyon sistemi üzerinde hiç bir depresif etkisinin olmadığını göstermiştir.
5.2. Farmakokinetik özellikler
Emilim:
Oral alımdan sonra biyoyararlılık %75'den yüksek olarak bulunmuştur. Plazma proteinlerine
bağlanma oranı düşüktür (%11-14).
Dağılım:
Levodropropizin insanlarda oral alımdan sonra hızla emilmekte ve vücutta hızla dağılmaktadır.
Biyotransformasyon:
Levodropropizin'in karaciğerde ya da başka bir vücut bölgesinde belirgin biçimde metabolize
edildiği hakkında veri bulunmamaktadır.
Eliminasyon:
Levodropropizinin plazma eliminasyon yarı ömrü yaklaşık 1 - 2 saattir. Vücuttan başlıca idrar
yolu ile atılır. Etken maddenin vücuttan atılımı hem değişmemiş hem de konjuge veya serbest
levodropropizin ve konjuge p-hidroksilevodropropizin metalbolitleri şeklindedir. 48 saat içinde bu
madde ve metabolitlerinin üriner atılımı verilen dozun yaklaşık % 35'i kadardır. Tekrarlayan doz
çalışmalarının sonuçları ise 8 günlük bir tedavinin (günde 3 doz) ilacın atılma özelliklerini
6 / 8değiştirmediğini ve buna bağlı olarak vücutta birikme veya metabolik otoindüksiyondan söz
edilemeyeceğini göstermiştir.
5.3. Klinik öncesi güvenlilik verileri
Akut oral toksisite rat, fare ve Guinea pig’de sırasıyla 886,5 mg/kg, 1287 mg/kg, 2492 mg/kg’ dır.
Guinea pig’lerde terapötik indeks LD /ED oranı şeklinde hesaplanmış olup oral kullanımdan
50 50
sonra, uygulanan öksürük indüksiyonuna bağlı olarak 16-53 arasındadır. Tekrarlanan oral
uygulamaları takiben toksisite testleri 24 mg/kg/gün’ün toksik etki göstermeyen doz olduğunu
ortaya koymuştur.
6. FARMASÖTİK ÖZELLİKLER
6.1. Yardımcı maddelerin listesi
Metil paraben sodyum
Propilen glikol
Sukroz
Sitrik asit monohidrat
Nane aroması
Anason aroması
Tat maskeleyici aroma
FD&C yellow # 6
Sodyum sakarin
Deiyonize su
6.2. Geçimsizlikler
Bildirilmemiştir.
6.3. Raf ömrü
36 ay
6.4. Saklamaya yönelik özel tedbirler
25°C’nin altında oda sıcaklığında, ışıktan koruyarak saklayınız.
6.5. Ambalajın niteliği ve içeriği
DROPOLEV; içinde damlalıklı (LDPE) plastik conta bulunan pilfer-proof HDPE kapak ile
kapatılmış amber renkli cam şişede (Tip III) pazarlanmaktadır.
Her bir karton kutu; 1 adet şişe içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
Berko İlaç ve Kimya San. A.Ş.
Yenişehir Mah. Özgür Sok. No: 16-18
Ataşehir/İstanbul, Türkiye
0 216 456 65 70 (Pbx)
0 216 456 65 79 (Faks)
info@berko.com.tr
7 / 88. RUHSAT NUMARASI
2014/321
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.04.2014
Ruhsat yenileme tarihi:
10. KÜB’ÜN YENİLENME TARİHİ
8 / 8