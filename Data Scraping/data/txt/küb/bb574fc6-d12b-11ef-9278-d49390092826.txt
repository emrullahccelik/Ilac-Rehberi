KISA ÜRÜN BİLGİSİ
1.BEŞERİ TIBBİ ÜRÜNÜN ADI
RİFOCİN %1 kulak damlası
2.KALİTATİF VE KANTİTATİF BİLEŞİM
Etkin madde:
Her 10 mL çözelti içeren şişenin bileşimi;
Rifamisin SV aktif 100 mg
Yardımcı maddeler:
Propilen glikol 2857,143 mg
Yardımcı maddeler için 6.1’e bakınız.
3.FARMASÖTİK FORM
Kulak damlası
Berrak çözelti
4.KLİNİK ÖZELLİKLER
4.1 Terapötik endikasyonlar
- Otitler, dış kulak furonkülozları
- Ayrıca kulak ameliyatları sonrası tedavi ve pansumanlarında, doktor tavsiyesi ile
kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmediği takdirde:
RİFOCİN kulak içine günde ortalama 2 veya 3 defa 2'şer damla damlatılır.
Uygulama şekli:
RİFOCİN kulak içine damlatılır.
RİFOCİN içinde ince gaz bezi ıslatılarak pansuman şeklinde de uygulanabilir.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği, normal doz alımından sonraki rifamisin plazma konsantrasyonunu
etkilememektedir.
Pediyatrik popülasyon:
Bebeklik döneminin başlarında, ürün doğrudan doktor gözetimi altında ve gerçekten gerekli
ise uygulanmalıdır.
Geriyatrik popülasyon:
Klinik çalışmalar yeterli sayıda 65 yaş ve üstü gönüllü içermediği için, bu yaş grubunun
tedaviye yanıtlarının daha genç hastalarınkinden farklı olup olmadığı tespit edilememiştir.
Diğer klinik çalışmalar yaşlı ve genç hastaların tedaviye yanıtları arasındaki farklılığı
göstermemektedir. Özellikle karaciğer yetmezliği olan yaşlı hastalarda dikkatli olunmalıdır.
14.3 Kontrendikasyonlar
Rifamisin SV'ye veya yardımcı maddelerin herhangi birine aşırı duyarlılık gösteren hastalarda
kullanılmamalıdır.
4.4 Özel kullanım uyarıları ve önlemleri
Bebeklik döneminin başlarında, ürün doğrudan doktor gözetimi altında ve gerçekten gerekli
ise uygulanmalıdır.
Süperenfeksiyon: Diğer antibiyotiklerle olduğu gibi, rifamisinin uzun süreli kullanımı duyarlı
olmayan organizmaların (özellikle stafilokokların) aşırı çoğalmasıyla sonuçlanabilir. Hastanın
durumunun tekrarlamalı biçimde değerlendirilmesi şarttır. Süperenfeksiyon meydana gelmesi
durumunda, tedavi kesilmeli ve uygun terapötik önlemler alınmalıdır.
Rifamisin uygulaması sınırlı bir zaman dilimine özgüdür ve tedavi mümkün olduğunca düşük
dozlarda ve diğer terapötik ajanlarla dönüşümlü olarak uygulanmalıdır.
İç kulağa yakın ya da sinir dokusuyla temas halinde olan geniş bölgelere uygulamaktan
kaçının.
Propilen glikol içerir. Propilen glikol deride iritasyona neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Sistemik kullanımda antikoagülanlar, siklosporin ve oral kontraseptiflerle etkileşim, topikal
rifamisin tedavisi ile de siklosporin ile etkileşim gözlenmiştir.
Oral ya da diğer sistemik hormonal kontraseptifleri kullanan hastaların RİFOCİN tedavisi
sırasında hormonal olmayan doğum kontrol yöntemlerine geçmeleri tavsiye edilir.
4.6 Gebelik ve laktasyon
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlarda kullanılacaksa bu kadınlar etkin bir doğum
kontrol yöntemi kullanmalıdır. Doğum kontrol yöntemlerinden hormonal kontraseptifler
rifamisin tarafından etkisiz hale getirilebileceği için kullanılmamalıdır. Yerine başka
yöntemler kullanılmalıdır.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir.
RİFOCİN gerekli olmadıkça gebelik döneminde kullanılmamalıdır.
RİFOCİN yalnızca potansiyel yarar fetüse olan potansiyel riskten fazla ise gebelik sırasında
kullanılmalıdır.
Laktasyon dönemi
Emzirme sırasında RİFOCİN kullanımının kontrendike olduğuna ilişkin bilinen herhangi bir
veri yoktur.
2Üreme yeteneği/ Fertilite
Hayvanlar üzerinde yapılan üreme çalışmalarından elde edilen sınırlı sayıdaki verilere göre
rifamisin üreme toksisitesi göstermemektedir.
4.7 Araç ve makine kullanımı üzerindeki etkiler
Rifamisinin araç ve makine kullanma yeteneği üzerinde etkisi yoktur.
4.8 İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Cok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları:
Seyrek: Şok veya anafilaktik reaksiyonları içeren ciddi sistemik aşırı duyarlılık reaksiyonu
Deri ve derialtı doku hastalıkları:
Seyrek: Uygulama bölgesinde ağrılı veya alerjik reaksiyonlar bildirilmiştir.
İstisnai olarak, geniş deri lezyonları üzerine veya diğer vücut bölgelerine topikal uygulamanın
ardından şok veya anafilaktik reaksiyonları içeren ciddi sistemik aşırı duyarlılık reaksiyonu
olasılığı bildirilmiştir.
Genel ve uygulama bölgesine ilişkin hastalıklar:
Bilinmiyor (eldeki verilerden hareketle tahmin edilemiyor):RİFOCİN, genelde vücut
dokularında ve/veya sıvılarında (deri, diş, dil, idrar, dışkı, tükürük, balgam, gözyaşı, ter ve
beyin-omurilik sıvısı da dahil) esasen kırmızı-turuncu bir renk değişikliği yapabilir. Kontakt
lensler, diş ve diş protezleri kalıcı olarak lekelenebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Bilinen doz aşımı semptomu yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal otik antienfektifler
ATC kodu: S02AA12
RİFOCİN, kulağın dış ve orta kısımlarındaki akut ve kronik enfeksiyonların tedavisinde
kullanılır.
Rifamisin parenteral ve lokal yolla etkin bakteri öldürücü etkiye sahip olan, yarı sentetik bir
antibiyotik maddedir.
3Rifamisin SV, diğer antibiyotiklere dayanıklı olsalar bile, gram-pozitif bakterilere in vitro
olarak 0.01 mcg/ml'den düşük konsantrasyonlarda, gram-negatif bakterilere ise 25-200
mcg/ml'lik konsantrasyonlarda etkilidir.
Rifamisin SV ile rifamisin ailesinden olmayan diğer antibiyotikler arasında çapraz rezistansa
rastlanmaz. Lokal tolerans iyidir.
5.2 Farmakokinetik özellikler
Emilim:
Rifamisin gastrointestinal kanaldan çok iyi emilmemektedir.
Dağılım:
250 mg’lık tek dozun intramusküler uygulamasından 2 saat sonra serum plazma
konsantrasyonu 2 mikrogram/ml olur. 500 mg’lık tek dozun intravenöz uygulamasından 2
saat sonra plazma konsantrasyonu yaklaşık 11 mikrogram/ml olur.
Biyotransformasyon:
Rifamisin yaklaşık %80’i plazma proteinlerine bağlanır ve plazma yarılanma ömrü yaklaşık 1
saattir.
Eliminasyon:
Rifamisinin safra konsantrasyonu 1.000-1.500 mcg/ml’ye ulaşarak başlıca safra yolu ile atılır.
Çok küçük miktarları idrarda gözlenmiştir.
5.3 Klinik öncesi güvenlilik verileri
Hayvanlar üzerinde yapılan embriyogenez ve üreme çalışmalarından elde edilen sınırlı
sayıdaki verilere göre rifamisin embriyogenez ve üreme toksisitesi göstermemiştir.
Akut toksisite - Farelerde LD50: Oral yolla 2120 mg/kg; subkutan yolla 1080 mg/kg;
intraperitoneal yolla 625 mg/kg; intravenöz yolla 550 mg/kg; sıçanlarda LD50: Oral yolla
2680 mg/kg; subkutan yolla 1120 mg/kg; intraperitoneal yolla 480 mg/kg; köpeklerde LD50:
intravenöz yolla 350 mg/kg.
Subakut toksisite - sıçanlarda, intraperitoneal ve subkutan yollarla 30 gün boyunca uygulanan
200 mg/kg'lık dozda hiçbir anlamlı değişim gözlenmemiştir.
Kronik toksisite - Sıçanlarda, 1-6 ay boyunca günde 50-300 mg/kg'lık dozda hiçbir anlamlı
değişim gözlenmemiştir. Köpeklerde, 6 ay boyunca intravenöz yolla uygulanan 20 mg/kg'lık
günlük dozlar genel olarak iyi tolere edilmiştir.
6. FARMASÖTİK ÖZELLİKLERİ
6.1 Yardımcı maddelerin listesi
Askorbik asit
Disodyum EDTA
Propilen glikol
Sodyum mertiyolat
Sodyum metabisülfit
Distile su
Sodyum hidroksit
6.2 Geçimsizlikler
Geçerli değildir.
46.3 Raf ömrü
24 ay
6.4 Saklamaya yönelik özel tedbirler
25 oC altındaki oda sıcaklığında ve ambalajında saklanmalıdır. Işıktan korunmalıdır.
6.5 Ambalajın niteliği ve içeriği
RİFOCİN, 10 ml çözelti içeren şişede ambalajlanarak kullanıma sunulmuştur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Sanofi aventis İlaçları Ltd. Şti.
Büyükdere Cad. No:193
Levent 34394 Şişli-İstanbul
Tel: (0212) 339 10 00
Faks: (0212) 339 10 89
8. RUHSAT NUMARASI(LARI)
197/74
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 10.08.2001
Ruhsat yenileme tarihi: 10.08.2006
10. KÜB’ÜN YENİLENME TARİHİ
5