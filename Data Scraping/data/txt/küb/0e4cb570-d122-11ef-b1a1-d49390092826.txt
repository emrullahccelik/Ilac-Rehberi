KISA ÜRÜN BİLGİSİ
1. BEŞERİ TIBBİ ÜRÜNÜN ADI
NYSTAFUR 500 mg/200.000 I.U. vajinal ovül
2. KALİTATİF VE KANTİFATİF BİLEŞİM
Etkin madde:
Nifuratel 500 mg
Nistatin 200.000 I.U.
Yardımcı maddeler:
Propilen glikol monolaurat 529,000 mg
Soya lesitini 100,420 mg
Sodyum etil p-hidroksibenzoat 1,812 mg
Sodyum propil p-hidroksibenzoat 1,006 mg
Yardımcı maddeler için, 6.1’e bakınız.
3. FARMASÖTİK FORM
Vajinal ovül.
Sarı sarımsı açık kahverengimsi renkli homojen süspansiyon içeren kahverengimsi sarı renkli,
opak oval yumuşak kapsüller.
4. KLİNİK ÖZELLİKLER
4.1. Terapötik endikasyonlar
NYSTAFUR, patojenik mikroorganizmalar (Candida, Trichomonas ve bakteriler) sebebiyle
oluşan vulvovajinal hastalıkların çok amaçlı tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Günde 1 vajinal ovül veya doktorun önerdiği dozda kullanılır. (Tercihen yatmadan önce.)
Uygulama şekli:
En iyi terapötik etkinliğin elde edilmesi için, vajinal ovüller vajinanın en derin kısmına
yerleştirilmelidir.
1 / 6Özel popülasyonlara ilişkin ek bilgiler:
Böbrek/Karaciğer yetmezliği:
Ürün lokal olarak aktif olduğundan ve sistemik emilimi ihmal edilebilir düzeyde oluğundan
bu popülasyona ait bir kısıtlama bulunmamaktadır.
Pediyatrik popülasyon:
NYSTAFUR’un çocuklar üzerinde etkililiği ve güvenliliği kanıtlanmamıştır.
Geriyatrik popülasyon:
Bu popülasyona ait ilave bir veri bulunmamaktadır.
4.3. Kontrendikasyonlar
Etkin madde ya da yardımcı maddelerinden herhangi birine karsı aşırı duyarlılığı olanlarda
kontrendikedir.
4.4. Özel kullanım uyarıları ve önlemleri
Ürünün özellikle uzun süreli kullanımı, duyarlılık reaksiyonlarına sebebiyet verebilir.
Hipersensitivite reaksiyonu durumunda ürünün kullanımı durdurulmalıdır.
Tedavi boyunca cinsel ilişkiden kaçınılmalıdır.
NYSTAFUR, cinsel olgunluğa erişmemiş kız çocuklarında ve bakirelerde kullanılmamalıdır.
Adet (menstrüasyon) döneminde kullanıldığında, NYSTAFUR’un etkisi azalabileceğinden bu
dönemde kullanılmaması tavsiye edilir. Çünkü menstrüasyon akıntısı sebebiyle ürün vajina
dışına çıkabilir. Bu sebeple tedaviyi menstrüasyon olunmadığı bir zaman için planlamak
gereklidir. Beklenmeyen menstrüasyon olduğu takdirde ise, menstrüasyon sonrasında
tedaviye başlamak tavsiye edilir.
Bu ürün sodyum etil parahidroksibenzoat ve sodyum propil parahidroksibenzoat içerdiğinden
alerjik reaksiyonlara (muhtemelen gecikmiş) sebebiyet verebilir.
NYSTAFUR, propilen glikol monolaurat içerdiğinden deride iritasyona neden olabilir.
Bu tıbbi ürün soya lesitini ihtiva eder. Eğer fıstık ya da soyaya alerjiniz varsa bu tıbbi ürünü
kullanmayınız.
2 / 64.5. Diğer tıbbi ürünler ile etkileşimler ve diğer etkileşim şekilleri
NYSTAFUR’un bileşenlerine karşı herhangi bir farmakolojik etkileşim rapor edilmemiştir.
4.6. Gebelik ve Laktasyon
Genel Tavsiye
Gebelik Kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin özel bir veri mevcut
değildir.
Gebelik dönemi
Ürün lokal olarak kullanılmaktadır ve sistemik absorbsiyona geçişi ihmal edilebilir
düzeydedir. Ancak NYSTAFUR için, gebeliklerde maruz kalmaya ilişkin klinik veri mevcut
değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. (bkz. kısım 5.3). Yine de, hamilelik durumunda ürün ancak çok gerekli ise
ve bir hekim gözetimi altında kullanılmalıdır.
Laktasyon dönemi
Ürün lokal olarak kullanılmaktadır ve sistemik absorbsiyona geçişi ihmal edilebilir
düzeydedir. Ancak NYSTAFUR metabolitlerinin anne sütüne geçip geçmediği
bilinmemektedir. Laktasyon döneminde ürün ancak çok gerekli ise ve emzirmenin bebek
üzerindeki faydaları ve tedavinin hasta üzerindeki faydaları dikkate alınarak uygulanmalıdır.
Üreme yeteneği /Fertilite
Üreme yeteneği üzerine bilinen bir etkisi yoktur.
4.7. Araç ve makina kullanımı üzerindeki etkiler
NYSTAFUR’un araç ve makine kullanma üzerine olumsuz bir etkisi bulunmamaktadır.
3 / 64.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Deri ve deri altı doku hastalıkları:
Çok Seyrek: İzole alerjik reaksiyon vakaları (dermatit, ürtiker)
Genel bozukluklar ve uygulama bölgesine ilişkin hastalıklar:
Çok seyrek: Vajinal yanma, vajinal kaşıntı
Uygulama bölgesindeki vajinal yanma ve kaşıntı genellikle hafif ve geçicidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı
Farmasötik formun özellikleri nedeniyle yüksek doz riski bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antibiyotikler
ATC kodu: G01AA51
NYSTAFUR, nifuratel ve nistatinin birleşmesinden oluşmuştur. Nifuratel, trikonomisidal,
antibakteriyel ve mikostatik etkiye sahip sentetik bir kemoterapötiktir.
Nistatin fungisidal etkiye sahip iyi bilinen bir antibiyotiktir. Özellikle Candida türü mantarlara
karşı etkilidir.
Nifuratel-nistatin birlikteliği, iki etkin madde arasında olumsuz etkileşim oluşmaksızın, in
vitro ortamda geniş antimikotik, trikomonasidal ve antibakteriyel etkiler spektrumu sağlar.
4 / 6Antimikotik anlamda, iki etkin madde arasında belirgin bir pozitif sinerji olduğu
gösterilmiştir.
5.2. Farmakokinetik özellikler
Genel Özellikler
Hayvanlarda (tavşan ve köpeklerde), insan tedavisi için gerekli olan dozun 30 katının
uygulandığı günlük tekrarlanan dozların vajinal kullanımından sonra, ilacın içinde birlikte
bulunan maddelerin emilmediği ve sistemik etkilerinin olmadığı rapor edilmiştir.
Emilim
Vajinal mukozadan farmakolojik olarak anlamlı bir emilim gerçekleşmemektedir.
Dağılım
Uygulanabilir değildir.
Biyotransformasyon
Uygulanabilir değildir.
Eliminasyon
Uygulanabilir değildir.
5.3. Klinik öncesi güvenlilik verileri
Köpeklerdeki vajinal LD > 60 insanda tek tedavi dozu.
50
İnsan tedavi dozunun 30 katına kadar olan dozun tavşanlarda vajinal olarak uzun süreli
kullanımı hiçbir toksik etki göstermemiştir
6. FARMASÖTİK ÖZELLİKLERİ
6.1. Yardımcı maddelerin listesi
Dimetikon
Gliseril monokaprilat
Propilen glikol monolaurat
Soya Lesitini
Jelatin Bileşimi
Jelatin (sığır kaynaklı)
5 / 6Gliserol
Sodyum etil p-hidroksibenzoat
Sodyum propil p-hidroksibenzoat
Titanyum dioksit (E171)
Demir oksit sarı (E172)
6.2. Geçimsizlikler
Bilinen bir geçimsizlik yoktur.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
NYSTAFUR vajinal ovül, 6, 8 ve 12 ovül içeren şeffaf PVC/PVDC-Alu blister ambalajda,
kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A. Ş.
Bağcılar/İstanbul
8. RUHSAT NUMARASI
2020/189
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 27.08.2020
Ruhsat yenileme tarihi:
10. KÜB’ÜN YENİLENME TARİHİ
6 / 6