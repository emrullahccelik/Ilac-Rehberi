1  KISA ÜRÜN BİLGİ Sİ 
 
1. BEŞERİ TIBBİ ÜRÜNÜN ADI 
DİKLO -S % 4 sprey jel  
 
2. KALİTATİF VE KANTİTATİF  BİLEŞİM  
1 g jelde;  
Etkin madde:  
Diklofenak sodyum  40 mg 
 
Yardımcı madde(ler):  
Propilen glikol ________________150 mg 
Soya lesitini __________________100 mg 
Yardımcı maddeler için 6.1’e  bakınız. 
 
3. FARMASÖTİK  FORM  
Kutanöz sprey, çözelti  
Altın sarısı, uygulama sonrası jele dönüşen transparan çözelti  (pH değeri: 6,5 – 7,6)  
 
4. KLİNİK  ÖZELLİKLER  
4.1 Terapötik endikasyonlar  
DİKLO -S, küçük ve orta boyutlu eklem ve eklem çevresi yapılarda meydana gelen akut künt 
travmaları takiben ortaya çıkan hafif ila orta dereceli ağrı ve yangıların lokal semptomlarının 
giderilmesi için kullanılır.  
 
4.2 Pozoloji ve uygulama şekli  
Pozoloji:  
Yetişkinler  ile 14 yaş ve üzeri adolesanlar : 2  Etkilenen bölgenin derisi üzerine, tedavi edilecek alanın büyüklüğüne bağlı olarak, günde 3 
defa düzenli aralıklarla 4 – 5 puf (32 – 40 mg D iklofenak sod yum iç eren 0,8 – 1 gr sprey) 
DİKLO -S uygulanmalıdır. 1 gr’lık maksimum tek doz aşılmamalıdır. Maksimum günlük doz 
15 puf’tur (120 mg Diklofenak sody um içeren 3 gr sprey).  
 
Uygulama sıklığı ve süresi:  
Tedaviye semptomların (ağrı ve şişme) giderilmesi ile son verilebilir. Doktora danışılmadan, 
tedaviye 7 günden fazla devam edilmemelidir. 3 günlük kullanım sonrasında durumda 
herhangi bir gelişme olmazsa doktora danışılmalıdır.  
 
Uygulama şekli:  
Yalnızca deri üzerine uygulanır.  
DİKLO -S, deriye nazikçe masaj yapılarak uygulanır. Uygulama sonrasında, şayet uygulama 
alanı değil ise, eller yıkanmalıdır. Uygulama sonrasında, tedavi alanını kapatmadan ya da 
sarmadan önce, uygulanan ilacın kurumasına izin verilmelidir.  
 
Özel popülasyonlara ilişkin ek bilgile r:  
Böbrek/Karaciğer yetmezliği:  
Böbrek ve karaciğer yetmezliği olan hastalarda kullanım için lütfen bölüm 4.4’e bakınız. 
 Pediyatrik popülasyon:  
DİKLO -S’in 14 yaşın altındaki çocuklarda ve adolesanlarda kullanımı için yeterli etkililik ve 
güvenlilik veris i bulunmamaktadır (bkz. Bölüm 4.3. Kontrendikasyonlar). l4 yaş ve üzeri  
adolesanlarda ağrının giderilmesi için ürünün 7 günden uzun süre kullanımının  gerek mesi ya 
da semptomların kötüleşmesi durumunda doktora danışılması önerilmektedir. 
 
Geriyatrik popülasyon:  
Yaşlılarda kullanılması gereken DİKLO- S dozu, yetişkin lerde kullanılacak doz ile aynıdır.   
 
4.3 Kontrendikasyonlar  
DİKLO -S, Diklofenak sodyum, fıstık, soya  veya içerdiği diğer yardımcı maddelerden ( bkz. 
6.1) herhangi birine karşı aşırı duyarlılığı olduğu bilinen hastalarda  kontrendikedir. 3  DİKLO -S ayrıca, asetilsalisilik asit veya ibuprofen gibi diğer non -steroidal antiinflamatuvar 
ilaçlar ile astım atağı, ürtiker veya akut rinit gibi reaksiyonlar veren hastalarda  kontrendikedir.  
Hamileliğin 3. trimesterinde kontrendikedir.  
14 yaşından küçük çocuklarda ve adolesanlarda kontrendikedir.  
Emziren annelerin göğüs bölgesine uygulanmaz. 
 
4.4 Özel kullanım uyarıları ve  önlemleri  
DİKLO -S, oldukça geniş  deri alanlarına (600 cm2 vücut yüzey alanından fazla) 
uygulandığında ve uzun süre (4 haftadan fazla)  kullanıldığında sistemik yan etki görülme 
olasılığı mevcuttur (örneğin, aşırı duyarlılık, astmatik ve renal yan etki potansiyeli 
mevcuttur).  
DİKLO -S sadece zedelenmemiş ve sağlıklı deri üzerine uygulanmalıdır (açık yaralara 
sürülmemelidir). Gözlerle ve mukoz membranlarla temas ettirilmemelidir.  
Hastalar, fotosensitivite reaksiyonlarını azaltmak için aşırı güneş ışığına maruz kalmamaları 
konusunda uyarılmal ıdırlar.  
Döküntülerin görülmesi halinde tedavi durdurulmalıdır. Diklofenak içeren diğer ürünlerle birlikte kullanılmamalıdır.  
DİKLO -S kapatıcı olmayan bandajlarla kullanılabilir; ancak hava geçirmeyen kapatıcı 
bandajlar la kullanılmamalıdır.  
Sistemik yan etkilerin artışına neden olabileceğinden DİKLO -S ve NSAİİ ilaçlar birlikte 
kullanılacaksa dikkatli olunmalıdır. 
Nadir vakalarda, topikal olarak uygulanan antiinflamatuvar ürünlerin kullanılmasıyla böbrek 
fonksiyonlarının etkilenmesi gibi sistemik yan etkiler  bildirilmiştir. Gastrointestinal kanama , 
böbrek ve karaciğer yetmezliği, kanama diyatezi ya da iltihabi bağırsak hastalığı öyküsü 
olanlarda bu etkinin görülme olasılığı bildirilmiştir.  
Bronşiyal astım ya da alerjik hastalığı olan/olmuş olan kişilerde bron kospazm görülebilir. 
Yaşlı hastalarda yan etkilerin ortaya çıkma eğilimi daha yüksek olduğu için NSAİİ  ilaçlar bu 
kişilerde dikkatli kullanılmalıdır.  
DİKLO -S propilen glikol içermektedir. Deride iritasyona neden olabilir.  
DİKLO -S nane yağı içermektedir. Alerjik reaksiyonlara sebebiyet verebilir. 
 
 4  4.5 Diğer tıbbi ürünler ile etkileşimler ve diğer etkileşim  şekilleri  
Jelin topikal uygulamasını takiben sistemik Diklofenak absorbsiyonu çok düşüktür. Bu 
nedenle diğer tıbbi ürünlerle etkileş im riski azdır. Asetilsalisilik asit ya da diğer NSAİİ 
ilaçlarla  eş zamanlı kullanımı advers reaksiyonların görülme sıklığında bir artışa sebep 
olabilir  (bkz. bölüm 4.4).  
 
4.6 Gebelik ve laktasyon  
Genel  tavsiye  
Gebelik kategorisi: C/D (3.trimesterde)  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
DİKLO -S ile tedavi sırasında uygun bir doğum kontrol yöntemi kullanılmalıdır. 
Topikal Diklofenak’ın sistemik konsantrasyonu çok az olmasına karşı n etkin maddenin fetus 
ve yeni doğana etkileri tam olarak bilinmediğinden ilacı kullanmak zorunda olanlar uygun bir 
doğum kontrol yöntemiyle gebelikten korunmalıdır. 
 
Gebelik dönemi  
Hayvanlar üzerinde yapılan çalışmalar, gebelik / embriyonal / fetal gelişi m / doğum ya da 
doğum sonrası gelişim üzerindeki etkiler bakımından yetersizdir (bk. Kısım 5.3). İnsanlara 
yönelik potansiyel risk bilinmemektedir. 
DİKLO -S’in ’in gebelik ve/veya fetus/yeni doğan üzerinde zararlı farmakolojik etkileri 
bulunmaktadır. Diklof enak'ın topikal uygulama sonrasında sistemik konsantrasyonu, oral Diklofenak ile 
karşılaştırıldığında daha azdır. NSAİİ ilaçların sistemik alımı ile tedavi deneyimlerine 
dayanarak aşağıdakiler önerilir:  
Prostaglandin sentezinin inhibisyonu gebelik ve/veya embriyo/fetal gelişim üzerine ters etkili 
olabilir. Epidemiyolojik çalışmalardan elde edilen data erken gebelikte prostaglandin sentez 
inhibitörlerinin kullanımı sonrasında düşük, kardiyak malformasyon ve gastroşizi riskinde bir 
artışı ileri sürmektedir. K ardiyovasküler malformasyon için %1 'den  % 1.5'a kadar mutlak 
artış riski bulunmaktadır. Artan doz ve tedavi süresi ile riskin arttığı kabul edilmektedir. DİKLO -S gerekli olmadıkça gebeliğ in birinci ve ikinci trimesterinde kullanılmamalıdır. 
Gebelik planlayan ya da gebeliğin birinci ya da ikinci trimesterinde kullanan kadınlarda düşük 5  dozla ve olabildiğince kısa süreli tedavi uygulanmalıdır. Gebeliğin üçüncü trimesterinde 
kesinlikle kullanı lmamalıdır.  
Gebeliğin üçüncü trimesterinde fetusun prostaglandin sentez inhibitörlerine  maruz  kalmasıyla:  
• Kardiyopulmoner toksisite (ductus arteriosusun erken kapanması ve  pulmoner 
hipertansiyon) ; 
• Oligohidroaminozlu renal yetmezliğe kadar ilerleyebilen renal  disfonksiyon; 
Gebeliğin sonunda anne ya da yeni  doğanda:  
• Kanama süresinin uzaması, çok düşük dozlarda bile ortaya çıkabilen antiagregan etki ;  
• Uterus kasılmalarının inhibisyonu ile doğumda gecikme ya da uzama gözlenmiştir.  
Sonuç olarak D iklofenak gebeliğin üçüncü trimesterinde  kontrendikedir.  
Hayvanlarda prostaglandin sentezi inhibitörleri uygulandığında pre - ve post -implantasyon 
kaybı ve embriyo- fetal letalitede artış gösterilmiştir. Ayrıca , organoleptik periyot süresince 
prostaglandin sentez inhibitörü verilen hayvanlarda kardiyovasküler dahil olmak üzere çeşitli 
malformasyonların insidansında artış raporlanmıştır.  
DİKLO -S’un gebelik döneminde kullanılması önerilmemektedir. Özellikle gebeli ğin 
3.trimesteri sırasında Diklofenak, rahmin normal gelişiminin engellenmesi ve/veya ducfus 
arteriosusun erken kapanması olasılıkları nedeniyle kontrendikedir.  
 
Laktasyon dönemi  
Topikal Diklofenak ’ın anne sütü ile atılıp atılmadığı bilinmemektedir. Bu nedenle DİKLO -
S’in emzirme döneminde kullanılması önerilmemektedir. Eğer kullanılmasını gerektiren bir 
durum varsa geniş alanlara veya göğüslere uygulanmamalı ve uzun süre ile kullanılmamalıdır. 
 
Üreme yeteneği/Fertilite 
Klinik öncesi güvenlilik çalışmalarında Diklofenak ’ın fertilite üzerinde etkili olmadığı 
görülmüştür (bkz. bölüm 5.3). 
 
4.7 Araç ve makine kullanımı üzerindeki  etkiler  
DİKLO -S’in araç ve makine kullanımı üzerinde etkisi yoktur.  
Topikal preparatların kullanımı esna sında görülmesi çok uzak bir ihtimal dahi olsa, NSAİİ 
ilaçları  kullanırken baş dönmesi, sersemlik ya da diğer merkezi sinir rahatsızlığı yaşayan 
hastalar, araç ve makine kullanmayı bırakmalıdır.  6  4.8 İstenmeyen  etkiler  
Klinik çalışmalar ve satış sonrası gö zetim çalışmalarından elde edilen verilere göre 
istenmeyen etkiler aşağıda organ sistem sınıflamasına ve sıklıklarına göre sunulmuştur.  
 
Çok yaygın (≥1/10); yaygın (≥1/100, < 1/10); yaygın olmayan (≥1/1.000, < 1/100); seyrek 
(≥1/10.000, < 1/1.000), çok seyrek (< 1/10.000), bilinmiyor (eldeki verilerden hareketle 
tahmin edilemiyor).  
 
Enfeksiyonlar ve enfestasyonlar  
Çok seyrek: Püstüler döküntü  Bağışıklık sistemi hastalıkları  
Çok seyrek: Hipersensitivite reaksiyonları (ürtiker dahil), anjiyonörotik ödem  
 Solunum, göğüs bozuklukları ve mediastinal hastalıklar  
Çok seyrek: Astım  
 
Deri ve deri altı doku hastalıkları  
Yaygın: Döküntü, egzama,  eritem, dermatit (kontakt dermatit dahil), kaşıntı*  
Seyrek: Büllöz dermatit  
Çok seyrek: Fotosensitivite reaksiyonu  
Bilinmiyor: Uygulama alanı reaksiyonları, cilt kuruluğu, kızarıklık ve yanma hissi  
* Kaşıntı sıklığı, bilek burkulması yaşayan ve 14 gün boyunca ya 4- 5 puf Diklofenak sodyum 
% 4 sprey jel (120 hasta) ya da plasebo (116 hasta) uygulanan 236 hasta üzerinde 
gerçekleştirilen klinik bir çalışma neticesinde % 0,9 olarak belirlenmiştir.  
İstenmeyen etkilerin görülme olasılığı, ilacın mümkün olan en kısa süre boyunca en düşük etkili dozda kullanımı ile azaltılabilir. Ürünün toplam tek dozu 1 gr’ı (5 puf’a eşittir) 
geçmemelidir.  
Yine de, uzun süreli tedavi esnasında (üç haftadan uzun) ve/veya tedavi alanının geniş olduğu durumlarda (600 cm
2 vücut alanından daha büyük), sistemi k advers reaksiyon görülme 
olasılığı mevcuttur. Karın ağrısı, dispepsi, gastrik ve renal rahatsızlıklar görülebilir.  7   Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması  büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e - 
posta: tufam@titck.gov.tr; tel: 0800 314 0008; faks: 03122183599)  
 
4.9 Doz aşımı ve  tedavisi  
Belirti ve semptomlar  
Diklofenak’ın topikal uygulama ile sistemik absorbsiyonu çok düşük olduğundan aşırı doz 
görülmesi beklenmez.  
DİKLO -S’in kaza ile yutulması (25 g’lık bir solüsyon 1000 mg Diklofenak sodyuma 
eşdeğerdir) sonucu beklenen yan etkiler diğer Diklofenak sodyum ürünlerinin aşırı dozu ile 
gözlenen istenmeyen etkilere benzerdir. Yanlış kullanım veya kaza il e aşırı doz alımı (örneğin 
çocuklarda) nedeni ile belirgin sistemik yan etkilerin görülmesi durumunda, non- steroidal 
antiinflamatuvar ilaçlar ( NSAİİ) ile zehirlenme tedavisinde uygulanan genel önlemler 
uygulanmalıdır. Özellikle ilacın alımından sonra kısa bir süre geçmiş ise, gastrik 
dekontaminasyon ve aktif kömür ile tedavi düşünülebilir.  
Tedavi  
NSAİİ  ilaçlar ile doz aşımında semptomatik ve destekleyici tedavi aslında önlemlerden 
oluşur. DİKLO -S doz aşımı ile ortaya çıkan tipik klinik bir tablo yoktur. Hipertansiyon, 
böbrek yetmezliği  konvülsiyonlar, gastrointestinal iritasyon  ve solunum depresyonu gibi 
komplikasyonlar için destekleyici ve semptomatik tedavi uygulanmalıdır. Zorlanmış diürez, 
diyaliz ya da hemoperfüzyon gibi spesifik tedaviler, yüksek oranda proteinlere bağlanan ve 
yayg ın metabolize olan NSAİİ ilaçların eliminasyonu için olasılıkla yardımcı olmayacaktır.  
 
5. FARMAKOLOJİK  ÖZELLİKLER  
5.1 Farmakodinamik özellikler  
Farmakoterapötik grup: Topikal kullanı lan non- streoidal antiinflamatuvar preparatları  
ATC kodu: M02A A15 8  Diklofenak sodyum, analjezik özellikleri de bulunan nonsteroidal anti inflamatuvar bir ilaçtır. 
Diklofenak etkili bir prostaglandin biyosentez inhibitörü ve araşidonik asit salım ve geri 
emilim modülatörüdür. 
 
Etki mekanizması:  
Diklofenak’ ın primer etki mekanizması, prostaglandin biyosentezini inhibe etmesidir.  
Travmatik veya romatizmal kaynaklı enflamasyonda, DİKLO -S’in ağrıyı dindirdiği, ödemi 
azalttığı ve normal fonksiyonlara dönüş süresini kısalttığı  gösterilmiştir.  
Klinik veriler, Diklofenak'ın başlangıç uygulamasından bir saat sonra akut ağrıyı azalttığını 
göstermektedir (plaseboya karşı p < 0.000l). Tedaviden 2 gün sonra D iklofenak 'a cevap veren  
%94 hastaya karşılık plasebo jele %8 cevap alınmıştır p<0.000l). Diklofenak ile 4 günlük 
tedavi sonunda hem ağrı hem fonksiyonel bozukluk resolüsyonu sağlanmıştır (p < 0.000l 
plasebo jele karşı).  
 
5.2 Farmakokinetik özellikler  
 Genel  özellikler  
Emilim:  
1,5 gr topikal DİKLO -S uygulaması sonrasında, 30 dakika gibi erken bir sürede yaklaşık 1 
ng/ml’lik ve uygulama sonrası yaklaşık 24 saatte yaklaşık 3 ng/ml’lik maksimum seviyede ölçülebilir plazma seviyelerine yol açan, hızlı bir Diklofenak sodyum emilim başlangıcı 
gözlenebilir.  
 
 Dağılım: 
Diklofenak’ın elde edilen sistemik konsantrasyonu, eş miktarda Diklofenak’ın ağız yolu ile 
uygulanması sonrası elde edilenden yakl aşık 50 kat daha düşüktür. Sistemik plazma 
seviyelerinin DİKLO -S’in etkinliğine katkı sağlaması beklenmemektedir.  
Diklofenak plazma proteinlerine yüksek oranda bağlanmaktadır (yaklaşık % 99).  
Diklofenak cilt iç inde birikerek bu dokularda uzatılmış salım sağlayan rezervuar gibi etki 
gösterir. Buradan öncelikli olarak dağılır ve derin iltihaplı dokularda, eklemler gibi, kalır. Bu dokularda plazmaya karşı 20 kat daha yüksek konsantrasyonda bulunmuştur. 
  9  Biyotransformasyon:  
Diklofenak’ın biyotransformasyonu, kısmen esas molekülün glukuronidasyonu, fakat esas 
olarak, çoğu glukuronid konjugatları halinde atılan, çeşitli fenolik metabolitlerin elde  edildiği, 
tek veya multipl hidroksilasyon yolu ile olur. Bu f enolik metabolitlerin ikisi, Diklofenak’ a 
kıyasla çok az da olsa, biyolojik olarak aktiftir. 
 
Eliminasyon: 
Diklofenak’ın plazmadan total sistemik klerensi 263±56 ml/dk. (ortalama değer ± standart 
sapma)’dır. Plazma terminal yarı ömrü 1 –2 saattir. İki aktif  metabolit de dahil olmak üzere 
metabolitlerin dördü de 1–3 saatlik kısa bir yarılanma ömrüne sahiptir. Diğer bir metabolit 3 – 
hidroksi –4 metoksi D iklofenak uzun bir yarılanma ömrüne sahip olmakla birlikte hemen 
hemen inaktiftir. Diklofenak ve metabolitler i başlıca idrarla atılır.  
 Hastalardaki karakteristik özellikler  
Böbrek yetmezliği olan hastalarda Diklofenak veya metabolitlerinin birikmesi beklenmez. 
Diklofenak’ın kinetiği ve metabolizması kronik hepatit veya dekompanse olmayan siroz hastalarında, kara ciğer hastalığı olmayan hastalar ile aynıdır.  
 
5.3 Klinik öncesi güvenlilik  verileri  
Diklofenak, akut ve tekrarlayan doz toksisite çalışmaları ile genotoksisite, mutajenite ve 
karsinojenite çalışmalarından elde edilen klinik ö ncesi verilerde, amaçlanan terapötik 
dozlarda, insanlar için herhangi bir tehlike  oluşturmamıştır.  
Fareler, sıçanlar ve tavşanlarda teratojenik etki gözlenmemiştir. Diklofenak ’ın sıçan 
ebeveynlerinin fertilitesi üzerinde bir etkisi olmamıştır. Yavrunun doğ um öncesi veya doğum 
sonrası gelişimi üzerinde etkisi yoktur.  
Topikal Diklofenak’ ın çeşitli çalışmalar sonucunda fototoksisite ya da cilt duyarlılığına neden 
olduğuna dair herhangi bir bulgu tanımlanmamıştır. 
 
6. FARMASÖTİK  ÖZELLİKLER  
6.1 Yardımcı maddelerin  listesi  
İsopropil alkol,  
Soya lesitini,  10  Etanol,  
Disodyum fosfat dodekahidrat,  
Sodyum dihidrojen fosfat dihidrat,  
Disodyum edetat,  Propilen glikol,  
Nane yağı,  
Askorbil palmitat,  
Hidroklorik asit,  Sodyum hidroksit ve  
Saf su.  
6.2. Geç imsizlikler  
Bilinen herhangi bir geçimsizliği bulunmamaktadır. 
 
6.3 Raf ömrü  
36 ay  
 
6.4 Saklamaya yönelik özel  tedbirler 
25
oC’nin altındaki oda sıcaklığında saklayınız. Şişe açıldıktan sonra 6 aydan uzun süre 
kullanmayınız.  
6.5 Ambalajın niteliği ve  içeriği  
7.5 g, 12.5 g ve 25 g çözelti , sprey pompası ve koruyucu kapağı ile amber renkli cam şişede 
sunulmaktadır. 
 
6.6 Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmelik”lerine uygun olarak imha  edilmelidir.  
 
7. RUHSAT  SAHİBİ  
OC FARMA İLAÇ A.Ş.  
Çankaya / ANKARA   11 8. RUHSAT NUMARASI
2020-157
9. İLK RUHSAT TARİHİ/RUHSAT YENİLEME TARİHİ  
İlk
 ruhsat tarihi: 12.07.2020
R
uhsat yenileme tarihi:  
10. K ÜB’ ÜN YENİLENME TARİHİ