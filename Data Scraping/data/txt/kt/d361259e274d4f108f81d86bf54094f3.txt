KULLANMA TALİMATI  
CROXİLEX® ES 600  mg /42,9 mg oral süspansiyon hazırlamak için kuru toz 
Ağızdan alınır.  
●Etkin madde : Her 5 mL’de; 600 mg amoksisilin aktivitesine eşdeğer 688.8 mg amoksisilin
trihidrat, 42,9 mg klavulanik asit aktivitesine eşdeğer 51.09 mg potasyum klavulanat içerir.
●Yardımcı maddeler: Krospovidon, Tip A (Kollidon CL), Silikon Dioksit (Syloid AL -1FP),
Silika, Kolloidal Anhidr. (Aerosil 200), Karboksimetil Selüloz Sodyum (Karmelloz Sodyum),
Ksantan Gum, Asesülfam Potasyum, Sakari n Sodyum, Çilek Esansı S -139770.
Bu ilacı kullanmaya başlamadan önce bu KULLANMA TALIMATINI  dikkatlice okuyunuz, 
çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.
 Eğer ilave sorularınız olursa, lütfen doktorunuza veya eczacınıza danışınız.
 Bu ilaç kişisel olarak sizin için reçete edilmiştir, başkalarına vermeyiniz.
 Bu ilacın kullanımı sırasında, doktora veya hastaneye gittiğinizde doktorunuza bu ilacı
kullandığınızı söyleyiniz
 Bu talimatta yazılanlara aynen uyunuz. İlaç hakkında size önerilen dozun dışında yüksek
veya düşük doz kullanmayınız.
Bu Kullanma Talimatında:  
1.CROXİLEX ES nedir ve ne için kullanılır?
2.CROXİLEX ES’i kullanmadan önce dikkat edilmesi gerekenler
3.CROXİLEX ES  nasıl kullanılır?
4.Olası yan etkiler nelerdir?
5.CROXİLEX ES’in saklanması
Başlıkları yer almaktadır.  
1. CROXİLEX ES nedir ve ne için kullanılır?
CROXİLEX ES enfeksiyonların tedavisinde kullanılan bir antibiyotiktir ve enfeksiyona neden
olan bakterileri öldürerek işlev görür. Amoksisilin (amoksisilin trihidrat olarak) adı verilen bir
penisilin ve amoksisilinin etkisiz hale gelmesini engelleyerek işlev gören klavulanik asit
(potasyum klavulanat olarak) olmak üzere iki etkin bileşen içerir.
CROXİLEX ES, su landırıldığında 100 mL veya 150 mL süspansiyon elde edilen, serbestçe 
akabilen, beyazdan sarımsı renge kadar renkte toz, kuru toz halinde bal renkli cam şişelerde 
bulunmaktadır. Beraberinde 5 mL’lik ölçü kaşığı bulunur.   
 CROXİLEX ES bakterilerin neden olduğu, çocuklarda görülen aşağıdaki enfeksiyonların 
tedavisinde kullanılır : 
- Üst solunum yolu enfeksiyonları (tekrarlayan veya kronik orta kulak iltihabı gibi KBB 
enfeksiyonları  dahil olmak üzere)  
- Bademcik ve solunum yolu enfeksiyonu (tonsillo -farenjit) ve sinüs iltihabı (sinüzit)  
- Alt solunum yolu enfeksiyonları (akciğer iltihabı gibi)  
- Deri ve yumuşak doku enfeksiyonları  
 
2. CROXİLEX ES’i kullanmadan önce dikkat edilmesi gerekenler  
CROXİLEX ES’i aşağıdaki durumlarda KULLANMAYINIZ  
Eğer,  
● Çocuğunuz un amoksisiline, klavulanik aside, penisiline veya bu ilacın içindeki yardımcı 
maddelerin herhangi birine alerjisi varsa,  
● Çocuğunuz diğer herhangi bir antibiyotiğe karşı ciddi alerjik reaksiyon geçird iyse: Bu 
reaksiyon deri döküntüsünü veya yüz ya da boğazda  şişmeyi içerebilir. Eğer herhangi bir 
antibiyotik alırken çocuğunuzda alerjik bir reaksiyon (döküntü gibi) oluşmuşsa, CROXİLEX 
ES’i vermeden önce doktorunuza danışmalısınız . 
● Çocuğunuzda CROXİLEX ES’i alırken karaciğer hastalığı oluşmuşsa veya sarılık (sarımsı 
cilt ve/veya gözler) varsa,  
● Antibiyotiğe bağlı kalın bağırsak iltihabı (kolit) gözlendiğinde, CROXİLEX ES tedavisi 
derhal kesilmeli, çocuğunuz bir doktor tarafından değerlendirilmeli ve uygun  tedaviye 
başlamalıdır. Bu durumda çocuğunuza bağırsakların hareketlerini önleyen (anti -peristaltik) 
ilaçlar vermeyiniz.  
 
CROXİLEX ES’i aşağıdaki durumlarda DİKKATLİ KULLANINIZ  
Eğer  çocuğunuzda aş ağıdaki durumlar varsa, ona CROXİLEX ES vermeden önce çocuğunuzun 
doktoruna danışınız:  
● Çocuğunuz kanın pıhtılaşmasını önleyen ilaçlar kullanıyorsa  
● Çocuğunuzun karaciğer yetmezliği varsa  
● Çocuğunuzun böbrek yetmezliği varsa  
● Çocuğunuzun glandüler ateşi varsa  (Epstein Barr virüsünün yapmış olduğu boğaz ağrısı, 
yorgunluk ve ateş ile ortaya çıkan enfeksiyoz  mononükleoz diye adlandırılan hastalık) varsa  
● Çocuğunuz düzenli idrara çıkmıyorsa  
Ayrıca:  
● Çocuğunuzun enfeksiyöz mononükleoz adı verilen bir hastalığı varsa veya böyle bir 
hastalığının olduğundan şüpheleniliyorsa doktorunuzu bilgilendiriniz (CROXİLEX ES 
kullanımını takiben görülen kızamık benzeri döküntü enfeksiyöz mononükleoz ile ilişkili  
 olabilir). O takdirde doktorunuz çocuğunuza başka bir tedavi uygulayacaktır.  
● CROXİLEX ES’i doktorunuzun tavsiye ettiği süre boyunca kullanınız. Uzun süreli kullanımı 
zamanla duyarlı olmayan organizmaların aşırı çoğalmasına neden olabilir.  
● Çocuğunuzun idrar miktarında azalma varsa, idrar miktarının düzenlenmesi için uygun 
miktarda sıvı almasını sağlayınız.  
 
Bazı durumlarda doktorunuz, çocuğunuzun enfeksiyonuna neden olan bakteri tipini araştırabilir. 
Sonuçlara bağlı olarak çocuğunuza CROXİLEX’in farklı bir do zu veya farklı bir ilaç verilebilir.  
 
Bu uyarılar, geçmişteki herhangi bir dönemde dahi olsa çocuğunuz için geçerliyse lütfen 
doktorunuza danışınız.  
 
Dikkat etmeniz gereken durumlar  
CROXİLEX ES önceden var olan bazı durumları kötüleştirebilir veya ciddi yan etkilere sebep 
olabilir. Bunlar arasında alerjik reaksiyonlar, konvülsiyonlar (nöbetler) ve kalın bağırsak iltihabı 
yer alır. Herhangi bir sorunun ortaya çıkma riskini azaltmak için çocuğunuz CROXİLEX ES 
alırken belirli semptomlara karşı dikkatli olmalısınız. (bkz. Bölüm 4).  
 
Kan ve idrar testleri  
Eğer çocuğunuz için kan testleri (alyuvar durumu testleri veya karaciğer fonksiyonu testleri) veya 
idrar testleri (glukoz için) oluyorsa, çocuğunuzun  CROXİLEX ES almakta olduğunu 
doktorunuzun bilmesini sağlayınız. Bunun nedeni, CROXİLEX ES’in bu tip testlerin sonuçlarını 
etkileyebilmesidir.  
 
CROXİLEX ES’in yiyecek ve içecek ile birlikte kullanılması  
CROXİLEX ES mide ve bağırsak rahatsızlıkları olasılığını en aza indirmek için yemek le birlikte 
alınmalıdır.  
Hamilelik  
İlacı kullanmadan (vermeden) önce doktorunuza veya eczacınıza danışınız.  
 
Hekim tarafından zorunlu bulunmadıkça gebelik sırasında kullanımından kaçınınız.  
 
Bu ilacı alacak olan kişi hamileyse veya emziriyorsa lütfen doktorunuza veya eczacınıza 
bildiriniz.  Herhangi bir ilaç almadan önce tavsiye için doktorunuza veya eczacınıza danışınız.  
 
Diğer antibiyotiklerde de olduğu gibi CROXİLEX  ES, bağırsak florasını etkileyebilir, kadınlık 
hormonunun (östrojen) geri emiliminin (reabsorpsiyon) azalmasına neden olur ve doğum kontrol 
haplarının (kombine oral kontraseptifler) etkililiğini azaltır. Bu nedenle tedavi süresince alternatif, 
etkili ve güvenilir bir doğum kontr ol yöntemi uygulanmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
 danışınız.  
 
Emzirme  
İlacı kullanmadan (vermeden) önce doktorunuza veya eczacınıza danışınız.  
 
Bu ilacı alacak olan kişi hamileyse veya emziriyorsa lütfen doktorunuza veya eczacınıza bildiriniz. 
Herhangi bir ilaç almadan önce tavsiye için doktorunuza veya eczacınıza danışınız.  
 
Emzirme döneminde amoksisilin/klavulanik asit sadece tedaviyi uygulayan  hekimin fayda/risk 
değerlendirmesinden sonra kullanılmalıdır.  
 
Araç ve makine kullanımı  
CROXİLEX ES yan etkilere neden olabilir ve belirtiler  sizi araç kullanımını elverişsiz hale 
getirebilir.  Araç ve makine kullanımını etkileyebilecek istenmeyen etkiler (örn. alerjik 
reaksiyonlar, sersemlik hali, konvülsiyonlar) oluşabilir.  
 
CROXİLEX ES’in içeriğinde bulunan bazı yardımcı maddeler hakkında önemli bilgiler  
Uyarı gerektiren bir yardımcı madde bulunmamaktadır.  
 
Diğer ilaçlar ile birlikte kullanımı  
Bazı ilaçlar CROXİLEX ES ile aynı anda alındığında istenmeyen etkilere neden olurlar.  
 
CROXİLEX ES aşağıda belirtilen ilaçlar ile etkileşebilmektedir:  
● Çocuğunuz CROXİLEX ES’le birlikte allopurinol (Eklemlerde iltihap ve ağrıya neden olan 
ürik asit artışı ile karakterize gut hastalığı için kullanılır) alıyorsa; alerjik deri reaksiyonu 
gelişme olasılığı artabilir.  
● Çocuğunuz probenesid alıyorsa (gut için kullanılır); doktoru CROXİLEX ES dozunu 
ayarlama kararı verebilir.  
● Çocuğunuz CROXİLEX ES’le birlikte pıhtı laşmayı önlemeye yardım eden ilaçlar (varfarin 
gibi) alıyorsa, fazladan kan testleri yaptırması gerekebilir.  
● CROXİLEX ES, metotreksatın (kanser ya da romatizma hastalıklarının tedavisinde 
kullanılan bir ilaç) etki gösterme biçimini etkileyebilir.  
● CROXİLEX ES, mikofenolat mofetilin (organ nakillerinde kullanılan bir ilaç) etki gösterme 
biçimini etkileyebilir.  
● CROXİLEX ES ile doğum kontrol haplarının birlikte kullanımı, doğum kontrol haplarının 
etkililiğini azaltabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınızı bunlar hakkında bilgi veriniz.  
 
3. CROXİLEX ES nasıl kullanılır?  
Uygun kullanım ve doz/uygulama sıklığı için talimat lar:  
 
Bu ilacı çocuğunuza her zaman d oktorunuzun  veya eczacınızın size söylediği şekilde veriniz. 
Emin değilseniz doktorunuza veya eczacınıza danışınız.   
 
Uygulama yolu ve metodu:  
CROXİLEX ES’i günün aynı zamanlarında vermeniz önemlidir. Yemekle birlikte veriniz. 
 
CROXİLEX ES süspansiyonun hazırlanması:  
 
CROXİLEX ES toz halindedir, bu yüzden ilk önce sulandırmak gerekir. CROXİLEX ES’i 
sulandırmak için aşağıdaki yönlendirmeleri takip ediniz:  
 
Tüm toz serbestçe akana kadar şişeye hafifçe vurunuz.  
 
1. CROXİLEX ES 600/42,9 mg oral süspansiyonu hazırlamak için 
önce şişe üzerindeki sulandırma çizgisinin yaklaşık 2/3’üne denk  
gelecek kadar su ekleyiniz ve tozu süspansiyon haline getirmek 
için şişeyi iyice çalkalayınız (Süspansiyon hazırlamak için 
önceden kaynatılmı ş ve soğutulmuş su tercih edilmelidir).  
 
2. İlk sulandırılışta tam bir dağılma sağlamak için 5 dakika dinlendiriniz.  
 
 
3. Kalan suyu (1/3) şişe üzerindeki sulandırma çizgisine kadar doldurunuz ve şişeyi yeniden 
çalkalayınız (100 mL süspansiyon için toplam 90 mL, 150 mL süspansiyon için 135 mL 
su ilave edilmelidir). Süspansiyon hazırlamak için önceden kaynatılmış ve soğutulmuş su 
tercih edilmelidir.  
4. Doktorunuzun her uygulama için önerdiği miktarda ilacı 5 mL’ lik ölçü kaşığını kullanarak 
hastaya veriniz.  
Her dozdan önce şişeyi iyice çalkalayınız.  
 
CROXİLEX ES’i, mide ve bağırsak rahatsızlıkları olasılığını en aza indirmek için yemekle birlikte  
veriniz.  
Her seferinde ilacın tamamının yutulduğundan emin olunuz.  
Önerilen doz, 10 gün boyunca, 12 saat arayla, ikiye bölünmüş doz halinde 90/6,4 mg/kg/gün’dür. 
Vücut ağırlığına göre uygun doz için aşağıdaki tabloya bakınız.  
 
Vücut Ağırlığı (kg)  90/6,4 mg/kg/gün dozajını sağlayan CROXİLEX ES miktarı  
8 Günde iki kez 3 mL  
 
 12 Günde iki kez 4,5 mL  
16 Günde iki kez 6 mL  
20 Günde iki kez 7,5 mL  
24 Günde iki kez 9 mL  
28 Günde iki kez 10,5 mL  
32 Günde iki kez 12 mL  
36 Günde iki kez 13,5 mL  
 
Kullanım sonrası şişeyi hemen ve sıkıca kapatınız.  
Sulandırılan süspansiyonu buzdolabı içinde (2 -8oC) saklayınız ve dondurmayınız  
Sulandırılan süspansiyon 10 gün içinde kullanılmalıdır.  
CROXİLEX ES’in rengi, kullanımı sırasında hafifçe sararma gösterebilir. Bu durumun ilacın 
etkililiği üzerinde herhangi bir etkisi yoktur.  
Çocuğunuza CROXİLEX ES’i 2 haftadan fazla vermeyiniz. Çocuğunuz iyileşmemişse yeniden 
doktoru tarafından görülmelidir.  
Eğer CROXİLEX ES’i 2 yaşından küçük bir çocuğa verecekseniz, süspansiyonu vermeden hemen 
önce su kullanarak çalkalayıp seyreltebilirsiniz. Seyreltilmiş süspansiyonu saklamayınız.  
 
Değişik yaş grupları:  
● Çocuklarda kullanımı: Yukarıda belirtildiği şekildedir.  
● Yaşlılarda kullanımı: Uygulanabilir değildir . 
 
Özel kullanım durumları:  
Böbrek ve karaciğer yetmezliği: Çocuğunuzda böbrek yetmezliği varsa doktorunuza bildiriniz. 
Doktorunuz çocuğunuz için daha düşük bir tedavi dozu belirleyecek veya çocuğunuza başka bir 
tedavi uygulayacaktır.  
Çocuğunuzda karaciğer hastalığı varsa doktorunuzu bilgilendiriniz. Doktorunuz uygun tedavi 
dozunu belirleyecek ve çocuğunuzu yakından takip edecektir.  
 
Eğer CROXİLEX ES ’in etkisinin çok güçlü veya zayıf olduğuna dair bir izleniminiz var ise 
doktorunuza veya eczacınıza danışınız.  
 
Kullanmanız gerekenden daha fazla CROXİLEX ES kullandıysanız:  
Çocuğunuza çok fazla CROXİLEX  ES verirseniz, belirtileri mide bozukluğu (bulantı, kusma veya 
ishal) veya havale olabilir.  Çocuğunuza bol su içiriniz ve en kısa zamanda doktorunuzu 
bilgilendiriniz. Doktorunuza CROXİLEX ES’in ambalajını gösteriniz.  
Çocuğunuz a CROXİLEX ES’ ten kullanması gerekenden fazlasını vermişseniz bir doktor veya 
eczacı ile konuşunuz.   
  
CROXİLEX ES’i kullanmayı unutursanız  
Eğer bir dozu vermeyi unutursanız, vermeyi hatırladığınız anda veriniz.  Çocuğunuza bir sonraki 
dozu çok erken vermemeli, bir sonraki dozu vermeden önce yaklaşık 4 saat beklemelisiniz.  Ancak 
unuttuğunuzu sonraki dozu verme zamanında hatırlarsanız, unuttuğunuz dozu tamamlamak için 
çift doz vermeyiniz.  
Unutulan dozları dengelemek için çift doz vermeyiniz.  
 
CROXİLEX E S ile tedavi sonlandırıldığındaki oluşabilecek etkiler  
Çocuğunuzun, enfeksiyonla savaşmaya yardımcı olmak için verilen her doza ihtiyacı vardır. Bir 
bölümü ölmeyen bakteriler, enfeksiyonun tekrar nüksetmesine yol açabilirler.  
Kendisini daha iyi hissetse bi le çocuğunuza tedavi bitinceye kadar CROXİLEX ES vermeye 
devam ediniz.  
4. Olası yan etkiler nelerdir?  
Tüm ilaçlar gibi CROXİLEX  ES’in içeriğinde bulunan maddelere duyarlı olan kişilerde yan 
etkiler olabilir.  
 
Asağıdakilerden biri olursa, CROXİLEX  ES’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:   
Alerjik reaksiyonlar:  
● Deri döküntüsü  
● Kan damarlarının iltihaplanması ( vaskülit ); deri üzerinde kırmızı veya mor kabarık noktalar 
şeklinde gözle  görülebilir fakat vücudun başka kısımlarını da etkileyebilir . 
● Ateş, eklem ağrısı, boyun, koltukaltı ve kasık bezlerinde şişme , 
● Bazen yüzde ve boğazda meydana gelen, nefes alıp vermeyi zorlaştıran şişlik ( anjiyoödem ) 
● Kollaps (çevresel damarların genişleyip  burada kanın toplanmasıyla oluşan ağır bir çöküntü 
tablosu, vücutta bütün kuvvetlerin birdenbire kesilmesi)  
● Alerjinin tetiklediği kalp krizinin bir belirtisi olabilen, alerjik reaksiyonlar ile ilişkili göğüs 
ağrısı (Kounis sendromu)  
 
Eğer bunlardan biri sizde mevcut ise, sizin CROXİLEX  ES'e karşı ciddi alerjiniz var demektir , 
derhal bir doktorla iletişime geçiniz, CROXİLEX almayı bırakınız . Acil tıbbi müdahaleye veya 
hastaneye yatırılmanıza gerek olabilir.  
 
Kalın bağırsak iltihabı  
Kalın bağırsakta, genellikle kan ve sümüksü dokunun eşlik ettiği sulu ishale, mide ağrısına ve/veya 
ateşe neden olan iltihap.  
 
İlaca bağlı enterokolit sendromu (DIES)  
DIES özellikle amoksisilin/klavulanik asit alan çocuklarda bildirilmiştir. Başlıca belir tisi 
tekrarlayan kusma (ilaç uygulamasından 1 -4 saat sonra) olan belirli bir tür alerjik reaksiyondur. 
Diğer semptomlar karın ağrısı, letarji (sürekli uyku durumu) , ishal ve düşük kan basıncını 
içerebilir.   
  
Akut pankreas iltihabı (akut pankreatit)  
Mide bö lgesinde şiddetli ve devam eden bir ağrınız varsa bu akut pankreatit belirtisi olabilir.  
 
Eğer çocuğunuzda bu belirtiler olursa tavsiyesini almak için  mümkün olan en kısa sürede 
doktorunuzla iletişime geçiniz.  
  
Çoğu insanda CROXİLEX ES kullanımına bağlı yan etkiler görülmemiştir.  
 
En çok raporlanan istenmeyen etkiler diyare (ishal), bulantı ve kusmadır.  
 
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın  : 10 hastanın en az  1’inde görülebilir.  
Yaygın                         :10 hastanın birinden az, fakat 100 hastanın birinden fazl a görülebilir.  
Yaygın olmayan          : 100 hastanın birinden az, fakat 1 .000 hastanın birinden fazla görülebilir.  
Seyrek                         : 1.000 hastanın birinden az, fakat 10.000 hastanın birinden fazla görülebilir.  
Çok seyrek                  : 10.000 hastanın birinden az görülebilir.  
Bilinmiyor                   : Mevcut verilerden hareketle tahmin edilemiyor . 
 
Yaygın  
● Mukozaları  ve cildi etkileyen  bir tür mantar  enfeksiyonu  
(mukokutanöz kandidiyazis  – vajina, ağız veya deri katmanlarında maya enfeksiyonu ) 
● Hasta hissetme (bulantı), özellikle yüksek dozlarda alındığında1 
     Eğer bu etki varsa CROXİLEX ES yemekle birlikte  alınmalıdır.  
● Diyare (çocuklarda)  
● Kusma  
 
Yaygın olmayan  
● Baş dönmesi  
● Baş ağrısı  
● Sindirim güçlüğü  (hazımsızlık)  
● Deride döküntü2 
● Kaşıntı2 
● Artan kaşıntılı döküntü (ürtiker)2 
Yaygın olmayan yan etkiler kan testlerinde gözlenebilir.  
● Karaciğer tarafından üretilen bazı maddelerde ( AST ve/veya ALT  enzimleri ) artış3 
 
Seyrek  
● Deri döküntüsü, kabarık ve küçük nişan şeklinde görülür (merkezi koyu noktaların etrafında 
daha  açık renkte bir alan ve sınırda koyu renk bir halka şeklinde gözlenen eritema 
multiforme)2 
● Geri dönüşümlü lökopeni (nötropeni dahil) ve trombositopeni (bazı kan hücrelerinin sayı ca  
 azalması)  
Seyrek görülen yan etkiler kan testlerinde de gözlenebilir:  
● Kan pıhtılaşması  için gereken  hücrelerin sayısında azalma  
● Beyaz kan hücrelerinin sayısında azalma  
 
Bilinmiyor  
● Duyarlı olmayan organizmaların aşırı çoğalması  
● Yüz, dudaklar, ağız, dil ya da boğazın şişerek yutkunma veya nefes alma güçlüğüne neden 
olması ( anjiyonörotik ödem )4 
● Deri üzerinde oluşan döküntü, kaşıntı ya da kurdeşen, yüz, dudak, dil ya da vücudun diğer 
bölgelerinin şişmesi, nefes darlığı, hırıltılı soluk alma ya  da soluk almada zorlanma gibi 
belirtilerle kendini gösteren aşırı alerjik durum (anafilaksi)4 
● İlaç alındıktan 7 -12 gün sonra döküntü, ateş, eklem ağrısı özellikle kol altındaki lenf 
düğümlerinin şişmesi gibi belirtilerle kendini gösteren alerjik durum (serum hastalığı benzeri 
sendrom)4 
● Deri yüzeyinin altında küçük noktalar halinde kırmızı yuvarlak beneklerin oluşması, döküntü 
veya ciltte morlukların oluşması gibi alerjik reaksiyonlarla kendini gös teren damar iltihabı 
(aşırı duyarlılık vasküliti)4 
● Dudak, göz, ağız, burun ve genital bölgede oluşan şiddetli kabartılar ve kanamayla belirgin 
seyrek görülen bir deri hastalığı (Stevens -Johnson Sendromu)2 
● Deride önce ağrılı kızarıklarla başlayan, daha sonra büyük kabartılarla devam eden ve derinin 
tabaka halinde soyulması ile son bulan ciddi boyutlardaki deri reaksiyonu. Bu hastalığa ateş, 
üşüme nöbeti, kas ağrıları ve genel rahatsızlık hissi eşlik eder (To ksik Epidermal Nekrolizis)2. 
● Küçük iltihap içeren kabarıklıklarla beraber yaygın kırmızı deri döküntüsü (Bülloz döküntülü 
dermatit)2 
● Deri altında şişlikler ve kabarcıklar ile kırmızı, pullu döküntü (Akut generalize ekzantemöz  
püstüller )5 
● Ateş, şiddetli üşüme nöbeti, boğaz ağrısı ya da ağızda ülser gibi enfeksiyonların sık meydana 
gelmesi gibi belirtilerle kendini gösteren hastalık (geri dönüşümlü agranülositoz)  
● Halsizlik, baş ağrıları, egzersiz yaparken soluğun kesilmesi, baş dönmesi, ciltte ve gözlerde 
solgunluk ve sararma gibi belirtilerle kendini gösteren kansızlık (hemolitik anemi)  (kan 
testlerinde görülebilir)  
● İlaç kullanımına bağlı genellikle kanlı, sümüksü ishal  
● Kanama ve prothrombin zamanında uzama6 
● İdrarda kristallerin görülmesi (kristalüri  (akut böbrek hasarına yol açan ))7 (idrar testlerinde 
görülebilir)  
● Beyaz kan hücresi (lökosit) sayısında ciddi azalma (kan testlerinde görülebilir)  
● Beyin ve omuriliği çevreleyen zarların iltihaplanması (aseptik menenjit)  
● Grip benzeri belirtiler gösteren döküntü, ateş, salgı bezlerinde sişme ve anormal kan test  
 sonuçları (beyaz kan hücreleri (eozinofıli) ve karaciğer enzimlerinde artış içeren) (Eozinofili 
ve sistemik semptomların eslik ettiği ilaç reaksiyonu (DRESS)).  
● Psöd omembranöz kolit ve hemorajik kolit dahil olmak üzere antibiyotiğe bağlı kolit11 (kalın 
bağırsak iltihabı)  
 
Çocuğunuzda bu belirtilerden herhangi biri görülürse derhal bir doktora danışınız.  
 
● Merkezi kabuklu veya inci dizisi gibi daire şeklinde dizilmiş kabarcıklar içeren döküntü (lineer 
IgA rahatsızlığı)  
● Dilin renginin siyah renk olması  
● Böbrek iltihabı (interstisyel nefrit)  
● Geri dönüşümlü aşırı hareketlilik (hiperaktivite)  
● Kasılma, nöbet y a da çırpınma8 (konvülsiyon) (yüksek dozda CROXİLEX ES alan hastalarda 
veya böbrek sorunları olan hastalarda görülebilir)  
● İdrar renginde koyulaşma ile belirgin karaciğer hastalığı (hepatit)9 ve kolestatik sarılık9  
● Kan pıhtılaşmasında güçlük   
● Çocuğunuzun  derisinin ve gözlerinin sararmasına yol açan ve kanda bilirübin (karaciğerde 
üretilen bir madde) seviyesinin artmasıyla ortaya çıkan sarılık  
● Dişte renk değişikliği (çocuklarda)10 
 
1Bulantı çoğu kez daha yüksek oral dozlarla ilişkilendirilir. Gastrointestinal reaksiyonlar belirginse, 
bunlar amoksisilin/klavulanik asit yemekle birlikte alınarak azaltılabilir. Eğer bu etki varsa 
CROXİLEX  ES yemekle birlikte alınmalıdır.  
2Herhangi bir aşırı duyarlılık dermatit reaksiyonu meydana gelirse tedavi bırakılmalıdır.  
3Beta-laktam sınıfı antibiyotikler ile tedavi edilmiş hastalarda AST ve/veya ALT’de orta düzeyde 
artış bildirilmekle birlikte bu bulguların anlamı bilinmemektedir.  
4Penisilin tedavisi alan hastalarda ciddi ve bazen ölümcül aşırı duyarlılık reaksiyonları bildirilmiştir.  
Bu reaksiyonların geçmişinde penisiline karşı aşırı duyarlılık hikayesi olan ve duyarlı bireylerde 
görülmesi daha olasıdır. Alerjik bir reaksiyon meyd ana gelmesi halinde, CROXİLEX  ES tedavisi 
kesilmeli ve uygun alternatif tedaviye başlanmalıdır. Ciddi anafilaktik reaksiyonlar adrenalinle acil 
durum tedavisi gerektirir. Hastanın entübe edilmesi de dahil olmak üzere oksijen, damar yoluyla 
steroid tedavisi  ve hava yolu kontrolü gerekebilir.  
5Tedavinin başında püstüllerle birlikte ateşli bir genel eritemin oluşması akut jeneralize 
eksantematö z püstülozun (AGEP) bir semptomu olabilir. Bu reaksiyon CROXİLEX  ES’in 
bırakılmasını gerektirir ve daha sonraki amoks isilin kullanımı kontrendike hale gelir.  
6Amoksisilin/klavulanik asit alan hastalarda protrombin zamanında  uzama nadiren bildirilmiştir. 
Antikoagülanlar ile birlikte reçete edildiğinde uygun şekilde izlenmesi gerekir. İstenilen 
antikoagülasyon düzeyini sür dürebilmek için oral antikoagülan dozunda ayarlama yapılması 
gerekebilir.  
7Gastrointestinal semptomlar ve sıvı ve elektronik dengesi bozuklukları belirgin olabilir. Bazı  
durumlarda böbrek yetmezliğine yol açan amoksisilin kristalürisi gözlenmiştir.  
8Böbrek  fonksiyonunda bozukluk olan veya yüksek dozlar alan hastalarda konvülsiyonlar  
 görülebilir.  
9Bu olaylar diğer penisilinler ve sefalosporinler ile bildirilmiştir.  
Karaciğer ile ilgili olaylar ağırlıklı olarak erkeklerde ve yaşlı hastalarda bildirilmiştir, u zun süreli  
tedaviyle ilişkilendirilebilir ve çocuklarda çok nadiren rapor edilmiştir. Genellikle geri 
dönüşümlüdür. Karaciğer olayları şiddetli olabilir ve çok nadir durumlarda ölümler bildirilmiş,  
neredeyse her zaman birlikte ciddi hastalığı olan veya kar aciğere etki potansiyeli olduğu bilinen 
ilaçları eşzamanlı kullanan hastalarda meydana gelmiştir.  
10Çocuklarda çok nadir olarak yüzeysel dişte renk değişikliği bildirilmiştir. Genellikle fırçalama ile  
giderilebildiğinden, iyi bir ağız hijyeni dişte renk de ğişimini önlemeye yardımcı olabilir. 
11Amoksisilin dahil neredeyse tüm antibakteriyel ajanlarla, antibiyotiğe bağlı kolit bildirilmiştir ve 
şiddeti, hafiften yaşamı tehdit edici boyuta kadar uzanabilir. Bu sebeple, herhangi bir antibiyotik 
tedavisi sırasın da veya sonrasında ishal olan hastalarda bu teşhisin değerlendirilmesi önemlidir. 
Antibiyotiğe bağlı kolit gözlendiğinde, amoksisilin/klavulanik asit tedavisi derhal kesilmeli, bir 
doktor tarafından değerlendirilmeli ve uygun tedavi başlatılmalıdır.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.   
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. A yrıca yan etkileri www.titck.gov.tr sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz 
gibi, 0 800 314 00 08 numaralı yan etki bildirim hattını da kullanabilirsiniz.  
Meydana gelen yan etkileri bildirerek kullanmakta olduğunuz ilacın güvenliliği hakkında daha fazla 
bilgi edinilmesine katkı sağlamış olacaksınız.  
 
5. CROXİLEX ES’in Saklanması  
CROXİLEX ES’i çocukların göremeyeceği, erişemeyeceği yerlerde ve ambalajında saklay ınız. 
Son kullanma tarihi kutunun üzerinde yazılıdır.  
Sulandırılmamış tozu 25°C’nin altındaki oda sıcaklığında saklayınız. Kullanıma hazırlanan 
süspanisyon buzdolabında (2 – 8°C) saklanmalı ve 10 gün içinde kullanılmalıdır. Oral süspansiyon 
tozu iyice kapatılmış ambalaj içinde, kuru yerde saklanmalıdır.  
Süspansiyonu dondurmayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra CROXİLEX ES ’i kullanmayını z. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği  Bakanlığınca belirlenen toplama sistemine veriniz.  
 
Ruhsat sahibi :  
Menarini Sağlık ve İlaç Sanayi Tic. A.Ş.  
Maslak Mah. Sümer Sok. No: 4  Maslak Office Building 
Kat: 7-8 34485  
Maslak, Sarıyer/İstanbul 
Üretim yeri:  
Menarini Sağlık ve İlaç Sanayi Tic. A.Ş. 
Davutpaşa Cad. No:12,  
(34010) Topkapı –  İSTANBUL 
Bu kullanma talimatı  ............ tarihinde onaylanmıştır.  