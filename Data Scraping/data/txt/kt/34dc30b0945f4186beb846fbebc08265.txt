 
1/8 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza vey a eczacınıza  danışınız.  
• Bu ilaç kişisel olarak  sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İ laç hakkında size önerilen dozun  dışında  
yüksek veya düşük doz kullanmayınız.  KULLANMA TALİMATI  
 
BİOFLEKS %20 MANNİTOL  enjeksiyonluk  çözelti  
Damar içine  uygulanır.  
Steril  
 
• Etkin madde: Her bir litre çözelti 200 gram  (200 mg/mL)  mannitol  içerir.  
• Yardımcı madde: Steril enjeksiyonluk  su. 
 
 
Bu Kullanma Talimatında:  
1. BİOFLEKS %20 MANNİTOL nedir ve ne için  kullanılır?  
2. BİOFLEKS %20 MANNİTOL’ü kullanmadan önce dikkat edilmesi  gerekenler  
3. BİOFLEKS %20 MANNİTOL nasıl  kullanılır?  
4. Olası yan etkiler  nelerdir?  
5. BİOFLEKS %20 MANNİTOL’ün  saklanması  
 
Başlıkları yer almaktadır.  
 
1. BİOFLEKS %20 MANNİTOL nedir ve ne için  kullanılır?  
BİOFLEKS %20 MANNİTOL idrar söktürücü etkili mannitol  adlı etkin maddeyi içerir ve  
damar içi yoldan uygulanan bir çözeltidir.  
 
Bir grup hastalığa bağlı azalmış idrar miktarını arttırır ya da hiç olmayan idrarın oluşmasını 
sağlar. Artmış kafa içi basıncı ve göz içi basıncını azaltmak ya da böbreklerden atılan  
maddelerle olan zehirlenme durumlarında bu maddelerin böbreklerden atılımını teşvik etmek 
amacıyla da kullanılır.  
 
BİOFLEKS %20 MANNİTOL, 100, 150, 250 ve 500 ml’lik PVC (polivinil) torbalarda 
sunulmuştur. Setli ve setsiz iki formu bulunmaktadır.  
 
İlaç ya lnızca toplardamar içine ve bu amaca uygun bir plastik boru (set) aracılığıyla uygulanır .   
2/8 2. BİOFLEKS %20 MANNİTOL’ü kullanmadan önce dikkat edilmesi gerekenler 
BİOFLEKS %20 MANNİTOL’ü aşağıdaki durumlarda  KULLANMAYINIZ  
Daha önce BİOFLEKS %20 MANNİTOL, içerdiği etkin maddeler ya da yardımcı maddeleri 
içeren ilaçları aldığınızda alerjik bir tepki gösterdiyseniz, yani sizde aniden soluk kesilmesi, 
hırıltılı solunum, deri döküntüleri, kaşıntı ya da vücudunuzda şişme gibi belirtiler oluştuysa bu 
ilacı KULLANMAYINIZ. Alerjiniz olup olmadığından emin değilseniz, doktorunuza danışınız.  
 
Çözelti aşağıdaki durumlarda kullanılmamalıdır:  
− Kanınızın sıvı bölümünün yoğunluğunun zaten normalden yüksek olduğu durumlar 
(hiperozmolarite).  
− Vücudunuz ağır bir şekil de susuz kalmışsa (şiddetli  dehidratasyon).  
− Uzun süredir hiç idrarınız  yoksa.  
− Ağır bir kalp yetmezliğiniz  varsa.  
− Akciğerlerinizde, kollarınızda, bacaklarınızda ya da tüm vücudunuzda bol miktarda sıvı 
birikimi olmuşsa (şiddetli bir ödem durumu  varsa).  
− Kafa içi kanama  geçiriyorsanız.  
− Kan-beyin bariyeriniz  bozulmuşsa.  
 
BİOFLEKS %20 MANNİTOL’ü aşağıdaki durumlarda DİKKATLİ KULLANINIZ  
Eğer sizde aşağıdaki hastalıklardan birisi varsa:  
− Böbrek işlevlerinde bozukluk, böbrek hastalığı ya da böbrek  yetmezliği;  
− Kalp hastalığı ya da kalp  yetmezliği;  
− Akciğer  hastalığı;  
− Şok durumu;  
ya da böbreklerinize hasar verebilecek bir ilaç kullanıyorsanız, doktorunuz size 
BİOFLEKS %20 MANNİTOL’ü uygularken özel dikkat gösterecektir.  
 
Bu ilaç size elektronik bir pom pa aracılığıyla uygulanacaksa, torbanın tümüyle boşalmadan 
önce pompanın çalışmasının durmuş olduğuna dikkat edilecektir.  
 
Bu ilaç size yalnızca torbası sağlamsa ve içindeki çözelti berraksa uygulanacaktır.  
 
Bu ilaç size uygulanırken kullanılan boruların ( setlerin) 24 saatte bir değiştirilmesi önerilir.  
 
Ayrıca eş zamanlı olarak size kan transfüzyonu da yapılması gerekirse, BİOFLEKS %20 
MANNİTOL için kullanılanla aynı setten uygulanmayacaktır.  
 
BİOFLEKS %20 MANNİTOL’ün  yiyecek ve içecek ile kullanılması  
BİOFLEKS %20 MANNİTOL damar yoluyla uygulanan bir ilaçtır; uygulama şekli açısından 
yiyecek ve içeceklerle herhangi bir etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.   
3/8 Doktorunuz tarafından özellikle uygun görülmediği takdirde, gebelik döneminde BİOFLEKS  
%20 MANNİTOL kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce  doktorunuza veya eczacınıza danışınız.  
Bebeğinizi emziriyorsanız, bu durumu doktorunuza bildiriniz. Doktorunuz tarafından özellikle 
uygun görülmediği takdirde, emzirme döneminde BİOFLEKS %20 MANNİTOL 
kullanmayınız.  
 
Araç ve makine kullanımı  
BİOFLEKS %20 M ANNİTOL’ün araç ya da makine kullanımı üzerinde herhangi bir etkisi 
bulunmamaktadır.  
 
BİOFLEKS %20 MANNİTOL içeriğinde bulunan bazı yardımcı maddeler hakkında 
önemli bilgiler  
BİOFLEKS %20 MANNİTOL’ün içeriğinde bulunan yardımcı maddelere karşı bir 
duyarlıl ığınız yoksa, bu maddelere bağlı olumsuz bir etki beklenmez.  
 
Diğer ilaçlar ile birlikte kullanımı  
Reçetesiz alınan ilaçlar, aşılar ve bitkisel ilaçlar da dahil olmak üzere başka herhangi bir ilaç 
almayı planlıyorsanız, alıyorsanız veya yakın zamanda aldıy sanız lütfen doktorunuza bildiriniz.  
 
BİOFLEKS %20 MANNİTOL bazı ilaçlarla geçimsizdir. Geçimsiz olduğu bilinen bu ilaçlar 
çözeltiye eklenmemeli; bu ilaçların seyreltilmesi için başka çözeltiler tercih edilmelidir.  
 
Diğer idrar söktürücülerle birlikte kullanılması durumunda bu ilacın etkisi artabilir. Bu nedenle 
birlikte kullanım durumunda doz ayarlaması gerekebilir.  
 
BİOFLEKS %20 MANNİTOL vücuttan idrarla atılan bazı ilaçların (örn., lityum ve 
methotreksat) atılma hızlarını arttırabilir. Bu ne denle birlikte kullanım durumunda bu ilaçlara 
yeterli yanıt alınamayabilir.  
 
Böbreklerde hasar oluşturabilecek nitelikteki bazı ilaçları kullanmakta olan hastalarda birlikte 
uygulanması, BİOFLEKS %20 MANNİTOL’ün sıvı dengesinde oluşturabileceği değişiklikl er 
nedeniyle kullanılmakta olan ilacın zararlı etkisinde artışa neden olabilir. Bu nedenle birlikte 
siklosporin adlı bağışıklık sistemini baskılayan bir ilaç kullanan hastalar bu zararlı etkiler 
açısından yakından izlenmelidir.  
 
Ayrıca insanlarda görüldüğü  konusunda kısıtlı bilgiler bulunmasına rağmen, BİOFLEKS %20 
MANNİTOL ile aşağıdaki ilaçların bir arada kullanımı sırasında bu ilaçların etkileri dikkate  
4/8 alınmalıdır:  
− Aminoglikozid grubundan antibiyotiklerle olası etkileşimler: Bu ilaçların BİOFLEKS %20 
MANNİTOL ile birlikte kullanımında işitme üzerindeki zararlı etkileri  artabilir.  
− Bazı kas gevşetici ilaçlarla (depolarizan nöromusküler bloker ilaçlar) olası etkileşimler: Bu 
ilaçların BİOFLEKS %20 MANNİTOL ile birlikte kullanımında etkilerinde artış görüleb ilir. 
− Ağız yolundan kullanılan kanı sulandırıcı ilaçlarla (oral antikoagülanlar) olası etkileşimler: 
Birlikte kullanımda BİOFLEKS %20 MANNİTOL’ün vücuttaki suyu azaltıcı etkisine bağlı 
olarak kanda bulunan pıhtılaşma faktörlerinin yoğunlukları artarak bu i laçların etkileri 
azalabilir . 
− Bir kalp ilacı olan digoksin ile olan etkileşimler: BİOFLEKS %20 MANNİTOL ile 
tedaviden sonra kandaki potasyum düzeyleri azalırsa (hipokalemi) bu ilaca bağlı zehirlenme 
riski bulunur.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BİOFLEKS %20 MANNİTOL nasıl  kullanılır?  
Uygun kullanım ve doz/uygulama sıklı ğı için talimatlar:  
Sizin bu ilaca hangi miktarlarda ihtiyacınız olduğuna ve size ne zaman uygulanacağına 
doktorunuz karar verecektir. Buna yaşınız, vücut ağırlığınız ve bu ilacın size uygulanma 
nedenine göre karar verecektir. Doktorunuz size ayrı bir tavsiyede bulunmadıkça bu talimat ları 
takip  ediniz.  
 
İlacınızı zamanında almayı unutmayınız.  
 
Doktorunuz BİOFLEKS %20 MANNİTOL ile tedavinizin ne kadar süreceğini size 
bildirecektir. Tedaviyi erken kesmeyiniz çünkü istenen sonucu alamazsınız.  
 
Uygulama yolu ve metodu:  
Toplardamarlarınıza uygun bir plastik boru (set) aracılığıyla kullanılır.  
 
Değişik yaş grupları:  
• Çocuklarda  kullanım:  
Çocuklar için doz ve uygulama setinin boyutuna, uygulamayı öneren doktor tarafından karar 
verilir.  
 
• Yaşlılarda  kullanım:  
Yaşlılarda böbrek işlevleri bozulmaya başlamış olabileceğinden bu durum dozu belirlemeden 
önce dikkate alınır.  
 
Özel kullanım durumları:  
Böbrek yetmezliği:  
Şiddetli böbrek yetmezliğiniz varsa size öncelikle bir test dozu uygulanacak ve ancak bu  
5/8 dozdan sonra yeterli idrara çıkarsanız uygulamaya başlanacaktır.  
 
Eğer BİOFLEKS %20 MANNİTOL’ün etkisinin çok güçlü veya zayıf olduğuna dair bir 
izleniminiz var ise do ktorunuz veya eczacınız ile konu şunuz.  
 
Kullanmanız gerekenden daha fazla BİOFLEKS %20 MANNİTOL kullandıysanız: 
BİOFLEKS %20 MANNİTOL’den kullanmanız gerekenden fazlasını kullanmışsanız bir doktor 
veya eczacı ile konuşunuz.  
 
BİOFLEKS %20 MANNİTOL’ü kullanm ayı unutursanız:  
Unutulan dozları dengelemek için çift doz almayınız.  
 
BİOFLEKS %20 MANNİTOL ile tedavi sonlandırıldığındaki oluşabilecek etkiler:  
Bulunmamaktadır.  
 
4. Olası yan etkiler  nelerdir?  
Tüm ilaçlar gibi BİOFLEKS %20 MANNİTOL içeriğinde bulunan maddelere duyarlı olan 
kişilerde, yan etkiler olabilir.  
 
Çok yaygın :10 hastanın en az birinde görülebilir.  
Yaygın :10 hastanın birinden az fakat 100 hastanın birinden fazla görülebilir.  
Yaygın olmayan :100 hastanın birinden az fakat 1.000 hastanın  birinden fazla görülebilir.  
Seyrek :1.000 hastanın birinden az fakat 10.000 hastanın birinden fazla görülebilir.  
Çok seyrek : 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne ba şvurunuz:  
Yaygın olmayan yan etkiler (her 100 ila 1.000 kişiden birinde görülebilenler):  
− Vücudunuzun su ve iyon dengesindeki  bozukluklar  
− Tansiyonunuz un düşmesi  (hipotansiyon)  
− Uygulamanın yapıldığı yerden başlayarak toplardamarlarınız boyunca yayılan sertlik, 
kızarıklık ya da şişlik, morarma  (tromboflebit)  
 
Diğer yan etkiler:  
Seyre k 
− Ellerde, ayaklarda, dudaklarda, yüzde veya tüm vücutta şişme, solunum sıkıntısı, hırıltılı 
solunum, göğüste ağrı, baş dönmesi, bayılma hissi, aniden tansiyonun düşmesi gibi 
belirtilerle seyreden bir tür şok durumu (anafilaktik  şok) 
− Havale  geçirme  
− Kafa içi basınçta  artış 
− Kalp atımlarınızın ritminin bozulması, kalbinizin normalden hızlı ya da yavaş  çalışması  
− Akciğerlerinizde su toplanması (akciğer  ödemi)   
6/8 − Kol ya da bacaklarınızda veya tüm vücudunuzda su toplanması  (ödem)  
− Tansiyonunuzun yükselm esi (hipertansiyon)  
− Vücudun susuz kalması  (dehidratasyon)  
− Aşırı idrara çıkma, buna bağlı böbrek hastalığı (ozmotik  nefroz)  
− Alerjik  reaksiyonlar  
− Derinizde yer yer kabarıklıklar  (kurdeşen)  
− Baş ağrısı  
− Baş dönmesi / sersemlik  hali 
− Görmede  bulanıklık  
− Kaslarınızda  kramplar  
− Ağızda kuruma, susama, bulantı,  kusma  
− Göğüs ağrısı  
− Titreme, ateş, nezle  hali 
− İlacın uygulandığı bölgedeki derinin canlılığını yitirmesi (deri  nekrozu)  
 
Çok seyrek  
− Soluk alıp vermenizde zorlaşma, yatarken ya da merdiven çıkarken nefes alıp vermede 
zorlanma (konjestif kalp yetmezliği  belirtileri)  
− İdrarın vücudunuzda birikimi, ani başlayan bir böbrek  yetmezliği.  
 
Bunların hepsi ciddi yan etkilerdir. Ac il tıbbi müdahale gerekebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etkileri Bildirimi” ikonuna tıklayarak ya 
da 0 800 3 14 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz 
ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. BİOFLEKS %20 MANNİTOL’ün  saklanması  
BİOFLEKS %20 MANNİTOL’ü çocukların göremeyeceği, erişemeyeceği yerlerde ve 
ambalajında saklayınız . 
 
25 °C’nin altında oda sıcaklığında saklayınız.  
Dondurmayınız.  
 
Tek kullanımlıktır. Kısmen kullanılmış torbalar saklanmamalı; uygulamanın yapıldığı sağlık 
kuruluşunun tıbbi atık prosedürlerine uygun olarak imha edilmelidir.  
  
7/8 Her bir torbanın üzerinde son kullanma tarihi yazmaktadır. Bu tarih geçmiş ise size bu ilaç 
verilmeyecektir.  
 
Son kullanma tarihiyle uyumlu ola rak kullanınız.  
Ambalajdaki son kullanma tarihinden sonra BİOFLEKS %20 MANNİTOL’ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat  Sahibi : 
Osel İlaç San. ve Tic. A.Ş.  
Akbaba Mah. Maraş Cad. No:52  
Beykoz / İSTANBUL  
 
Üretim Yeri:  
Osel İlaç San. ve Tic. A.Ş.  
Akbaba Mah. Maraş Cad. No:52  
Beykoz / İSTANBUL  
 
Bu kullanma  talimatı  ..........  tarihinde  onaylanmıştır.  
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
Kullanım öncesi çözelti kontrol edilmelidir. Yalnızca berrak, partikülsüz ve ambalaj 
bütünlüğü bozulmamış ürünler  kullanılmalıdır.  
 
Uygulama seti ürüne iliştirildikten sonra uygulamaya en kısa sürede başlanmalıdır.  
 
Torbada kalan havaya bağlı olarak meydana gelebilecek bir hava embolisini önlemek için, 
başka infüzyon sıvılarıyla seri bağlantı yapılmamalıdır.  
 
Çözelti steril uygulama seti aracılığıyla aseptik teknik kullanılarak uygulanmalıdır. Sisteme 
hava girmemesi için uygulama setinden, kullanım öncesi sıvı geçirilmelidir.  
 
Ek ilaçlar, aseptik koşullarda bir iğne yardımı ile infüzyon öncesi ve sırasında katılabilir. 
Oluşan son ürünün izotonisitesi parenteral uygulama yapılmada n önce belirlenmiş olmalıdır.  
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek 
ilaç içeren çözeltiler, ilaç eklenmesinden hemen sonra kullanılmalıdır; daha sonra kullanılmak 
üzere saklanmamalıdır.  
 
Çözeltiye ek ila ç katılması ya da yanlış uygulama tekniği, ürüne pirojen kontaminasyonuna 
bağlı ateş reaksiyonuna neden olabilir. Advers reaksiyon görülmesi durumunda infüzyona 
hemen son verilmelidir.  
  
8/8 Tek kullanımlıktır. Kısmen kullanılmış çözeltiler saklanmamalıdır.  Kısmen kullanılmış 
torbalar yeniden hastaya uygulanan sistemlere bağlanmamalıdır.  
 
Açmak için:  
1. Dış ambalajın sağlamlığını ve sızıntı olup olmadığını kontrol ediniz; ambalaj hasar 
gördüyse  kullanmayınız.  
2. Koruyucu dış ambalajı yırtarak  açınız.  
3. Koruyucu ambalaj içindeki torbanın sağlam olup olmadığını sıkarak kontrol  ediniz.  
4. Torba içindeki çözeltinin berraklığını ve içinde yabancı madde içermediğini kontrol ediniz.  
 
Uygulama hazırlıkları:  
1. Torbayı  asınız.  
2. Uygulama ucundaki  koruyucu kapağı çıkarınız.  
3. Uygulama setinin spaykını, uygulama ucuna sıkıca batırınız. Çözeltinin  hastaya 
uygulanması için setin kullanım talimatına  uyulmalıdır.  
Ek ilaç ekleme:  
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle geçimli 
olmalıdır. Ü rüne ekleme yapılacaksa, hastaya uygulamadan önce son karışımında geçimlilik 
kontrol  edilmelidir.  
 
Uygulama öncesi ilaç  ekleme  
1. İlaç uygulama ucu dezenfekte  edilir.  
2. Eklenecek ilaç 19 -22 gauge  kalınlığındaki bir iğnesi olan enjektörle ilaç uygulama ucundan  
uygulanır.  
3. Çözelti ve içine eklenen ilaç iyice karıştırılır. Potasyum klorür gibi yoğun ilaçlarda 
torbanın uygulama çıkışına, yukarı pozisyondayken hafifçe vurularak karışması  sağlanır.  
 
Dikkat: İçine ek ilaç uygulanmış torbalar saklanmamalıdır.  
 
Uygulama sırasında ilaç  ekleme  
1. Setin klempi  kapatılır.  
2. İlaç uygulama ucu dezenfekte  edilir.  
3. Eklenecek ilaç 19 -22 gauge  kalınlığındaki bir iğnesi olan enjektörle ilaç uygulama ucundan  
uygulanır.  
4. Çözelti askısından çıkarılır ve ters çevrilir. Bu pozisyondayken torbanın uygulama çıkışı ve 
enjeksiyon girişine hafifçe vurularak çözelti ve ek ilacın karışması  sağlanır.  
5. Torbayı eski konumuna getirerek klemp açılır ve uygulamaya devam  edilir.  