1  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç 
duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu 
ilacı kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız . KULLANMA  TALİMATI  
 
PLAQUENİL  200 mg film kaplı  tablet 
Ağızdan alınır.  
• Etkin  madde:  Hidroksiklorokin  sülfat  200 mg 
• Yardımcı maddeler: Laktoz monohidrat (inek sütü kaynaklı), povidon K25, mısır nişastası, 
magnezyum stearat, opadry OY -L-28900 (İçeriği: hipromelloz, makrogol 4000, titanyum dioksit 
(E171), laktoz monohidrat)  
 
Bu Kullanma  Talimatında:  
1. PLAQUENİL  nedir  ve ne için kullanılır?  
2. PLAQUENİL’i  kullanmadan  önce  dikkat  edilmesi  gerekenler  
3. PLAQUENİL  nasıl  kullanılır?  
4. Olası  yan etkiler  nelerdir?  
5. PLAQUENİL’in  saklanması  
 
Başlıkları  yer almaktadır.  
1. PLAQUENİL  nedir  ve ne için kullanılır?  
PLAQUENİL  tablet  ağızdan  alınır.  
 
PLAQUENİL tablet, bir yüzünde HCQ ve diğer yüzünde 200 bulunan yuvarlak, beyaz film kaplı 
tablettir. İlacınızın bir kutusu içinde her biri 200 mg hidroksiklorokin sülfat içeren 30 adet film  
kaplı tablet bulunur.  
 
PLAQUENİL  otoimmün  hastalıkları  (vücudun  kendi  bağışıklık  sistemine  saldırdığı 
hastalıklar) bulunan kişilerde inflamasyonu (iltihabı) azaltır.  
 
Doktorunuz,  PLAQUENİL’i  aşağıdaki  durumların  herhangi  birinin  tedavisi  amacıyla  reçete  
etmiştir:  
• Romatoid  artrit  (eklemlerde  ağrı ve şekil  bozukluğuna  neden  olan devamlı  bir hastalık)  
• Juvenil  idiyopatik  artrit  (eklem  iltihabı)  
• Diskoid  ve sistemik  lupus  eritematozus  (tüm  vücutta  veya  ciltte  pullanmayla  kendini  gösteren 
bir hastalık)  
• Güneş  ışığına  duyarlı  cilt problemleri  2  2. PLAQUENİL’i  kullanmadan  önce  dikkat  edilmesi  gerekenler  
 
PLAQUENİL’i  aşağıdaki  durumlarda  KULLANMAYINIZ  
Eğer,  
• Bu ilacın etkin maddesi olan hidroksiklorokine veya kinolonlar ve kinin gibi benzer ilaçlara 
veya yukarıda listelenen bu ilacın içeriğinde yer alan diğer yardımcı maddelere karşı bilinen aşırı 
duyarlılığınız (alerji) varsa.  
Alerjik reaksiyonların belirtileri şunlardır: döküntü, yutma veya nefes almada zorluk, dudaklar, 
yüz, boğaz veya dilde şişme.  
• Retinayı, gözün içini (makülopati) etkileyen bir göz rahatsızlığınız varsa veya gözünüzün 
renginde bir değişiklik oluştuysa veya gözünüz ile ilgili herhangi başka bir sorununuz varsa.  
• 6 yaşından küçük çocuklarda (200 mg tablet, vücut ağırlığı 35 kg’dan düşük olan çocuklar için 
uyarlanmamış) ve ideal vücut ağırlığı 31 kg’dan düşük olan çocuklarda kullanılmamalıdır.  
Yukarıdaki  durumlardan  herhangi  biri sizin  için geçerliyse  PLAQUENİL’i  kullanmayınız. 
Emin değilseniz doktorunuzla konuşunuz.  
 
PLAQUENİL’i  aşağıdaki  durumlarda  DİKKATLİ  KULLANINIZ  
Aşağıdaki  durumlar sizin  geçerliyse PLAQUENİL’i  kullanmadan  önce  doktorunuza 
danışınız:  
• Miyasteni (bazı durumlarda nefes almak için kullanılan kaslar da dahil olmak üzere genel kas 
güçsüzlüğü ile  seyreden bir hastalık)  hastalığınız varsa veya  geçirdiyseniz. Kas güçsüzlüğü, yutma 
güçlüğü, çift  görme, üst göz  kapağında  düşme  gibi semptomların şiddetlendiğini  fark edebilirsiniz.  
• Karaciğer  veya  böbrek  sorunlarınız  varsa  
• Ciddi  mide  veya  bağırsak  problemleriniz  varsa  
• Kanınızla  ilgili  herhangi  bir probleminiz  varsa.  Bunun  kontrol  edilmesi  için bazı kan 
testleri yaptırmanız gerekebilir.  
• Takip  gerektirecek  kalp problemleriniz  varsa  (belirtiler  nefessizlik  ve göğüz  ağrısını  içerir)  
• Sinir  sistemi  veya  beyinle  ilgili  herhangi  bir sorununuz  varsa  
• Psöriyazis (sedef hastalığı, genellikle diz, dirsek ve saç derisini etkileyen, deride kırmızı  
pullu yamalar) varsa  
• Geçmişte  kinine  karşı  bir reaksiyon  yaşadıysanız,  
• Glukoz -6-fosfat  dehidrogenaz  eksikliği  olarak  bilinen  bir genetik  rahatsızlığınız  varsa  
• Porfiri  olarak  bilinen  ve metabolizmanızı  etkileyen  nadir  bir hastalığınız  varsa  
• Hepatit  B virüsü  ile aktif olmayan  kronik  bir enfeksiyonunuz  varsa  
• Hidroksiklorokin kan şekeri seviyesinin düşmesine neden olabilir. Lütfen doktorunuzdan kan 
şekeri düşüklüğünün belirti ve semptomlarını size bildirmesini isteyiniz. Kan şekeri seviyesinin 
kontrolü gerekli olabilir.  
• Hidroksiklorokin bazı hastalarda kalp ritmi bozukluklarına neden olabilir: Doğuştan veya 
ailede QT aralığı uzaması öyküsü varsa, kazanılmış QT uzaması (kalbin elektriksel aktivitesinin 
ölçüldüğü EKG çekiminde belli olur) varsa, kalp rahatsızlığınız varsa veya kalp krizi öykünüz 
varsa (miyokard infarktüsü), kanda tuz dengesizliği varsa (özellikle düşük potasyum veya 
magnezyum düzeyi), kalbinizin ritmini etkilediği bilinen ilaçlar kullanıyorsanız (bkz. “Diğer 
ilaçlar ile birlikte kullanımı”), hidroksiklorokin kullanırken dikkatli olunmalıdır. Çarpıntı veya 
düzensiz kalp atışı yaşarsanız, derhal doktorunuzu bilgilendirmelisiniz. Doz artışı ile kalp 
problemleri riski artabilir. Bu nedenle önerilen doza uyulmalıdır.  
• Hidroksiklorokin kullanımıyla ciddi deri döküntüleri bildirilmiştir (bkz. Bölüm 4) Döküntü 
sıklıkla ağız, boğaz, burun, üreme organları ve konjunktivit (kırmızı ve şişmiş gözler) ülserlerini 
içerebilir. Bu ciddi deri döküntülerinden önce genellikle ateş, baş ağrısı ve vücut ağrısı gibi grip 
benzeri  semptomlar  gelir.  Döküntü  derinin  yaygın  şekilde  kabarmasına  ve soyulmasına  kadar  3  ilerleyebilir. Bu cilt semptomlarını geliştirirseniz, PLAQUENİL almayı bırakınız ve derhal 
doktorunuza başvurunuz.  
• Hidroksiklorokin; kalp, böbrek veya kas bozukluklarına neden olabilir. Lütfen doktorunuzdan 
ilaca bağlı fosfolipidozun belirti ve semptomları hakkında sizi bilgilendirmesini isteyiniz. 
PLAQUENİL tedavisinin durdurulması gerekebilir.  
• PLAQUENİL ile tedavi edilen bazı kişiler, daha önce benzer sorunları hiç yaşamamış olsalar 
bile, mantıkdışı  düşünceler,  kaygı, halüsinasyonlar, kafa  karışıklığı veya  kendine  zarar  verme  veya 
intihar düşünceleri dahil depresif hissetme gibi zihinsel sağlık sorunları yaşayabilir. Siz veya 
çevrenizdekiler bu yan etkilerden (bkz. Bölüm 4) herhangi birini fark ederseniz hemen tıbbi 
yardım alınız.  
 
PLAQUENİL’i  kullanmadan  önce  aşağıdakileri  dikkate  alınız:  
• Retinal  değişiklikler  ve görme  bozuklukları  gibi problemler  yaratabileceğinden  bu ilacı 
kullanmadan önce göz muayenesinden geçmelisiniz.  
• Bu kontroller  PLAQENİL  kullandığınız  süre boyunca  en az her 12 ayda  bir tekrar  edilmelidir.  
• 65 yaşın  üzerindeyseniz,  yüksek  bir doz almanız  gerekiyorsa  (günde  2 tablet)  veya  böbrek 
problemleriniz varsa, bu kontroller daha sık gerçekleştirilmelidir.  
Yukarıdakilerden herhangi birinin sizin için geçerli olup olmadığından emin değilseniz, 
PLAQUENİL  almadan önce doktorunuz veya eczacınızla konuşunuz.  
 
Çocuklarda  PLAQUENİL  kullanımı:  
PLAQUENİL 6 yaşından küçük (200 mg tablet, vücut ağırlığı 35 kg’dan düşük olan çocuklar için 
uyarlanmamış) ve ideal vücut ağırlığı 31 kg’dan düşük olan çocuklarda kullanılmamalıdır. 
Özellikle küçük çocuklar kinolonların zehirli etkilerine karşı hassastırlar. Dolayısıyla 
PLAQUENİL çocukların erişemeyeceği yerlerde saklanmalıdır.  
 
Çok zayıf hastalar, ideal vücut ağırlığı kullanıldığında önerilen dozdan daha yüksek dozda HCQ 
alma ve retinal toksisite riski altında olabileceğinden, gerçek vücut ağırlığına göre pozoloji 
ayarlanmalıdır.  
 
Çocuk  hastalarda  yıllık  göz muayenesi  yapılmalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
PLAQUENİL’in  yiyecek  ve içecek  ile kullanılması  
Yan etki riskini  arttırabileceğinden  greyfurt  suyu  almaktan  kaçınınız.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
PLAQUENİL, doğumsal malformasyon riskinde  küçük bir  artışla  ilişkilendirilebilir  ve doktorunuz 
faydalarının risklerden ağır bastığını değerlendirmediği sürece hamilelik sırasında 
kullanılmamalıdır..  
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  4  Emzirme  
İlacı kullanmadan  önce  doktorunuza  veya eczacınıza  danışınız.  
 
PLAQUENİL emzirme sırasında, yalnızca doktorunuz sizin için öngörülen yararın olasıriskinden 
daha fazla olduğuna karar verirse kullanılmalıdır. Doktorunuz, PLAQUENİL'in sizin için uygun 
olup olmadığını sizinle tartışacaktır.  
 
Araç  ve makine  kullanımı  
Bu ilacı kullanırken göz problemleri yaşayabilirsiniz. Böyle bir durum gerçekleşirse, herhangibir 
araç veya makine kullanmayınız ve derhal doktorunuzu bilgilendiriniz.  
 
PLAQUENİL’in  içeriğinde  bulunan  bazı yardımcı  maddeler  hakkında  önemli  bilgiler  
Bu ilaç laktoz içermektedir. Eğer daha önceden doktorunuz tarafından bazı şekerlere karşı 
intoleransınız (hassasiyetiniz) olduğu söylenmişse bu tıbbi ürünü almadan önce doktorunuzla 
temasa geçiniz.  
 
Diğer  ilaçlar  ile birlikte  kullanımı  
Reçetesiz ilaçlar  da dahil  olmak  üzere,  şu anda  başka  bir ilaç kullanıyorsanız  veya  yakın 
zamanda kullandıysanız, doktorunuza ya da eczacınıza söyleyiniz.  
Özellikle  aşağıdaki  ilaçları  kullanıyorsanız  doktorunuzu  bilgilendiriniz:  
• Kalp  ritminizi  etkileyebilecek  ilaçlar.  Bunlar,  anormal  kalp ritmi  için kullanılan  ilaçları 
(antiartimikler),  depresyon  ilaçlarını  (trisiklik  antidepresanlar),  psikiyatrik  hastalıklar  için 
kullanılan  ilaçları  (antipsikotikler),  bakteriyel  enfeksiyonlar  için kullanılan  ilaçları 
(örn. moksifloksasin,  azitromisin  içeren makrolidler, roksitromisin, spiramisin  ), HIV  tedavisi için 
(örn. sakinavir) kullanılan ilaçları, mantar enfeksiyonları için (örn. flukonazol) kullanılan ilaçları, 
parazit  enfeksiyonları  için (örn.  pentamidin)  kullanılan  ilaçları  ve sıtma  tedavisi  için (örn. 
halofantrin) kullanılan ilaçları içerir.  
• İnsülin  ya da benzeri  gibi şeker  hastalığı  ilaçları  
• Meflokin  gibi sıtma  ilaçları  (nöbet  riskini artırabileceğinden)  
• Epilepsi  (nöbet)  ilaçları,  özellikle  fenobarbital,  fenitoin,  karbamazepin  
• Cildi,  kanı veya  gözlerinizi  etkileyebilecek  ilaçlar  
• Meme  kanserini  tedavi  etmek  için kullanılan  tamoksifen  
• Agalsidaz  (Fabry  hastalığı  olarak  bilinen  nadir  bir genetik  bozuklukta  kullanılan  bir ilaç) 
• Bakteriyel  enfeksiyonlara  yönelik  ilaçlar  (rifampisin,  klaritromisin  gibi ve gentamisin,  
neomisin veya tobramisin gibi “aminosid” olarak adlandırılan ilaçlar)  
• Neostigmin  ve piridostigmin  (kas güçsüzlüğünde  (miyastenya  gravis)  kullanılır)  
• Kuduz  aşısı 
• Böbrek  veya  karaciğerinizi  etkileyebilecek  ilaçlar  
• Antasit  ilaçları  (mide  yanmasında  kullanılır)  ve kaolin:  PLAQUENİL’i  bunlardan  en az 2 saat 
arayla alınız.  
• Simetidin  (mide  ülserlerinde  kullanılır)  
• Mantar  enfeksiyonları  için kullanılan  ilaçlar  (itrakonazol  gibi) 
• Lipid  bozuklukları  için kullanılan  ilaçlar  (gemfibrozil,  statinler  gibi) 
• HIV tedavisi  için kullanılan  ilaçlar  (ritonavir  gibi) 
• Organ  nakli  veya  bağışıklık  sistemi  bozuklukları  için kullanılan  ilaçlar  (siklosporin  gibi) 
• Kan pıhtılaşması  için kullanılan  ilaçlar  (dabigatran,  klopidogrel  gibi) 
• Kalp  hastalığı  ilaçları  (digoksin,  flekainid,  propafenon,  kinidin  ve metoprolol  gibi) 
• Prazikuantel  (bir antiparaziter  ilaç) 5  • Depresyon  ilaçları  (fluoksetin,  paroksetin)  
• Depresyon  için kullanılan  St. John's  wort adlı bitkisel  tedavi  ilacı 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınızsa lütfen doktorunuza veya eczacınıza bunlar hakkında bilgi veriniz.  
 
3. PLAQUENİL  nasıl  kullanılır?  
 
Uygun  kullanım  ve doz/uygulama  sıklığı  için talimatlar:  
İlacınızı her zaman doktorunuzun belirttiği şekilde alınız. Günlük dozunuza doktorunuz karar 
verecektir. Emin değilseniz doktorunuza veya eczacınıza danışmalısınız.  
Bu ilacı güneş ışığına duyarlı cilt sorunlarınız için alıyorsanız, PLAQUENİL'i yalnızca yüksek 
oranda ışığa maruz kaldığınız dönemlerde alınız.  
Doktorunuz, vücut ağırlığınıza bağlı olarak dozu hesaplayacaktır. İlacınızın etkisinin çok zayıf 
veya çok güçlü olduğunu düşünüyorsanız, dozu kendiniz değiştirmeyiniz ve doktorunuza  
danışınız.  
Bu ilacı romatoid artirit için uzun bir süredir kullanıyorsanız (6 aydan daha fazla) ve size iyi 
gelmediğini düşünüyorsanız, doktorunuzu bilgilendiriniz. Çünkü tedavinizin durdurulması  gerekli 
olabilir.  
 
Yaşlılar  da dahil olmak  üzere  yetişkinlerde  günde  1-2 tablet (200 -400 mg) kullanılır.  
Uygulama  yolu ve metodu:  
• PLAQUENİL  ağızdan  alınır.  
• Yiyecek  veya  bir bardak  süt ile alınmalıdır.  Tableti  ezmeyiniz  veya  çiğnemeyiniz.  
 
Değişik  yaş grupları:  
Çocuklarda  kullanımı:  
Çocuklarda ve adolesanlarda günde bir tablet kullanılır. Bu ilaç yalnızca vücut ağırlığı 35 kg’dan 
daha fazla olan çocuklar için uygundur.  
 
Yaşlılarda  kullanımı:  
Özel  kullanımı  yoktur.  
 
Özel  kullanım  durumları:  
Böbrek/Karaciğer  yetmezliği:  
Özel  kullanımı  yoktur.  
 
Eğer  PLAQUENİL’in  etkisinin  çok güçlü  veya zayıf  olduğuna  dair bir izleniminiz  var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  PLAQUENİL  kullandıysanız:  
PLAQUENİL’den kullanmanız gerekenden daha fazla kullandıysanız, derhal doktorunuza 
bildiriniz veya hastaneye gidiniz. İlacı yanınıza alınız. Bu, doktorunuz ne aldığınızı bilmesi için 
gereklidir. Görülebilecek etkiler şunlardır: baş ağrısı, görüşünüzle ilgili  problemler, kan  
basıncında düşme, nöbet (konvülziyon), ani şiddetli solunum problemleri ile takip eden, düzensiz 
kalp atışlarına  neden  olan,  kalp problemleri  ve olası  kalp krizi.  Aşırı  dozda  PLAQUENİL  6  kullanılması  ölümle  sonuçlanabilir.  
 
Çocuklar ve bebeklerin yanlışlıkla PLAQUENİL alması özellikle risk taşımaktadır. Çocuğunuzu 
derhal hastaneye götürünüz.  
 
PLAQUENİL’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
PLAQUENİL’i  kullanmayı  unutursanız:  
Bir dozu atlarsanız sonraki dozunu almanıza uzun zaman var ise hatırlar hatırlamaz unuttuğunuz 
dozu alınız. Ancak, bir sonraki dozunuzu aldığınız zaman yaklaşmışsa, unuttuğunuz dozu  
atlayınız.  
 
Unutulan  dozları  dengelemek  için çift doz almayınız.  
 
PLAQUENİL  ile tedavi  sonlandırıldığındaki  oluşabilecek  etkiler:  
Doktorunuz  bırakmanızı  söyleyene  kadar  kullanmaya  devam  ediniz.  Kendinizi daha  iyi hissetseniz 
bile PLAQUENİL almayı bırakmayınız. Aniden PLAQUENİL’i kullanmayı bırakırsanız, 
hastalığınız tekrar kötüleşebilir.  
 
Eğer ilacın kullanımına ilişkin ilave sorularınız olursa, lütfen doktorunuza veya eczacınıza 
danışınız.  
 
4. Olası  yan etkiler  nelerdir?  
 
Tüm ilaçlar gibi PLAQUENİL’in içeriğinde bulunan maddelere duyarlı olan kişilerde yan etkiler 
olabilir.  
Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın:  10 hastanın  en az birinde  görülebilir.  
Yaygın:  10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan:  100 hastanın  birinden  az, fakat  1.000  hastanın  birinden  fazla  görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. 
Bilinmiyor:  Eldeki  verilerden  hareketle  tahmin  edilemiyor.  
 
Aşağıdakilerden  biri olursa,  PLAQUENİL’i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Bilinmiyor:  
• Alerjik reaksiyon. Alerjik reaksiyonların belirtileri şunlardır: kırmızı veya kabarcıklı döküntü, 
yutma  veya  nefes  almada  zorluk,  göz kapakları,  dudaklar,  yüz, boğaz  veya  dilde  şişme.  
• Ciddi cilt reaksiyonları (bkz. Bölüm 2). Ateş ve grip benzeri semptomlarla seyreden döküntü ve 
lenf düğümlerinin şişmesi. Bu, Eozinofili ve Sistemik Semptomların eşlik ettiği İlaç Reaksiyonları 
(DRESS) adı verilen bir rahatsızlık olabilir. Püstüllerle (Beyaz / sarı iltihaplı sıvı dolu küçük 
kabarcıklar) kaplı iltihaplı deri döküntüsü ve ateş. Bu, Akut Jeneralize Ekzantematöz Püstüloz 
(AGEP) adı verilen bir ilaç reaksiyonu olabilir. Dudak, göz, ağız, burun ve genital bölgede cildin 
kabarması ve soyulması, grip benzeri belirtiler ve ateş. Bu, Stevens -Johnson sendromu (SJS) adı 
verilen bir rahatsızlık olabilir. Deride içi sıvı dolu kabarcıklar, cildin üst tabakasının kabarması ve 
soyulması gibi çoklu cilt hasarı, deride kaşıntı, eklem ağrıları, ateş ve genel olarak hasta hissetme. 
Bu, Toksik Epidermal Nekroliz adı verilen bir rahatsızlık olabilir. Kol ve bacak gibi uzuvlarda ve 
bazen yüz ve boyunda, mor renkli, kabarık, ağrılı yaralar ve buna ateşinde eşlik edebileceği cilt 
reaksiyonu. Bu, Sweet sendromu adı verilen  bir rahatsızlık  olabilir.  7  Vücudun  büyük  bir kısmında  derinin  kızarık  hale gelmesi,  soyulması,  dökülmesi  ve iltihaplanması  ile 
kendini gösteren ciddi bir  cilt reaksiyonu. Bu eksfolyatif dermatit adı verilen bir rahatsızlık olabilir. 
Şiddetli kırmızı pullu döküntü, irin içeren deri şişlikleri, kabarcıklar veya deride soyulma; bunlar 
yüksek  ateş ve eklem  ağrısıyla  ilişkili  olabilir.  Bu Erythema  multiforme  adı verilen  bir durum  olabilir. 
Güneş  yanığına  benzer  reaksiyonlar (ışığa  maruz kalmanın  ardından).  
 
Bunların  hepsi çok ciddi  yan etkilerdir.  
Eğer  bunlardan  biri sizde  mevcut  ise, sizin  PLAQUENİL’e  karşı  ciddi  alerjiniz  var demektir.  Acil 
tıbbi müdahaleye veya hastaneye yatırılmanıza gerek olabilir.  
 
Aşağıdakilerden  herhangi birini  fark ederseniz, hemen  doktorunuza  bildiriniz  veya  sizeen 
yakın hastanenin acil bölümüne başvurunuz:  
Yaygın:  
• Göz problemleri.  Bunlar  bulanık  görme  ve ışığa  duyarlılık  gibi görme  yetinizle  ilgili  sorunları 
içerir.  
Yaygın  olmayan:  
• Gözünüzün renginde değişiklikler, renkleri algılayışınıza dair görüş problemleri ve görme  
alanında bozukluk, ışık hassasiyeti.  
Bilinmiyor:  
• Normalden  daha  kolay  enfeksiyon  geçirme.  Bu durum  kemik  iliği depresyonu  adı verilen 
hastalığa veya agranülositoz adı verilen bir kan bozukluğuna bağlı olabilir.  
• Gözünüzün  iç kısmını,  yani retinayı  etkileyen  bir göz probleminiz  var (makülopati).  
• Ateş,  şiddetli  üşüme,  boğaz  ağrısı  veya  ağızda  yaralar  gibi sık sık enfeksiyonlar  yaşıyorsanız, 
bu durum "lökopeni" veya "agranülositoz" adı verilen bir kan problemi belirtisi olabilir.  
• Vücutta normalden daha kolay morluk oluşması. Bu trombositopeni adı verilen bir kan 
problemine bağlı olabilir.  
• Yorgun, halsiz, sersem hissetme ve soluk beniz. Bunlar anemi adı verilen bir rahatsızlığın 
belirtileri olabilir  
• Güçsüz hissetme, nefes darlığı, vücudun normalden daha kolay morarması ve normalden daha 
kolay enfeksiyon kapma. Bunlar aplastik anemi adı verilen bir rahatsızlığın belirtileri olabilir.  
• Kaslarda  güçsüzlük,  kramplar,  tutulma  veya  spazmlar  veya  karıncalanma  gibi his değişiklikleri. 
Bu ilacı uzun bir süre kullanırsanız doktorunuz zaman zaman kaslarınızı ve tendonlarınızı, düzgün 
çalıştıklarından emin olmak için kontrol edecektir.  
• PLAQUENİL ile tedavi edilen az sayıda kişide kendine zarar verme ve öldürme düşüncesi 
belirmiştir. Herhangi bir zamanda bu tip düşünceleriniz olursa derhal doktorunuza başvurunuz.  
• Anormal   kalp  ritmi,  hayatı  tehdit  eden    düzensiz     kalp  ritmi   (EKG’de  
görülür)  (‘‘PLAQUENİL’i  aşağıdaki  durumlarda  DİKKATLİ  KULLANINIZ’’  bölümüne  bakınız)  
• Karaciğer sorunları. Belirtiler genel bir rahatsızlık hissi, sarılık (cildin ve gözlerin sararması)  
ile veya sarılık olmadan, koyu renkli idrar, mide bulantısı, kusma ve/veya karın ağrısını içerebilir. 
Nadir durumlarda karaciğer yetmezliği (ölümcül vakalar dahil) gözlemlenmiştir.  
Bunların  hepsi  ciddi  yan etkilerdir.  
 
Aşağıdakilerden  herhangi  birini  fark ederseniz,  kötüleşir  veya  birkaç  günden  daha  uzun 
sürerse doktorunuza söyleyiniz:  
Çok yaygın:  
• Karın  ağrısı  
• Bulantı  8  Yaygın:  
• Deri döküntüleri,  kaşıntı  
• Kusma,  ishal 
• Anoreksi  (iştah  azalması)  
• Baş ağrısı  
• Kontrol  edilemeyen  gülme  veya  ağlamanın  eşlik  ettiği  duygu  durumunda  değişiklikler  (duygusal 
hareketlilik)  
• Bulanık görme (ako modasyon bozukluğuna bağlı bulanık görme doza bağlıdır ve geri dönüşlü 
olabilir.)  
 
Yaygın  olmayan:  
• Cildinizde  veya  burnunuzun  veya  ağzınızın  içinde  renk değişiklikleri  
• Saç dökülmesi  veya  saç renginin kaybolması  
• Sersemlik  
• Kulak  çınlaması  
• Denge  problemleri  (vertigo)  veya  baş dönmesi  
• Kan testlerinde  ortaya  çıkan  karaciğer  problemleri  
• Sinirli  hissetme  
 
Bilinmiyor:  
• Nefes  almada  güçlük,  öksürme,  yüksek  kan basıncı,  işitme  kaybı,  şişkinlik,  kalp atım hızında 
artış 
• Kalp  kasının  zayıflaması  (kardiyomiyopati);  bu durum  düşük  miktarda  idrar  üretimine  neden  
olabilir.  
• Psöriyazis  (Genellikle  diz, dirsek  ve saç derisini  etkileyen  kırmızı  pullu  lekeler,  sedef 
hastalığı)  
• Kan şekeri  seviyesinin  azalması  (hipoglisemi).  Gerginlik  hissi,  titreme  veya  terleme  
hissedebilirsiniz.  
• Saç dökülmesi  
• Depresif  hissetme,  sinirli  ve endişeli  hissetme,  kafa karışıklığı,  huzursuzluk,  uyumakta  zorluk, 
sanrılar, halüsinasyonlar ve duygu durum değişiklikleri  
• Porfiri  adı verilen  hastalığa  ait karın  ağrısı,  hasta  olma,  nöbetler,  kabarcıklar,  kaşıntı  gibi 
belirtiler  
• Titreme,  kas spazmları  veya  düzensiz,  ani ve istemsiz  kas hareketler  
• Dokularınızda  bir tür yağ birikmesi  zarara  yol açabilir  (bkz.  Bölüm  2). Doktorunuz,  
PLAQUENİL tedavisini durdurmaya karar verebilir.  
Kan testleri  
• Uzun  süreli  tedavi  gören  hastalarda  periyodik  kan sayımı  yapılması  önerilir  ve anormallikler 
meydana gelirse PLAQUENİL kesilmelidir.  
Bir kan testi yoluyla  karaciğerinizin  çalışma  biçimindeki  değişiklikler  tespit  edilebilir  ve 
bazen karaciğeriniz çalışmayı durdurabilir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda, 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da0 800 314  9  00 08 numaralı  yan etki bildirim  hattını  arayarak  Türkiye  Farmakovijilans  Merkezi  (TÜFAM)’ne  
bildiriniz.  Meydana  gelen  yan etkileri  bildirerek  kullanmakta  olduğunuz  ilacın  güvenliliği 
hakkında daha fazla bilgi edinilmesine katkı sağlamış olacaksınız.  
 
5. PLAQUENİL’in  saklanması  
 
PLAQUENİL’i  çocukların  göremeyeceği,  erişemeyeceği  yerlerde  ve ambalajında 
saklayınız.  
 
PLAQUENİL,  herhangi  bir özel saklama  koşulu  gerektirmez.  
 
Son kullanma  tarihiyle  uyumlu  olarak  kullanınız.  
 
Ambalajdaki  son kullanma  tarihinden  sonra PLAQUENİL’i  kullanmayınız.  Son kullanma  tarihi 
kutu üstünde belirtilen ayın son günüdür.  
 
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve İklim 
Değişikliği Bakanlığınca belirlenen toplama sistemine veriniz.  
 
Ruhsat  sahibi : 
Sanofi  Sağlık  Ürünleri  Ltd. Şti. 
Şişli-İstanbul  
 
Üretim  yeri: 
Sanofi  İlaç San.ve  Tic.A.Ş. 
Lüleburgaz -Kırklareli  
 
Bu kullanma  talimatı  ../../ ..... tarihinde  onaylanmıştır.  