KISA ÜRÜN BİLGİSİ
1. BEŞERİ TIBBİ ÜRÜNÜN ADI
İSORAT
®
20 mg Tablet
2. KALİTATİF VE KANTİTATİF BİLEŞİM
Her bir tablette
Etkin madde:
İsosorbid-5- mononitrat 20.0 mg (22,0)*
*Etkin Madde %10 Laktoz içerir.
Yardımcı maddeler:
Laktoz Monohidrat 65,85 mg (63,85)**
**Etkin madde içinde bulunan Laktoz düşülerek kullanılır.
Yardımcı maddeler için 6.1’e bakınız.
3. FARMASÖTİK FORM
Tablet
Beyaz, yuvarlak çentikli tablet
4. KLİNİK ÖZELLİKLER
4.1. Terapötik endikasyonlar
-Koroner arter hastalığında angina ataklarının önlenmesinde
-Kalp yetersizliğinin semptomik tedavisinde glikozit, diüretik ve arteryel vazodilatörlerle
kombine halinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmediyse, günde 2 yada 3 kez 1 tablet kullanılır.
İSORAT’ı günde 2 yada 3 kez alan hastalarda ikinci doz birinci dozdan 8 saat sonra
alınmalıdır. Eğer doz günde 3 kez bir tablet ise, 6 saatte bir alınır. Bu alım şekli 6-8 saatlik
serbest nitrat periyodunun gerçekleştirilmesini sağlar.
Uygulama şekli:
Tabletler çiğnenmeden, bütün olarak bir bardak su ile yutulmalıdır
Özel popülasyonlara ilişkin ek bilgiler
Böbrek / karaciğer yetmezliği:
Değişik derecede böbrek ve karaciğer yetmezliği olan hastalarda doz ayarlamasına gerek
yoktur. Ciddi karaciğer ve böbrek hastalığı olan hastalar için Bkz. 4.4. Özel Kullanım
Uyarıları ve Önlemleri Bölümü
1 / 9Pediyatrik popülasyon:
İSORAT’ın pediyatrik hastalarda güvenlilik ve etkililiği henüz belirlenmemiştir.
Geriyatrik popülasyon:
Yaşlı hastalarda doz ayarlamasına gerek olduğuna dair herhangi bir kanıt yoktur, doktor
tarafından önerilen doza göre kullanılır.
4.3. Kontrendikasyonlar
İSORAT aşağıdaki durumlarda kullanılmamalıdır:
 İsosorbid-5- mononitrat, diğer nitratlar veya içerdiği yardımcı maddelere karşı alerjik
reaksiyonu bulunanlarda
 Kardiyojenik şok (uygun önlemlerle yeterli bir diyastol-sonu basıncın sağlanamadığı
durumda)
 Hipertrofik obstrüktif kardiyomiyopati
 Konstriktif perikardit
 Kardiyak tamponat
 Akut dolaşım rahatsızlığı (şok, kollaps)
 Şiddetli hipotansiyon (sistolik kan basıncının 90 mmHg’ın altında olması)
 Ciddi anemi, ciddi hipovolemi veya dar açılı glokom olan hastalarda
 Serebral hemoraji
 Kafa travması
 Nitrat tedavisi sırasında fosfodiesteraz inhibitörleri (örn. sildenafil, tadalafil,
vardenafil) (bkz. 4.4 ve 4.5) kullanılmamalıdır.
4.4. Özel kullanım uyarıları ve önlemleri
İSORAT şu durumlarda dikkatle ve tıbbi gözetim altında kullanılmalıdır:
 Düşük dolum basınçları (örneğin, akut miyokard enfarktüsü, sol ventriküler
disfonksiyonu). Sistolik kan basıncının 90 mmHg’nın altına düşmesinden
sakınılmalıdır.
 Aortik ve/veya mitral stenoz
 İntrakraniyel basıncın artmasıyla ilgili hastalıklar (bununla birlikte, bugüne kadar
intrakraniyal basıncın artması sadece yüksek dozlarda nitrogliserin i.v. kullanımında
gözlenmiştir.)
 Ortostatik bozukluk
 Ciddi karaciğer ve böbrek hastalıkları
 Hipotiroidi, hipotermi, malnutrisyon
 Oynak kan basıncı olan hastalarda ilk doz sonrası dolaşım kollapsı gelişebilir.
2 / 9 Nitratlara bağlı olarak oluşan hipotansiyona paradoksik bradikardi ve artmış anjina
eşlik edebilir.
 Yakın zamanda geçirilmiş miyokard enfarktüsü
İSORAT akut anginal attakların tedavisinde kullanılmak üzere aksiyonun başlatılması için
yeterince hızlı değildir.
Tolerans gelişimi (zaman içinde etkinin azalması) ve diğer nitrat bileşenlerine karşı çapraz
tolerans gelişimi (başka bir nitrat ilacının evvelki terapide kullanılması durumunda etkinin
azalması) tanımlanmıştır. İlacın etkisinin azalmasının ya da kaybolmasının önlenmesi için
sürekli yüksek doz kullanımından kaçınılmalıdır.
İSORAT tedavisine giren hastalar fosfodiesteraz inhibitörleri (örn. sildenafil, tadalafil,
vardenafil) içeren ürünler kullanmamaları hususunda bilgilendirilmelidir.
İSORAT tedavisi fosfodiesteraz inhibitörü (örn. sildenafil, tadalafil, vardenafil) içeren ürünler
almak üzere kesilmemelidir, zira bunu yapmakla bir anjina pektoris atağının meydana gelme
riski yükselebilir (bkz. 4.3 ve 4.5 ).
İSORAT laktoz içerdiğinden nadir kalıtımsal galaktoz intoleransı, Lapp laktoz yetmezliği
yada glikoz – galaktoz malabsorpsiyon problemi olan hastaların bu ilacı kullanmamaları
gerekir.
İSORAT bazı hastalarda postural hipotansiyon ve senkopa yol açabilir.
Alkol ile birlikte alımında sersemlik ve baş dönmesiyle birlikte şiddetli postural hipotansiyon
sıkça gözlenmiştir.
İSORAT tedavisi, diğer nitratlarda olduğu gibi, aniden kesilmemelidir. Hem dozaj hem de
dozaj sıklığı yavaş yavaş azaltılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Beta-blokörler, kalsiyum kanal blokörleri, vazodilatörler vb. gibi kan basıncını düşürme
özelliği taşıyan ilaçların ve/veya alkolün eş zamanlı olarak alınması İSORAT’ın hipotansif
etkisini güçlendirebilir. Bu durum nöroleptikler ve trisiklik antidepresanlarla da meydana
gelebilir.
İSORAT’ın kan basıncını düşürücü etkisi erektil bozukluklar için kullanılan fosfodiesteraz
inhibitörleri (örn. sildenafil, tadalafil, vardenafil) ile birlikte kullanılması durumunda
artacaktır (Bkz. 4.3 ve 4.4). Bu durum hayatı tehdit edici boyutta kardiyovasküler
komplikasyonlara yol açabilir. Bu nedenle İSORAT tedavisi alan hastalar fosfodiesteraz
inhibitörleri (örn. sildenafil, tadalafil, vardenafil) kullanmamalıdır.
Raporlar, İSORAT’ın beraberinde dihidroergotamin uygulamasının, dihidroergotaminin
kandaki seviyelerini ve hipertansif etkisini artırabileceğini öne sürmektedir.
Özel popülasyonlara ilişkin ek bilgiler :
Pediyatrik popülasyon:
Pediyatrik hastalarda güvenlilik ve etkililiği henüz belirlenmemiştir.
4.6. Gebelik ve laktasyon
Genel tavsiye:
Gebelik kategorisi: C
3 / 9Çocuk doğurma potansiyeli bulunan kadınlar/doğum kontrolü (kontrasepsiyon)
Hayvanlar üzerinde yapılan çalışmalar, gebelik/ embriyonal / fetal gelişim / doğum yada
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. Ancak, gebe kadınlar üzerinde yapılmış yeteri kadar çalışma
bulunmamaktadır.
Hayvan çalışmaları insanların vereceği yanıtlar hakkında her zaman öngörüsel bilgi sağlama
niteliğine sahip olmadığından, İSORAT gebelik sırasında yalnızca çok gerekli olduğu
durumlarda ve bir doktorun denetiminde kullanılmalıdır.
Gebelik dönemi
İSORAT gebelik sırasında yalnızca çok gerekli olduğu durumlarda ve bir doktorun
denetiminde kullanılmalıdır.
Laktasyon dönemi
Emzirme sırasında yeni doğan üzerindeki riski gösterecek yeterli yada kesin kanıtlar yoktur.
Nitratların süte geçtiği ve yeni doğanda methemoglobinamiye sebep olduğuna dair veriler
vardır. İsosorbid-5-mononitrat’ın insan sütüne ne oranda geçtiği henüz belirlenmemiştir. Bu
nedenle İSORAT emziren annelere verilirken dikkatli olunmalıdır, mutlak gerekli olmadıkça
kullanılmamalıdır.
Üreme yeteneği / Fertilite
Sıçanlarda ve tavşanlarda maternal toksisite dozunda gerçekleştirilen üreme çalışmaları
isosorbid mononitratın fetus üzerinde etkisi olduğunu göstermemiştir. Ayrıca hayvanlar
üzerinde yapılan çalışmalar, isosorbid-5-mononitratın üreme yeteneği ve fertilite üzerine
etkisi olduğunu göstermemiştir.
4.7. Araç ve makine kullanımı üzerindeki etkiler
Hastanın reaksiyon hızını etkileyeceğinden araç ve makine kullanım yeteneğini bozabilir. Bu
etki alkol ile eşzamanlı kullanım halinde artabilir.
4.8. İstenmeyen etkiler
Çok yaygın (≥ 1/10); yaygın (≥ 1/100 - < 1/10); yaygın olmayan (≥ 1/1.000 - < 1/100), seyrek
(≥ 1/10.000 - < 1/1.000), çok seyrek (< 1/10.000), bilinmiyor (eldeki verilerden hareketle
tahmin edilemiyor).
Sinir sistemi bozuklukları
Çok yaygın: Baş ağrısı
Yaygın: Baş dönmesi (ayakta iken baş dönmesi dahil), somnolans, sersemlik hali
Kardiyak Bozukluklar
Yaygın: Taşikardi
Yaygın olmayan: Anjina pektoris semptomlarında artış
4 / 9Vasküler bozukluklar
Yaygın: Ortostatik hipotansiyon
Yaygın olmayan: Dolaşım kollapsı (bradiaritmi ve senkop ile ilişkili olarak)
Bilinmeyen: Hipotansiyon
Gastrointestinal bozukluklar
Yaygın olmayan: Bulantı, kusma
Çok seyrek: Mide yanması
Deri ve deri altı doku bozuklukları
Yaygın olmayan: Alerjik deri reaksiyonları (örneğin döküntü), kızarıklık
Çok seyrek: Anjiyoödem, Stevens Johnson sendromu
Bilinmeyen: Eksfoliyatif dermatit
Genel bozukluklar ve uygulama bölgesine ilişkin hastalıklar
Yaygın: Asteni
Organik nitratların kullanımında bulantı, kusma, huzursuzluk, solgunluk, terleme ve sık nefes
almayı da içeren şiddetli hipotansif yanıtlar bildirilmiştir.
İSORAT ile tedavi sırasında, hipoventile edilmiş alveolar alanlarda kan akışının göreceli
olarak yeniden dağılımına bağlı olarak geçici hipoksemi görülebilir. Koroner arter hastalığı
olan hastalarda bu durum miyokardiyal hipoksiye sebep olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Fannakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Hayvan deneyleri:
Sıçanlarda ve farelerde, sırasıyla 1965 mg/kg ve 2581 mg/kg oral dozlarda önemli öldürücü
etkiler gözlenmiştir.
İnsan deneyleri:
Semptomlar:
 Kan basıncında düşüş, ≤ 90 mmHg
 Solgunluk
 Terleme
 Nabızda zayıflama
 Taşikardi
5 / 9 Ayakta iken baş dönmesi
 Baş ağrısı
 Güçsüzlük
 Baş dönmesi
 Mide bulantısı
 Kusma
 Diyare
 Diğer organik nitratları alan hastalarda methemoglobinemi bildirilmiştir. İsosorbid
mononitrat biyotransformasyonu sırasında, methemoglobinemi ve siyanoz ile birlikte
hızlı solunum (taşipne), anksiyete, bilinç kaybı ve kalp durmasına yol açabilecek nitrit
iyonları salıverilir. İsosorbid mononitrat ile doz aşımının bu advers reaksiyonlara yol
açabileceği göz ardı edilemez.
 Çok yüksek dozlarda intrakraniyal basınçta yükselme meydana gelebilir. Bu da
serebral semptomlara yol açabilir.
Genel önlemler:
 İlaç kesilir.
 Nitratlarla bağlı hipotansiyon durumunda uygulanacak genel önlemler
- Hasta, başı aşağıda ve ayakları yükseltilmiş olarak yatar vaziyette tutulmalıdır.
- Oksijen verilir.
- Plazma hacmi artırılır (i.v. sıvılar).
- Özel şok tedavisi uygulanır (hasta yoğun bakıma alınır).
Özel önlemler:
 Kan basıncı çok düşükse kan basıncı yükseltilir.
 Vasopresörler sadece yeterli sıvı resüsitasyonuna cevap vermeyen hastalarda
kullanılmalıdır. Bu durumda epinefrin uygulaması yarardan çok zarar getirir.
 Methemoglobinemi tedavisi
 C vitamini, metilen-mavisi veya toluidin-mavisi’nden birisi seçilerek indirgenme
tedavisi yapılır.
 Oksijen verilir (gerekirse).
 Suni solunum yaptırılır.
 Hemodiyaliz (gerekirse)
 Yeniden canlandırma tedbirlerinin uygulanması
Solunum veya dolaşımın durması halinde kardiyo-pulmoner yeniden canlandırma tedbirleri
derhal uygulanır.
6 / 95. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik grup: Kardiyak hastalıklarında kullanılan vazodilatörler – organik nitratlar
ATC kodu: C01DA14
İsosorbid mononitrat damar düz kaslarında gevşemeye neden olarak vasodilatasyonu tetikler.
İsosorbid mononitrat ile hem periferik arterlerde hem de venlerde gevşeme sağlanır. Venöz
göllenme ve kalbe dönen kan hacminde azalma sağlanarak ventriküldeki diyastol sonu basınç
ve hacim (preload, önyük) düşürülür.
Periferik arterler ve yüksek dozlarda da arteriyoller üzerindeki etki sayesinde sistemik
vasküler direnci (afterload, artyük) azaltır. Bu sayede kalbin yaptığı iş azaltılır.
Hem preload hem de afterload üzerine etkiler kalbin oksijen tüketiminde azalmaya neden
olur.
Bunun yanında isosorbid mononitrat, aterosklerotik lezyonlar nedeniyle koroner dolaşımın
kısmi olarak engellendiği durumlarda kalbin subendokardiyal bölgelerine kan akımının
yeniden dağılımını sağlar. Bu son etki muhtemelen büyük koroner damarların selektif
dilatasyonuna bağlıdır. Kollateral arterlerin nitrat tarafından indüklenen dilatasyonu,
poststenotik miyokardın perfüzyonunu iyileştirir. Nitratlar aynı zamanda eksantrik stenozları
genişletebildiği gibi koroner daralma bölgesindeki uyumlu düz kasın rezidüel yayı üzerinde
etki gösteren olası faktörlere karşı etki de gösterebilir. Dolayısıyla koroner spazmlar nitratlar
tarafından gevşetilebilir.
Nitratların konjestif kalp yetmezliği olan hastalarda dinlenme ve egzersiz hemodinamiklerini
iyileştirdiği gösterilmiştir. Bu yararlı etkide, aralarında valvüler geri akışın ilerlemesi
(ventriküler genişlemede azalma olması nedeniyle) ve miyokardiyel oksijenin azalması gibi
bir çok mekanizma görev almaktadır.
Oksijen ihtiyacını azaltıp oksijen teminini artırarak miyokardın hasarlı alanını azaltır. Bu
nedenle isosorbid mononitrat miyokard infarktüsü geçirmiş seçilmiş hastalarda faydalı
olabilir. Diğer organ sistemleri üzerine etkiler bronşiyal, gastrointestinal biliyer ve üriner
kaslarda gevşemeyi içerir. Rahim düz kaslarının gevşemesi de bildirilmiştir.
Etki mekanizması
Tüm organik nitratlar gibi isosorbid mononitrat nitrik oksit (NO) donörü gibi davranır. NO
vasküler düz kaslarda, guanilil siklaz stimülasyonu ve hücre içi siklik guanozin monofosfat
(cGMP) konsantrasyonunda artış yoluyla gevşeme sağlar. cGMP’ye bağımlı bir protein kinaz
uyarılır ve düz kas hücresinde birçok proteinin fosforilizasyonu ile sonuçlanır. Bu durum
miyozinin hafif zincirinde defosforilasyona ve düz kas tonüsünde azalmaya neden olur.
5.2. Farmakokinetik özellikler
Emilim: İsosorbid mononitrat oral uygulamayı takiben hızlı bir şekilde tam olarak absorbe
edilir. Oral alımdan sonra biyoyararlanım %90-100’dür. Yemeklerle birlikte alınması
absorpsiyonu belirgin olarak etkilemez. Cmax kullanımdan yaklaşık 1 saat sonra görülür.
Dağılım: Görünür dağılım hacmi yaklaşık 50 L olması isosorbid mononitratın ağırlıklı olarak
toplam vücut sıvısında dağıldığını ifade etmektedir.
7 / 9Biyotransformasyon: İsosorbid mononitrat, büyük ölçüde NO ve isosorbide metabolize
edilmektedir, burada birinci madde aktif iken sonuncusu aktif değildir.
Eliminasyon: Eliminasyon yarılanma ömrü, 4 - 5 saat arasındadır.
İsosorbid ve isosorbid mononitratın metabolitleri renal olarak atılmaktadır.
Doğrusallık/ Doğrusal olmayan durum: Yapılan deneysel çalışmalar isosorbid mononitratın
doğrusal bir farmakokinetik profile sahip olduğunu göstermektedir.
Hastalardaki karakteristik özellikler:
Sağlıklı gönüllülerde ve kronik stabil anjinadan şikayetçi olan hastalarda plazma profillerinin
benzer olduğu kanıtlanmıştır.
İsosorbit mononitrat diyalize uygundur
5.3. Klinik öncesi güvenlilik verileri
Akut toksisite: Fare ve sıçanlarda değişik yollardan uygulama düşük akut toksisiteye işaret
etmektedir (LD oral yaklaşık 2000-2500 mg/kg v.a)
50
Kronik toksisite: Uzun dönem toksisite sıçanlar için 78, köpekler için 52 hafta test edilmiştir.
İlk toksik reaksiyonlar köpeklerde 90 mg/kg ve sıçanlarda 405 mg/kg dozlarında
gerçekleşmiştir. İnsanlarda 20-30 mg/gün dozu göz önüne alındığında terapötik indeksin
yüksek olduğu söylenebilir.
Üreme çalışmaları: Bu çalışmalar iki kuşak sıçan jenerasyonunda üreme ve emzirme, sıçan ve
tavşanlarda teratoloji ve sıçanlarda peri-postnatal çalışmalarını içermektedir. Bu çalışmalarda
doz seviyeleri genel olarak yüksektir ve en yüksek dozlarda maternal toksik etkiler
görülmüştür. İsosorbid mononitratın teratojenik etkisi gözlenmemiştir.
Mutajenite: İsosorbid mononitrat hem in vitro hem de in vivo çalışmalarda muhtemel
mutajenik etkiler açısından test edilmiştir (Ames testi, insan periferal lenfositleri, sıçanlarda
ve hamsterlarda kemik iliği, V 79 test, SCE test). Tüm testler negatif olduğundan insanlarda
mutajenite riskinin düşük olduğu düşünülmektedir.
Karsinojenite: Ne sıçan ve köpeklerdeki uzun dönem toksisite çalışmaları ne de sıçanlarda
erkekler için 125, dişiler için 138 haftadan uzun süren karsinojenite çalışması isosorbid
mononitratın neoplastik özelliğini göstermiştir. Bu nedenle insanlarda karsinojenik riskin
düşük olduğu söylenebilir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat,
Mikrokristalin selüloz (avisel pH 101),
Kolloidal silikon dioksit,
Mısır nişastasi,
Magnezyum stearat,
Talk
6.2. Geçimsizlikler
Bilinen bir geçimsizliği bulunmamaktadır.
8 / 96.3. Raf ömrü
60 ay
6.4. Saklamaya yönelik özel tedbirler
25°C'nin altındaki oda sıcaklığında ve orijinal ambalajında saklanmalıdır.
6.5. Ambalajın niteliği ve içeriği
Tabletler kutuda PVC alüminyum folyo blisterde ambalajlanmıştır.
20 tabletlik ambalajda bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Biofarma İlaç Sanayi ve Ticaret A.Ş.
Akpınar Mah. Osmangazi Cad. No: 156
34885 Sancaktepe/İstanbul
Telefon: (0216) 398 10 63 (Pbx)
Faks: (0216) 419 27 80
8. RUHSAT NUMARASI(LARI)
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi:
10. KÜB’ÜN YENİLEME TARİHİ
9 / 9