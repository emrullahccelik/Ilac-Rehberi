KISA ÜRÜN BİLGİSİ
1. BEŞERİ TIBBİ ÜRÜNÜN ADI
VISANNE® 2 mg tablet
2. KALİTATİF VE KANTİTATİF BİLEŞİM
Etkin madde: Dienogest 2 mg
Yardımcı maddeler: Laktoz monohidrat (sığır kaynaklı) 62,8 mg
Yardımcı maddeler için 6.1’e bakınız.
3. FARMASÖTİK FORM
Tablet
Beyaz ila beyazımsı renkte, yuvarlak, yüzeyleri düz, konik kenarlı, “B” harfi ile işaretlenmiş
tablet.
4. KLİNİK ÖZELLİKLER
4.1 Terapötik endikasyonlar
Endometriyozis tedavisinde endikedir.
4.2 Pozoloji ve uygulama şekli
Pozoloji
Günde 1 tablet alınmalıdır.
Uygulama sıklığı ve süresi
Tabletler vajinal kanama olup olmadığına bakılmaksızın, sürekli olarak alınmalıdır. Bir kutu
bittiğinde, ara verilmeksizin bir başka kutuya başlanmalıdır. VISANNE uzun dönemli
kullanım içindir.
Uygulama şekli:
VISANNE tercihen günün aynı saatinde, ihtiyaca göre yeterli miktarda sıvı ile birlikte
alınmalıdır.
VISANNE tek başına ya da yiyeceklerle birlikte alınabilir.
Tablet alımına siklusun herhangi bir gününde başlanabilir.
Unutulan tabletler:
Tabletlerin unutulması durumunda VISANNE’ın etkisi azalabilir. Bir ya da daha fazla tabletin
unutulması durumunda, hatırlanır hatırlanmaz alınmalı ve daha sonraki günlerde olağan
zamanında alınmaya devam edilmelidir.
Gastrointestinal rahatsızlıklar durumunda öneriler:
Örneğin kusma ya da diyare gibi, şiddetli gastrointestinal rahatsızlıkların varlığında, tabletin
emilimi tam olmayabilir. Eğer bir tablet alındıktan sonraki 3-4 saat içerisinde kusma ya da
diyare ortaya çıkarsa, mümkün olan en kısa sürede yeni bir tablet alınmalıdır (replasman
tableti).
1Özel popülasyonlara ilişkin ek bilgiler:
Karaciğer yetmezliği: Geçirilmiş ya da halen var olan ciddi karaciğer rahatsızlığı olan
hastalarda VISANNE kontrendikedir (bkz. Bölüm 4.3 Kontrendikasyonlar).
Böbrek yetmezliği: Böbrek yetmezliği olan hastalarda doz ayarlaması gerekliliğini gösteren
herhangi bir veri bulunmamaktadır.
Pediyatrik popülasyon: Menarştan önce çocuklarda endike değildir. Klinik açıdan şüpheli ya
da doğrulanmış endometriyozisi olan 111 adolesan (12-<18) kadın üzerinde gerçekleştirilen
12 ay süreli kontrollü olmayan klinik çalışmada Visanne’ın etkililiği ve güvenliliği
araştırılmıştır (bkz. Bölüm 4.4 Özel kullanım uyarıları ve önlemleri ve bkz. Bölüm 5.1
Farmakodinamik özellikler).
Geriyatrik popülasyon: Geriyatrik popülasyonda VISANNE’ın kullanımı uygun değildir.
4.3 Kontrendikasyonlar
Kısmen, sadece progesteron içeren diğer preparatlar ile edinilen bilgiler temelinde, aşağıda
listelenen tablolardan herhangi biri geçerliyse VISANNE kullanılmamalıdır. VISANNE
kullanılmakta iken bu tablolardan herhangi biri ortaya çıkarsa, tedaviye derhal son
verilmelidir.
 Aktif venöz tromboembolik hastalık,
 Arteriyel ve kardiyovasküler hastalıkların varlığı veya öyküsü (örn. miyokard
enfarktüsü, serebrovasküler olay, iskemik kalp hastalığı),
 Vasküler tutulumu olan diabetes mellitus,
 Karaciğer fonksiyon değerlerinin henüz normale dönmediği, geçirilmiş ya da halen var
olan ağır karaciğer hastalığı,
 Karaciğer tümörü varlığı ya da öyküsü (benign ya da malign),
 Bilinen ya da kuşkulanılan, cinsiyet hormonlarına bağlı maligniteler,
 Tanısı konulmamış vajinal kanama,
 Etkin maddeye ya da yardımcı maddelerin herhangi birine karşı aşırı duyarlılık (bkz.
Bölüm 6.1 Yardımcı maddelerin listesi).
4.4 Özel kullanım uyarıları ve önlemleri
VISANNE tedavisine başlamadan önce gebelik dışlanmalıdır (bkz. Bölüm 4.6 Gebelik ve
laktasyon) Tedavi süresince, eğer korunma gerekli ise hastaların hormonal olmayan bir
kontrasepsiyon yöntemi (örn. bariyer yöntemi) kullanmaları önerilir.
Kontrasepsiyon amacıyla sadece progesteron içeren preparatları kullananlar arasında gelişen
gebeliklerde, kombine oral kontraseptif kullananlara göre ektopik gebelik görülme ihtimali
daha fazladır. Bu nedenle, ekstrauterin gebelik öyküsü olan ya da tübal fonksiyonlarında
bozukluk olan kadınlarda VISANNE kullanımına ancak dikkatli bir yarar-risk karşılaştırması
yapıldıktan sonra karar verilmelidir.*
Aşağıda verilen uyarılar ve önlemlerin tamamı VISANNE klinik çalışmalarındaki ilişkili
bulgulara dayalı olmamakla birlikte, VISANNE sadece progesteron içeren bir preparat olduğu
için, bu tür/benzer preparatların kullanımındaki uyarılar ve önlemlerin VISANNE kullanımı
için de geçerli olduğu varsayılabilir.
2Aşağıda belirtilen koşullar / risk faktörlerinden herhangi biri mevcutsa veya kötüleşirse,
VISANNE’a başlamadan ya da devam etmeden önce bireysel risk-yarar analizi yapılmalıdır.
Dolaşım hastalıkları:
Epidemiyolojik çalışmalarda, sadece progesteron içeren preparatlar ve miyokard enfarktüsü
ya da serebral tromboembolizm risk artışı arasında bir bağıntıya yönelik veriler azdır.
Kardiyovasküler ve serebral olay riski daha çok; ilerleyen yaş, hipertansiyon ve sigara ile
bağıntılıdır. Hipertansiyonu olan kadınlarda inme riski, sadece progesteron içeren preparatlar
ile hafifçe artabilir.
İstatistiksel yönden anlamlı olmamakla birlikte, bazı çalışmalarda, sadece progesteron içeren
preparatlarının kullanımıyla ilişkili olarak venöz tromboembolizm (derin ven trombozu,
pulmoner embolizm) riskinde hafif bir artış olabileceğine işaret edilmektedir. Venöz
tromboembolizm (VTE) için genel kabul gören risk faktörleri, pozitif bir kişisel ya da aile
öyküsü (bir kardeşte veya anne-babada göreceli olarak erken bir yaşta VTE), yaş, obezite,
uzun süreli immobilizasyon, majör cerrahi ya da majör travmadır. Uzun dönemli
immobilizasyon durumunda VISANNE kullanımına son verilmesi (elektif cerrahi durumunda
en az dört hafta öncesinden) ve tam bir remobilizasyon sağlandıktan iki hafta sonrasına kadar
yeniden başlanmaması önerilmektedir.
Puerperium döneminde tromboembolizm riskinde artış olduğu dikkate alınmalıdır.
Arteriyel ya da venöz trombotik olay semptomları varsa, ya da bunlardan kuşkulanılıyorsa,
tedavi derhal durdurulmalıdır.
Tümörler:
54 epidemiyolojik çalışmayı kapsayan bir meta analizde, halen oral kontraseptif (OK;
çoğunlukla östrojen progesteron preparatları) kullanmakta olan kadınlarda meme kanseri
tanısı konulma göreceli riskinde hafif bir artış (RR = 1,24) olduğu bildirilmiştir. Bu risk
fazlalığı, kombine oral kontraseptif (KOK) kullanımı kesildikten sonraki 10 yıl içerisinde
aşamalı olarak kaybolmaktadır. 40 yaş altındaki kadınlarda meme kanseri ender olduğu için,
halen KOK kullanmakta olan ya da yakınlarda kullanmış olan kadınlardaki fazla meme
kanseri tanısı sayısı, bütünsel meme kanseri riskine kıyasla küçüktür. Sadece progesteron
preparatı kullanıcılarında meme kanseri tanısı konulma riski, muhtemelen, KOK ile ilişkili
olan riske benzer boyutlardadır. Ancak sadece progesteron içeren preparatlar için, veriler çok
daha küçük kullanıcı popülasyonlarına dayalıdır ve bu nedenle KOK’lar için olandan daha
düşük kesinliktedir. Bu çalışmalar nedenselliğe yönelik veri sağlamamaktadır. Gözlenen risk
artışı paterni, OK kullanıcılarında meme kanseri tanısının daha erken konulmasına, OK’ların
biyolojik etkilerine ya da bu ikisinin bir kombinasyonuna bağlı olabilir. OK kullanıcılarında
tanısı konulan meme kanseri, hiç OK kullanmamış kadınlarda tanısı konulanlardan, klinik
olarak daha az ilerlemiş olma eğilimindedir.
VISANNE’ın içerdiği etkin madde gibi hormonal bileşikleri kullananlarda ender olgular
şeklinde benign karaciğer tümörleri, ve çok daha ender olarak malign karaciğer tümörleri
bildirilmiştir. İzole olgularda bu tümörler, yaşamı tehdit edici intra-abdominal kanamalara yol
açmıştır. Visanne alan kadınlarda şiddetli abdominal ağrı, karaciğerde büyüme veya batın içi
kanama belirtileri ortaya çıktığında, tanıda karaciğer tümörü de dikkate alınmalıdır.
Kanama paterninde değişiklik:
3VISANNE tedavisi kadınların çoğunda menstrüel kanama paternini etkiler (bkz. Bölüm 4.8
İstenmeyen etkiler).
Adenomiyozis uteri ya da uterin leiomiyomata olan kadınlarda uterin kanama VISANNE
kullanımı ile tetiklenebilir. Eğer kanama şiddetli ve uzun süre devam ediyorsa, anemiye (bazı
vakalarda ciddi) neden olabilir. Bu tür vakalarda VISANNE’ın kesilmesi düşünülmelidir.
Osteoporoz
Kemik mineral yoğunluğunda (KMY) değişiklikler
Visanne’nin adolesanlarda (12 ila <18 yaş) 12 aylık bir tedavi süreci boyunca kullanımı, bel
omurgasındaki (L2-L4) KMY’de azalma ile ilişkilendirilmiştir. Kemik mineral yoğunluğunda
başlangıçtan tedavi sonuna (EOT) kadar gerçekleşen ortalama bağıl değişim -%1,2 olup, -%6
ile %5 arası bir aralıktadır (IC %95: - %1,70 ve -%0,78, n=103). KMY değerlerinde azalma
görülen bir alt grupta EOT’den sonra 6 ayda tekrarlanan ölçüm iyileşmeye doğru bir eğilim
göstermiştir. (Başlangıçtan itibaren ortalama bağıl değişim: aralık -%9 ile %6 arasında olmak
üzere, EOT’de –%2,3 ve EOT’den 6 ay sonra – %0,6 (IC %95: -%1,20 ve %0,06 (n=60))
KMY kaybı, kemik büyümesinde kritik bir dönem olan adolesanlık ve erken erişkinlik
boyunca yakından ilgilenilen bir konudur. Bu popülasyonda KMY azalmasının pik kemik
kütlesini azaltıp, yaşamın daha sonraki safhalarında kırılma riskini arttırıp arttırmayacağı
bilinmemektedir. (bkz. Bölüm 4.2 Pozoloji ve uygulama şekli ve bkz. Bölüm 5.1
Farmakodinamik özellikler)
Osteoporoz riski yüksek olan hastalarda, VISANNE ile tedavi sırasında endojen östrojen
seviyeleri orta derecede düştüğü için VISANNE başlatılmadan önce dikkatli bir risk yarar
değerlendirmesi yapılmalıdır (bkz. Bölüm 5.1 Farmakodinamik özellikler).
Gerek yemek rejimi gerekse takviyeler yoluyla yeterli kalsiyum ve D Vitamini alımı, her
yaştan kadının kemik sağlığı için önemlidir.
Kemik mineral yoğunluğunda, yetişkinlerde azalma gözlenmemiştir (bkz. Bölüm 5.1
Farmakodinamik özellikler).
Diğer tablolar:
Depresyon öyküsü olan hastalar dikkatle gözlenmeli ve depresyon ciddi bir düzeyde
tekrarlarsa ilaca son verilmelidir.
VISANNE’ın normotansif kadınlarda genel olarak kan basıncını etkilemediği görülmektedir.
Ancak VISANNE kullanımı sırasında klinik olarak belirgin ve kalıcı bir hipertansiyon
gelişirse, VISANNE’ın kesilerek hipertansiyonun tedavi edilmesi önerilmektedir.
İlk kez bir gebelik esnasında veya önceki bir seks steroidi kullanımı sırasında ortaya çıkmış
olan kolestatik sarılık ve/veya pruritusun nüksetmesi, VISANNE kullanımına son verilmesini
gerektirir.
VISANNE periferik insülin direnci ve glukoz toleransı üzerinde hafif bir etki gösterebilir.
Diyabetik kadınlar, özellikle de gestasyonel diabetes mellitus öyküsü olanlar, VISANNE
kullanımı sırasında dikkatle gözlenmelidir.
4Özellikle öyküsünde kloazma gravidarum olan kadınlarda, bazen kloazma ortaya çıkabilir.
Kloazma eğilimi taşıyan kadınlar, VISANNE kullanırken güneşe maruz kalmaktan veya
ultraviyole radyasyondan kaçınmalıdır.
VISANNE kullanımı sırasında kalıcı over folikülleri (sıklıkla fonksiyonel over kistleri olarak
adlandırılan) ortaya çıkabilir. Bu foliküllerin çoğu asemptomatiktir, ancak bazıları pelvik ağrı
ile birlikte olabilir.
Laktoz:
Her bir VISANNE tablet 62,8 mg laktoz monohidrat (sığır kaynaklı) içerir. Galaktozemi gibi
ender bir kalıtsal tablo olan galaktoz intoleranslı hastalar bu ilacı kullanmamalıdır. Nadir
kalıtımsal galaktoz intoleransı, Lapp laktoz yetmezliği ya da glukoz galaktoz malabsorpsiyon
problemi olan hastaların bu ilacı kullanmaması gerekir.
4.5 Diğer tıbbi ürünlerle etkileşimler ve diğer etkileşim şekilleri
Not: Potansiyel etkileşimlerin tanımlanması için birlikte kullanılan ilaçların reçete bilgisine
başvurulmalıdır.
Diğer tıbbi ürünlerin VISANNE ile etkileşimleri
Dienogest dahil progesteron içeren preparatlar esas olarak, hem intestinal mukoza hem de
karaciğerde bulunan sitokrom P450 3A4 (CYP3A4) sistemi tarafından metabolize edilirler.
Bu nedenle CYP3A4 indükleyicileri ya da inhibitörleri progesteron içeren ilaç
metabolizmasını etkileyebilirler.
Enzim indüksiyonu nedeniyle seks hormonları klirensinin artması, VISANNE’ın terapötik
etkisini azaltabilir ve istenmeyen etkiler ile sonuçlanabilir (örn. uterin kanama profilinde
değişiklikler).
Enzim inhibisyonuna bağlı olarak seks hormonları klerensinin azalması, dienogeste maruz
kalmayı artırabilir ve istenmeyen etkiler ile sonuçlanabilir.
Seks hormonu klirensini artıran maddeler (enzimlerin uyarılmasıyla etkililiğinin azalması)
örn.: Fenitoin barbitüratlar, primidon, karbamazepin, rifampisin ve muhtemelen
oksakarbazepin, topiramat, felbamat, griseofulvin ve Hypericum perforatu (St John’s wort)
içeren ürünler.
Enzim indüksiyonu tedaviden birkaç gün sonra bile görülebilir. Maksimum enzim
indüksiyonu genellikle birkaç hafta içinde görülür. İlaç tedavisi bırakıldıktan yaklaşık 4 hafta
boyunca enzim indüksiyonu devam edebilir.
CYP3A4 indükleyicisi rifampisinin etkisi sağlıklı postmenopozal kadınlarda incelenmiştir.
Rifampisinin estradiol valerat/dienogest tablet ile birlikte uygulanması, dienogest kararlı
durum konsantrasyonları ve sistemik ilaç maruziyetinde anlamlı azalmalara yol açmıştır.
Dienogestin kararlı durumdaki sistemik maruziyetleri, EAA (0-24 saat) olarak ölçüldüğü
şekilde, %83 oranında azalmıştır.
5Seks hormonu klirensi üzerine değişken etkilere sahip maddeler; örneğin:
KOK ile birlikte uygulandığında birçok HIV proteaz inhibitörü ve HCV inhibitörletiyle
kombinasyonları dahil nükleozid olmayan ters transkriptaz inhibitörleri plazma östrojen veya
progesteron konsantrasyonlarını azaltabilmekte ya da artırabilmektedir. Bu değişiklikler bazı
olgularda klinik açıdan anlamlı olabilir.
Seks hormonu klirensini azaltan maddeler (enzim inhibitörleri)
Dienogest bir sitokrom P450 (CYP) 34A4 substratıdır.
Azol antifungaller (örn. itrakonazol, vorikonazol, flukonazol), verapamil, makrolidler (örn.
klaritromisin, eritromisin), diltiazem ve greyfurt suyu gibi kuvvetli ve orta düzeyde CYP3A4
inhibitörleri, progesteronun plazma konsantrasyonunu artırabilir.
CYP3A4 inhibitörlerinin (ketokonazol, eritromisin) estradiol valerat/dienogest kombinasyonu
üzerindeki etkisinin araştırıldığı bir araştırmada, kararlı hal dienogest plazma seviyeleri
yükselmiştir. Güçlü inhibitör olan ketokonazol ile birlikte uygulama dienogest için kararlı
halde EAA değerinin (0-24 sa) 2,9 kat artmasına neden olmuştur. Orta güçteki inhibitör olan
eritromisin ile birlikte uygulandığında, kararlı haldeki dienogestin EAA değeri (0-24sa) 1,62
kat artmıştır. Bu etkileşimlerin klinik önemi bilinmemektedir.
VISANNE’ın başka ilaçlar üzerindeki etkileri
İn vitro inhibisyon çalışmaları temelinde, VISANNE’ın, başka ilaçların sitokrom P450
enzimleri aracılıklı metabolizması ile klinik önem taşıyan etkileşim gösterme olasılığı pek
bulunmamaktadır.
Yiyecekler ile etkileşim:
Yağdan zengin standart bir öğün, VISANNE’nın biyoyararlanımını etkilememiştir.
Diğer etkileşim şekilleri:
Progestojenlerin kullanımı, karaciğer, tiroid, adrenal ve renal fonksiyonun biyokimyasal
parametreleri, (taşıyıcı) proteinlerin plazma seviyeleri (örn. kortikosteroid bağlayıcı globulin
ve lipid/lipoprotein fraksiyonları), karbonhidrat metabolizması parametreleri ve pıhtılaşma ve
fibrinoliz parametreleri dahil bazı laboratuvar testlerinin sonuçlarını etkileyebilir.
Değişiklikler genellikle normal laboratuvar aralığında kalır.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyonda etkileşim çalışması yapılmamıştır.
4.6 Gebelik ve laktasyon
Genel tavsiye:
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Eğer kontrasepsiyon gerekiyorsa, hormonal olmayan bir yöntem kullanılmalıdır (bkz. Bölüm
4.2 Pozoloji ve uygulama şekli).
Mevcut verilere göre, VISANNE tedavisi kesildikten 2 ay sonra menstrüel siklus normale
dönmektedir.
6Gebelik dönemi:
Gebe kadınlarda dienogestin kullanımına dair sınırlı veri vardır. Hayvan çalışmaları ve
gebelik sırasında dienogeste maruz kalan kadınlardan elde edilen veriler gebelik, embriyonik /
fetal gelişim, doğum ya da doğumdan sonraki gelişim açısından özel bir risk
göstermemektedir (Bkz. Bölüm 5.3 Klinik öncesi güvenlilik verileri). Bununla birlikte,
gebelik sırasında endometriyozisi tedavi etme gereği olmadığı için VISANNE gebe
kadınlara uygulanmamalıdır.
Laktasyon dönemi:
Laktasyon sırasında VISANNE kullanımı önerilmemektedir. Fizikokimyasal özellikleri ve
hayvan verileri dienogestin anne sütüne geçtiğini göstermektedir. Anne sütünü kesme ya da
ilacı kullanmama kararı çocuk için anne sütünün yararı ve kadın için tedavinin yararı
değerlendirilerek alınmalıdır.
Üreme yeteneği/Fertilite:
Mevcut verilere göre, VISANNE tedavisi sırasında hastaların çoğunda ovülasyon
baskılanmaktadır. Ancak, VISANNE bir kontraseptif değildir.
4.7 Araç ve makine kullanımı üzerindeki etkiler
Dienogest içeren ürünleri kullananlarda, araç ve makine kullanma becerileri üzerinde
herhangi bir etki gözlenmemiştir.
4.8 İstenmeyen etkiler
İstenmeyen etkiler, VISANNE tedavisine başlandıktan sonraki ilk aylar boyunca daha sıktır
ve tedaviye devam edilmesiyle birlikte gerilerler. Kanama düzeninde; lekelenme, düzensiz
kanama veya amenore gibi değişiklikler olabilir. Aşağıdaki istenmeyen etkiler VISANNE
kullananlarda bildirilmiştir.
VISANNE tedavisiyle en sık bildirilen yan etkiler baş ağrısı (%9,0), göğüslerde rahatsızlık
hissi (%5,4), depresif ruh hali (%5,1) ve akne (%5,1) olmuştur.
Ek olarak, VISANNE ile tedavi edilen hastaların çoğu, menstrüel kanama düzeninde
değişiklikler yaşamaktadır. Menstrüel kanama düzeni, hasta günlükleri kullanılarak sistematik
olarak değerlendirilmiştir ve Dünya Sağlık Örgütü (WHO) 90 günlük referans dönemi
yöntemi kullanılarak analiz edilmiştir. VISANNE ile tedavinin ilk 90 günü boyunca aşağıdaki
kanama düzenleri gözlenmiştir (n=290; %100): Amenore (%1,7), seyrek kanama (%27,2), sık
kanama (%13,4), düzensiz kanama (%35,2), uzun süreli kanama (%38,3), önceki
kategorilerden herhangi biri olmayan normal kanama (%19,7). Dördüncü referans dönemi
sırasında aşağıdaki kanama düzenleri gözlenmiştir (n=149; %100): Amenore (%28,2), seyrek
kanama (%24,2), sık kanama (%2,7), düzensiz kanama (%21,5), uzun süreli kanama (%4,0),
önceki kategorilerden herhangi biri olmayan normal kanama (%22,8). Menstrüel kanama
düzenindeki değişiklikler, hastalar tarafından sadece ara sıra advers olay olarak bildirilmiştir
(bkz. Advers olaylar listesi).
Advers reaksiyonların sıklığı sistem organ sınıfları doğrultusunda aşağıda verilmektedir.
Sıklık oranları klinik araştırma verilerine dayanmaktadır. Bu advers reaksiyonlar 4 klinik
çalışmada kaydedilmiştir (n = 332).
7Sıklık dereceleri şu şekilde tanımlanmaktadır; çok yaygın (≥1/10), yaygın (≥1/100, <1/10),
yaygın olmayan (≥1/1.000, <1/100), seyrek (≥1/10.000 ila <1/1.000), çok seyrek (<1/10.000),
bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Yaygın olmayan: Anemi
Metabolizma ve beslenme hastalıkları
Yaygın: Kilo alma
Yaygın olmayan: Kilo kaybı, iştah artışı
Psikiyatrik hastalıklar
Yaygın: Depresif ruh hali, uyku bozuklukları, sinirlilik, libido kaybı, ruh halinde değişiklikler
Yaygın olmayan: Anksiyete, depresyon, ruh halinde dalgalanmalar
Sinir sistemi hastalıkları
Yaygın: Baş ağrısı, migren
Yaygın olmayan: Otonom sinir sistemi dengesizliği, dikkat bozukluğu
Göz hastalıkları
Yaygın olmayan: Gözde kuruluk
Kulak ve iç kulak hastalıkları
Yaygın olmayan: Tinnitus
Kardiyak hastalıklar
Yaygın olmayan: Spesifik olmayan dolaşım sistemi bozuklukları, palpitasyonlar
Vasküler hastalıklar
Yaygın olmayan: Hipotansiyon
Solunum, göğüs bozuklukları ve mediyastinal hastalıklar
Yaygın olmayan: Dispne
Gastrointestinal hastalıklar
Yaygın: Bulantı, abdominal ağrı, gastrointestinal gaz şikayeti, abdominal distansiyon, kusma
Yaygın olmayan: Diyare, konstipasyon, abdominal huzursuzluk, gastrointestinal enflamasyon,
gingivit
Deri ve derialtı dokusu hastalıkları
Yaygın: Akne, alopesi
Yaygın olmayan: Deride kuruma, hiperhidroz, pruritus, hirsutizm, tırnaklarda kırılma, kepek,
dermatit, anormal kıl büyümesi, fotosensitivite reaksiyonu, pigmentasyon bozukluğu
Kas-iskelet bozuklukları, bağ dokusu ve kemik hastalıkları
Yaygın: Sırt ağrısı
Yaygın olmayan: Kemik ağrısı, kas spazmları, ekstremite ağrısı, ekstremitelerde ağırlık hissi
8Böbrek ve idrar yolu hastalıkları
Yaygın olmayan: İdrar yolu enfeksiyonu
Üreme sistemi ve meme hastalıkları
Yaygın: Göğüslerde rahatsızlık hissi, over kistleri, sıcak basmaları, uterin/vajinal kanama
(lekeleme dahil)
Yaygın olmayan: Vajinal kandidiyazis, vulvovajinal kuruluk, genital akıntı, pelvik ağrı,
atrofik vulvovajinit, memede kitle, fibrokistik meme hastalığı, memelerde endurasyon
Genel bozukluklar ve uygulama yerine ilişkin hastalıklar
Yaygın: Astenik tablolar, irritabilite
Yaygın olmayan: Ödem
Advers reaksiyonlar
Uterin kanama düzensizlikleri
Şu kanama paternleri gözlendi: Amenore, seyrek kanama, sık kanama, düzensiz kanama,
uzamış kanama, normal kanama.
Kemik mineral yoğunluğunda azalma
VISANNE ile tedavi edilen 111 adolesan kadınla (12 ila <18 yaş arası) yapılan kontrollü
olmayan bir klinik araştırmada, hastaların 103'ünün KMY ölçümü yapıldı. Bu çalışma
katılımcılarının yaklaşık %72'si, 12 aylık kullanımın ardından bel omurgasının (L2-L4)
KMY'sinde bir azalma yaşamıştır (bkz. Bölüm 4.4 Özel kullanım uyarıları ve önlemleri).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr ; tel: 0 800 314 00 08; faks: 0 312 218 35 99)
4.9 Doz aşımı ve tedavisi
VISANNE ile yürütülen akut toksisite çalışmalarında, günlük terapötik dozun katlarının
yanlışlıkla alınması durumunda akut advers etki riski gösterilmemiştir. Spesifik antidotu
yoktur. Günde 20-30 mg dienogest alımı (VISANNE dozajının 10 ile 15 katı), 24 haftalık
kullanım süresince iyi tolere edilmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Progesteronlar, Pregnadien türevleri
ATC kodu: G03DB08
Dienogest, androjenik etkisi olmayan, ama siproteron asetatın yaklaşık üçte biri ölçüsünde
antiandrojenik aktivite gösteren bir nortestosteron türevidir. Dienogest insan uterusundaki
progesteron reseptörlerine, progestorenonun göreceli afinitesinin yalnızca %10’u ölçüsünde
bağlanır. Progesteron reseptörüne karşı afinitesinin düşük olmasına karşın, dienogest in vivo
ortamda güçlü bir progestojenik etkiye sahiptir. Dienogest in vivo ortamda, belirgin bir
androjenik, mineralokortikoid ya da glukokortikoid aktivite göstermez.
9Dienogest endometriyoziste, estradiolün hem ötopik hem de ektopik endometrium üzerindeki
trofik etkilerini, endojen estradiol üretimini azaltarak ve böylelikle baskılayarak aktivite
gösterir. Dienogest sürekli olarak verildiğinde, hipoöstrojenik, hipergestajenik bir endokrin
ortam oluşturur; başlangıçta endometriyal dokunun desidualizasyonununa ve bunun
arkasından endometriyotik lezyonların atrofisine yol açar. İmmünolojik ve anti-anjiyojenik
etkileri gibi ilave özelliklerinin, dienogestin hücre proliferasyonu üzerindeki inhibitör
aktivitesine katkıda bulunduğu görülmektedir.
Etkililik verileri:
VISANNE'nin plaseboya karşı üstünlüğü, 198 endometriozis hastasını içeren 3 aylık bir
çalışmada gösterildi. Endometrioz ile ilişkili pelvik ağrı Görsel Analog Skala (0-100 mm) ile
ölçüldü. VISANNE ile 3 aylık tedavinin ardından, plasebo ile karşılaştırıldığında istatistiksel
olarak anlamlı bir fark ( = 12,3 mm; %95GA: 6,4-18,1; p <0,0001) ve başlangıca kıyasla
klinik olarak anlamlı ağrı azalma (ortalama azalma = 27,4 mm ± 22,9) gösterildi.
3 aylık tedaviden sonra, VISANNE kullanan hastaların %37,3'ünde (plasebo: %19,8)
eşzamanlı ağrı kesici ilaçlarda ilgili artış olmaksızın endometriyozise bağlı pelvik ağrısında
%50 veya daha fazla azalma, VISANNE kullanan hastaların %18,6'sında (plasebo: %7,3)
eşzamanlı ağrı kesici ilaçlarda ilgili artış olmaksızın endometriyozise bağlı pelvik ağrıda %75
veya daha fazla azalma sağlanmıştır.
Bu plasebo kontrollü çalışmanın açık-tasarımlı uzatma döneminde, 15 aya kadar uzayan bir
tedavi boyunca, endometriyozise bağlı pelvik ağrıdaki iyileşmenin sürekli olduğu
önerilmektedir.
Günde 2 mg dienogest alan toplam 252 hastanın yer aldığı üç çalışmada, 6 ay süreli tedaviden
sonra endometriyotik lezyonlarda önemli oranda azalma olduğu gösterilmiştir.
Küçük bir çalışmada (doz grubu başına n=8), günlük 1 mg dienogest dozunun 1 aylık
tedaviden sonra bir anovulatuar durumu indüklediği gösterilmiştir. VISANNE, daha geniş
çalışmalarda kontraseptif etkililik açısından test edilmemiştir.
Güvenlilik verileri:
VISANNE tedavisi sırasında, endojen östrojen düzeyleri yalnızca orta derecede
baskılanmaktadır.
Kemik mineral yoğunluğu, tedaviden önce ve tedaviden 6 ay sonra olmak üzere 21 yetişkin
hastada değerlendirilmiştir. Ortalama kemik mineral yoğunluğunda azalma gözlenmemiştir.
Leuprorelin asetat (LA) ile tedavi edilen 29 hastada, aynı dönemden sonra ortalama %4,04 ±
4,84 azalma kaydedildi (gruplar arasında = %4,29; % 95 GA: 1,93 – 6,66; p <0,0003).
VISANNE ile 15 aya kadar uzayan tedavi sırasında, hemataloji, kan kimyası, karaciğer
enzimleri, lipidler ve HbA1C gibi standart laboratuar parametreleri üzerinde önemli bir etki
gözlenmemiştir (n = 168).
10Adölesanlarda güvenlilik
VISANNE’ın KMY açısından güvenliliği, klinik olarak şüphelenilen veya doğrulanmış
endometriyozisi olan 111 adolesan kadınla (12 ila <18 yaş) 12 ay boyunca yapılmış kontrollü
olmayan bir klinik çalışmada incelenmiştir. KMY ölçümü yapılan 103 hastada bel
omurgasının (L2-L4) KMY’sinde başlangıçtan itibaren görülen ortalama bağıl değişim -
%1,2’dir. KMY’sinde azalma görülen bir hastalar alt kümesinde, tedaviden 6 ay sonra bir
takip ölçümü yapılmış ve KMY’de -%0,6’ya kadar bir artış görülmüştür.
Uzun dönem güvenlilik
Klinik olarak anlamlı depresyonun ortaya çıkma veya kötüleşme ve aneminin ortaya çıkma
insidansını araştırmak için ruhsat sonrası uzun dönemli gözlemsel aktif gözetim çalışması
yürütülmüştür. Endometriozis için yeni reçete edilen hormonal tedavi gören toplam 27.840
kadın çalışmaya alınmıştır ve 7 yıla kadar takip edilmiştir.
Toplam 3.023 kadın dienogest 2 mg reçetesi ile başlamış ve 3.371 hasta onaylanmış diğer
endometriozis ilaçları ile başlamıştır. Onaylanmış diğer endometriozis ilaçlarını kullanan
hastalarla dienogest hastalarını karşılaştıran, yeni anemi oluşumu için genel düzeltilmiş
tehlike oranı 1,1 idi (%95 GA: 0,4 – 2,6). Dienogest ve onaylanmış diğer endometriozis
ilaçlarını karşılaştıran depresyon riski için düzeltilmiş tehlike oranı 1,8 idi (%95 GA: 0,3-9,4).
Onaylanmış diğer endometriozis ilaçlarını kullanan hastalara kıyasla dienogest
kullanıcılarında biraz daha yüksek depresyon riski göz ardı edilememektedir.
5.2 Farmakokinetik özellikler
Genel özellikler
Emilim:
Oral yoldan uygulanan dienogest hızla ve neredeyse tamamen emilir. Tek doz kullanımdan
yaklaşık 1,5 saat sonra 47 ng/ml düzeyindeki doruk serum konsantrasyonları elde edilir.
Biyoyararlanımı %91 civarındadır.
Dağılım:
Dienogest serum albüminine bağlanır, seks hormonu bağlayıcı globüline ya da kortikoid
bağlayıcı globüline bağlanmaz. Serumdaki total ilaç konsantrasyonunun %10’u serbest steroid
halinde bulunur, %90’ı ise albümine non-spesifik olarak bağlanmıştır.
Dienogestin görünür dağılım hacmi (V /F) 40 l’dir.
d
Biyotransformasyon:
Dienogest, bilinen steroid metabolizması yollarıyla tamamen metabolize olur ve çoğunlukla
endokrinolojik yönden inaktif metabolitler oluşur. İn vitro ve in vivo çalışmalar temelinde,
CYP3A4, dienogest metabolizmasında rol oynayan başlıca enzimdir. Metabolitler çok çabuk
atılır, dolayısıyla değişmemiş haldeki dienogest plazmadaki hakim fraksiyondur.
Serumdaki metabolik klerens oranı, Cl/F, 64 ml/dk’dır.
Eliminasyon:
Dienogest serum düzeyleri iki fazlı azalma gösterir. Terminal dispozisyon fazı yaklaşık 9-10
saatlik bir yarı ömür ile karakterizedir. Dienogest metabolitleri formunda atılır; oral 0,1 mg/kg
uygulamadan sonra metabolitlerin atılımı, 3:1 düzeyinde üriner/fekal oran ile gerçekleşir.
Üriner metabolitlerin atılım yarı ömrü 14 saattir. Oral uygulamadan sonra dozun yaklaşık
11%86’sı 6 gün içinde elimine edilir; atılan bu miktarın büyük bölümü ilk 24 saatte ve
çoğunlukla idrar yoluyla gerçekleşmektedir.
Doğrusallık/Doğrusal olmayan durum:
Dienogest farmakokinetiği, 1-8 mg’lık doz aralığında doz ile orantılıdır.
Dienogestin farmakokinetiği seks hormonu bağlayıcı globülin düzeylerinden etkilenmez.
Tekrarlı günlük uygulama ile, 4 günlük tedaviden sonra, ilaç serum düzeyleri yaklaşık 1,24
kat artarak kararlı durum koşullarına ulaşır. Tekrarlayan VISANNE uygulamasından sonra
dienogest farmakokinetiği, tek doz farmakokinetiğiyle tahmin edilebilir niteliktedir.
5.3 Klinik öncesi güvenlilik verileri
Konvansiyonel tekrarlı doz toksisitesi, genotoksisite, karsinojenik potansiyel ve üreme
toksisitesi çalışmaları temelinde, klinik öncesi veriler insanlar için hiçbir özel risk
göstermemektedir. Ancak seks steroidlerinin belirli hormon-bağımlı dokular ve tümörlerde
büyümeyi artırdıkları unutulmamalıdır.
6. FARMASÖTİK ÖZELLİKLER
6.1 Yardımcı maddelerin listesi
Laktoz monohidrat (sığır kaynaklı)
Patates nişastası
Mikrokristalize selüloz
Povidon K 25
Talk
Krospovidon
Magnezyum stearat
6.2 Geçimsizlikler
Geçerli değildir.
6.3 Raf ömrü
60 ay.
6.4 Saklamaya yönelik özel tedbirler
30 C altındaki oda sıcaklığında saklanmalıdır.
6.5 Ambalajın niteliği ve içeriği
PVC/Al folyo blisterde 28 tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Mah. Balkan Cad. No. 53
34770 Ümraniye/İstanbul
Tel: (0216) 528 36 00
12Faks: (0216) 528 36 12
8. RUHSAT NUMARASI
131/53
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.06.2011
Ruhsat yenileme tarihi:
10. KÜB’ÜN YENİLENME TARİHİ
…./…../……
13