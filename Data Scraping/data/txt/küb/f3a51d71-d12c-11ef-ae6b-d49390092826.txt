KISA ÜRÜN BİLGİSİ
1. BEŞERİ TIBBİ ÜRÜNÜN ADI
ACEFOR® 10 mg tablet
2. KALİTATİF VE KANTİTATİF BİLEŞİM
Etkin madde:
Fosinopril sodyum 10 mg
Yardımcı maddeler:
Laktoz, susuz 131 mg
Sodyum stearil fumarat 4 mg
Yardımcı maddeler için 6.1.’e bakınız.
3. FARMASÖTİK FORM
Tablet.
Beyaz veya hemen hemen beyaz, yuvarlak, bir yüzü çentikli ve bikonveks tablet.
4. KLİNİK ÖZELLİKLER
4.1. Terapötik endikasyonlar
Hipertansiyon: ACEFOR® hipertansiyon tedavisinde endikedir. Tek başına, ya da tiyazid
diüretikler gibi başka bir antihipertansif ajan ile kombine kullanılabilir. (bkz. Bölüm 4.3, 4.4,
4.5 ve 5.1).
Kalp Yetersizliği: ACEFOR® kalp yetersizliği tedavisinde bir diüretikle kombine kullanılır
(bkz. Bölüm 4.3 ,4.4 ,4.5 ve 5.1). Bu hastalarda fosinopril, semptomları geçirir ve egzersiz
toleransını artırır, kalp yetmezliğinin ciddiyetini azaltır ve kalp yetersizliğinden dolayı
hastaneye kaldırılma oranını düşürür.
4.2. Pozoloji ve uygulama şekli
Pozoloji/uygulama sıklığı ve süresi:
Hipertansiyon: Tedaviden önce, hastanın daha önce kullandığı antihipertansif ilaçlar, kan
basıncı düzeyi, tuz ve/veya sıvı kısıtlamaları ve diğer klinik şartlar hakkında bilgi edinmek
yararlıdır. Mümkünse, hasta ACEFOR® 'a başlamadan birkaç gün önce daha önce
kullandığı antihipertansif ilacı kesmelidir.
Doktor tarafından başka türlü tavsiye edilmediği takdirde, ACEFOR® 'un başlangıç dozu
günde bir defa 10 mg'dır. Tedavi kan basıncındaki değişikliklere göre 4 hafta sonra
ayarlanmalıdır. Genel doz günde bir defa 10-40 mg'dır. Kan basıncı ACEFOR® ile yeterince
kontrol altına alınamadığında, bir diüretik ilavesi yapılabilir. (bkz. Bölüm 4.3, 4.4, 4.5 ve 5.1).
1 / 16Diüretik tedavisi gören hastaya ACEFOR® uygulanacağı zaman, tedavi tıbbi denetim
altında başlatılmalı ve ilk birkaç saat kan basıncı stabil oluncaya kadar dikkatle izlenmelidir.
Hipotansiyonu engellemek için, ACEFOR® 'a başlamadan iki ya da üç gün önce diüretik
tedavisi kesilmelidir.
Kalp Yetmezliği: ACEFOR® 'un tavsiye edilen başlangıç dozu günde bir defa 10 mg'dır.
Tedaviye başlarken hasta yakından izlenmelidir. Eğer ACEFOR® 'un başlangıç dozu iyi
tolere edilirse, klinik cevaba göre doz her hafta artırılarak günde tek doz 40 mg'a kadar
yükseltilebilir. Başlangıç dozundan sonra görülen tansiyon düşüklüğü dikkatle tedavi edilirse
doz ayarlaması yapılması gerekmez. ACEFOR® bir diüretik ile beraber kullanılmalıdır.
(bkz. Bölüm 4.3, 4.4, 4.5 ve 5.1).
Uygulama şekli:
ACEFOR® tablet yeterli miktarda (örneğin yarım bardak) su ile alınır.
Özel popülasyonlara ilişkin ek bilgiler:
Böbrek/Karaciğer yetmezliği:
Fosinoprilat her iki yoldan da atıldığı için böbrek ya da karaciğer yetmezliği olan hastalarda
doz ayarlaması yapmak genelde gereksizdir.
Pediyatrik popülasyon: ACEFOR®’un 18 yaşın altındaki çocuklarda ve ergenlerde
güvenliliği ve etkililiği belirlenmemiştir.
Geriyatrik popülasyon: 65 yaşın üzerindeki hastalarda doz ayarlanması gerekmemektedir
(Bkz. bölüm 4.4).
4.3. Kontrendikasyonlar
 Fosinopril sodyum veya diğer anjiotensin dönüştürücü enzim (ADE) inhibitörlerine
veya bölüm 6.1’de listelenen yardımcı maddelere karşı alerjisi olanlarda,
 Anjiyonörotik ödem geçmişi olan hastalarda,
 Renal arter stenozu (bilateral ya da bir böbrekte tek taraflı),
 Kardiyojenik şok,
 Gebelikte,
 ACEFOR® ile aliskiren içeren ilaçların birlikte kullanımı diyabetes mellitus veya böbrek
yetmezliği (GFR<60 ml/dak/1.73 m2) olan hastalarda kontrendikedir (bkz. Bölüm 4.5 ve
5.1).
2 / 194.4. Özel kullanım uyarıları ve önlemleri
Uyarılar :
Hipotansiyon:
ACEFOR® komplike olmayan hipertansiyon vakalarında seyrek olarak hipotansiyon ile
ilişkilendirilmiştir. Diğer ADE inhibitörlerinde olduğu gibi, yoğun diüretik tedavisi gören
ve/veya tuz kısıtlaması olan, ya da diyalize giren hastalarda semptomatik hipotansiyon
görülme olasılığı daha yüksektir. Fosinopril tedavisine başlamadan önce volüm ve/veya tuz
eksikliği düzeltilmelidir. Tuz ve/veya volüm replasmanından sonra rahatlıkla verilebilen
başka dozlara karşı geçici hipotansif yanıt bir kontrendikasyon değildir.
Böbrek yetmezliği ile ilişkili veya ilişkili olmayan konjestif kalp yetmezliği olan hastalarda
ADE inhibitör tedavisi oligüri veya azotemi ile ilişkili aşırı hipotansiyon ve seyrek olarak
akut böbrek yetmezliği ve ölüme neden olabilir. Bu gibi hastalarda, ACEFOR® tedavisi sıkı
tıbbi denetim altında başlatılmalıdır. Hastalar tedavinin ilk iki haftası boyunca ve fosinopril
ya da diüretik dozunun her arttırılışında yakından izlenmelidir.
Diüretiklerle yoğun olarak tedavi edilen veya hiponatremik olan kan basıncı normal ya da
düşük olan hastalarda diüretik dozunun düşürülmesi dikkate alınmalıdır.
Hipotansiyon tek başına fosinopril tedavisini kesmek için bir sebep değildir. Erken tedavi
döneminde bu azalmanın derecesi en yüksektik. Bu etki bir veya iki hafta içinde stabilize olur
ve genellikle terapötik etkinlikte bir azalma olmadan tedavi öncesi düzeylere geri döner.
Böbrek yetmezliği:
Bir ya da her iki böbrekte renal arter stenozu olan hipertansif hastalarda, ADE inhibitör
tedavisi sırasında kan üre azotu ve serum kreatinini artabilir. Bu artışlar çoğunlukla tedavinin
kesilmesiyle birlikte geri dönüşlüdür. Bu hastalarda, tedavinin ilk birkaç haftası böbrek
fonksiyonları izlenmelidir.
Görünürde önceden mevcut bir böbrek damar hastalığı olmayan bazı hipertansif hastalarda
fosinopril bir diüretikle birlikte verildiğinde çoğunlukla minör veya geçici olan kan üre azotu
ve serum kreatinin artışları gelişir. Bu etki önceden böbrek hastalığı olan hastalarda daha
olasıdır. ACEFOR® dozunun azaltılması gerekebilir.
3 / 19Böbrek fonksiyonu renin-anjiyotensin-aldosteron sisteminin aktivitesine bağlı olabilen
şiddetli konjestif kalp yetmezliği olan hastalarda, bir ADE inhibitörüyle tedavi oligüri ve/veya
progresif azotemi ve nadiren akut böbrek yetmezliği ve/veya ölümle ilişkili olabilir.
Desensitizasyon sırasında anafilaktoid reaksiyonlar:
Diğer bir ADE inhibitörü olan enalaprili alırken aynı zamanda himenoptera zehiri ile
desensitizasyon tedavisi gören iki hastada hayatı tehdit edici anafilaktoid reaksiyonlar
gözlenmiştir. Aynı hastalarda, ADE inhibitörleri geçici olarak kesildiğinde bu reaksiyonlar
görülmemiştir ancak yanlışlıkla yeniden zehire maruz kaldıklarında reaksiyonlar yeniden
ortaya çıkmıştır. Bu nedenle, ADE inhibitörleri ile tedavi gören hastalara bu gibi
desensitizasyon prosedürleri uygulanırken dikkatli olunmalıdır.
Yüksek-akımlı diyaliz/lipoprotein aferezi membranı teması sırasında anafilaktoid
reaksiyonlar:
ADE inhibitörleri ile tedavi sırasında yüksek akımlı diyaliz membranları ile hemodiyaliz
uygulanan hastalarda anafilaktoid reaksiyonlar bildirilmiştir. Dekstran sülfat absorpsiyonuyla
düşük-dansiteli lipoprotein aferezi uygulanan hastalarda da anafilaktoid reaksiyonlar
bildirilmiştir. Bu hastalarda, değişik tipte bir diyaliz membranı veya değişik bir ilaç sınıfı
kullanılması dikkate alınmalıdır.
Baş ve boyunda anjioödem:
ADE inhibitör tedavisi gören hastalarda ekstremitelerde, yüzde, dudaklarda, müköz
membranlarda, dilde, glottiste ya da larenkste anjioödem görülmüştür. ACEFOR® ile tedavi
sırasında bu tür semptomlar görülürse tedavi kesilmelidir.
Çok seyrek olarak, larenks veya dildeki ödemle ilişkili anjiyoödemin neden olduğu ölüm
vakaları raporlanmıştır. Anjioödemin, dil, glottis ve larenkste olduğu hastalarda ve özellikle
havayolundan operasyon geçirmiş hastalarda havayolu tıkanıklığı gelişebilir. Bu gibi
durumlarda, acil tedavi olarak derhal adrenalin (epinefrin) verilmeli ve/veya havayolunun açık
kalması sağlanmalıdır. Semptomlar tam olarak düzelinceye kadar hasta yakın medikal gözlem
altında tutulmalıdır.
İntestinal anjioödem:
ADE inhibitörleri ile tedavi gören hastalarda seyrek olarak intestinal anjioödem bildirilmiştir.
Bu hastalarda karın ağrısı (bulantı ve kusma ile birlikte veya tek başına) gözlenmiştir; bazı
vakalarda yüz anjiyoödemi hikayesi yoktur ve C-1 esteraz seviyeleri normaldir. Anjioödem
4 / 19tanısı, karın CT tarama veya ultrasonu içeren prosedürler ile ya da cerrahi sırasında konulur
ve ADE inhibitörü kesildiğinde belirtiler ortadan kalkar. ADE inhibitörü alan ve karın ağrısı
gözlenen hastaların ayırt edici tanısına intestinal anjioödem dahil edilmelidir.
Karaciğer yetmezliği:
Çok seyrek olarak, kolestatik sarılık veya hepatit ile başlayan ve fulminan hepatik nekroz ve
ölüm (bazen) ile ilerleyen bir sendrom ADE inhibitörlerinin kullanımı ile ilişkili olmuştur. Bu
sendromun mekanizması anlaşılmış değildir. ACEFOR® ile tedavi sırasında sarılık olan ya da
karaciğer enzimleri dikkat çekecek kadar yükselen hastalarda ACEFOR® tedavisi kesilmeli ve
uygun tedaviye başlamalıdırlar.
Karaciğer fonksiyon bozukluğu
Karaciğer fonksiyon bozukluğu olan hastalarda fosinoprilin plazma düzeyleri yükselebilir.
Alkolik veya biliyer sirozu olan hastalarda yapılan bir çalışmada, fosinoprilatın görünen
toplam vücut klerensi azalmış ve plazma EAA yaklaşık olarak iki katına çıkmıştır.
Hiperkalemi:
Fosinopril dahil, ADE inhibitörü tedavisi gören bazı hastalarda serum potasyum seviyelerinde
artışlar gözlemlenmiştir. Hiperkalemi riski daha ziyade böbrek yetmezliği, diabetes mellitus
gibi rahatsızlıkları olan ve aynı zamanda potasyum tutucu diüretikler, potasyum
takviyesi,potasyum tuzu içeren maddeler ya da serum potasyumunun artırabilecek diğer
ilaçları (örneğin, heparin) alan hastaları kapsamaktadır.
Nötropeni/Agranülositoz:
ADE inhibitörlerinin geri dönüşümlü agranülositoz ve kemik iliği depresyonuna neden olduğu
nadiren bildirilmiştir. Bu gibi vakalar daha ziyade böbrek yetmezliği olan ve özellikle aynı
zamanda sistemik lupus eritematozus ya da skleroderma gibi kollajen vasküler hastalığı olan
hastalarda daha sık görülmüştür. Bu hastalarda beyaz kan hücre sayısı izlenmelidir.
Ameliyat/Anestezi:
ADE inhibitörleri anestetiklerin ve analjeziklerin hipotansif etkilerini arttırabilir. Eğer eş
zamanlı olarak ADE inhibitörü kullanan ve ameliyata alınacak veya anestezi alacak olan
hastada hipotansiyon gelişirse, bu durum intravenöz olarak sıvı verilmesiyle genellikle
düzeltilir.
Pediatrik popülasyon:
Çocuklarda güvenlilik ve etkililiği kanıtlanmamıştır.
5 / 19Yaşlılarda Kullanım:
Klinik çalışmalarda fosinopril alan hastalar arasında, yaşlı hastalar (65 yaş ve üzeri) ile daha
genç hastalar arasında etkililik ve güvenlilik açısından çok fazla fark gözlenmemiştir; ancak
bazı yaşlıların daha hassas oldukları unutulmamalıdır.
Önlemler Öksürük:
ADE inhibitörlerinin kullanımıyla öksürük bildirilmiştir. Karakteristik olarak öksürük
nonprodüktif ve persistan olup tedavinin kesilmesiyle ortadan kalkar. ADE inhibitörüyle
indüklenen öksürük, öksürüğün ayırıcı tanısında göz önüne alınmalıdır.
Diyabetik hastalar:
ADE inhibitörleriyle tedavinin ilk ayında, oral diyabetik ilaçlarla veya insülin ile tedavi edilen
hastaların glisemik kontrolleri yakından takip edilmelidir (bkz. Bölüm 4.5).
Tedavi öncesi böbrek fonksiyonlarının değerlendirilmesi:
Tedaviye başlamadan önce ve tedavi sırasında (uygun olduğu durumlarda), hipertansif hasta
böbrek fonksiyonları açısından değerlendirilmelidir.
Aortik stenoz, mitral stenoz ve hipertrofik kardiyomiyopati:
Bu durumların ciddi olduğu, sabit kalp debisi olan hastalar, kalp debisindeki artış ile periferik
dirençteki azalmayı kompanse edemeyeceğinden, fosinopril bu hastaların kan basıncında
büyük bir düşüşe neden olabilir.
Etnik faktörler:
Siyahi hastalarda siyahi olmayanlara göre ADE inhibitörleri sebebiyle anjiyoödem görülmesi
sıklığı daha yüksektir. Fosinopril hipertansiyon için tek başına kullanıldığında, Afro-Karayip
kökenli hastalarda daha az terapötik etki gözlenebilir.
Hamilelik:
ADE inhibitörleri hamilelik döneminde kullanılmamalıdır. ADE inhibitörleriyle tedavinin
zorunlu olmadığı durumlarda, hamile kalmayı planlayan hastaların tedavisi hamilelik dönemi
boyunca güvenlilik profili uygun olan alternatif bir antihipertansif ajanla değiştirilmelidir.
Gebelik tespit edildiğinde, ADE inhibitörleri derhal kesilmeli ve uygun olduğu durumlarda
başka bir tedaviye başlanmalıdır (bkz. Bölüm 4.3 ve 4.6).
6 / 19Fetal/Neonatal morbidite ve mortalite:
Hamilelik döneminde kullanıldığında, ADE inhibitörleri fetusa zarar verebilir ve hatta ölüme
neden olabilir.
Renin-anjiyotensin-aldosteron sisteminin (RAAS) dual blokajı:
ADE inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS’ın dual
blokajına yol açtığından ADE inhibitörleri, anjiyotensin II reseptör blokerleri ya da aliskirenin
birlikte kullanılması önerilmez (bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi bulunan hastalarda ADE inhibitörleri ve anjiyotensin II reseptör
blokerleri birlikte kullanılmamalıdır.
Laktoz: Laktoz içerir. Nadir kalıtımsal galaktoz dayanıksızlığı, Lapp laktoz yetmezliği ya da
glikoz-galaktoz malabsorpsiyon problemi olan hastaların bu ilacı kullanmamaları gerekir.
Sodyum: Bu tıbbi ürün her tabletinde 1 mmol (23 mg)’dan daha az sodyum ihtiva eder; yani
esasında “sodyum içermez”
4.5. Diğer tıbbi ürünler ile etkileşimler ve diğer etkileşim şekilleri
Antasitler:
Antasitler (örn.alüminyum hidroksit, magnezyum hidroksit ve simetikon) ACEFOR®
emilimini bozabilir. Bu nedenle ACEFOR® ile antasitler 2 saat ara ile verilmelidir.
Nonsteroidal antiinflamatuar ilaçlar (NSAİİ):
Nonsteroidal antiinflamatuar ilaçların ve günde 3 g’dan fazla aspirinin kullanımı, ADE
inhibitörlerinin antihipertansif etkisini bozabilir. Ancak fosinopril ve NSAİ ilaçların (aspirin
dahil) eş zamanlı kullanımı, klinik olarak önemli advers reaksiyonlarda artış ile ilişkili
değildir. Diğer ADE inhibitörleriyle olduğu gibi, böbrek yetmezliği olan bazı
hastalarda fosinopril ve NSAİ ilaçların birlikte uygulanması böbrek fonksiyonlarının daha da
bozulmasına neden olabilir.
7 / 19Lityum:
Lityum ile eşzamanlı ADE inhibitörleri alan hastalarda serum lityum düzeylerinde artış ve
lityum toksisitesi riskinde artış bildirilmiştir. ACEFOR® lityum ile birlikte kullanıldığında
dikkatli olunmalıdır ve serum lityum düzeylerinin sık sık izlenmesi önerilir.
Endojen Prostaglandin Sentezi İnhibitörleri: İndometazinin özellikle düşük renin
hipertansiyonu olan olgularda, başka ADE inhibitörlerinin antihipertansif etkisini
düşürebileceği bildirilmiştir. Diğer nonsteroidal antienflamatuar ilaçların (örn. aspirin)
benzer etkileri olabilir.
Diüretikler: Diüretik alan hastalar ve özellikle diüretik tedavisine yakın zamanda başlamış
olan hastaların yanı sıra ciddi tuz kısıtlaması veya diyaliz uygulanan hastalarda ACEFOR® 'un
başlangıç dozunun alınmasından sonra çoğunlukla ilk saat içinde kan basıncında hızlı bir düşme
nadiren meydana gelebilir.
Diğer antihipertansif ajanlar:
Beta-blokerler, metildopa, kalsiyum antagonistleri ve diüretikler gibi diğer antihipertansif
ajanların kombine kullanımı antihipertansif etkiyi arttırabilir.
İmmünosupresanlar:
Fosinopril ile immünosupresanların (örn. azatioprin) eş zamanlı kullanımı lökopeni oluşma
riskini arttırabilir.
Kombine olarak kullanımı önerilmeyenler: Potasyum takviyeleri ve potasyum tutucu
diüretikler:
Fosinopril tiazid diüretiklerinin neden olduğu potasyum kaybını hafifletebilir. Potasyum
tutucu diüretikler (örn. spironolakton, amilorid veyatriamteren) veya potasyum takviyeleri
hiperkalemi riskini arttırabilir. Bu nedenle, eğer ACEFOR® ve bu gibi ajanların eşzamanlı
kullanımı endike ise bunlar dikkatle verilmeli ve hastanın serum potasyumu sık sık
izlenmelidir.
Klinik çalışma verileri, renin-anjiyotensin-aldosteron sisteminin (RAAS), ADE-inhibitörleri,
anjiyotensin II reseptör blokerleri ya da aliskirenin kombine kullanımıyla dual blokajının,
tekli RAAS-etkili ajanın kullanımına kıyasla daha yüksek sıklıkta hipotansiyon, hiperkalemi
ve böbrek fonksiyonunda azalma (akut böbrek yetmezliği dahil) gibi advers olaylarla ilişkili
olduğunu göstermiştir (bkz. Bölüm 4.3, 4.4 ve 5.1).
8 / 19Diğer ilaçlar:
Antidiyabetikler:
Epidemiyolojik çalışmalar, ADE inhibitörleriyle antidiyabetik tıbbi ürünlerin (insülin, oral
hipoglisemik ajanlar) eş zamanlı kullanımı hipoglisemi riski ile kan glukoz düşürücü etkinin
artmasına neden olabileceğini göstermiştir. Bu olayın böbrek yetmezliği olan hastalarda ve
kombine tedavinin ilk haftalarında görülmesi daha olasıdır.
Nifedipin, propranolol, simetidin, metoklopramid ve propantelin ile yapılan farmakokinetik
çalışmalarında, fosinoprilatın biyoyararlanımı bu ilaçlardan herhangi birinin beraber
verilmesiyle değişmemektedir.
Fosinopril, parasetamol, antihistaminikler, lipid düşürücü ilaçlar veya östrojen ile klinik
olarak önemli advers etkiye neden olmadan eş zamanlı olarak kullanılmıştır.
Seroloji testleri ile etkileşmeler:
ACEFOR®, organik kömür absorpsiyon metodu ile yapılan serum digoksin düzeyi
ölçümlerinin hatalı olarak düşük çıkmasına neden olabilir. Bu durumda, antikor kaplı-tüp
metoduna dayanan diğer kitler kullanılabilir. Paratiroid fonksiyon testleri yapılmadan bir kaç
gün önce ACEFOR® tedavisi kesilmelidir.
4.6. Gebelik ve laktasyon
Genel tavsiye
Gebelik Kategorisi: D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda uygun doğum kontrolü uygulanmalıdır ve
planlanmış bir gebelikten önce uygun bir alternatif tedaviye geçilmelidir.
Gebelik dönemi
ADE inhibitörlerinin gebeliğin ilk trimesterinde kullanımı önerilmemektedir (bkz. Bölüm
4.4). ADE inhibitörlerinin ikinci ve üçüncü trimesterinde kullanımı kontrendikedir (bkz.
Bölüm 4.3 ve 4.4).
Gebeliğin ilk trimesterinde ADE inhibitörü kullanımından sonra teratojenite oluşma riskine
ilişkin epidemiyolojik kanıtlar kesinleşmemiştir. Fakat bu riskte küçük bir artış olduğu
dışlanmamalıdır. ADE inhibitörleriyle tedavinin zorunlu olmadığı durumlarda, hamile
kalmayı planlayan hastaların tedavisi hamilelik dönemi boyunca güvenlilik profili uygun olan
9 / 19alternatif bir antihipertansif ajanla değiştirilmelidir. Gebelik tespit edildiğinde, ADE
inhibitörleri derhal kesilmeli ve uygun olduğu durumlarda başka bir tedaviye başlanmalıdır.
İkinci ve üçüncü trimesterde ADE inhibitörüne maruz kalmanın insanda fetotoksisiteye
(böbrek fonksiyonlarında azalma, oligohidramniyoz, kafatası kemikleşmesinde gecikme) ve
neonatal toksisiteye (böbrek yetmezliği, hipotansiyon, hiperkalemi) neden olduğu
bilinmektedir (bkz. Bölüm 5.3). İkinci trimesterde ADE inhibitörüne maruz kalınırsa, böbrek
fonksiyonlarının ve kafatasının ultrason ile kontrol edilmesi önerilir. ADE inhibitörleri
kullanan annelerin bebekleri hipotansiyon açısından yakından takip edilmelidir (bkz. Bölüm
4.3 ve 4.4).
Laktasyon dönemi
Fosinoprilin emzirme döneminde kullanımı ile ilgili sınırlı veri mevcuttur. Emzirme
döneminde fosinopril kullanımı önerilmemektedir ve (özellikle yenidoğan veya prematüre
bebeği emzirirken) daha yüksek güvenlilik profili olan alternatif tedaviler tercih edilmelidir.
Üreme yeteneği / Fertilite
Üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkiler
ACEFOR® 'un araç ve makine kullanma yeteneğini etkilemesi beklenmemesine rağmen
sersemlik, vertigo veya hipotansiyon gibi yan etkilere neden olabilir. Hastalar araç veya
makine kullanmadan önce bu tür etki yaşamadıklarından emin olmalıdır.
4.8. İstenmeyen etkiler
ACEFOR® ile tedavi edilen hastalardan görülen advers etkiler genellikle hafif ve geçicidir.
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın: Üst solunum yolu enfeksiyonu, farenjit, rinit, viral enfeksiyonlar
Bilinmiyor: Pnömoni, laringit, sinüzit, trakeobronşit
10 / 19Kan ve lenf sistemi hastalıkları
Bilinmiyor: Eozinofili, lökopeni, lenfadenopati, nötropeni
Metabolizma ve beslenme hastalıkları
Bilinmiyor: İştah azalması, iştah bozukluğu, kilo değişimi, gut, hiperkalemi
Psikiyatrik hastalıkları
Yaygın: Duygu durum değişikliği, uyku bozukluğu
Bilinmiyor: Depresyon, anormal davranışlar, konfüzyon
Sinir sistemi hastalıkları
Yaygın: Baş dönmesi, baş ağrısı, parestezi
Yaygın olmayan: Senkop
Bilinmiyor: Serebral enfarktüs, geçici iskemik atak, tremor, denge bozukluğu, hafıza
bozukluğu, somnolans, serebrovasküler olay
Göz hastalıkları
Yaygın: Göz bozukluğu, görme bozuklukları
Kulak ve iç kulak hastalıkları:
Bilinmiyor: Kulak ağrısı, kulak çınlaması, vertigo
Kardiyak hastalıkları
Yaygın: Aritmi, çarpıntı, anjina pektoris
Bilinmiyor: Taşikardi, kardio-pulmoner arrest, miyokard enfarktüsü, kardiyak arrest, kalp
iletim bozuklukları
Vasküler hastalıkları
Yaygın: Hipertansiyon, Ortostatik hipotansiyon
Yaygın olmayan: Şok
Bilinmiyor: Kızarma, hipertansif kriz, hemoraj, periferal damar hastalığı, hipotansiyon
11 / 19Solunum, göğüs bozuklukları ve mediastinal hastalıkları
Yaygın: Öksürük, sinüs hastalıkları
Bilinmiyor: Dispne, bronkospazm, pulmoner konjesyon, disfoni, burun kanaması,sinüzit
plöretik göğüs ağrısı
Gastrointestinal hastalıkları
Yaygın: Bulantı, kusma, diyare, karın ağrısı, dispepsi, disguzi
Bilinmiyor: Pankreatit, dilin şişmesi, yutma güçlüğü, kabızlık, ağız kuruluğu, gaz,ağız
problemleri,karın şişliği
Hepato-bilier hastalıkları
Bilinmiyor: Hepatit
Deri ve deri altı doku hastalıkları
Yaygın: Döküntü
Yaygın olmayan: Anjioödem
Bilinmiyor: Hiperhidroz, ekimoz, kaşıntı, dermatit, ürtiker
Kas-iskelet bozukluklar, bağ doku ve kemik hastalıkları
Yaygın: Kas-iskelet ağrısı, kas ağrısı
Bilinmiyor: Kas güçsüzlüğü, artrit
Böbrek ve idrar yolu hastalıkları
Yaygın: İdrar yapmada anormallik
Bilinmiyor: Böbrek yetmezliği
Üreme sistemi ve meme hastalıkları
Yaygın: Seksüel disfonksiyon
Bilinmiyor: Prostat hastalığı
Genel bozukluklar ve uygulama bölgesine ilişkin hastalıkları
Yaygın: Yorgunluk, göğüs ağrısı, ödem, asteni
Bilinmiyor: Periferal ödem, ağrı, ateş
12 / 19Araştırmalar
Bilinmiyor: Kilo artışı, karaciğer fonksiyon testlerinin değişmesi
Fosinopril ile yapılan klinik çalışmalarda, yaşlı hastalarda (65 yaş ve üstü) görülen yan etki
sıklığı daha genç hastalardan farklı değildir.
Hipotansiyon ya da senkop hastaların %0,3’ünde tedaviyi bırakma nedenidir.
Öksürük, bronkospazm ve eozinofili semptom kombinasyonu fosinopril ile tedavi edilen iki
hastada gözlenmiştir.
Pediatrik popülasyonda fosinopril kullanımı ile ilgili güvenlik bilgisi sınırlıdır ve sadece kısa
süreli maruz kalma değerlendirilmiştir. 6 ila 16 yaş arası 253 çocuk ve adolesanın bulunduğu
bir randomize klinik çalışmada, aşağıdaki advers olaylar 4 haftalık çift kör fazda oluştu: baş
ağrı (%13.9) hipotansiyon (%4.8), öksürük (3.6) ve hiperkalemi (%3.6), yükselmiş serum
kreatinin seviyesi (%9.2) ve yükselmiş serum kreatinin kinaz seviyesi (2.9). Yetişkinlerden
farklı olarak CK seviyesi bu çalışmada yükselmiştir. (geçici ya da klinik semptom
görülmeden) Fosinoprilin büyüme, ergenlik ve genel gelişim üzerindeki uzun vadeli etkileri
incelenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
Doz aşımı semptomları şiddetli hipotansiyon, elektrolit bozukluğu ve böbrek yetmezliğini
içerebilir. Aşırı doz alımından sonra hasta çok yakından gözlemlenmelidir. Terapötik
önlemler semptomların tipine ve ciddiyetine bağlıdır. Emilimi önleyecek ve eliminasyonu
hızlandıracak yöntemler kullanılmalıdır. Eğer şiddetli hipotansiyon gelişirse hasta şok
pozisyonuna getirilmeli ve normal salin solüsyonu intravenöz olarak hızlıca verilmelidir.
Anjiyotensin II ile tedavi (eğer mümkünse) düşünülmelidir. Yüksek akımlı poliakrilonitril
diyaliz membran kullanımından kaçınılmalıdır. Serum elektrolitleri ve kreatinin sık sık
izlenmelidir.
13 / 19Tedavi:
A: Aktif kömür: Bulamaç olarak uygulanır (240 mL su/30 g kömür). Standart doz:
Yetişkinler/ergenlerde 25 ila 100 g; çocuklarda 25 ila 50 g ve 1 yaşından küçük bebeklerde
1 g/kg
B:Hipotansiyon: 10 ila 20 mL/kg izotonik solüsyonu infüzyon olarak uygulanır,
Tredelenburg pozisyonu verilir. Eğer hipotansiyon devam ederse dopamin (5 ila 20
mikrogram/kg/dk) veya noradrenalin (norepinefrin) (0.1 ila 0.2 mikrogram/kg/dk) verilir,
doz istenilen etkiye göre ayarlanır.
1. Hacim ve presör ajanlarla infüzyona cevap vermeyen hastalarda 8.5 ila 18 mikrogram/dk
doz aralığında uygulanan anjiyotensin infüzyonu hipotansiyonu tersine çevirmede
başarılı olmuştur.
2. Nalokson da bazı hipotansif hastalarda etkili olmuştur.
C: Anjiyoödem: Antihistamin ve kortikosteroid verilir. Havayolu kontrol edilir ve oksijen
verilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin Dönüştücü Enzim İnhibitörleri
ATC kodu: C09AA09
Etki mekanizması:
Fosinopril, uzun etkili, aktif bir ADE inhibitörü olan fosinoprilatın ön ilacıdır (ester formlu).
Oral olarak verilen fosinopril, hızla ve tamamenaktif formu fosinoprilata metabolize edilir.
Yapısındaki fosfinat grubu ile anjiotensin dönüştürücü enzimin aktif yerine spesifik
bağlanarak anjiotensin I’in vazokonstriktör madde anjiotensin II’ye dönüşümünü engeller.
Anjiotensin II’nin azalması vazopressör aktiviteyi ve aldosteron salınımını düşürür. Bu son
etki, serum potasyumunda, sodyum ve sıvı kaybı ile birlikte, küçük bir artışa neden olabilir.
ADE inhibisyonu, aynı zamanda kuvvetli bir vazodepresör peptid olan ve antihipertansif
etkisi bulunan bradikininin parçalanmasını da engeller. Fosinopril, renin düzeyi düşük
hipertansiyonlu hastalarda da etkilidir.
Kalp yetmezliği olan hastalarda, fosinoprilin yararlarının başlıca renin-anjiotensin-
aldosteron sisteminin supresyonu ile ortaya çıktığı düşünülmektedir; anjiotensin dönüştürücü
enzimin inhibisyonu hem önyükte (preload) hem de artyükte (afterload) düşmelere yol açar.
14 / 19Tek doz aldıktan 1 saat sonra antihipertansif etki başlar. Maksimum etki 3-6 saat sonra görülür.
Antihipertansif etki normal günlük doz ile 24 saat boyunca devam eder.
Farmakodinamik etkiler:
Kan basıncı ayaktayken ve sırtüstü yatar pozisyondayken azalır. Ortostatik etkiler ve
taşikardi seyrek olarak görülür, ancak tuz ve hacim azalması olan hastalarda
görülebilir. Kan basıncındaki düşme progresif olabilir ve terapötik etkiyi elde etmek için
birkaç hafta gerekli olabilir.
Fosinopril ve tiyazid tipi diüretiklerin kan basıncını düşürücü etkileri aditiftir.
Kalp yetmezliğinde, fosinopril semptomları ve egzersiz toleransını iyileştirir, kalp
yetmezliğinin ciddiyetini ve kalp yetmezliğinden dolayı hastaneye yatma sıklığını azaltır.
İki büyük randomize kontrollü çalışma (ONTARGET (ONgoing Telmisartan Alone and in
Combination with Ramipril Global Endpoint Trial) ve VA NEPHRON-D (the Veterans
Affairs Nephropathy in Diabetes)) bir ADE inhibitörünün bir anjiyotensin II reseptör
blokeriyle kombine kullanımını incelemiştir.
ONTARGET çalışması, kardiyovasküIer ya da serebrovosküler hastalık öyküsü olan ya da
kanıtlanmış son-organ hasarı ile birlikte seyreden tip 2 diyabetes mellitus hastalarında
yürütülmüştür. VA NEPHRON-D çalışması, tip 2 diyabetes mellitus hastalığı olan ve
diyabetik nefropatisi bulunan hastalarda yürütülmüştür.
Bu çalışmalar, renal ve/veya kardiyovasküler sonlanımlar ve mortalite üzerinde anlamlı
yarar göstermemiş, monoterapiyle kıyaslandığında hiperkalemi, akut böbrek hasarı
ve/veya hipotansiyon riskinin arttığı gözlenmiştir. Benzer farmakodinamik özellikleri
dikkate alındığında, bu sonuçlar diğer ADE-inhibitörleri ve anjiyotensin II reseptör
blokerleri için de anlamlıdır.
Bu nedenle ADE inhibitörleri ve anjiyotensin II reseptör blokerleri diyabetik nefropati
bulunan hastalarda birlikte kullanılmamalıdır.
ALTITUDE (Aliskiren Trial in Type 2 Diabetes using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi
bulunan tip 2 diyabetes mellitus hastalarında standart bir ADE-inhibitörü ya da bir
anjiyotensin II reseptörü blokeri tedavisine aliskiren eklenmesinin yararını test etmek için
tasarlanan bir çalışma olmuştur. Advers sonuç riskinde artış olması nedeniyle çalışma
15 / 19erken sonlandırılmıştır. Aliskiren grubunda, plasebo grubuna kıyasla, kardiyovasküler
ölüm ve inme vakalarının her ikisi de sayısal olarak daha sık görülmüş ve ilgili advers
olaylar ve ciddi advers olaylar (hiperkalemi, hipotansiyon ve renal disfonksiyon)
aliskiren grubunda plasebo grubuna göre daha sık bildirilmiştir.
Pediatrik popülasyon
6 ila 16 yaş aralığında hipertansiyonu veya yüksek-normal kan basıncı olan 252 çocuk ve
ergenlerde yapılan randomize çift kör çalışmada, günde bir kez verilen düşük (0.1 mg/kg),
orta (0.3 mg/kg) ve yüksek (0.6 mg/kg) fosinopril dozları ile kan basıncındaki düşme
değerlendirilmiştir. 4 haftalık tedavinin sonunda, başlangıca göre sistolik kan basıncındaki
ortalama azalma düşük, orta ve yüksek doz fosinopril ile tedavi edilen çocuklarda
benzer olmuştur. 3 doz arasında doz-yanıt ilişkisi kurulmamıştır. Çocuklarda optimum
dozaj belirlenmemiştir. 50 kg’dan az olan çocuklar için uygun doz miktarı
bulunmamaktadır.
5.2. Farmakokinetik özellikler
Genel özellikler
Emilim:
ACEFOR®, oral uygulamayı takiben % 30-40 oranında emilir. Fosinoprilin emilimi
gastrointestinal kanaldaki yiyeceklerden etkilenmez; ancak emilim hızı yavaşlayabilir.
Maksimum plazma konsantrasyonuna yaklaşık 3 saat sonra ulaşılır ve verilen dozdan
bağımsızdır.
Dağılım:
Fosinoprilat, serum proteinlerine yüksek oranda (≥ %95) bağlanır ancak kanın hücresel
bileşenlerine bağlanması ihmal edilebilir düzeydedir.
Eliminasyon:
İntravenöz uygulama sonrasında fosinopril karaciğer ve böbrekler yoluyla atılır. Tekrarlayan
dozlarda fosinopril alan, böbrek ve karaciğer fonksiyonları normal olan hipertansif hastalarda,
fosinoprilatın eliminasyon yarı ömrü 11,5 saat, kalp yetmezliği olan hastalarda 14 saattir.
Doğrusallık/Doğrusal Olmayan Durum:
Tek ve birden fazla oral dozu takiben farmakokinetik parametreleri (örn. C , EAA)
maks
uygulanan dozla doğrudan ilişkilidir.
16 / 19Hastalardaki karakteristik özellikler
Böbrek yetmezliği:
Böbrek yetmezliği olan hastalarda (kreatinin klerensi < 80 ml/dk/1,73m2):
Fosinoprilatın toplam vücut klerensi normal böbrek fonksiyonu olan hastaların yaklaşık yarısı
iken emilim, biyoyararlanım ve proteine-bağlanmada belirgin bir değişiklik olmamaktadır.
Fosinoprilat klerensi böbrek yetmezliğinin derecesine bağlı olarak belirgin bir fark göstermez;
azalan böbrek eliminasyonu, artan hepato-bilier eliminasyonla dengelenir. Son dönem böbrek
yetmezliği (kreatinin klerensi < 10 ml/dk/1,73m2) dahil çeşitli derecelerde böbrek yetmezliği
olan hastalarda plazma EAA düzeylerinde hafif bir artış (normallerin iki katından daha az)
gözlemlenmiştir.
Karaciğer yetmezliği:
Karaciğer yetmezliği olan hastalarda (alkolik veya biliyer siroz) fosinopril hidrolizi önemli
ölçüde azalmaz ancak hidroliz hızı yavaşlayabilir. Karaciğer yetmezliği olanlarda
fosinoprilatın görünen toplam vücut klerensi hepatik fonksiyonu normal olan kişilerin
yaklaşık yarısı kadardır.
Pediatrik popülasyon
0.3 mg/kg fosinopril solüsyonu alan 6-16 yaşları arasında 19 hipertansiyon hastasında yapılan
tek doz farmakokinetik çalışmasında çocuklar ve ergenlerle ilgili kısıtlı veri bulunmaktadır.
6-16 yaş arasındaki çocuklarda fosinoprilatın (fosinoprilin aktif formu) EAA ve Cmaks
değerlerinin, solüsyon olarak 20 mg fosinopril alan erişkinlerde görülen değerlerle
karşılaştırılabilir olup olmadığı gösterilmelidir.
Fosinoprilatın terminal eliminasyon yarı ömrü 11-13 saatti ve çalışmadaki tüm aşamalarda
benzerdi.
5.3. Klinik öncesi güvenlilik verileri
Hayvan çalışmaları, fosinoprilin farmakolojik etkilerinin bir uzantısı olan toksisite profilini
işaret eder. Rodentlerde yapılan çalışmalarda karsinojenite belirtisi görülmemiştir ve in vitro
veya in vivo çalışmalarda mutajente potansiyeli görülmemiştir.
17 / 196. FARMASÖTİK ÖZELLİKLER
6.1. Yardımcı maddelerin listesi
Laktoz, susuz
Povidon
Mikrokristalin selüloz
Krospovidon
Sodyum stearil fumarat
6.2. Geçimsizlikler
Geçerli değil.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında ve ambalajında saklanmalıdır.
Nemden korumak için kuru yerde saklanmalıdır.
6.5. Ambalajın niteliği ve içeriği
28 tablet içeren alüminyum folyo-şeffaf PVC-PE-PVDC blister ve karton kutu ambalajlarda
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Ad : Biofarma İlaç San. ve Tic. A.Ş.
Adres : Akpınar Mah. Osmangazi Cad. No:156
Sancaktepe / İSTANBUL
Telefon: (0216) 398 10 63 (Pbx)
Faks : (0216) 419 27 80
8. RUHSAT NUMARASI
238/83
18 / 199. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.12.2011
Ruhsat yenileme tarihi:
10. KÜB’ÜN YENİLENME TARİHİ
19 / 19