KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
FİASP® FlexTouch® 100 U/mL enjeksiyonluk çözelti içeren kullanıma hazır kalem
Steril
2. KALİTATİF VE KANTİTATİF BİLEŞİM
Etkin madde:
1 mL çözelti, 100 ünite insülin aspart* içerir (3,5 mg’a eşdeğer).
Her bir kullanıma hazır kalem, 3 mL çözelti içinde 300 ünite insülin aspart içerir.
*İnsülin aspart, Saccharomyces cerevisiae’de rekombinant DNA teknolojisi ile üretilmiş bir
proteindir.
Yardımcı maddeler:
Disodyum fosfat dihidrat 0,53 mg/ml
Sodyum hidroksit y.m. (pH ayarı için)
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti (FlexTouch®).
Berrak, renksiz, sulu çözelti.
4. KLİNİK ÖZELLİKLER
4.1. Terapötik endikasyonlar
FİASP® erişkin, adölesan ve 1 yaş ve üzeri çocuklarda diabetes mellitus tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
FİASP®, yemeğin başlamasından 2 dakika öncesine kadar subkütan yolla uygulanan ve yemeğe
başladıktan sonraki 20 dakika içinde de uygulama seçeneği olan bir yemek zamanı insülinidir
(bkz. bölüm 5.1).
FİASP® doz uygulaması bireyseldir ve hastanın ihtiyaçlarına göre belirlenmektedir. Subkütan
enjeksiyon yoluyla uygulanan FİASP®, günde en az bir kez kullanılan, orta-etkili veya uzun-
1etkili insülinle kombinasyon halinde kullanılmalıdır. Bazal-bolus tedavi rejiminde, bu ihtiyacın
yaklaşık %50'si FİASP® ile, geri kalanı orta-etkili veya uzun-etkili insülinle sağlanabilir.
Erişkin, adölesan ve çocuklarda toplam günlük insülin ihtiyacı bireysel olarak değişebilir ve
genellikle 0,5 ve 1 ünite/kg/gün aralığındadır.
Optimal glisemik kontrole ulaşmak için, kan glukoz düzeyinin izlenmesi ve insülin dozunun
ayarlanması önerilmektedir.
Hastanın fiziksel aktivitesi artarsa, olağan diyeti değişirse veya eşlik eden bir hastalık varsa,
dozun ayarlanması gerekebilir. Bu koşullarda, kan glukoz düzeyleri yeterli sıklıkta
izlenmelidir.
Etki süresi doza, enjeksiyon bölgesine, kan akışına, sıcaklığa ve fiziksel aktivite düzeyine göre
değişecektir.
Bazal-bolus tedavisi alan ve yemek zamanında alınması gereken bir dozu unutan hastaların,
insülin dozuna ihtiyacı olup olmadığına karar vermek için kan glukoz seviyelerini izlemesi
tavsiye edilmektedir. Hastalar sonraki öğünde olağan doz programlarına devam etmelidir.
FİASP® dahil olmak üzere insülin analoglarının potensi ünite olarak ifade edilmektedir. Bir (1)
FİASP® ünitesi, 1 uluslararası insan insülini ünitesine veya diğer hızlı etkili insülin
analoglarının 1 ünitesine denk gelmektedir.
FİASP® reçete edilirken etkinin erken başlayacağı dikkate alınmalıdır (Bakınız bölüm 5.1).
Başlama
Tip 1 diabetes mellitus hastaları
İnsülin almayan tip 1 diyabet hastaları için önerilen başlangıç dozu, toplam günlük insülin
dozunun yaklaşık %50'sidir ve öğünlerin büyüklüğüne ve yapısına göre öğünler arasında
bölünmelidir. Toplam günlük insülin dozunun geri kalanı, orta veya uzun etkili insülin olarak
uygulanmalıdır. Genel bir kural olarak, insülin almayan tip 1 diyabet hastalarında günlük
toplam başlangıç insülin dozunu hesaplamak için, vücut ağırlığı kilogramı başına 0,2 ila 0,4
ünite insülin kullanılabilir.
Tip 2 diabetes mellitus hastaları
Önerilen başlangıç dozu, bir ya da daha fazla öğünde 4 ünitedir. Enjeksiyon sayısı ve bundan
sonraki titrasyon, bireysel glisemik hedefe, öğünlerin sayısına ve yapısına göre değişecektir.
Tablo 1 doğrultusunda, önceki gün(ler)de hastanın ölçtüğü plazma glukozuna (SMPG) göre
doz ayarlaması günlük olarak hesaplanabilir.
• Kahvaltıdan önceki doz, bir önceki günün öğle yemeğinden önceki SMPG'ye göre
ayarlanmalıdır.
• Öğle yemeğinden önceki doz, bir önceki günün akşam yemeğinden önceki SMPG'ye
göre ayarlanmalıdır.
• Akşam yemeğinden önceki doz, bir önceki günün yatma saatinden önceki SMPG'ye
göre ayarlanmalıdır.
2Tablo 1 Doz ayarlama
SMPG (yukarı bakınız) Doz ayarlama
mmol/L mg/dL Ünite
<4 <71 -1
4-6 71-108 Ayarlama yok
>6 >108 +1
Diğer insülin tıbbi ürünlerinden geçiş
Yemek zamanında alınan diğer insülinlerden geçiş yaparken ilk birkaç hafta boyunca glukozun
yakından izlenmesi önerilmektedir. Yemek zamanında alınan başka bir insülinden geçişte aynı
ünite ile geçiş yapılabilir. Hastanın FİASP® dışındaki başka bir insülin tipi, markası veya
üreticisinden yapacağı geçiş sıkı tıbbi gözetim altında gerçekleştirilmelidir.Dozda değişiklik
yapılmasını gerektirebilir.
Birlikte alınan orta veya uzun etkili insülin tıbbi ürünlerinin veya birlikte kullanılan diğer
antidiyabetik tedavinin dozu ve zamanlamasının ayarlanması gerekebilir.
Uygulama şekli:
Subkütan enjeksiyon
FİASP®'ın subkütan yoldan karın duvarına veya üst kola enjeksiyon yoluyla uygulanması
önerilmektedir (bkz. bölüm 5.2). Lipodistrofi ve kutanöz amiloidoz riskini azaltmak için,
enjeksiyon yeri aynı bölge içinde sürekli değiştirilmelidir (bkz. Bölüm 4.4 ve 4.8).
Kullanıma hazır kalemle (FlexTouch®) uygulama
Kullanıma hazır kalem (FlexTouch®), 1 ünitelik artışlarla 1-80 ünite enjekte edebilir.
FlexTouch® ayrıntılı kullanma talimatıyla birlikte sunulmaktadır. Uygulama talimatları için,
kullanma talimatının sonundaki “Kullanma Kılavuzu”na bakınız. Kullanıma hazır kalem,
sadece subkütan enjeksiyon içindir. Eğer şırınga ile uygulama, intravenöz enjeksiyon
uygulaması veya infüzyon pompa uygulaması gerekli ise, bir flakon kullanılmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği hastanın insülin ihtiyacını azaltabilir. Böbrek yetmezliği olan hastalarda,
glukoz düzeyi takibi sıklaştırılmalıdır ve doz, kişiye özel ayarlanmalıdır (bkz. bölüm 5.2).
Karaciğer yetmezliği:
Karaciğer yetmezliği hastanın insülin ihtiyacını azaltabilir. Karaciğer yetmezliği olan
hastalarda, glukoz düzeyi takibi sıklaştırılmalıdır ve doz, kişiye özel ayarlanmalıdır (bkz. bölüm
5.2).
Pediyatrik popülasyon:
FİASP® 1 yaş ve üzerindeki çocuklarda ve adölesanlarda kullanılabilir (Bakınız bölüm 5.1). 2
yaşın altındaki çocuklarda FİASP®’ın kullanımı ile ilgili klinik deneyim bulunmamaktadır.
FİASP®’ın yemekten (0-2 dakika) önce uygulanması tavsiye edilir, yemek miktarı belirsiz
olduğu durumlarda, yemek başladıktan 20 dakika sonraya kadar uygulama için esneklik vardır.
3Geriyatrik popülasyon (≥ 65 yaş):
FİASP®'ın güvenlilik ve etkililiği 65 ila 75 yaşındaki yaşlı hastalarda kanıtlanmıştır. Glukozun
yakından izlenmesi önerilmektedir ve insülin dozu kişiye özel ayarlanmalıdır (bkz. bölüm 5.1
ve 5.2). 75 yaş ve üzerindeki hastalarda terapötik deneyim sınırlıdır.
4.3. Kontrendikasyonlar
Etkin madde veya bölüm 6.1’de listelenen yardımcı maddelerin herhangi birine karşı aşırı
duyarlılık.
4.4. Özel kullanım uyarıları ve önlemleri
Hipoglisemi
Öğün atlanması veya planlanmamış ağır fiziksel egzersiz hipoglisemiye neden olabilir.
İnsülin dozu insülin ihtiyacına göre çok yüksekse hipoglisemi oluşabilir (bkz. bölüm 4.8 ve
4.9).
Yoğun (intensif) insülin tedavisi gibi tedavilerle kan glukoz kontrolü büyük oranda sağlanmış
olan hastalarda, hipogliseminin alışılagelmiş uyarıcı semptomlarında değişiklik
olabileceğinden hastalar bu konuda bilgilendirilmelidir. Uzun süredir diyabet olan hastalarda
alışılagelmiş uyarıcı semptomlar kaybolabilir.
Hipogliseminin zamanı çoğunlukla uygulanan insülin formülasyonunun süre-etki profilini
yansıtmaktadır. FİASP®'ın etkisi daha erken başladığı için, yemek zamanında alınan diğer
insülinlerle karşılaştırıldığında, hipoglisemi enjeksiyondan/infüzyondan sonra daha erken
görülebilir (bkz. bölüm 5.1).
FİASP® yemeğin başlamasından 2 dakika öncesine kadar uygulanabildiği ve yemeğe
başladıktan sonraki 20 dakika içinde uygulama seçeneği olduğu için, eşlik eden hastalığı olan
veya yemeğin absorpsiyonunu geciktirmesi beklenen bir tedavi uygulanan hastalara reçete
edilirken, etkinin başlangıç zamanı göz önünde bulundurulmalıdır.
Pediyatrik popülasyon
Bu ilacı günün son öğününden sonra uygularsanız noktürnal hipoglisemiyi önlemek için, kan
glukoz seviyelerinin yakından izlenmesi önerilmektedir.
Hiperglisemi ve diyabetik ketoasidoz
Özellikle insüline ihtiyaç duyan hastalarda, yetersiz doz uygulaması veya tedavinin bırakılması
hiperglisemiye ya da diyabetik ketoasidoza yol açabilir ve bu durumlar ölümcül olabilir.
Deri ve deri altı doku hastalıkları
Hastalara, lipodistrofi ve kutanöz amiloidoz gelişme riskini azaltmak için enjeksiyon bölgesini
sürekli rotasyona tabi tutmaları konusunda talimat verilmelidir. Bu reaksiyonların görüldüğü
bölgelerde insülin enjeksiyonlarını takiben gecikmiş insülin emilimi ve kötüleşmiş glisemik
kontrol riski vardır. Enjeksiyon yerinde ani değişiklik yapıp, ciltte etkilenmemiş bir bölgeye
4enjeksiyon yapmanın hipoglisemiye neden olduğu bildirilmiştir. Enjeksiyon yerinde etkilenen
bir bölgeden etkilenmeyen bir bölgeye değişiklik yapıldıktan sonra kan şekerinin izlenmesi
önerilir ve antidiyabetik ilaçların doz ayarlaması düşünülebilir.
Eşlik eden hastalıklar
Eşlik eden hastalıklar, özellikle de enfeksiyonlar ve ateşli hastalıklar, çoğu zaman hastanın
insülin ihtiyacını artırmaktadır. Eşlik eden böbrek, karaciğer hastalıkları veya böbrek üstü bezi,
hipofiz bezi veya tiroid bezini etkileyen hastalıklar insülin dozunun değiştirilmesini
gerektirebilir.
Pioglitazon ve insülin tıbbi ürünlerinin kombinasyonu
Özellikle konjestif kalp yetmezliği gelişimi riski yüksek olan hastalarda, pioglitazon insülinle
kombinasyon halinde kullanıldığında, konjestif kalp yetmezliği vakaları bildirilmiştir. Bu
durum, pioglitazon ve insülin tıbbi ürünlerinin kombine tedavisi düşünüldüğünde göz önünde
bulundurulmalıdır. Eğer bu kombinasyon kullanılırsa, hastalar kalp yetmezliği, kilo artışı ve
ödem belirti ve semptomları açısından gözlemlenmelidir. Pioglitazon, kardiyak semptomlarda
herhangi bir kötüleşme olduğunda kesilmelidir.
İnsüline başlanması ve glukoz kontrolünün sıklaştırılması
Glukoz kontrolünün sıklaştırılması ve ani düzelme, geçici, geri dönüşümlü oftalmolojik
refraksiyon hastalığı, diyabetik retinopatide kötüleşme, akut ağrılı periferik nöropati ve
periferik ödemle ilişkilendirilmiştir. Ancak, uzun süreli glisemik kontrol, diyabetik retinopati
ve nöropati riskini azaltır.
İnsülin antikorları
İnsülin uygulaması insülin antikorlarının oluşmasına neden olabilir. Nadir durumlarda, bu
insülin antikorlarının varlığında, hiperglisemi veya hipoglisemiye eğilimin düzeltilmesi için
insülin dozunun ayarlanmasını gerektirebilir.
Yanlışlıkla diğer ilaçlarla karıştırmaktan/tıbbi hatalardan kaçınma
Bu tıbbi ürün ile diğer insülin ürünlerinin yanlışlıkla karıştırılmasını önlemek için, hastalara
her enjeksiyon öncesinde insülin etiketini mutlaka kontrol etmeleri söylenmelidir.
Hastalar uygulama yapmadan önce doz ünite sayısına bakarak doğrulamalıdır. Bu nedenle,
hastaların kendi kendilerine enjeksiyon yapabilmeleri için doz göstergesini okuyabilmeleri
gerekir. Kör ya da görme bozukluğu olan hastalara, her zaman, iyi gören ve insülin uygulaması
konusunda eğitimli başka birinden yardım almaları söylenmelidir.
Saat dilimleri arasında seyahat etme
Hastalar farklı saat dilimleri arasında seyahat etmeden önce doktorlarına danışmalıdır.
Hipokalemi
İnsülin aspart dahil tüm insülin ilaçları, ekstraselülerden intraselüler boşluğa potasyum geçişine
neden olarak hipokalemiye yol açar. Tedavi edilmeyen hipokalemi, solunum felcine,
5ventriküler aritmiye ve ölüme neden olabilir. Hipokalemi riski olan hastalarda (örn. potasyum
düşürücü ilaçlar kullanan hastalar, serum potasyum konsantrasyonuna duyarlı ilaçlar alan
hastalar) potasyum düzeyleri izlenmelidir.
Diğer insülin tıbbi ürünlerinden geçiş
Hastaların yeni bir çeşit veya marka insüline geçişi, sıkı bir tıbbi gözetim altında yapılmalıdır.
Dozaj, marka (üretici), tip, orijin (hayvan insülini, insan insülini veya insülin analogu) ve/veya
üretim metodundaki (hayvan kaynaklı insüline karşı rekombinant DNA insülini) değişiklikler
doz değişikliklerine neden olabilir. Hastalar diğer tip insülinden FİASP®’a geçtiklerinde olağan
insülin ürünleriyle kullandıkları dozda değişiklik gerekebilir. Bununla birlikte, öğün zamanı
uygulanan insülinler göz önünde bulundurulduğunda, FİASP® ile NovoRapid®’in
farmakokinetik profilleri, özellikle uygulamanın ardından ilk 1 saat içinde belirgin şekilde
farklıdır. FİASP®’ın etkisi NovoRapid®’e göre daha erken başlar ve ilk 1 saat içinde glukoz
düşürücü etkisi daha fazladır. FİASP® hastalara reçete edilirken bu durum göz önünde
bulundurulmalı ve geçiş yapma işlemi yalnızca hekim gözetimi altında gerçekleştirilmelidir
(bkz. bölüm 4.2).
Takip edilebilirlik
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
Yardımcı maddeler
Bu tıbbi ürün her “doz”unda 1 mmol (23 mg)'dan daha az sodyum ihtiva eder; yani aslında
"sodyum içermez".
4.5. Diğer tıbbi ürünler ile etkileşimler ve diğer etkileşim şekilleri
Bazı ilaçların glukoz metabolizması ile etkileşime girdiği bilinmektedir.
Aşağıdaki maddeler insülin ihtiyacını azaltabilir:
Oral antidiyabetikler, monoamin oksidaz inhibitörleri (MAOİ), beta blokörler, anjiyotensin
dönüştürücü enzim (ADE) inhibitörleri, salisilatlar, anabolik steroitler, sülfonamitler ve GLP-
1 reseptör agonistleri.
Aşağıdaki maddeler insülin ihtiyacını artırabilir:
Oral kontraseptifler, tiyazidler, glukokortikoidler, tiroid hormonları, sempatomimetikler,
büyüme hormonu ve danazol.
Beta blokörler hipoglisemi semptomlarını maskeleyebilirler.
Oktreotid/lanreotid insülin ihtiyacını artırabilir ya da azaltabilir.
Alkol insülinin hipoglisemik etkisini güçlendirebilir ya da azaltabilir.
Özel popülasyona ilişkin ek bilgiler:
Pediyatrik popülasyon:
FİASP® ile herhangi bir etkileşim çalışması yapılmamıştır.
64.6. Gebelik ve laktasyon
Genel tavsiye
Gebelik kategorisi: B.
Çocuk doğurma potansiyeli bulunan kadınlar/doğum kontrolü (Kontrasepsiyon)
Herhangi bir bilgi bulunmamaktadır.
Gebelik dönemi
FİASP® gebelikte kullanılabilir.
İnsülin aspart ile yapılan randomize kontrollü iki klinik çalışmadan (322 + 27 gebelik
maruziyeti) elde edilen veriler, çözünebilir insan insülini ile karşılaştırıldığında, insülin aspartın
gebelik ya da fetüs/yenidoğanın sağlığı üzerinde herhangi bir advers etkisinin olmadığını
göstermiştir.
Diyabetli kadınların (tip 1 diyabet, tip 2 diyabet ya da gestasyonel diyabet) gebelikleri süresince
ve gebe kalmayı planladıkları zaman kan glukozunun yoğun şekilde kontrolü ve takip edilmesi
önerilmektedir. İnsülin gereksinimi genellikle ilk trimesterde azalmakta ve ikinci ve üçüncü
trimesterde giderek artmaktadır. Doğum sonrasında, insülin ihtiyacı normal olarak hızla gebelik
öncesi seviyesine döner.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3).
Gebe kadınlara verilirken tedbirli olunmalıdır.
Laktasyon dönemi
Laktasyon döneminde FİASP® tedavisinde herhangi bir kısıtlama yoktur. Emziren annelerin
insülin kullanmasının bebek için hiçbir riski yoktur. Bununla birlikte, dozun ayarlanması
gerekebilir.
Üreme yeteneği/Fertilite
Hayvan üreme çalışmaları insülin aspart ve insan insülini arasında fertilite açısından herhangi
bir fark ortaya koymamıştır.
4.7. Araç ve makine kullanımı üzerindeki etkiler
Hastanın konsantre olma ve reaksiyon gösterme becerisi hipoglisemiye bağlı olarak bozulabilir.
Bu durum, bu becerilerin özel önem gösterdiği koşullarda risk oluşturabilir (ör. araba sürme
veya makine kullanma).
Hastalar araba sürme esnasında hipoglisemiye girmemeleri için gerekli önlemleri almaları
konusunda uyarılmalıdır. Bu durum özellikle hipogliseminin uyarıcı semptomlarını daha az
olarak fark eden veya hiç fark edemeyen kişiler için ya da sık sık hipoglisemi atağı geçiren
hastalar için önemlidir. Bu gibi durumlarda araç kullanımının uygunluğu değerlendirilmelidir.
74.8. İstenmeyen etkiler
Güvenlilik profilinin özeti
Tedavi sırasında en sık bildirilen advers reaksiyon hipoglisemidir (bkz. aşağıdaki 'Seçili advers
reaksiyonların tanımı' bölümü).
Advers reaksiyonların tablo halinde listesi
Aşağıda listelenen advers reaksiyonlar (Tablo 2), yetişkinlerde tamamlanmış 6 terapötik
doğrulama çalışmasından elde edilen verilere dayanmaktadır. Sıklık kategorileri şu şekilde
tanımlanmaktadır: Çok yaygın (≥1/10); yaygın (≥1/100 ila <1/10); yaygın olmayan (≥1/1.000
ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
Tablo 2 Klinik çalışmalardaki advers reaksiyonlar
MedDRA sistem organ Çok Yaygın Yaygın Bilinmiyor
sınıfı Yaygın Olmayan
Bağışıklık sistemi Aşırı Anafilaktik
hastalıkları duyarlılık reaksiyonlar
Metabolizma ve Hipoglisemi
beslenme hastalıkları
Deri ve deri altı doku Alerjik deri Lipodistrofi Kutanöz
hastalıkları reaksiyonları amiloidoz†
Genel bozukluklar ve Enjeksiyon/infüzyon
uygulama bölgesine bölgesi reaksiyonları
ilişkin hastalıklar
† Pazarlama sonrası kaynaklardan elde edilen advers reaksiyon.
Seçili advers reaksiyonların tanımı
Alerjik reaksiyonlar
FİASP® ile bildirilen alerjik deri reaksiyonları (%1,8; komparatör %1,5) arasında egzama,
döküntü, prüritik kızarıklık, ürtiker ve dermatit bulunmaktadır.
FİASP® tedavisinde genel aşırı duyarlılık reaksiyonları (genel deri kızarıklıklığı ve yüzde ödem
olarak görülmektedir) yaygın olmayan bir sıklıkta bildirilmiştir (%0,2; komparatör %0,3).
Hipoglisemi
İnsülin ihtiyacına göre insülin dozu çok yüksekse hipoglisemi gerçekleşebilir. Şiddetli
hipoglisemi, bilinç kaybı ve/veya konvülziyonlara neden olabilir ve beyin fonksiyonlarında
geçici ya da kalıcı hasara, hatta ölüme yol açabilir. Hipoglisemi semptomları genellikle
birdenbire ortaya çıkar. Bu semptomlar arasında soğuk terleme, soğuk solgun deri, halsizlik,
sinirlilik veya titreme, huzursuzluk, anormal yorgunluk veya güçsüzlük, konfüzyon,
konsantrasyon güçlüğü, sersemlik, aşırı açlık, görme değişiklikleri, baş ağrısı, bulantı ve
çarpıntı olabilir (bkz. bölüm 4.4 ve 5.1). FİASP®'ın etkisi daha erken başladığı için, yemek
zamanında alınan diğer insülinlerle karşılaştırıldığında, hipoglisemi enjeksiyon/infüzyondan
sonra daha erken görülebilir.
8Deri ve deri altı doku hastalıkları
Lipodistrofi (lipohipertrofi ve lipoatrofiyi kapsayan) ve kutanöz amiloidoz enjeksiyon
bölgesinde oluşabilir ve lokal insülin absorpsiyonunu geciktirebilir. FİASP® ile tedavi edilen
hastalarda enjeksiyon/infüzyon bölgesinde lipodistrofi bildirilmiştir (%0,5; komparatör %0,2).
Belirtilen enjeksiyon alanı içerisinde enjeksiyon yerinin sürekli olarak değiştirilmesi, bu
reaksiyonların gelişme riskini azaltabilir veya önleyebilir (bkz. Bölüm 4.4.).
Enjeksiyon/infüzyon bölgesi reaksiyonları
FİASP® ile tedavi edilen hastalarda enjeksiyon/infüzyon bölgesi reaksiyonları (döküntü,
kızarıklık, inflamasyon, ağrı ve morarma dahil) bildirilmiştir (%1,3; komparatör %1,0). CSII
kullanan hastalarda (n = 261): FİASP® ile tedavi edilen hastalarda infüzyon bölgesi
reaksiyonları (kızarıklık, inflamasyon, iritasyon, ağrı, morarma ve kaşıntı dahil) bildirilmiştir
(%10; komparatör %8,3). Bu reaksiyonlar genellikle hafif ve geçicidir, normalde, tedavi devam
ederken kaybolur.
Pediyatrik popülasyon
2 ila 18 yaşın altındaki tip 1 diyabetli çocuklarda terapötik bir doğrulayıcı çalışmada güvenlilik
ve etkililik araştırılmıştır. Çalışmada, 519 hasta FİASP® ile tedavi edilmiştir. Genel olarak
pediyatrik popülasyondaki advers reaksiyonların sıklığı, türü ve şiddeti, erişkin
popülasyonundaki deneyim farklılıklarını göstermez. Pediyatrik hastalarda yapılan bu
çalışmada, enjeksiyon bölgesinde lipodistrofi (lipohipertrofi, lipoatrofi dahil) erişkinlerde
yapılan çalışmalara kıyasla daha sık bildirilmiştir (yukarıya bakınız). Pediyatrik popülasyonda
lipodistrofi sıklığı FİASP® için %2,1, NovoRapid® için %1,6. olarak bildirilmiştir.
Özel popülasyonlara ilişkin ek bilgiler:
Genel olarak insülin aspartla yapılan klinik çalışmaların sonuçlarına göre, yaşlı hastalarda ve
böbrek veya karaciğer yetmezliği olan hastalarda görülen advers reaksiyonların sıklığı, tipi ve
şiddeti, genel popülasyondan farklılık göstermemektedir. Çok yaşlı hastalardaki (≥75 yaş) veya
orta ya da ileri derecede böbrek yetmezliği veya karaciğer yetmezliği olan hastalardaki
güvenlilik profili sınırlıdır. FİASP® yaşlı hastalara farmakokinetik özelliklerin incelenmesi
amacıyla uygulanmıştır (bkz. bölüm 5.2).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İnsülin için spesifik olarak bir doz aşımı tanımlanamamaktadır; ancak, hastaya ihtiyacı olandan
daha yüksek doz verilirse birbirini takip eden evreler halinde hipoglisemi gelişebilir:
9• Hafif hipoglisemi atakları oral yoldan glukoz veya şekerli gıdalar alınarak tedavi
edilebilir. Bu nedenle, diyabetli hastaların her zaman yanlarında glukoz içeren ürünler
bulundurması önerilmektedir.
• Hastanın kendini tedavi edemediği şiddetli hipoglisemi atakları, eğitimli birinin
intramüsküler veya subkütan yoldan uygulayacağı glukagon ile (0,5 ila 1 mg) veya bir
sağlık mesleği mensubunun intravenöz yoldan uygulayacağı glukoz ile tedavi edilebilir.
Hasta 10 ila 15 dakika içinde glukagona yanıt vermezse, intravenöz yoldan glukoz
uygulanmalıdır. Atağın tekrarının önlenmesi amacıyla hastanın bilinci yerine
geldiğinde oral yolla karbonhidrat verilmesi önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diyabette kullanılan ilaçlar. Enjeksiyon için insülinler ve analoglar,
hızlı etkili.
ATC kodu: A10AB05.
Etki mekanizması
FİASP®, hızlı etkili bir insülin aspart formülasyonudur.
FİASP®'ın primer etkinliği, glukoz metabolizmasını düzenlemektir. FİASP®'ın etkin maddesi
olan insülin aspart dahil olmak üzere insülinler, spesifik etkilerini insülin reseptörlerine
bağlanarak gösterir. Reseptöre bağlanan insülin, iskelet kaslarına ve yağ dokularına glukozun
hücresel alımını sağlayarak ve karaciğerden glukoz açığa çıkmasını inhibe ederek kan şekerini
düşürmektedir. İnsülin, adipositlerdeki lipolizi ve proteolizi inhibe eder, protein sentezini ise
artırır.
Farmakodinamik etkiler
FİASP®, formülasyonuna nikotinamid (B vitamini) eklenerek, NovoRapid®’e göre başlangıçta
3
daha hızlı insülin absorpsiyonu sağlayan, yemek zamanında kullanılan bir insülin aspart
preparatıdır.
NovoRapid® ile karşılaştırıldığında, FİASP®'ın etkisi 5 dakika daha önce başlamış ve
maksimum glukoz infüzyonu hızına kadar geçen süre 11 dakika daha kısa olmuştur. FİASP®'ın
maksimum glukoz düşürücü etkisi enjeksiyondan 1 ila 3 saat sonra gerçekleşmiştir. İlk 30
dakikadaki glukoz düşürücü etki (EAA ) FİASP® ile 51 mg/kg, NovoRapid® ile 29
GIR, 0-30dk
mg/kg'dır (FİASP®/NovoRapid® oranı: 1,74 [1,47;2,10] ). Toplam glukoz düşürücü etki
%95 GA
ve maksimum (GIR ) glukoz düşürücü etki FİASP® ve NovoRapid® arasında benzerdir.
maks
FİASP®'ın toplam ve maksimum glukoz düşürücü etkisi, terapötik doz aralığında dozla birlikte
doğrusal olarak yükselmektedir.
FİASP®’ın etkisi, NovoRapid® ile kıyaslandığında daha erken başlamaktadır (Bakınız bölüm
5.2), ardından artmış erken glukoz düşürücü etkiye yol açar. FİASP® reçete edilirken bu dikkate
alınmalıdır.
Etki süresi NovoRapid® ile karşılaştırıldığında FİASP® için daha kısadır ve 3-5 saat
sürmektedir.
10Glukoz düşürücü etkide hastalar arasında günden güne gözlemlenen değişkenlik, FİASP® için
erken (EAA , VK~%26), toplam (EAA , VK~%18) ve maksimum (GIR ,
GIR, 0-1sa GIR, 0-12sa maks
VK~%19) glukoz düşürücü etkilerde düşüktür.
Klinik etkililik ve güvenlilik
FİASP®, toplam 2068 yetişkin tip 1 (1143 hasta) ve tip 2 diyabetli (925 hasta) hasta üzerinde,
3 randomize etkililik ve güvenlilik çalışmasında (18-26o haftalık tedavi) incelenmiştir. Ayrıca,
FİASP® 777 tip 1 diyabetli pediyatrik vakada randomize etkililik ve güvenlilik çalışmasında
(26 haftalık tedavi) incelenmiştir. Çalışmada 2 yaşın altındaki çocuklar yer almamıştır.
Tip 1 diabetes mellitus hastaları
Yemek zamanında veya yemek sonrasında uygulanan FİASP®'ın glisemik kontrolün
sağlanmasındaki tedavi etkisi incelenmiştir. Yemek zamanında uygulanan FİASP®, HbA
1c
seviyesinin düşürülmesinde NovoRapid®'ten daha aşağı değildir, aksine HbA ’deki düzelme
1c
FİASP® lehine istatistiksel açıdan anlamlıdır. Yemekten sonra uygulanan FİASP® ile, yemek
zamanında uygulanan NovoRapid®'e benzer bir HbA düşüşü elde edilmiştir (Tablo 3).
1c
Tablo 3 Tip 1 diyabet hastalarında gerçekleştirilen 26 haftalık bazal-bolus klinik
çalışmasının sonuçları
Yemek zamanı Yemek sonrası Yemek zamanı
FİASP® + insülin FİASP® + insülin NovoRapid® +
detemir detemir insülin detemir
N 381 382 380
HbA (%)
1c
Başlangıç → Çalışma sonu 7,6  7.3 7,6  7,5 7,6  7,4
Başlangıca göre düzeltilmiş değişim -0,32 -0,13 -0,17
Tahmini tedavi farkı -0,15 [-0,23;-0,07]CE 0,04 [-0,04;0,12]D
HbA (mmol/mol)
1c
Başlangıç → Çalışma sonu 59,7  56,4 59,9  58,6 59,3  57,6
Başlangıca göre düzeltilmiş değişim -3,46 -1,37 -1,84
Tahmini tedavi farkı -1,62 [-2,50;-0,73]CE 0,47[-0,41;1,36]D
Yemekten 2 saat sonraki glukoz
artışı (mmol/L)A
Başlangıç → Çalışma sonu 6,1  5,9 6,1  6,7 6,2  6,6
Başlangıca göre düzeltilmiş değişim -0,29 0.67 0,38
Tahmini tedavi farkı -0,67 [-1,29;-0,04]CE 0,30 [-0,34;0,93]D
Yemekten 1 saat sonraki glukoz
artışı (mmol/L)A
Başlangıç → Çalışma sonu 5,4  4,7 5,4  6,6 5,7  5,9
Başlangıca göre düzeltilmiş değişim -0,84 1,27 0,34
Tahmini tedavi farkı -1,18[-1,65;-0,71]CE 0,93[0,46;1,40]D
Vücut Ağırlığı (kg)
Başlangıç → Çalışma sonu 78,6  79,2 80,5  81,2 80,2  80,7
Başlangıca göre düzeltilmiş değişim 0,67 0,70 0,55
Tahmini tedavi farkı 0,12 [-0,30;0,55]C 0,16 [-0,27;0,58]D
Hasta maruziyet yılı başına şiddetli
veya kan glukozuyla teyit edilmiş
hipoglisemiB (hasta yüzdesi)
59,0 (92,7) 54,4 (95,0) 58,7 (97,4)
Tahmini oran 1,01 [0,88;1,15]C 0,92 [0,81;1,06]D
11Başlangıç, çalışma sonu değerleri, gözlemlenen son mevcut değerlere göredir. %95 güven aralığı '[ ]' içinde
belirtilmiştir.
A Yemek testi
B Şiddetli hipoglisemi (başka birinin yardımını gerektiren atak) veya kan glukozuyla (KG) teyit edilmiş
hipoglisemi, semptomlardan bağımsız olarak, plazma glukozunun < 3,1 mmol/L olarak tespit edildiği ataklar
şeklinde tanımlanmıştır.
C Yemek zamanı kullanılan FİASP® ile yemek zamanı kullanılan NovoRapid® arasındaki fark
D Yemek sonrası kullanılan FİASP® ile yemek zamanı kullanılan NovoRapid® arasındaki fark
E Yemek zamanı kullanılan FİASP® lehine istatistiki açıdan anlamlı
Yemek zamanında kullanılan FİASP® ile tedavi edilen hastaların %33,3'ü <%7 olan HbA
1c
hedefine ulaşırken, yemek sonrası kullanılan FİASP® ile tedavi edilen hastaların %23,3'ü,
yemek zamanı kullanılan NovoRapid® ile tedavi edilen hastaların ise %28,2'si hedefe
ulaşmıştır. HbA <%7'ye ulaşmadaki tahmini olasılık, yemek zamanı kullanılan FİASP® için
1c
yemek zamanı kullanılan NovoRapid®'e göre istatistiki açıdan anlamlı düzeyde daha yüksektir
(olasılık oranı: 1,47 [1,02; 2,13] ). Yemek sonrası kullanılan FİASP® ve yemek zamanı
95% GA
kullanılan NovoRapid® arasında istatistiksel açıdan anlamlı bir fark görülmemiştir.
Yemek zamanında uygulanan NovoRapid® ile karşılaştırıldığında, yemek zamanında
uygulanan FİASP®'ın yemekten 1 ve 2 saat sonraki glukoz artışı anlamlı derecede daha
düşüktür. Yemekten sonra uygulanan FİASP®'ın ise, yemek zamanında uygulanan
NovoRapid®'e göre, yemekten 1 saat sonraki glukoz artışı daha yüksek, yemekten 2 saat sonraki
glukoz artışı benzerdir (Tablo 3).
Çalışma sonundaki medyan toplam bolus insülin dozu, yemek zamanı uygulanan FİASP®,
yemek sonrası uygulanan FİASP® ve yemek zamanı uygulanan NovoRapid® için benzerdir
(başlangıçtan çalışma sonuna kadar değişim: yemek zamanı FİASP®: 0,33→0,39 ünite/kg/gün;
yemek sonrası FİASP®: 0,35→0,39 ünite/kg/gün; yemek zamanı NovoRapid® 0,36→0,38
ünite/kg/gün). Başlangıçtan çalışma sonuna kadar medyan toplam bazal insülin dozu değişimi,
yemek zamanı uygulanan FİASP® (0,41→0,39 ünite/kg/gün), yemek sonrası uygulanan
FİASP® (0,43→0,42 ünite/kg/gün) ve yemek zamanı uygulanan NovoRapid® (0,43→0,43
ünite/kg/gün) için benzerdir.
Tip 2 diabetes mellitus hastaları
Başlangıçtan çalışma sonuna kadar görülen HbA düşüşünün, NovoRapid® ile elde edilenden
1c
daha aşağı olmadığı doğrulanmıştır. (Tablo 4).
Tablo 4 Tip 2 diyabet hastalarında gerçekleştirilen 26 haftalık bazal-bolus klinik
çalışmasının sonuçları
FİASP® + insülin glarjin NovoRapid® + insülin glarjin
N 345 344
HbA (%)
1c
Başlangıç → Çalışma sonu 8,0  6,6 7,9  6,6
Başlangıca göre düzeltilmiş değişim -1,38 -1,36
Tahmini tedavi farkı -0,02[-0,15;0,10]
HbA (mmol/mol)
1c
Başlangıç → Çalışma sonu 63,5  49,0 62,7 48,6
Başlangıca göre düzeltilmiş değişim -15,10 -14,86
Tahmini tedavi farkı -0,24 [-1,60;1,11]
Yemekten 2 saat sonraki glukoz artışı
(mmol/L)A
Başlangıç → Çalışma sonu 7,6  4,6 7,3  4,9
12Başlangıca göre düzeltilmiş değişim -3,24 -2,87
Tahmini tedavi farkı -0,36 [-0,81;0,08]
Yemekten 1 saat sonraki glukoz artışı
(mmol/L)A
Başlangıç → Çalışma sonu 6,0  4,1 5,9  4,6
Başlangıca göre düzeltilmiş değişim -2,14 -1,55
Tahmini tedavi farkı -0,59 [-1,09;-0,09]C
Vücut Ağırlığı (kg)
Başlangıç → Çalışma sonu 89,0  91,6 88,3  90,8
Başlangıca göre düzeltilmiş değişim 2,68 2,67
Tahmini tedavi farkı 0,00 [-0,60;0,61]
Hasta maruziyet yılı başına şiddetli
veya kan glukozuyla teyit edilmiş
hipoglisemiB (hasta yüzdesi)
17,9 (76,8) 16,6 (73,3)
Tahmini oran 1,09 [0,88;1,36]
Başlangıç, çalışma sonu değerleri, gözlemlenen son mevcut değerlere göredir. %95 güven aralığı '[ ]' içinde
belirtilmiştir.
A Yemek testi
B Şiddetli hipoglisemi (başka birinin yardımını gerektiren atak) veya kan glukozuyla (KG) teyit edilmiş
hipoglisemi, semptomlardan bağımsız olarak, plazma glukozunun < 3,1 mmol/L olarak tespit edildiği ataklar
şeklinde tanımlanmıştır.
C FİASP® lehine istatistiki açıdan anlamlı
Yemek sonrası doz uygulaması tip 2 diyabet hastalarında incelenmemiştir.
FİASP® ile tedavi edilen hastaların %74,8'i <%7 olan HbA hedefine ulaşırken, NovoRapid®
1c
ile tedavi edilen hastaların %75,9'u hedefe ulaşmıştır. HbA <%7’ye ulaşmadaki tahmini
1c
olasılıkta FİASP® ve NovoRapid® arasında istatistiki açıdan anlamlı bir fark olmamıştır.
Çalışma sonundaki medyan toplam bolus insülin dozu, FİASP® ve NovoRapid® için benzerdir
(başlangıçtan çalışma sonuna kadar değişim: FİASP®: 0,21→0,49 ünite/kg/gün ve
NovoRapid®: 0,21→0,51 ünite/kg/gün). Başlangıçtan çalışma sonuna kadar medyan toplam
bazal insülin dozu değişimi FİASP® (0,56→0,53 ünite/kg/gün) ve NovoRapid® (0,52→0,48
ünite/kg/gün) için benzerdir.
Geriyatrik popülasyon (≥65 yaş)
Kontrollü üç klinik çalışmada, tip 1 diyabet veya tip 2 diyabet hastası olan ve FİASP® ile tedavi
edilen 1219 hastanın 192'si (%16) 65 yaş ve üzerinde, 1219 hastanın 24'ü (%2) ise 75 yaş ve
üzerindeydi. Yaşlı hastalar ve genç hastalar arasında güvenlilik ya da etkililik açısından genel
bir fark görülmemiştir.
Pediyatrik popülasyon
FİASP®’ın etkililik ve güvenliliği 1 ila 18 yaş arası tip 1 diyabetli çocuk ve adölesanlarda 26
hafta süren (N=777) 1:1:1 randomize aktif kontrollü klinik bir çalışmada incelenmiştir.
Bu çalışmada insülin degludek ile birlikte kullanılan yemek zamanında (yemekten 0-2 dakika
önce) ya da yemek sonrası (yemek başladıktan 20 dakika sonra) uygulanan FİASP® ve yemek
zamanında uygulanan NovoRapid®’in etkililik ve güvenliliği karşılaştırılmıştır. FİASP® yemek
13zamanı kolundaki hastalar 2-5 yaş arası 16 çocuk, 6-11 yaş arası 100 çocuk ve 12-17 yaş arası
144 adölesan içeriyordu. FİASP®’ın yemek sonrası kolundaki hastalar 2-5 yaş arası 16 çocuk,
6-11 yaş arası 100 çocuk ve 12-17 yaş arası 143 adölesandan oluşuyordu. Yemek zamanında
uygulanan FİASP®, yemek zamanında uygulanan NovoRapid® ile HbA1c’deki değişim
açısından karşılaştırıldığında anlamlı derecede yüksek glisemik kontrol göstermiştir (ETD: %-
0,17 [-0,30; -0,03] ). Yemek sonrası uygulanan FİASP®, yemek zamanında uygulanan
%95 CI
NovoRapid® ile karşılaştırıldığında benzer glisemik kontrol göstermiştir (ETD: 0.13% [-0.01;
0.26] ). Yemek zamanı uygulanan FİASP®, NovoRapid® ile karşılaştırıldığında 3 ana öğün
95% CI
boyunca yemek sonrası glukoz artışında ilk 1 saat içinde istatiksel olarak anlamlı bir iyileşme
göstermiştir (SMPG ölçümü). Yemek sonrası FİASP® için bu karşılaştırmada yemek zamanı
NovoRapid® tercih edilmiştir. NovoRapid® ile karşılaştırıldığında genel olarak ciddi bir risk
artişı yoktur ya da kan glukozu ile doğrulanmış hipoglisemi gözlenmemiştir.
Gözlemlenen etkililik ve güvenlilik profilleri tüm yaş grupları arasında
karşılaştırılabilmektedir.
5.2. Farmakokinetik özellikler
Genel özellikler
Emilim:
FİASP®, formülasyonuna nikotinamid (B vitamini) eklenerek, başlangıçta daha hızlı insülin
3
absorpsiyonu sağlayan, yemek zamanında kullanılan bir insülin aspart preparatıdır. İnsülin,
uygulamadan yaklaşık 4 dakika sonra dolaşımda görülmüştür (Şekil 1). NovoRapid® ile
karşılaştırıldığında, FİASP® ile insülinin ortaya çıkışı iki kat daha hızlı olmuştur (5 dakika önce)
ve %50 maksimum konsantrasyona kadar geçen süre 9 dakika daha kısadır, ayrıca ilk 15
dakikada mevcut olan insülin dört kat daha fazladır, ilk 30 dakikada ise mevcut olan insülin iki
kat daha fazladır.
Şekil 1. Subkütan enjeksiyon sonrası tip 1 diyabet hastalarındaki ortalama insülin profili
Toplam insülin maruziyeti FİASP® ve NovoRapid® arasında benzerdir. 0,2 ünite/kg vücut
ağırlığı dozu için ortalama C değeri 298 pmol/L'dir ve NovoRapid® ile benzerdir.
maks
14Terapötik doz aralığında subkütan FİASP® dozu yükseldikçe, toplam maruziyet ve maksimum
insülin konsantrasyonu orantılı olarak yükselmektedir.
Karın, delta kası ve bacak bölgelerine subkütan FİASP® uygulamasından sonra insülin aspartın
mutlak biyoyararlanımı yaklaşık %80'dir.
FİASP® uygulamasından sonra insülinin ortaya çıkışındaki hız, enjeksiyon bölgesinden
bağımsız olarak korunur. Maksimum konsantrasyona kadar geçen süre ve toplam insülin aspart
maruziyeti karın, üst kol ve bacak bölgeleri arasında benzerdir. Erken insülin maruziyeti ve
maksimum konsantrasyon, karın ve üst kol bölgelerinde benzerdir ama bacakta biraz daha
düşüktür.
Sürekli subkütan insülin infüzyonu (SSİİ)
SSİİ ortamındaki maruziyet başlangıcı (maksimum konsantrasyona kadar geçen süre),
NovoRapid® ile karşılaştırıldığında FİASP® için 26 dakika daha kısadır ve ilk 30 dakikada
mevcut olan insülinin yaklaşık üç kat daha yüksek olmasını sağlamaktadır (Şekil 2).
Şekil 2. SSİİ ortamında (0-5 saat) tip 1 diyabet hastalarındaki bazal insülin infüzyonuna
göre düzeltilmişortalama insülin profili
Dağılım:
İnsülin aspartın plazma proteinlerine bağlanma afinitesi (<%10) düşüktür ve normal insan
insülininde görülene benzerdir.
İntravenöz uygulamadan sonra görülen dağılım hacmi (V ) 0,22 L/kg'dir (örn. 70 kg biri için
d
15,4 L) ve vücutta bulunan hücre dışı sıvı hacmine denk gelmektedir.
Biyotransformasyon:
İnsülin aspartın degradasyonu insan insülinine benzerdir; oluşan tüm metabolitler inaktiftir.
Eliminasyon:
Subkütan uygulama sonrası FİASP®’ın yarılanma ömrü 57 dakikadır ve NovoRapid® ile
benzerdir.
15Doğrusallık/doğrusal olmayan durum:
Herhangi bir bilgi bulunmamaktadır.
Hastalardaki karakteristik özellikler
Geriyatrik popülasyon (≥65 yaş):
NovoRapid® ile karşılaştırıldığında FİASP®, tip 1 diyabetli yaşlı hastalarda daha erken ve
yüksek insülin maruziyeti gösterirken, benzer toplam maruziyet ve benzer maksimum
konsantrasyon sağlamıştır.
FİASP® uygulamasını takiben, toplam insülin aspart maruziyeti ve maksimum konsantrasyon
yaşlı hastalarda genç erişkin hastalara göre %30 daha yüksektir.
Cinsiyet:
Cinsiyetin FİASP®'ın farmakokinetiği üzerindeki etkisi, farmakokinetik çalışmalar üzerinde
yapılan çapraz çalışma analizi ile incelenmiştir. Hem kadın hem erkek tip 1 diyabet
hastalarında, NovoRapid® ile karşılaştırıldığında FİASP® daha erken maruziyet başlangıcı ve
daha yüksek erken insülin maruziyeti gösterirken, benzer toplam maruziyet ve benzer
maksimum konsantrasyon sağlamıştır.
FİASP®'ın erken ve maksimum insülin maruziyeti, hem kadın hem erkek tip 1 diyabet hastaları
için benzerdir. Ancak, toplam insülin maruziyeti tip 1 hastası kadınlarda erkeklere göre daha
yüksektir.
Obezite:
Vücut kitle indeksi (VKİ) yükseldikçe başlangıç absorpsiyon hızı yavaşlarken, toplam
maruziyet ise farklı VKİ düzeyleri için benzerdir. NovoRapid® ile karşılaştırıldığında, göreceli
olarak daha yüksek başlangıç maruziyetine sebep olduğundan VKİ'nin absorpsiyon üzerindeki
etkisi FİASP® için daha az belirgindir.
Irk ve etnik köken:
Irk ve etnik kökenin (Beyazlar ve Siyahlar, İspanyollar ve İspanyol olmayanlar) FİASP®'ın
toplam insülin maruziyeti üzerindeki etkisi, tip 1 diyabet hastalarında yapılan bir popülasyon
farmakokinetik analizinin sonuçlarına dayanmaktadır. FİASP® için incelenen ırklar ve etnik
gruplar arasında maruziyet açısından fark görülmemiştir.
Karaciğer yetmezliği:
Normalden şiddetli yetmezliğe kadar değişen karaciğer fonksiyonu aralığındaki 24 hasta
üzerinde NovoRapid® ile insülin aspartın tek dozlu bir farmakokinetik çalışması yapılmıştır.
Karaciğer yetmezliği olan hastalarda absorpsiyon hızı düşmüştür ve daha değişkendir.
Böbrek yetmezliği:
Normalden şiddetli yetmezliğe kadar değişen böbrek fonksiyonu aralığındaki 18 hasta üzerinde
NovoRapid® ile insülin aspartın tek dozlu bir farmakokinetik çalışması yapılmıştır. İnsülin
aspartın EAA, C , CL/F ve t değerleri üzerinde kreatinin klerens değerlerinin bir etkisi
maks maks
görülmemiştir. Hafif ve şiddetli böbrek yetmezliği olan hastalardaki veriler sınırlıdır. Diyalize
ihtiyaç duyan böbrek yetmezliği hastaları incelenmemiştir.
16Pediyatrik popülasyon:
NovoRapid® ile karşılaştırıldığında, çocuklarda (6-11 yaş) ve adolesanlarda (12-18 yaş)
FİASP® daha erken maruziyet başlangıcı ve daha yüksek erken insülin maruziyeti gösterirken,
benzer toplam maruziyet ve benzer maksimum konsantrasyon sağlamıştır.
FİASP®'ın maruziyet başlangıcı ve erken insülin maruziyeti çocuklar ve adolesanlarda
erişkinlere benzerdir. FİASP®'ın toplam maruziyeti, 0,2 ünite/kg vücut ağırlığı dozu için
çocuklar ve adolesanlarda erişkinlere göre daha düşükken, maksimum serum insülin aspart
konsantrasyonu tüm yaş grupları arasında benzerdir.
5.3. Klinik öncesi güvenlilik verileri
İnsülin aspart maruziyeti sonrası güvenlilik farmakolojisi, tekrarlayan doz toksisitesi,
genotoksisite ve üreme toksisitesi ile ilgili yapılan konvansiyonel çalışmalardan elde edilen
klinik olmayan veriler, insanlar için özel bir tehlike göstermemiştir. İnsülin ve IGF-I reseptör
bölgelerine bağlanma ve hücre büyümesi üzerine olan etkileri de dahil olmak üzere, in vitro
testlerde insülin aspart insan insülinine benzer bir davranış göstermiştir. Çalışmalar aynı
zamanda insülin reseptörüne bağlanan insülin aspartın ayrışmasının insan insüliniyle eşdeğer
olduğunu göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Fenol
Metakrezol
Gliserol
Çinko asetat
Disodyum fosfat dihidrat
Arjinin hidroklorür
Nikotinamid (B vitamini)
3
Hidroklorik asit (pH ayarı için)
Sodyum hidroksit (pH ayarı için)
Enjeksiyonluk su
6.2. Geçimsizlikler
Bu tıbbi ürün, bölüm 6.6’da açıklanan infüzyon sıvıları dışında diğer tıbbi ürünlerle
seyreltilmemeli veya karıştırılmamalıdır.
6.3. Raf ömrü
30 ay.
İlk kez açılmasını takiben ya da yedek olarak taşınırken, maksimum 4 hafta boyunca
saklanabilir. 30˚C ve altında saklayınız. Buzdolabında saklanabilir (2˚C-8˚C). Dondurmayınız.
Işıktan korumak için, kalemin kapağını kapalı tutunuz.
176.4. Saklamaya yönelik özel tedbirler
Buzdolabında saklayınız (2˚C-8˚C). Dondurmayınız. Dondurucu kısmın uzağında saklayınız.
Işıktan korumak için, kalemin kapağını kapalı tutunuz.
İlk kez açılmasını takiben ya da yedek olarak taşırken uygulanan saklama koşulları için bölüm
6.3'e bakınız.
6.5. Ambalajın niteliği ve içeriği
Polipropilen, polioksimetilen, polikarbonat ve akrilonitril butadiyen stirenden yapılmış, çok
dozlu, kullandıktan sonra atılabilen, kullanıma hazır enjeksiyon kalemi içinde pistonlu
(halobütil) ve tıpalı (halobutil/poliizopren) kartuş (tip 1 cam).
Her bir kullanıma hazır kalem 3 mL çözelti içerir.
1, 5 ve 10 (çoklu paket) kullanıma hazır enjeksiyon kalem içeren ambalaj boyutları (iğne ucu
içermez).
Tüm ambalaj boyutları piyasada mevcut olmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Eğer çözelti, berrak ve renksiz görünümde değilse FİASP® kullanılmamalıdır.
Dondurulmuş FİASP® kullanılmamalıdır.
Kullanıma hazır kalem (FlexTouch), uzunlukları 4 mm ila 8 mm arasında ve ölçüsü 30G ile
32G arasında olan kalem iğnesi ISO standardına göre geliştirilmiş enjeksiyon iğneleri ile
kullanılmak üzere sadece subkutan enjeksiyon için tasarlanmıştır.
Hasta her enjeksiyondan sonra iğneyi atmalıdır.
İğne uçları ve kullanıma hazır enjeksiyon kalemleri paylaşılmamalıdır. Kartuş tekrar
doldurulmamalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” gerekliliklerine uygun olarak imha edilmelidir.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat:7
34335 Etiler – İstanbul Türkiye
Tel: 0 212 385 40 40
Faks: 0 212 282 21 20
8. RUHSAT NUMARASI
2018/643
189. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.11.2018
Ruhsat yenileme tarihi:
10. KÜB’ÜN YENİLENME TARİHİ
19