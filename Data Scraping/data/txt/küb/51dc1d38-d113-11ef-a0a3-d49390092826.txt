KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8. Şüpheli advers reaksiyonların raporlanması.
1.BEŞERİ TIBBİ ÜRÜNÜN ADI
TEİKOPOL® 200 mg I.M./I.V. enjeksiyonluk çözelti hazırlamak için toz ve çözücü
Steril
2.KALİTATİF VE KANTİTATİF BİLEŞİM
Etkin madde:
Her bir flakon,
Teikoplanin 200 mg
Yardımcı madde(ler):
Sodyum klorür 24 mg
Yardımcı maddeler için 6.1’e bakınız.
3.FARMASÖTİK FORM
Enjektabl çözelti için liyofilize toz.
Sulandırılarak hazırlanan çözeltinin görünümü berrak, sarımsı çözelti şeklindedir.
4.KLİNİK ÖZELLİKLER
4.1.Terapötik endikasyonlar
TEİKOPOL, yetişkinlerde ve doğumdan itibaren çocuklarda aşağıdaki enfeksiyonların parenteral
tedavisinde endikedir (Bkz. Bölüm 4.2, 4.4 ve 5.1):
 Komplike deri ve yumuşak doku enfeksiyonları,
 Kemik ve eklem enfeksiyonları,
 Hastane kökenli pnömoni,
 Toplum kökenli pnömoni,
 Komplike idrar yolu enfeksiyonları,
 İnfektif endokardit,
 Sürekli ayaktan periton diyalizi (SAPD) ile ilişkili peritonit,
 Yukarıda listelenen endikasyonların herhangi biri ile ilişkili ortaya çıkan bakteriyemi.
Ayrıca TEİKOPOL, Clostridium difficile enfeksiyonu ile ilişkili ishal ve kolit tedavisinde
alternatif bir oral tedavi olarak endikedir.
Gerekli durumlarda teikoplanin, diğer antibakteriyel ajanlarla kombine olarak uygulanmalıdır.
Antibakteriyel ajanların doğru kullanımına ilişkin resmi kılavuzlar dikkate alınmalıdır.
1/154.2.Pozoloji ve uygulama şekli
Pozoloji/uygulama sıklığı ve süresi:
Tedavinin dozu ve süresi, altta yatan enfeksiyonun tipi ve şiddetine, hastanın klinik yanıtına, yaş
ve böbrek fonksiyonu gibi hasta unsurlarına göre ayarlanmalıdır.
Serum konsantrasyonlarının ölçülmesi
Minimum çukur serum konsantrasyonuna ulaşıldığından emin olmak için, yükleme doz rejiminin
tamamlanmasından sonra kararlı durumda teikoplanin çukur serum konsantrasyonları
izlenmelidir;
 Gram-pozitif enfeksiyonların çoğu için, teikoplanin çukur serum konsantrasyonları
Yüksek Performanslı Sıvı Kromotografisi (HPLC) ile ölçüldüğünde en az 10 mg/L’lik ya
da Floresan Polarizasyon İmmünoanaliz (FPIA) yöntemi ile ölçüldüğünde en az 15
mg/L'lik çukur teikoplanin seviyeleridir.
 Endokardit ve diğer şiddetli enfeksiyonlar için, teikoplanin çukur serum
konsantrasyonları HPLC ile ölçüldüğünde en az 15-30 mg/L’lik ya da FPIA metodu ile
ölçüldüğünde en az 30-40 mg/L’ye ulaşmalıdır.
İdame tedavisi sırasında, bu konsantrasyonların stabil olduğundan emin olmak için teikoplanin
çukur serum konsantrasyonları en az haftada bir kez izlenebilir.
Erişkinler veya renal fonksiyonu normal olan yaşlı hastalarda
Endikasyonlar Yükleme dozu İdame dozu
Yükleme doz 3 ila 5. günde İdame dozu İdame boyunca
rejimi hedeflenen çukur hedeflenen çukur
konsantrasyonları konsantrasyonları
- komplike deri 3 intravenöz > 15 mg/L1 Günde bir kez > 15 mg/L1
ve yumuşak doku veya intravenöz veya
enfeksiyonları intramüsküler intramüsküler 6 Haftada 1 kez
- Pnömoni uygulama için mg/kg vücut
- komplike idrar her 12 saatte 6 ağırlığı
yolu mg/kg
enfeksiyonları
- kemik ve eklem 3 ila 5 > 20 mg/L1 Günde bir kez > 20 mg/L1
enfeksiyonları intravenöz intravenöz veya
uygulama için intramüsküler
her 12 saatte 12 12 mg/kg vücut
mg/kg vücut ağırlığı
ağırlığı
- infektif 3 ila 5 30-40 mg/L1 Günde bir kez > 30 mg/L1
endokardit intravenöz intravenöz veya
uygulama için intramüsküler
her 12 saatte 12 12 mg/kg vücut
mg/kg vücut ağırlığı
ağırlığı
1 FPIA ile ölçülen
2/15Doz hastanın ağırlığı ne olursa olsun vücut ağırlığına göre ayarlanmalıdır.
Tedavi süresi:
Tedavinin süresine klinik yanıta dayanarak karar verilmelidir. İnfektif endokardit için genellikle
en az 21 günlük bir tedavi uygun görülmektedir. Tedavi süresi 4 ayı geçmemelidir.
Kombine tedavi:
Teikoplaninin sınırlı bir antibakteriyel aktivite spektrumu vardır (Gram pozitif).Patojenin önceden
belgelendiği ve duyarlılığın bilindiği veya teikoplanin ile tedaviye uygun en olası patojenlerin
olduğuna dair yüksek bir şüphenin bulunduğu durumlar olmadığı sürece, bazı enfeksiyonların
tedavisinde tek ajan olarak kullanılması uygun değildir.
Clostridium difficile enfeksiyonu ile ilişkili ishal ve kolit
Önerilen doz 7 ila 14 gün boyunca günde iki kez oral yoldan uygulanan 100-200 mg'dır.
Uygulama şekli:
Sulandırılmış TEİKOPOL enjeksiyonu doğrudan intravenöz ya da intramüsküler yoldan
uygulanabilir. İntravenöz dozlar, bolus olarak (3-5 dakika içinde yapılan hızlı enjeksiyonla) ya da
30 dakika içinde yapılan yavaş infüzyonla uygulanabilir. Yenidoğanlarda sadece infüzyon tekniği
kullanılmalıdır.
Clostridium difficile enfeksiyonu ile ilişkili ishal ve kolit için oral yol kullanılmalıdır.
Kullanmadan önce, TEİKOPOL’ün sulandırılması ve seyreltilmesi hakkındaki talimatlara bakınız
(Bkz. Bölüm 6.6).
Özel popülasyonlara ilişkin ek bilgiler:
Böbrek yetmezliği:
TEİKOPOL tedavisinin dördüncü gününe kadar doz ayarlaması gerekli olmayıp daha sonra HPLC
ile ölçüldüğünde en az 10 mg/L’lik ya da FPIA yöntemi ile ölçüldüğünde en az 15 mg/L’lik bir
çukur serum konsantrasyonu elde edilecek şekilde doz ayarlaması yapılmalıdır.
Tedavinin 4’ncü gününden sonra:
 Orta dereceli böbrek yetmezliğinde (kreatinin klirensi 30 ila 80 mL/ dakika arasında):
Önerilen normal doz 2 günde bir kez ya da bu dozun yarısı günde bir kez uygulanarak idame
dozu yarıya düşürülmelidir.
 Şiddetli böbrek yetmezliğinde (kreatinin klirensi 30 mL/dakika’nın altında) ve hemodiyaliz
uygulanan hastalarda:
Önerilen normal doz 3 günde bir kez ya da bu dozun üçte biri günde bir kez uygulanarak idame
dozu önerilenin üçte birine düşürülmelidir.
TEİKOPOL hemodiyaliz ile uzaklaştırılamaz.
Sürekli ayaktan periton diyalizi uygulanan hastalar (SAPD):
IV olarak uygulanan 6 mg/kg vücut ağırlığında intravenöz tek bir yükleme dozundan sonra, ilk
3/15hafta için diyaliz çözeltisi torbasında 20 mg/L, ikinci hafta için farklı torbalarda 20 mg/L ve daha
sonra üçüncü hafta gece torbasında 20 mg/L uygulanır.
Pediyatrik popülasyon:
Doz önerileri, yetişkinlerde ve 12 yaşından büyük çocuklarda aynıdır.
2 aydan büyük ve 12 yaşından küçük çocuklarda:
Yükleme dozu olarak, ilk üç uygulama için her 12 saatte bir 10 mg/kg vücut ağırlığında intravenöz
doz uygulanır.
İdame dozu olarak, günde 6-10 mg/kg vücut ağırlığında tek dozla intravenöz yoldan devam edilir.
Yenidoğanlar ve 2 aylıktan küçük bebeklerde:
Yükleme dozu olarak, tedavinin ilk günü için 16 mg/kg vücut ağırlığında intravenöz infüzyon
yoluyla uygulanan tek yükleme dozudur.
İdame dozu olarak, günde bir kez intravenöz infüzyon yoluyla 8 mg/kg vücut ağırlığında
uygulanır.
Geriyatrik popülasyon:
Geriyatrik hastalarda böbrek yetmezliği olmadığı müddetçe doz ayarlaması gerekmez.
4.3.Kontrendikasyonlar
Etkin madde teikoplanin veya bölüm 6.1’de listelenen yardımcı maddelerden herhangi birine karşı
aşırı duyarlılık gösteren hastalarda TEİKOPOL kontrendikedir.
4.4.Özel kullanım uyarıları ve önlemleri
Aşırı duyarlılık reaksiyonları
TEİKOPOL ile ciddi, hayatı tehdit edici, bazen ölümcül olabilen, aşırı duyarlılık reaksiyonları
bildirilmiştir (örn. anafilaktik şok). Teikoplanine karşı bir alerjik reaksiyon oluşursa, tedavi derhal
kesilmeli ve uygun acil önlemler başlatılmalıdır.
Vankomisine karşı aşırı duyarlılığı olduğu bilinen hastalarda ölümcül anafilaktik şok dahil, çapraz
duyarlılık reaksiyonları görülebileceğinden, TEİKOPOL önlem alınarak uygulanmalıdır.
Ancak daha önceden vankomisin ile ‘Kırmızı Adam Sendromu’ hikayesi, teikoplanin kullanımı
için kontrendikasyon değildir.
İnfüzyona bağlı reaksiyonlar
Seyrek durumlarda (ilk dozda bile), kırmızı adam sendromu (kaşıntı, ürtiker, eritema,
anjiyonörotik ödem, taşikardi, hipotansiyon, dispne dahil semptomlar kompleksi) gözlenmiştir.
İnfüzyonu durdurmak veya yavaşlatmak bu reaksiyonların kesilmesini sağlayabilir. Günlük doz
bolus enjeksiyon yerine 30 dakikalık periyoda yayılan infüzyon ile uygulanırsa, infüzyona bağlı
reaksiyonlar sınırlandırılabilir.
4/15Şiddetli büllöz reaksiyonlar
TEİKOPOL kullanımı ile hayatı tehdit edici veya ölümcül olabilen deri reaksiyonları olan Steven-
Johnson sendromu (SJS) ve Toksik Epidermal Nekroliz (TEN) bildirilmiştir. SJS veya TEN
belirtileri ve semptomları (örn. genellikle mukozal lezyon ve kabarcıklarla birlikte ilerleyen deri
döküntüsü) mevcutsa, TEİKOPOL tedavisi derhal kesilmelidir.
Antibakteriyel aktivite spektrumu
Patojenin önceden belgelendiği ve duyarlılığın bilindiği veya teikoplanin ile tedaviye uygun en
olası patojenlerin olduğuna dair yüksek bir şüphenin bulunduğu durumlar olmadığı sürece, bazı
enfeksiyonların tedavisinde tek ajan olarak kullanılması uygun değildir.
Teikoplaninin rasyonel kullanımı, bireysel hastanın tedavisinde bakteriyel aktivite spektrumunu,
güvenlilik profilini ve standart antibakteriyel terapinin uygunluğunu dikkate almalıdır. Bu temelde
çoğu durumda teikoplaninin, standart antibakteriyel aktivitenin uygun olmadığı hastalarda şiddetli
enfeksiyonların tedavisinde kullanılması beklenmektedir.
Yükleme dozu rejimi
Güvenlilik verileri sınırlı olduğundan, günde iki kez 12 mg/kg vücut ağırlığında teikoplanin
dozları uygulandığı zaman hastalar istenmeyen etkiler açısından dikkatli takip edilmelidir. Bu
rejimde kan kreatinin değerleri, önerilen periyodik hematolojik değerlendirmeye ilave olarak
izlenmelidir.
Teikoplanin intraventriküler yoldan uygulanmamalıdır.
Trombositopeni
Teikoplaninle trombositopeni bildirilmiştir. Tedavi sırasında, tam hücre kan sayımı dahil olmak
üzere periyodik hematolojik incelemeler yapılması önerilir.
Nefrotoksisite
TEİKOPOL ile tedavi edilen hastalarda böbrek yetmezliği bildirilmiştir (bkz. Bölüm 4.8). Böbrek
yetmezliği olan hastalar ve/veya teikoplanin ile birlikte veya ardışık olarak nöfrotoksik potansiyeli
olduğu bilinen tıbbi ürünleri kullanan (aminoglikozid, kolistin, amfoterisin B, siklosporin ve
sisplatin) hastalar dikkatle izlenmeli ve buna işitsel testler de dahil edilmelidir.
Teikoplanin esas olarak böbrek yoluyla atıldığı için, böbrek yetmezliği olan hastalarda doz
mutlaka ayarlanmalıdır (bkz. Bölüm 4.2).
Ototoksisite
Diğer glikopeptitlerle olduğu gibi, TEİKOPOL ile tedavi edilen hastalarda ototoksisite (sağırlık
ve kulak çınlaması) bildirilmiştir (bkz. Bölüm 4.8). TEİKOPOL tedavisi sırasında iç kulakta işitme
engeli ya da bozukluğu belirtileri veya semptomları gelişen hastalar, özellikle uzatılmış tedavi
durumlarında ve böbrek yetmezliği olan hastalarda, dikkatle değerlendirilmeli ve izlenmelidir.
TEİKOPOL ile birlikte veya ardışık olarak nörotoksik/ototoksik potansiyeli olduğu bilinen tıbbi
ürünleri kullanan (aminoglikozid, siklosporin, sisplatin, furosemid ve etakrinik asit) hastalar
5/15dikkatle izlenmeli ve duyma yetisi kötüleşirse teikoplaninin faydası değerlendirilmelidir.
Eşzamanlı olarak ototoksik ve/veya nefrotoksik tıbbi ürünler ile tedavi gereksinimi olan hastalara
TEİKOPOL uygulanırken özel önlemler alınmalıdır; böyle bir durumda düzenli hematoloji,
karaciğer ve böbrek fonksiyon testlerinin yapılması önerilir.
Süperenfeksiyon:
Diğer antibiyotiklerle olduğu gibi, TEİKOPOL kullanımı, özellikle uzun süreli ise, duyarlı
olmayan mikroorganizmaların aşırı üremesiyle sonuçlanabilir. Tedavi sırasında süperenfeksiyon
gelişirse, uygun önlemler alınmalıdır.
Bu tıbbi ürün her mL’sinde 1 mmol (23 mg)’den daha az sodyum ihtiva eder; yani esasında
“sodyum içermez”.
KESİNLİKLE DOKTOR KONTROLÜ ALTINDA KULLANILIR.
4.5.Diğer tıbbi ürünler ile etkileşim ve diğer etkileşim şekilleri
Özel etkileşim çalışmaları gerçekleştirilmemiştir.
Teikoplanin ve aminoglikozid çözeltileri geçimsizdir ve enjeksiyon için karıştırılmamalıdır;
bununla beraber diyaliz sıvısı içinde geçimlidir ve SAPD ile ilişkili peritonit tedavisinde serbestçe
kullanılabilirler. TEİKOPOL nefrotoksik veya ototoksik potansiyeli olduğu bilinen diğer ilaçlarla
birlikte veya peş peşe kullanırken dikkatli olunmalıdır. Bunlar aminoglikozidler, kolistin,
amfoterisin B, siklosporin, sisplatin, furosemid ve etakrinik asiti içerir (bkz. Bölüm 4.4). Bununla
birlikte, teikoplaninle kombinasyonlarda sinerjistik toksisitenin bir kanıtı bulunmamaktadır.
Klinik çalışmalarda teikoplanin, diğer antibiyotikler, antihipertansifler, anestetik ajanlar, kardiyak
ilaçlar ve antidiyabetik ajanlar gibi başka ilaçlarla tedavi edilmekte olan çok sayıda hastaya
uygulanmış, herhangi bir advers etkileşim gözlenmemiştir.
Pediyatrik popülasyon
Etkileşim çalışmaları yalnızca yetişkinlerde gerçekleştirilmiştir.
4.6.Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda teikoplanin kullanım ile ilgili herhangi bir bilgi
bulunmamaktadır. Bu nedenle, teikoplanin açıkça gerekli olmadıkça çocuk doğurma potansiyeli
bulunan kadınlarda kullanılmamalıdır.
Gebelik dönemi
Gebe kadınlarda teikoplaninin kullanımına ilişkin sınırlı veri bulunmaktadır. Hayvanlar üzerinde
6/15yapılan araştırmalar, yüksek dozlarda üreme toksisitesinin bulunduğunu göstermiştir (bkz. Bölüm
5.3): Sıçanlarda yüksek dozlarda, neonatal mortalite ve düşük insidensinde artış vardır. İnsanlar
için potansiyel risk bilinmemektedir.
Bu nedenle, teikoplanin açıkça gerekli olmadıkça gebelik sırasında kullanılmamalıdır. Fetüste
renal hasar ve iç kulaktaki potansiyel risk göz ardı edilemez (bkz. Bölüm 4.4).
Laktasyon dönemi
TEİKOPOL’ün anne sütü ile atılıp atılmadığı bilinmemektedir. Hayvanlarda ise teikoplaninin
sütle atıldığına ilişkin bilgi yoktur. Emzirmeye devam edilmesi/edilmemesi veya teikoplanin ile
tedaviye devam edilmesi/edilmemesi kararı, anneye teikoplanin tedavisinin yararı ve çocuğa
emzirmenin yararı göz önünde bulundurularak alınmalıdır.
Üreme yeteneği/Fertilite
Hayvan üreme çalışmaları üremede bozulma kanıtı göstermemiştir.
4.7.Araç ve makine kullanımı üzerindeki etkiler
TEİKOPOL'ün araç ve makine kullanımı becerisi üzerinde minör etkisi bulunmaktadır.
Teikoplanin sersemlik ve baş ağrısına neden olabilir. Araç ve makine kullanımı etkilenebilir.
Bu istenmeyen etkilere sahip hastaların araç ve makine kullanmaması gerekir.
4.8.İstenmeyen etkiler
Bildirilen advers reaksiyonlar aşağıda belirtilmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek(≥
1/10.000 ila < 1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar:
Seyrek: Apse
Bilinmiyor: Süperenfeksiyon (duyarlı olmayan mikroorganizmaların aşırı üremesi)
Kan ve lenf sistemi hastalıkları:
Yaygın olmayan: Eozinofili, trombositopeni, lökopeni
Bilinmiyor: Agranülositoz, nötropeni
Bağışıklık sistemi hastalıkları:
Yaygın olmayan: Anafilaktik reaksiyonlar (anafilaksi) (Bkz. Bölüm 4.4)
Bilinmiyor: Eozinofili ve sistemik semptomların görüldüğü ilaç reaksiyonu (DRESS), anafilaktik
şok (Bkz. Bölüm 4.4).
Sinir sistemi hastalıkları:
Yaygın olmayan: Sersemlik, baş ağrısı
Bilinmiyor: Nöbetler
Kulak ve iç kulak hastalıkları:
Yaygın olmayan: Sağırlık, işitme kaybı (Bkz. Bölüm 4.4.), tinnitus ve vestibüler bozukluk.
7/15Vasküler hastalıklar:
Yaygın olmayan: Flebit
Bilinmiyor: Tromboflebit
Solunum, göğüs bozuklukları ve mediyastinal hastalıklar:
Yaygın olmayan: Bronkospazm
Gastrointestinal hastalıklar:
Yaygın olmayan: Bulantı, diyare, kusma
Deri ve deri altı dokusu hastalıkları:
Yaygın: Eritem (kızarıklık), döküntü, kaşıntı
Seyrek: Kırmızı adam (Red man) sendromu (ör. vücudun üst bölümünde kızarıklık) (Bkz. Bölüm
4.4).
Bilinmiyor: Ürtiker, anjiyoödem, eksfolyatif dermatit, toksik epidermal nekroliz, eritem
multiforme, Stevens-Johnson sendromu (Bkz. Bölüm 4.4).
Böbrek ve idrar hastalıkları:
Yaygın olmayan: Kan kreatininde artış
Bilinmiyor: Böbrek yetmezliği (akut renal yetmezlik dahil).
Genel bozukluklar ve uygulama bölgesine ilişkin hastalıklar:
Yaygın: Ağrı, ateş
Bilinmiyor: Enjeksiyon yerinde apse, titreme (rigor)
Araştırmalar:
Yaygın olmayan: Artmış transaminazlar (geçici anormal transaminazlar), artmış kan alkalen
fosfataz (geçici anormal kan alkalen fosfataz), artmış kan kreatinin (serum kreatininde geçici
yükselme).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9.Doz aşımı ve tedavisi
Semptomlar: Yanlışlıkla aşırı dozlar uygulanmış pediyatrik hastalar bildirilmiştir. Bunların
birinde, intravenöz olarak 400 mg (95 mg/kg) verilen 29 günlük bir yenidoğanda ajitasyon ortaya
çıktığı bildirilmiştir.
Tedavi: Doz aşımında semptomatik tedavi uygulanmalıdır. TEİKOPOL hemodiyaliz ile
uzaklaştırılamamakta ve yalnızca yavaş peritonal diyaliz yapılmaktadır.
8/155. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Glikopeptid antibakteriyel
ATC kodu: J01XA02
Etki mekanizması
Teikoplanin beta-laktamlar tarafından etkilenen bölgeden farklı bir bölgede hücre-duvarı
biyosentezi ile etkileşime girerek duyarlı organizmaların gelişmesini inhibe eder. D-alanil-Dalanin
rezidülerine spesifik bağlanma yoluyla peptidoglikan sentezi bloke olur.
Direnç mekanizması
Teikoplanine direnç aşağıdaki mekanizmalara bağlı olabilir:
 Modifiye hedef yapı: bu direnç biçimi özellikle Enterococcus faecium'da oluşmuştur.
Modifikasyon, amino asit zincirinin D-Ala-D-laktat ile bir murein öncülü içinde terminal
D-alanil-D-alanin fonksiyonuna değişmesine dayanır, dolayısıyla vankomisine afinitesi
azalır. Sorumlu enzimler yeni sentezlenmiş D-laktat dehidrogenaz veya ligazdır.
 Teikoplanine azalan hassasiyet veya stafilokok direnci, teikoplaninin bağlandığı murein
öncüllerinin aşırı üretimine dayanır.
Teikoplanin ve glikoprotein vankomisin arasında çapraz direnç oluşabilir. Bir miktar vankomisin
dirençli enterekoklar teikoplanine duyarlıdır (Van-B fenotipi).
Duyarlılık testi kriterleri
Avrupa Komitesi Antimikrobiyal Duyarlılık Testlerine (EUCAST) göre MIK kriterleri, versiyon
7.1, 10 Mart 2017 aşağıdaki tabloda gösterilmektedir:
Mikroorganizma Duyarlı Dirençli
Staphylococcus aureus a,b ≤2 mg/L >2 mg/L
Koagülaz-negatif stafilokok a,b ≤4 mg/L >4 mg/L
Enterococcus spp. ≤2 mg/L >2 mg/L
Streptococcus grupları (A, B, C, G) b ≤2 mg/L >2 mg/L
Streptococcus pneumoniae b ≤2 mg/L >2 mg/L
Viridans grup streptokok b ≤2 mg/L >2 mg/L
Clostridium difficile hariç Gram-pozitif anaeroblar IE IE
PK/PD (türlerle ilgili olmayan) kriterler c IE IE
a Glikopeptit MIK'ler metoda bağlıdır ve sıvı besi yeri mikrodilüsyon ile tayin edilmelidir (referans
ISO 20776). 2 mg/L'lik vankomisin ile S. aureus MIK değerleri vahşi tip MIK değerlerinin
sınırındadır ve klinik yanıtta bozulma olabilir. S. aureus için direnç kriteri, GISA izolatları ara
ürününün ciddi enfenksiyonlar olarak raporlanmasını engellemek için 2 mg/L'ye düşürülmüştür,
GISA izolatları vankomisin veya teikoplaninin yükseltilmiş dozları ile tedavi edilebilir değildir.
b Duyarlı izolatlar nadirdir veya henüz rapor edilmemiştir. Bu tür herhangi bir izolat üzerinde
gerçekleştirilen tanımlama ve antimikrobiyal duyarlılık testleri doğrulanmalıdır ve izolat, bir
referans laboratuvara gönderilmelidir.
c IE, organizma veya grubun ilaç ile tedavi için iyi bir hedef olduğuna ilişkin yeterli kanıt
bulunmadığını gösterir. Eşlik eden S, I veya R kategorizasyonu bulunmayan bir MIK bir yorumla
raporlanabilir.
9/15Farmakokinetik/Farmakodinamik ilişki
Teikoplanin antimikrobiyal aktivitesi temel olarak, madde seviyesinin patojenin minimum
inhibitör konsantrasyonundan (MİK) daha yüksek olduğu zamanın süresine bağlıdır.
Duyarlılık
Direnç prevelansı seçilen türler için coğrafi olarak ve zaman içinde değişkenlik gösterebilir ve
özellikle ciddi enfeksiyonların tedavisinde dirence ilişkin yerel bilgilerin olması arzu edilmektedir.
En azından bazı enfeksiyon tiplerinde ajanın faydasını şüpheli kılacak bir yerel direnç prevelansı
söz konusu olduğunda, gerekli olduğunda uzman tavsiyesi aranmalıdır.
Yaygın biçimde duyarlı türler
Aerobik Gram-pozitif bakteriler
Corynebacterium jeikeium a
Enterococcus faecalis
Staphylococcus aureus (metisilin dirençli suşlar dahil)
Streptococcus agalactiae
Streptococcus dysgalactiae subsp. equisimilis a
(Grup C & G streptococci)
Streptococcus pneumoniae
Streptococcus pyogenes
Viridans grup Streptococci a b
Anaerobik Gram-pozitif bakteriler
Clostridium difficile a
Peptostreptococcus spp.a
Direnç gelişmesi problem olabilecek türler
Aerobik Gram-pozitif bakteriler
Enterococcus faecium
Staphylococcus epidermidis
Staphylococcus haemolyticus
Staphylococcus hominis
Doğal olarak dirençli bakteriler
Tüm Gram-negatif bakteriler
Diğer bakteriler
Chlamydia spp.
Chlamydophila spp.
Legionella pneumophila
Mycoplasma spp.
a Tablolar yayınlandığında güncel bir veri mevcut değildi. Ana literatür, standart hacimler ve tedavi
10/15önerileri duyarlılık farz etmektedir.
b Streptokok türleri heterojen grubu için ortak bir terim. Direnç oranı gerçek streptokok türüne
bağlı olarak değişebilir.
5.2. Farmakokinetik özellikler
Emilim:
Teikoplanin parenteral yol ile (intravenöz veya intramusküler olarak) uygulanır. İntramusküler
uygulama sonrası, teikoplanin biyoyararlanımı (intravenöz uygulamaya kıyasla) hemen hemen
tamdır (%90). Altı gün boyunca 200 mg intramusküler uygulamayı takiben, ortalama (SD)
maksimum teikoplanin konsantrasyonu (C ) 12,1 (0,9) mg/L’dir ve uygulamadan 2 saat sonra
maks
meydana gelir.
İntravenöz olarak her 12 saatte bir 3 ila 5 uygulama ile 6 mg/kg yükleme dozu sonrası, C
maks
değerleri 60 ile 70 mg/L aralığındadır ve C genelde 10 mg/L’nin üzerindedir. İntravenöz olarak
min
her 12 saatte bir 3 uygulama ile 12 mg/kg yükleme dozu sonrası, ortalama C ve C değerleri
maks min
sırasıyla 100 mg/L ve 20 mg/L’dir.
Günlük idame dozu olarak 6 mg/kg uygulaması sonrası, C ve C değerleri sırasıyla yaklaşık
maks min
70 mg/L ve 15 mg/L’dir. Günlük idame dozu olarak 12 mg/kg uygulaması sonrası, C değerleri
min
18 mg/L ile 30 mg/L aralığındadır.
Teikoplanin oral yoldan uygulandığında gastrointestinal sistemden emilmez. Sağlıklı olgularda
oral yoldan 250 veya 500 mg tek doz uygulandığında, serum veya idrarda teikoplanin
saptanmamıştır ama sadece feçeste (uygulanan dozun % 45’i kadar) değişmemiş tıbbi ürün
saptanmıştır.
Dağılım:
Teikoplanin konsantrasyonlarının fonksiyonunda herhangi bir değişiklik olmaksızın insan serum
proteinlerine %87,6 ila %90,8 aralığında bağlanır. Teikoplanin başlıca insan serum albümine
bağlanır. Teikoplanin kırmızı hücrelerde dağılmaz.
Kararlı durum dağılım hacmi (Vss) 0,7 ila 1,4 L/kg arasında değişir. En yüksek Vss değeri numune
alma periyodunun 8 günden fazla olduğu son çalışmalarda gözlenmiştir.
Teikoplanin başlıca doku/serum oranları 1’den fazla olan akciğere, miyokardiyuma ve kemik
dokularına dağılmaktadır. Blister sıvılarda, sinoviyal sıvı ve peritonal sıvıda doku/serum oranları
0,5 ile 1 aralığındadır. Peritonal sıvıdan teikoplanin eliminasyonu serumdan eliminasyonu ile aynı
hızdadır. Plevral sıvıda ve subkütan yağ dokusunda doku/serum oranları 0,2 ile 0,5 arasında
olmaktadır. Teikoplanin serebrospinal sıvıya (CSF) kolayca penetre olmamaktadır.
Biyotransformasyon:
Plazma ve idrarda değişmemiş teikoplanin ana metabolit olarak saptanmıştır ki bu minimal
metabolizmayı işaret etmektedir. Muhtemelen hidroksilasyon ile iki metabolit oluşmaktadır ve
uygulanan dozun %2 ila 3’ünü temsil etmektedir.
11/15Eliminasyon:
Değişmemiş teikoplanin başlıca üriner yol (16 günde %80) ile atılırken, uygulamayı takiben 8 gün
içinde uygulanan dozun %2,7’si feçeste (safra salgısıyla) elde edilmektedir.
Kan numunesi alma süresinin 8 ile 35 gün olduğu son çalışmalarda, teikoplaninin eliminasyon
yarılanma ömrü 100 ile 170 saat arasında değişmektedir.
Teikoplanin 10 ile 14 mL/sa/kg aralığında düşük toplam klirense sahiptir ve teikoplanin esas
olarak renal mekanizmalarla atıldığına işaret eden 8 ile 12 mL/sa/kg’lık bir renal klirense sahiptir.
Doğrusallık/doğrusal olmayan durum:
Teikoplanin 2 ile 25 mg/kg doz aralığında doğrusal farmakokinetik göstermektedir.
Özel popülasyonlar:
Böbrek yetmezliği: Teikoplanin renal yolla atıldığından, böbrek yetmezliğinin derecesine göre
teikoplanin eliminasyonu azalmaktadır. Teikoplanin toplam ve renal klirensleri kreatinin
klirensine bağlıdır.
Yaşlı hastalarda:
Yaşlı hasta nüfusunda teikoplanin farmakokinetiği böbrek yetmezliği durumu yok ise değişmez.
Pediyatrik popülasyon:
Erişkinlerle kıyaslandığında, daha yüksek toplam klirens (neonatlar için 15,8 mL/sa/kg, ortalama
8 yaşındakiler için 14,8 mL/sa/kg) ve daha kısa eliminasyon yarılanma ömrü (neonatlar için 40
saat; 8 yaşındakiler için 58 saat) gözlenmiştir.
5.3. Klinik öncesi güvenlilik verileri
Sıçanlara ve köpeklere, tekrarlanan parenteral uygulamayı takiben, böbrekte etkiler gözlenmiş ve
bunların doza bağlı ve geri dönüşümlü olduğu gösterilmiştir. Ototoksisiteye neden olabilecek
potansiyeli araştırmak için kobaylarda yapılan çalışmalar, morfolojik hasarın olmaması
durumunda koklearda ve vestibuler fonksiyonda hafif bir bozukluğun mümkün olabileceğine
işaret etmektedir.
Teikoplaninin sıçanlarda 40 mg/kg/gün'e kadar subkutan uygulaması erkek ve dişi fertilitesini
etkilememiştir. Embriyofötal gelişim çalışmalarında, sıçanlarda 200 mg/kg/gün'e kadar subkutan
uygulamayı ve tavşanlarda 15 mg/kg/gün'e kadar intramüsküler uygulamayı takiben
malformasyon gözlenmemiştir. Bununla birlikte, sıçanlarda 100 mg/kg/gün ve üzeri dozlarda
düşük insidansında ve 200 mg/kg/gün dozunda neonatal mortalite insidansında artış olmuştur. Bu
etki 50 mg/kg/gün dozunda raporlanmamıştır. Sıçanlarda bir perinatal ve postnatal çalışma, 40
mg/kg/gün'e kadar subkutan uygulamayı takiben, F1 jenerasyonunun fertilitesinde veya F2
jenerasyonunun hayatta kalması ve gelişiminde etki göstermemiştir.
Teikoplanin antijenisiteye (farelerde, kobaylarda veya tavşanlarda), genetoksisiteye veya lokal
tahrişe sebep olacak bir potansiyel göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Flakon: Sodyum klorür, enjeksiyonluk su ve pH ayarlayıcı olarak sodyum hidroksit/ hidroklorik
asit
12/15Ampul: Enjeksiyonluk su
6.2. Geçimsizlikler
Teikoplanin ve aminoglikozidler doğrudan karıştırıldığında geçimsizdir, enjeksiyondan önce
karıştırılmamalıdır.
Teikoplanin diğer antibiyotiklerle kombine tedavi olarak uygulanacaksa, ilaç ayrı uygulanmalıdır.
Bu tıbbi ürün bölüm 6.6'da belirtilenler hariç diğer tıbbi ürünlerle karıştırılmamalıdır.
6.3. Raf ömrü
24 ay
Rekonstitüsyondan sonraki saklama şartları ve süresi: Sulandırılmış çözeltinin kimyasal ve fiziksel
kullanım stabilitesi 2-8 oC arasında buzdolabında 24 saat süre için kanıtlanmıştır.
Mikrobiyolojik açıdan, hazırlanan tıbbi ürün hemen kullanılmalıdır. Hemen kullanılmaması
durumunda, kullanımdan önceki koşullar ve kullanımdaki saklama süreleri kullanıcının
sorumluluğundadır ve sulandırma kontrollü ve valide edilmiş aseptik şartlar altında
gerçekleştirilmemişse bekletme süresi 2-8 oC arasında 24 saatten uzun süre olmamalıdır.
6.4. Saklamaya yönelik özel tedbirler
25°C altındaki oda sıcaklığında ve ambalajında saklayınız.
6.5. Ambalajın niteliği ve içeriği
Her ambalaj bir flakon ve bir ampul içerir.
Flakon: Bromobutil kauçuk tıpa ve şeffaf flip-off koruyucu kapak ile kapatılmış, renksiz
Tip I cam flakon,
Ampul: Renksiz, Tip I cam ampul
6.6. Beşeri tıbbi üründen arta kalan maddelerin imhası ve diğer özel önlemler
Bu ilaç yalnızca tek kullanımlıktır.
Sulandırılmış çözeltinin hazırlanması:
1. Bir enjektör ile ampulün içindeki suyun tamamını çekiniz.
2. Flakonun şeffaf renkli plastik kapağını yukarıya doğru hafifçe iterek çıkarınız.
3. Steril suyun tamamını YAVAŞÇA flakonun içine yanından aşağıya enjekte ediniz.
4. İçindeki toz tamamen çözününceye kadar flakonu iki elinizin arasında hafifçe döndürünüz;
köpük oluşumunu engellemek için dikkatli davranınız. TÜM TOZUN, HATTA KAPAK
LASTİĞİNİN ÇEVRESİNDE OLANLARIN DAHİ TAMAMEN ÇÖZÜNDÜĞÜNDEN EMİN
OLUNMALIDIR.
Bu çözeltiyi sallamak, beklenen hacmin alınmasını güçleştirecek biçimde köpük oluşumuna yol
açacaktır. Bununla birlikte, TEİKOPOL tam olarak çözünmüşse, köpük çözeltinin
13/15konsantrasyonunu değiştirmez ve 1,5 mL için 100 mg'lık ya da 3 mL için 200 mg (200 mg’lık
flakon) veya 3 mL için 400 mg'lık (400 mg’lık flakon) konsantrasyon elde edilir. Eğer çözeltide
köpük oluşursa, 15 dakika beklemek gereklidir.
5. İğneyi kapak lastiğinin tam ortasına yerleştirerek ve TEİKOPOL çözeltisinin çoğunu almaya
çalışarak çözeltiyi flakondan yavaşça çekiniz.
6. Dikkatle hazırlanmış bir çözeltinin konsantrasyonu, 1,5 mL'de 100 mg (200 mg’lık flakon), 3
mL’de 200 mg (200 mg’lık flakon) ve 3 mL'de 400 mg (400 mg'lık flakon) olacaktır. Çözeltinin
doğru olarak hazırlanması ve enjektöre dikkatle çekilmesi önemlidir. Dikkatle hazırlanmamış
preparatlar ile yapılan uygulamalar, tam dozdan daha az uygulanmasına yol açabilir.
7. Nihai çözelti, pH'ı 7,2 – 7,8 arasında olan izotonik bir çözeltidir. Yalnızca berrak ve sarımsı
renkte olan çözeltileri kullanınız.
8. Sulandırılmış çözelti ya direkt olarak ya da aşağıdakilerle seyreltilerek enjekte edilebilir:
 %0,9'luk sodyum klorür enjeksiyonu
 Sodyum laktat bileşik enjeksiyonu (Laktatlı Ringer çözeltisi, Hartmanns çözeltisi)
 %5 Dekstroz enjeksiyonu
 %0,18 sodyum klorür ve %4 Dekstroz enjeksiyonu
 %1,36 ya da %3,86 dekstroz içeren peritoneal diyaliz çözeltileri.
TEİKOPOL ve aminoglikozid çözeltileri doğrudan karıştırıldığında geçimli değildir,
enjeksiyondan önce karıştırılmamalıdır.
9. Distile su ile çözünen flakon içeriğinin kimyasal ve fiziksel kullanım stabilitesi 2-8 oC’de
buzdolabında 24 saat süre için kanıtlanmıştır. Bu çözelti dondurulmamalıdır.
Mikrobiyolojik açıdan, hazırlanan tıbbi ürün hemen kullanılmalıdır. Hemen kullanılmaması
durumunda, kullanımdan önceki bekletme süreleri ve koşulları kullanıcının sorumluluğundadır ve
sulandırma kontrollü ve valide edilmiş aseptik şartlar altında gerçekleştirilmemişse bekletme
süresi 2-8 oC arasında 24 saatten uzun süre olmamalıdır.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıkları Kontrolü Yönetmeliği'ne uygun olarak imha edilmelidir.
7. RUHSAT SAHİBİ
POLİFARMA İLAÇ SAN. VE TİC. A.Ş
Vakıflar OSB Mahallesi, Sanayi Caddesi No:22/1
Ergene/TEKİRDAĞ
Tel: 0282 675 14 04
Faks: 0282 675 14 05
8. RUHSAT NUMARASI(LARI)
2018/136
14/159. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 12.03.2018
Ruhsat yenileme tarihi:
10. KÜB’ÜN YENİLENME TARİHİ
15/15