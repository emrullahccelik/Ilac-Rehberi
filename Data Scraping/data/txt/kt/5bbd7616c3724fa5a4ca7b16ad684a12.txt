1 / 12 
 KULLANMA TALİMATI  
 
TOBLAİR 300 mg/5 ml nebülizasyon  çözeltisi  
Nebülizasyon cihazı aracılığıyla ağızdan solunarak uygulanır.  
Steril  
• Etkin madde :  Her 5 ml çözelti etkin madde olarak 300 mg tobramisin içerir  (İpek böceği 
ve balıktan elde edilmiştir.).  
• Yardımcı madde(ler):  Sodyum klorür, enjeksiyonluk su, sül fürik asit ve sodyum hidroksit.  
Bu ilacı kullanmaya ba şlamadan önce bu KULLANMA TAL İMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danı şınız.   
• Bu ilaç k işisel olarak sizin için reçete edilmi ştir, ba şkalarına vermeyiniz.   
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dı şında yüksek 
veya dü şük doz kullanmayınız.   
 
Bu Kullanma Talimatında:   
1. TOBLAİR  nedir ve ne için kullanılır?  
2. TOBLAİR ’i kullanmadan önce dikkat edilmesi gerekenler  
3. TOBLAİR  nasıl kullanılır?  
4. Olası yan etkiler nelerdir?  
5. TOBLAİR ’in saklanması  
Başlıkları yer almaktadır.  
 
1. TOBLAİR  nedir ve ne için kullanılır?  
TOBLAİR , bir antibiyotik olan tobramisin maddesini içeren bir ilaçtır. Bu antibiyotik 
aminoglikozi dler sınıfındandır. TOBLAİR , uygun bir kompresöre bağlandığında ilacın 
solunum yolu ile alınmasına imka n veren spesifik bir cihaz (nebü lizör) yardımıyla kullanılan 
bir çözeltidir; çözelti kullanıma hazır şişeler  içerisinde bulunmaktadır.  
 2 / 12 
 TOBLAİR , altı yaş ve üstündeki kistik fibroz hastalarında Pseudomonas aeruginosa  adlı 
bakteriye bağlı akciğer enfeksiyonlarının tedavisinde kullanılır. Pseudomonas aeruginosa , 
kistik fibroz hastalarının neredeyse tümünü yaşamlarının bir döneminde enfekte eden, çok sık 
karşılaşılan bir bakteridir. Bazı hastalar bu enfeksiyonu yaşamlarının geç dönemine kadar 
geçirmezken, bazıları da çok erken dönemde geçirirler. Kistik fibroz ha stalarına en çok zarar 
veren bakterilerden biridir. Enfeksiyonun doğru bir şekilde tedavi  edilmemesi, akciğerlerin 
zarar gör meye devam etmesine ve solunum i le ilgili başka sıkıntıların da ortaya çıkmasına yol 
açacaktır.  TOBLAİR’i  teneffüs ettiğinizde antibiyotik doğrudan akciğerlerinize ulaşarak, 
enfeksiyona yol açan bu bakteri ile mücadele eder ve nefes alıp vermenizi rahatlatır.  
 
TOBLAİR , teneffüs edilerek kullanılır ve kullanıma hazır şişeler  şeklindedir. Her bir kutuda 28 
gün için yeterli sayıda, yani 56 şişe bulunmak tadır.  Her şişe, tek seferde kullanılmak üzere 300 
mg tobramisin içermektedir.  
Bu ilaçla en iyi sonuçları elde edebilmek için lütfen bu kullanma talimatında belirtilenlere 
uygun olarak kullanınız.  
 
2. TOBLAİR ’i kullanmadan önce dikkat edilmesi gerekenler  
TOBLAİR ’i aşağıdaki durumlarda KULLANMAYINIZ  
Eğer;  
• Tobramisine ya da aminoglikozi t sınıfında yer alan diğer antibiyotiklere veya bu tıbbi ürün 
içeriğinde bulunan yardımcı maddelere  karşı aşırı duyarlılığınız varsa.  
 
TOBLAİR ’i aşağıdaki  durumlarda DİKKATLİ KULLANINIZ  
Eğer;  
• İşitme sorunlarınız (kulakta çınlama ve baş dönmesi dahil) varsa veya annenizde TOBI’nin 
içinde bulunduğu aminoglikozid grubu ilaçlardan birinin kullanımına bağlı işitme sorunu 
yaşanmışsa veya sizde, annenizden geçen işitme bozukluklarıyla ilgili belirli gen varyantları 
(gendeki bir değişiklik) varsa,  
• Böbrek ile ilgili sorunlarınız varsa,  
• Öksürürken balgamınız kanlı geliyorsa,  
• Nefes almada olağan dışı güçlük, hırıltı veya öksürük, göğüste sıkışma varsa,  
• Genellikle myastenia gravis  veya Parkinson hastalığı gibi hastalıklarla ilişkili bir semptom 
olan, kalıcı ya da zamanla kötüleşen kas zayıflığınız varsa.  3 / 12 
 İnhaler (solunum yoluyla alınan) ilaçlar, göğüste sıkışma ve hırıltıya sebep olabilir ve bu durum 
TOBLAİR inhalasyonundan hemen sonra görülebilir.  
Enjeksiyon yoluyla tobramisin veya başka bir aminoglikozi d antibiyotik kullanıyorsanız, bu, 
bazen işitme kaybı, baş dönmesi ve böbrek hasarına yol açabilir ve anne karnındaki bebeğe 
zarar verebilir.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza 
danışınız.  
 
TOBLAİR ’in yiyecek ve içecek ile kullanılması  
TOBLAİR’i n uygulama yöntemi açısından yiyecek ve içeceklerle ya da tek başına 
kullanılmasında sakınca yoktur.  
 
Hamilelik  
İlacı kullanmadan önce doktorunuza veya eczacınıza danış ınız. 
Hamileyseniz veya ha mile kalmayı planlıyorsanız TOBLAİR  kullanmayınız. Hamile olma 
olasılığınız varsa ya da hamile kalmayı planlıyorsanız hemen doktorunuzu bilgilendirmeniz 
önemlidir.  
Tobramisin ve diğer aminoglikozi d antibiyotikler enjeksiyon yol uyla kullanıldıklarında anne 
karnındaki bebekte sağırlık gibi hasara yol açabilir.  
Tedaviniz sırasında hamile olduğunuzu fark ederseniz hemen doktorunuza ve ya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Doktorunuz TOBLAİR’ i kullanıp kullanamayacağınız konusunu sizinle konuşacaktır. 
Emzirme sırasında TOBLAİR tedavisi tavsiye edilmemektedir.  
 
Araç ve makine kullanımı  
TOBLAİR, araç ve makine kullanma yeteneğinizi etkilememektedir.  
 
TOBLAİR ’in içeriğinde bulunan bazı yardımcı maddeler hakkında önemli bilgiler  
TOBLAİR’ in içeriğinde bulunan yardımcı maddelere karşı aşırı duyarlılığınız yoksa bu 
maddelere bağlı olumsuz bir etki beklenmez.  4 / 12 
  
Diğer ilaçlar ile birlikte kullanımı  
Aşağıdaki ilaçlardan birini alıyorsanız, dozu değiştirmeniz ve/veya başka önlemler almanız 
gerekebilir:  
• Furosemid veya etakrinik asit gibi diüretikler (“idrar söktürücüler” olarak da bilinir),  
• Üre veya damar yolu ile kullanılan mannitol (bu ilaçlar hastane ortamında hayatı tehdit eden 
bazı ağır sağlık problemlerinin tedavisinde kullanılır),  
• Sinir sisteminize, böbreklerinize veya işitmenize zarar verebilecek diğer ilaçlar.  
 
TOBLAİR’ i teneffüs ederek kullanmanın yanı sıra tobramisin veya diğer aminoglikozi dleri 
enjeksiyon yolu ile de alıyor olabilirs iniz. Bu tür enjeksiyonlar, TOBLAİR’i n teneffüs ederek 
kullanımının sonucunda vücutta oluşan çok düşük aminoglikozi d seviyelerini artırabilir. Bu 
sebeple, aşağıda belirtilen ilaçlarla birlikte kullanılması tavsiye edilmemektedir.  
• Amfoterisin B, sefalotin, siklosporin, takrolimus, polimiksin  
• Platin bileşikleri (örneğin karboplatin, sisplatin)  
• Antikolinesterazlar (örneğin, neostigmin ve piridostigmin) , botulinum toksin  
 
TOBLAİR’ i nebülizörün  içinde başka herhangi bir ilaçla karıştırmamalı veya 
seyreltmemelisiniz.  
Kistik fibroz nedeniyle TOBLAİR’e  ek olarak aşağıdaki tedavileri de alıyorsanız bunları 
aşağıdaki sıralamada almalısınız:  
• Bronkodilatör (örneğin salbutamol)  
• Göğüs fizyoterapisi  
• Dornaz alfa gibi teneffüs edilerek alınan diğer ilaçlar  
• Ardından TOBLAİR  
Bu sıralamayı, doktorunuzla da kontrol ediniz.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. TOBLAİR  nasıl kullanılır?   
Uygun kullanım ve doz/uygulama sıklığı için talimatlar:  
• Doz, 6 yaş ve üzerindeki herkes için aynıdır.  5 / 12 
 • 28 gün boyunca günde iki şişe kullanınız. Bir şişeyi  sabah, diğer şişeyi de akşam teneffüs 
ederek kullanınız. Dozlar arasında 12 saatlik bir ara olmalıdır.  
• 28 günlük yeni bir tedaviye başlamadan önce 28 gün boyunca tedaviye ara verilecektir.  
• 28 günlük teda viniz sırasında günde 2 kez TOBLAİR kullanmanız ve 28 gün kullanım /28 
gün dinlenme dönemine dikkat etmeniz önemlidir.  
 
TOBLAİR kullanılan dönem  TOBLAİR kullanılmayan dönem  
TOBLAİR’ i 28 gün boyunca her 
gün günde iki kez kullanınız.  Sonraki 28 gün boyunca TOBLAİR 
kullanmayınız.  
 
Devreleri tekrarlayınız.  
• TOBLAİR'ın her gün aynı saatte alınması ilacınızı ne zaman almanız gerektiğini 
hatırlamanıza yardımcı olacaktır. Sabahları ve akşamları PARI LC PLUS nebülizör 
aracılığıyla birer şişe içeriğini inhalasyon yoluyla uygulayınız. Sabah ve akşam dozları 
arasında 12 saatlik süreyi mümkün olduğunca korumaya çalışmalısınız.  
• Birkaç farklı inhaler tedaviyi birlikte kullanıyor ve kistik fibroz tedavileri uyguluyorsanız, 
TOBLAİR'ı bunların tümünden sonra almalısınız. İlaçlarınızın kullanım sırasını 
doktorunuza sorunuz.  
 
Uygulama yolu ve metodu:    
TOBLAİR inhalasyonu için ihtiyaç duyduğunuz ekipman  
• TOBLAİR, temiz ve kuru haldeki PARI LC Plus nebülizör  ve uygun bir kompresörle birlikte 
kullanılmalıdır. Hangi kompresörü kullanmanız gerektiğine dair tavsiye için doktorunuza 
danışınız.  
• Doktorunuz ilacınızın uygun kullanımı ve ihtiyaç duyduğunuz aletler hakkında size 
tavsiyede bulunabilir. Dornaz alfa gibi teneffüs edilerek kullanılan diğer ilaçlar için farklı 
nebülizörlere ihtiyaç duyabilirsiniz.  
 
İlacınızı almaya başlamadan önce aşağıdakileri hazırlamalısınız:  
• TOBLAİR  
• Uygun bir kompresör  
• PARI LC Plus nebülizör  
• Nebülizör  ile kompresör arası bağlantı borusu  6 / 12 
 • Temiz kâğıt veya bez havlular  
• Burun klipsi (gerekirse)  
İlacı kullanmaya başlamadan önce nebülizörünüzün ve kompresörünüzün doğru şekilde çalışıp 
çalışmadığını üretici talimatlarına göre kontrol ediniz.  
 
TOBLAİR’ ın inhalasyon için hazırlanması  
• Ellerinizi sabun ve suyla iyice yıkayınız ve tam olarak kurulayınız.  
• Her kutuda 56 adet  şişe bulunmaktadır. Bir adet TOBLAİR şişesini  kutudan çıkarınız.  Kalan 
şişeleri buzdolabında muhafaza ediniz.  
• Nebülizörünüzün (PARI LC PLUS) tüm parçalarını; yani nebülizörün  üst kısmını ve alt 
kısmını , solunum valfi kapağını, valfli ağızlığı ve bağlantı borularını  temiz bir kağıt  veya 
bez havlu üzerine seriniz.  
• Uygun bir kompresörünüzün ve nebülizör ile kompresörü bağlamak için uygun bir 
borunuzun olduğundan emin olunuz.  
• Kullandığınız nebülizör tipine ilişkin talimatlara uymaya özen gösteriniz, üreticinin 
nebülizör ile birlikte verdiği broşürü okumanız gerekir. İlacınızı kullanmaya başlamadan 
önce nebülizör ve kompresörün üretici talimatlarına uygun olarak doğru şekilde 
çalıştığından emin olunuz.  
 
TOBLAİR’ın PARI LC PLUS nebülizör ile kullanımı  
Nebülizörün kullanımı ve bakımı hakkında ayrıntılı bilgi için lütfen PARI LC PLUS ile birlikte 
verilen broşürü okuyunuz.  
1. Nebülizörün üst kısmını, saatin aksi yönünde çevirip çıkararak nebülizörün alt kısmından 
ayırınız. Üst kısmı, havlunun üzerine koyup, nebülizörün alt kısmını havlu üzerinde dik bir 
şekilde tutunuz.  
2. Bağlantı borusunun bir ucunu kompresörün hava çıkışına bağlayınız. Bağlantı borusunun 
rahat bir şekilde oturduğundan emin olunuz. Kompresörü elektrik prizine takınız.  
3. Bir elinizle altını tutarak ve diğer elinizle şişenin üstünü çevirerek TOBLAİR şişesini  açınız.  
 
4. Şişenin  tüm içeriğini nebülizörün alt kısmına boşaltınız.  
7 / 12 
            
5. Nebülizörün üst kısmını  geri takınız, ağızlı ğı ve solunum valfi başlığını  nebülizördeki 
yerlerine yerleştiriniz, daha sonra kompresörü PARI LC PLUS nebülizör  kullanım 
kılavuzunda anlatıldığı şekilde bağlayınız.  
 
6. Kompresörü çalıştırınız. Ağızlıktan buhar çıkışını kontrol ediniz. Buhar çıkışı yoksa tüm 
boru bağlantılarını kontrol ediniz ve kompresörün doğru şekilde çalıştığından emin olunuz.  
7. Normal bir şekilde nefes alıp verebileceğiniz dik bir konumda oturunuz ya da ayakta 
durunuz.  
8. Ağızlığı, dişleriniz ile dilinizin üst kısmı arasına yerleştiriniz. Sadece ağzınızdan olmak 
kaydıyla normal nefes alınız (doktorunuzun uygun görmesi halinde burun klipsi 
kullanabilirsiniz). Hava akışını dilinizle engellememeye çalışınız.  
8 / 12 
  
9. Tüm TOBLAİR bitene ve artık buhar çıkmayıncaya kadar bu işleme devam ediniz. 
Tedavinin uygulanması 15 dakika kadar sürer. Nebülizörün alt kısmı boşaldığında bir 
fışkırma sesi duyabilirsiniz.  
10. Tedaviden sonra nebülizörünüzü  üretici talimatlarına uygun olarak temizlemeyi ve 
dezenfekte etmeyi unutmayınız. Asla kirli veya tıkalı bir nebülizör kullanmamalısınız. 
Nebülizörünüzü başkalarıyla paylaşmamalısınız.  
 
Tedaviniz sırasında öksürmeniz halinde ya da ara vermeniz veya dinlenmeniz gerekirse, 
kompresörü kapatarak ilacınızın ziyan olmasını önleyiniz.  
Tedaviye yeniden başlamaya hazır olduğunuzda kompresörü yeniden çalıştırınız.  
 
Değişik yaş grupları : 
Çocuklarda  kullanım ı:  
TOBLAİR , 6 yaş ve üzerindeki çocuklarda ve ergenlerde kullanılabilir. TOBLAİR, 6 yaşından 
küçük çocuklarda kullanılmamalıdır.  
 
Yaşlılarda kullanımı:  
65 yaş veya üstündeyseniz, doktorunuz TOBLAİR’ in sizin için uygun olup olmadığını 
belirlemek amacıyla ek testler yapabilir.  
 
Özel kullanım durumları:  
Böbrek/ Karaciğer yetmezliği:  
Karaciğer yetmezliği olan hastalarda yapılmış çalışma bulunmamaktadır. Böbrek 
yetmezliğinde TOBLAİR’d e doz değişikliği yapılması yönünde veya aleyhinde önerileri 
destekleyen veri mevcut değildir.  
Doktorunuz ayrı bir tavsiyede bulunmadıkça, bu talimatları takip ediniz.  
 
9 / 12 
 Eğer TOBLAİR ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla TOBLAİR  kullandıysanız:  
TOBLAİR ’i çok fazla teneffüs etmeniz halinde  bir doktor veya eczacı ile konu şunuz.  
TOBLAİR'ı yutmanız halinde endişelenmeyiniz, fakat mümkün olan en kısa zamanda durumu 
doktorunuza bildiriniz.  
 
TOBLAİR ’ı kullanmayı unutursanız  
TOBLAİR almayı unutursanız ve bir sonraki dozu almanıza 6 saatten daha uzun zaman varsa, 
dozunuzu mümkün olan en kısa zamanda alınız. Kalan süre 6 saatten daha azsa bir sonraki dozu 
bekleyiniz.   
Unutulan dozları dengelemek için çift doz almayınız.  
 
TOBLAİR  ile tedavi sonlandırıldığındaki oluşabilecek etkiler  
TOBLAİR  ile tedavinizi durdurmak hastalığınızın kötüleşmesine neden olabilir. Doktorunuz 
size söylemedikçe ilacınızı almayı bırakmayınız.  
 
4. Olası yan etkiler nelerdir?  
Tüm ilaçlar  gibi, TOBLAİR ’ın içeriğinde bulunan maddelere duyarlı olan kişilerde yan etkiler 
olabilir.   
Yan etkiler aşağıdaki kategorilerde gösterildiği şekilde sıralanmıştır:   
Çok yaygın: 10 hastanın en az birinde  görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Çok yaygın:  
• Burun akıntısı veya tıkanıklığı, hapşırma  
• Ses değişikliği (seste kabalaşma)  
• Öksürükle çıkardığınız balgamda renk değişikliği  10 / 12 
 • Akciğer fonksiyon testi sonuçlarında kötüleşme  
• Altta yatan akciğer hastalığında ağırlaşma  
 
Yaygın:  
• Kulak çınlaması  
• Genel olarak iyi hissetmeme  
• Kas ağrısı  
• Boğaz ağrısı ve yutmada güçlük ile birlikte ses değişikliği (larenjit)  
 
Diğer yan etkiler  
• Kaşıntı  
• Döküntülü kaşıntı  
• Döküntü  
• Ses kaybı  
• Boğaz ağrısı , ağız ve yutakta ağrı (orofaringeal ağrı)  
• İşitmede azalma (kulaklarda çınlama işitme kaybı için olası bir uyarıcı sinyaldir), kulaklarda 
sesler duyulması (tıslama gibi).   
• Kaslarda gerilme sonucu hava yollarında daralma (bronkospazm)  
• Balgamda artış  
• Göğüs ağrısı  
• İştahta azalma  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 11 / 12 
 5.  TOBLAİR ’ın saklanması  
TOBLAİR ’ı çocukların göremeyeceği, erişemeyeceği yerlerde ve ambalajında saklayınız.  
2-8°C'de buzdolabında saklayınız. Buzdolabının olmadığı durumlarda (örneğin ilacınızı bir 
yere taşırken) şişeleri  oda sıcaklığında (25°C'ye kadar) 28 güne kadar saklayabilirsiniz.  
28 günden daha fazla süreyle oda sıcaklığında saklanmış olan TOBLAİR şişelerini  
kullanmayınız.  
Açılmış bir şişeyi  asla saklamayınız. Şişeler açıldıktan sonra derhal kullanılmalıdır.  
TOBLAİR, çok güçlü ışığa karşı duyarlı olduğu için şişeleri orijinal ambalajında saklayınız. 
TOBLAİR normalde sarımsı bir renktedir ancak bu değişebilir ve bazen daha koyu bir sarı 
olabilir. Saklama koşullarına uyulmuş olması halinde bu durum TOBLAİR'ın etkisini 
değiştirmez.  
Bulanıklaşma veya çözelti içerisinde parçacıklar görürseniz TOBLAİR’ı kullanmayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra TOBLAİR ’ı kullanmayınız . 
Eğer üründe ve/veya ambalajında bozukluklar fark ederseniz TOBLAİR ’ı kullanmayınız . 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.  
 
Ruhsat sahibi:  
VEM İlaç San. ve Tic. A.Ş  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL                                                                                 
                                                                             
Üreti m yeri:  
VEM İlaç San. ve Tic. A.Ş.  
Çerkezköy Organize Sanayi Bölgesi  
Karaağaç Mah. Fatih Blv. No:38  
Kapaklı / TEKİRDAĞ  
 
Bu kullanma talimatı …/…/… tarihinde  onaylanmış tır.  
 
 12 / 12 
 Nebülizörünüzün temizlenmesi  
• Püskürtme başlığı tıkalı olan bir nebülizörü kesinlikle kullanmayınız (buhar çıkışının 
olmayışından, püskürtme başlığının tıkalı olduğunu anlayabilirsiniz.) Tıkanma varsa 
nebülizörünüzü değiştiriniz.  
• Her uygulamanın ardından nebülizörünüzün tüm parçalarını fizyoterapi uzmanınız veya 
doktorunuzun talimatları doğrultusunda iyice temizlemeniz son derece önemlidir. Aksi 
taktirde, nebülizöre mikropların yerleşme riski nedeniyle (kontaminasyon) enfeksiyon ve  
hastalık riskiyle karşı karşıya kalırsınız.  
1. Nebülizördeki tüm boruları çıkartınız ve nebülizörü bir kenara koyunuz.  
2. Tüm parçaları (bağlantı borusu hariç) ılık su ve sıvı sabunla yıkayınız.  
3. Ilık suyla güzelce durulayınız.  
Kullanılmamış TOBLAİR çözeltisini, kullanımdan hemen sonra nebülizörünüzden 
temizlemelisiniz. Nebülizörün iç kısmında TOBLAİR kuruyup kalırsa, temizlemek oldukça 
güç olacaktır.  
4. Nebülizörün parçalarını kurumaya bırakınız veya temiz, liflenmeyen bir bezle siliniz. Tüm 
parçalar kuruduğunda, tekrar bir araya getirip nebülizörünüzü kaldırınız.  
5. İsterseniz nebülizörün tüm parçalarını (bağlantı borusu hariç) bulaşık makinesinde 
yıkayabilirsiniz. Nebülizör parçalarını bulaşık makinesinin üst rafına yerleştiriniz. İşlem 
tamamlandıktan sonra parçaları çıkartıp kurutunuz.  
 
Nebülizörünüzün dezenfekte edilmesi  
• Nebülizörünüzü kesinlikle başka kişilerle paylaşmayınız.  
• Ayrıca nebülizörünüzü, şu yöntemlerden birini kullanarak her tedavi gününde düzenli olarak 
dezenfekte etmeniz son derece önemlidir.  
1. Nebülizörünüzü belirtilen şekilde temizleyiniz. Her tedavi gününde tüm parçaları (bağlantı 
borusu hariç) karıştırdığınız 1 hacim sirke ile 3 hacim sıcak su içinde bir saat bekletiniz.  
Nebülizörün tüm parçalarını sıcak suyla güzelce durulayıp temiz liflenmeyen bir bezle 
kurulayınız. İşiniz bittiğinde sirkeli suyu atınız.  
2. Nebülizörün parçaları (bağlantı borusu hariç) 10 dakika süreyle suda kaynatarak da 
dezenfekte edilebilir. İşiniz bittiğinde parçaları temiz, liflenmeyen bir bezle kurulayınız.  
 
Kompresörünüzün bakımı  
Kompresörünüzün bakımı ve kullanımı ile ilgili olarak lütfen üreticinin talimatlarını izleyiniz.  