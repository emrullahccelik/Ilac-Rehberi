KISA ÜRÜN BİLGİSİ
1. BEŞERİ TIBBİ ÜRÜNÜN ADI
DROPOLEV 30 mg + 2 mg/5 ml şurup
2. KALİTATİF VE KANTİTATİF BİLEŞİM
Her 5 ml (1 ölçek) şurup,
Etkin madde:
Levodropropizin 30 mg
Klorfeniramin maleat 2 mg
Yardımcı maddeler:
Sukroz 1750 mg
Metil paraben sodyum (E219) 6,5 mg
Propil paraben sodyum (E217) 1 mg
Ponso 4R (E124) 0,5 mg
içerir.
Yardımcı maddeler için, 6.1.’e bakınız.
3. FARMASÖTİK FORM
Şurup
Kırmızı renkli, aromatik kokulu berrak çözelti.
4. KLİNİK ÖZELLİKLER
4.1. Terapötik endikasyonlar
Çeşitli nedenlere bağlı kuru öksürüğün (balgamsız öksürük) semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde:
Günde 3 kez ve en az 6' şar saat ara ile 10 ml şurup (2 ölçek) uygulanır.
Çocuklarda:
12 yaş altındaki çocuklarda kullanımı önerilmemektedir.
20-30 kg arasındaki hastalarda günde 3 defa 5 ml (tam dolu bir ölçek)
30 kg'ın üstündeki hastalarda günde 3 defa 10 ml (tam dolu iki ölçek) şeklinde
uygulanır.
İlaç; maksimum 7 günlük tedavi dönemini aşmamak kaydı ile, öksürük kaybolana kadar ya da
bir doktorun tavsiyesine göre alınmalıdır. Eğer semptomlar bu dönem içinde kaybolmazsa ilacın
kullanımına geçici olarak ara verilmeli ve bir doktora danışılmalıdır.
Uygulama şekli:
Sadece ağızdan kullanım içindir.
İlacın besinlerle birlikte alınmasının emilim üzerinde herhangi bir etkisi olduğu yönünde bir bilgi
olmamakla beraber, ilacın yemeklerden bir süre önce veya sonra alınması önerilir.
Ölçek kaşığı vasıtasıyla kullanılabilir.
1 / 9Özel popülasyonlara ilişkin ek bilgiler:
Böbrek / Karaciğer yetmezliği:
Ciddi böbrek yetmezliği vakalarında(kreatin klerensi <35 ml/dk) fayda-risk oranı göz önüne
alınarak dikkatli kullanılmalıdır. Ağır karaciğer hastalığında istenmeyen sedasyona neden olur.
Hepatik yetmezliği olan hastalarda kullanılmamalıdır.
Pediyatrik popülasyon:
12 yaş altındaki çocuklarda kullanımı önerilmemektedir.
Geriyatrik popülasyon:
DROPOLEV dozu yaşlı hastalarda dikkatle saptanmalıdır.
4.3. Kontrendikasyonlar
İlaca karşı bilinen veya şüphelenilen aşırı duyarlılık vakalarında, gebelik ve emzirme
dönemlerinde, ağır karaciğer yetmezliği olan kişilerde, bronkore ve mukosiliyer temizlik
mekanizmasında azalma olan kartagener sendromu veya siliyer diskinezi gibi vakalarda
kontrendikedir.
12 yaş altı kullanımı önerilmemektedir.
Son 14 gün içerisinde monoamin oksidaz inhibitörü (MAOI) kullanan hastalarda DROPOLEV
kontrendikedir.
4.4. Özel kullanım uyarıları ve önlemleri
Ciddi böbrek yetmezliği vakalarında (kreatin klerensi <35 ml/dk); fayda-risk oranı göz önüne
alınarak dikkatli kullanılmalıdır. Öksürük ilaçları semptomatik tedavi sağlarlar ve altta yatan
patolojinin tedavisi sağlanıncaya kadar ve/veya tetikleyici neden tespit edilinceye kadar
kullanılmalıdır. Bu sebeple DROPOLEV, uzun süreli tedavilerde kullanılmamalıdır. Kısa süreli
bir tedavinin ardından, belirgin bir sonuç alınmadıysa doktora danışılmalıdır.
Yaşlı hastalarda Levodropropizin farmakokinetik profilinin, kayda değer derecede değişmediği
gözlenimine göre, yaşlı hastalarda doz ayarlaması veya uygulamalar arasındaki sürede değişiklik
yapılması gerekli olmayabilir. Buna karşın, yaşlı hastaların birçok ilaca karşı hassasiyetlerinin
değiştiği açıkça bilinmektedir, bu grupta Levodropropizin uygulandığı zaman özel dikkat
gerekmektedir.
 Aritmiler
 Epilepsi
 Ciddi hipertansiyon
 Kalp-damar hastalıkları
 Prostat hipertrofisi
 Karaciğer yetmezliği
 Glokom
 Bronşit, bronşiektazi, astım
 Aşırı aktif tiroid fonksiyon bozukluklarında kullanımından kaçınılmalıdır.
Çocuklar ve yaşlılar nörolojik antikolinerjik yan etkilere ve paradoksal eksitasyona daha
duyarlıdır. (enerji artışı, huzursuzluk, sinirlilik gibi)
2 / 9DROPOLEV’in içeriğinde bulunan klorfeniramin maleat alkolün etkisini artırabilir, bu nedenle
alkolle kullanımından kaçınılmalıdır. Klorfeniramin maleat; öksürük veya soğuk algınlığı
tedavisinde kullanılan antihistaminik ilaçlar ile kullanılmamalıdır.
Sukroz içermesi sebebi ile nadir kalıtımsal fruktoz intoleransı, glukoz-galaktoz malabsorpsiyon
veya sukraz-izomaltaz yetmezliği problemi olan hastaların bu ilacı kullanmamaları gerekir.
DROPOLEV’in içeriğinde bulunan metil paraben sodyum ve propil paraben sodyum, alerjik
reaksiyonlara (muhtemelen gecikmiş) sebebiyet verebilir.
DROPOLEV’in içeriğinde bulunan ponso 4R, alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Alkol ve klasik antihistaminikler (sedatif etkili) birlikte kullanıldığında sedatif etki artar. Sedatif
etkileşmeler sedasyon yapmayan antihistaminiklerle daha sınırlı olarak görülür. Topikal
uygulanan antihistaminikler (inhalasyonla uygulananlar dahil) bu tür etkileşme göstermezler.
Anksiyolitikler ya da hipnotikler gibi bazı diğer merkezi sinir sistemi depresanları klorfeniramin
maleatı ve sedatif etkilerini potansiyalize edebilir.
Fenitoin metabolizması klorfeniramin maleat tarafından inhibe edilir ve bu fenitoin toksisitesine
neden olabilir.
Klorfeniramin maleatın antikolinerjik etkileri, atropin, trisiklik antidepresanlar ve MAOI gibi
diğer antikolinerjik ilaçların kullanımı ile şiddetlenir.
Özel popülasyonlara ilişkin ek bilgiler:
Etkileşim çalışması bulunmamaktadır.
Pediyatrik popülasyon:
Etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi D’dir.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınların bu ilacı kullanmamaları, etkili bir doğum kontrol
yöntemi uygulamaları gerekmektedir.
Gebelik dönemi
Hayvan toksikoloji çalışmalarında 24 mg/kg dozun vücut ağırlığının artışında ve büyümede hafif
bir gecikmeye yol açtığı gözlenmiştir. Levodropropizin sıçan plasenta bariyerini geçebildiği için
gebelerde ve gebe kalmayı düşünenlerde güvenliği kanıtlanmadığından kontrendikedir.
Levodropropizin’in gebelik ve/veya fetus/yeni doğan üzerinde zararlı farmakolojik etkileri
bulunmaktadır. Levodropropizin plasenta bariyerini geçer. İnsanda fetus üzerinde zararlı tesiri
olduğu kanıtlanmıştır, bu nedenle hamilelerde kullanılmamalıdır.
Gebe kadınlarda klorfeniramin kullanımıyla ilgili yeterli veri bulunmamaktadır. İnsanlardaki
potansiyel riskleri bilinmemektedir ve 3. trimesterde kulanılması termde veya prematüre
3 / 9yenidoğanlarda reaksiyonlara yol açabilir. Bir hekim tarafından mutlaka gerekli görülmediği
sürece gebelikte kullanılmamalıdır.
DROPOLEV, gebelik döneminde kontrendikedir.
Laktasyon dönemi
Fare deneylerinde levodropropizin uygulandıktan 8 saat sonra anne sütünde saptanmıştır.
Levodropropizin anne sütüne geçer. Bu nedenle emziren annelerde kullanılmamalıdır.
Emziren bir annede levodropropizin alımı sonrasında yenidoğanda uyku hali, hipotoni ve kusma
görüldüğü bildirilmiştir. Belirtiler emzirme sonrası ortaya çıktığından emzirmenin kesilmesi
sonrası kendiliğinden ortadan kalkmıştır.
Klorfeniramin maleat anne sütüne önemli miktarda geçer; bu düzeyde ilacın bebek için zararlı
etki oluşturduğu bilinmemekle beraber kullanılmaması önerilir. Klorfeniramin maleat ve diğer
antihistaminikler laktasyonu inhibe edebilir.
Üreme yeteneği / Fertilite
Peri-natal ve post-natal çalışmalara ek olarak yapılan fertilite çalışmalarında, herhangi bir
spesifik toksik etki gözlenmemiştir.
4.7. Araç ve makine kullanımı üzerindeki etkiler
Klorfeniraminin en ciddi antikolinerjik özellikleri olan uyku hali, baş dönmesi, bulanık görme;
hastanın araba ve makine kullanımı yeteneğini engelleyebilir. Ayrıca psikomotor bozukluğa
neden olabilir. (Bkz: Bölüm 4.8) Araç ve makine kullanımı sırasında çok dikkatli olunmalıdır.
Bu olasılık için hasta bilgilendirilmelidir.
4.8. İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥1/10); yaygın (≥1/100 ila <1/10); yaygın olmayan
(≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000), bilinmiyor
(eldeki verilerden hareketle tahmin edilemiyor).
Kan ve lenf sistemi hastalıkları
Bilinmiyor: Hemolitik anemi, kan diskrazileri.
Bağışıklık sistemi hastalıkları
Çok seyrek: Aşırı duyarlılık reaksiyonları
Bilinmiyor: Alerjik reaksiyon, anjiyoödem, anafilaktik reaksiyonlar.
Metabolizma ve beslenme hastalıkları
Bilinmiyor: Anoreksi.
Psikiyatrik hastalıklar
Çok seyrek: Asabiyet, uyku hali, benlik kaybı.
Bilinmiyor: İnsomnia, uyarılabilirlik artışı*, anksiyete, konfüzyon*, irritabilite*, kabus görme*,
depresyon*.
Sinir sistemi hastalıkları
Çok yaygın: Sedasyon,somnolans.
4 / 9Yaygın: Dikkat dağınıklığı, anormal koordinasyon, baş dönmesi.
Çok seyrek: Yorgunluk-asteni, halsizlik, uyuşukluk, baş ağrısı, vertigo, tremor, parastezi.
Bir vakada tonik-klonik konvulsiyonlar ve petitmal atağı rapor edilmiştir.
Göz hastalıkları
Bir vakada midriyazis görüldüğü, bir vakada çift taraflı görme kaybı gözlendiği bildirilmiştir.
Her iki vakada da reaksiyonlar ilacın kesilmesi sonrası ortadan kalkmıştır.
Bilinmiyor: Bulanık görme.
Kulak ve iç kulak hastalıkları
Bilinmiyor: Tinnitus.
Kardiyak hastalıklar
Çok seyrek: Çarpıntı, taşikardi.
Bilinmiyor: Aritmi
Vasküler hastalıklar
Çok seyrek: Hipotansiyon
Bir vakada atrial bigemine atım rapor edilmiştir.
Solunum, göğüs bozuklukları ve mediastinal hastalıklar
Çok seyrek: Dispne, öksürük, solunum yollarında ödem.
Bilinmiyor: Bronş sekresyonunda koyulaşma
Gastrointestinal hastalıklar
Yaygın: Kabızlık, kusma, ağız kuruluğu.
Çok seyrek: Bulantı, midede yanma ve ağrı, dispepsi, diyare. 2 vakada glosit ve aftöz rapor
edilmiştir.
Bir vakada kolestatik hepatit ve bir de eş zamanlı olarak oral hipoglisemikler kullanan yaşlı
hastalarda hipoglisemik koma vakası ortaya çıkmıştır.
Hepato-bilier hastalıklar
Bilinmiyor: Hepatit, sarılık.
Deri ve deri altı doku hastalıkları
Çok seyrek: Alerjik deri döküntüleri, ürtiker, eritem, ekzantem, kaşıntı, anjiyoödem.
Bilinmiyor: Eksfoliyatif dermatit, kızarıklık, fotosensitivite.
Ölümle sonuçlanan bir epidermolisis vakası da rapor edilmiştir.
Kas-iskelet bozukluklar, bağ doku ve kemik hastalıkları
Çok seyrek: Alt ekstremitelerde asteni ve güçsüzlük.
Bilinmiyor: Kas seyirmeleri, kas güçsüzlüğü.
Böbrek ve idrar yolu hastalıkları
Seyrek: Üriner retansiyon.
Genel bozukluklar ve uygulama bölgesine ilişkin hastalıklar
Yaygın: Bitkinlik
Çok seyrek: Alerjik ve anaflaktik reaksiyonlar. Genel malazi. Nadir yaygın ödem, senkop ve
asteni vakaları bildirilmiştir.
Bilinmiyor: Göğüste ağrı ve basınç hissi
5 / 9*Yaşlılar ve çocuklar, paradoksal uyarılma ve nörolojik antikolinerjik etkiler bakımından daha
çok etkilenir. (enerji yükselmesi, yerinde duramama, sinirlilik)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Levodropropizinin 240 mg'a kadar tek doz ya da 8 gün boyunca günde 3 kez 120 mg'lık doz
uygulamasından sonra ciddi herhangi bir yan etki gözlenmemiştir.
Levodropropizin ile aşırı dozaj vakası bildirilmemiştir. Fakat olası bir doz aşımı durumunda
hafif, geçici bir taşikardi olabilir. Sadece, levodropropizinin 360 mg’lık günlük dozu ile tedavi
edilen 3 yaşındaki bir çocukta doz aşımı vakası görüldüğü bilinmektedir. Hastada gözlenen
şiddetli olmayan karın ağrısı ve bulantı herhangi bir soruna yol açmaksızın iyileşmiştir. Bir aşırı
doz vakası ile karşılaşılması halinde zehirlenmeye karşı alınacak tedbirler: gastrik lavaj, aktif
kömür verilmesi, parenteral sıvı tedavisinin başlatılması gibidir. Spesifik antidotu mevcut
değildir.
Klorfeniramin maleat günlük dozun 3-5 katı oral yoldan alınırsa zehirlenmeye yol açar.
Çocuklar, antihistaminik ilaçların antikolinerjik toksik etkisine yetişkinlerden daha duyarlıdır.
Belirti ve bulgular arasında sedasyon, SSS’de paradoksal eksitasyon, toksik psikoz,
konvülsiyonlar, apne, antikolinerjik etkiler, distonik reaksiyonlar, aritmi ve kardiyovasküler
kollaps bulunmaktadır. Letal dozu 25-50 mg/kg arasındadır.
Gerekli ise temel ve ileri yaşam desteği verilmelidir. Nabızsız ventrikül fibrilasyonu varsa
defibrilasyon uygulanır. Antikolinerjik etki nedeniyle zehirlenme belirti ve bulguları
gecikebileceğinden, bulgusu olmayan hastalar en az 6-8 saat izlenmelidir. Hipotansiyon ve
aritmiler agresif şekilde tedavi edilmelidir. Ortaya çıkabilecek koma, konvülsiyon, hipertermi ve
ventrikül taşikardisi durumları için izlem süresince hazırlıklı olunmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Öksürük Baskılayıcı Diğer Ajanlar, kombinasyonlar
ATC Kodu: R05DB20
Levodropropizin’in öksürük kesici etkisi (antitussif) trakeobronşiyal seviyede, periferik tiptedir.
C fibrilleri üzerinde inhibitör etki gösterir, nöropeptid salınımını inhibe eder.
Hayvanlarda oral uygulamadan sonra Levodropropizin’in antitüssif aktivitesi; kimyasal
maddeler, trakenin mekanik uyarılmaları ve vagus afferent’ın elektriksel uyarılmaları gibi
periferik uyarılmalardan kaynaklanan öksürük üzerindeki dropropizin ve kloperastin etkilerine
eşit veya daha büyük sonuç vermiştir. Kobay üzerinde, trakenin elektriksel uyarılması gibi
merkezi uyarılmalardan kaynaklanan öksürük üzerindeki ilaç aktivitesi, kodein’in aktivitesinden
10 kez düşüktür. Bununla birlikte, sitrik asit, amonyum hidrat ve sülfürik asit testleri gibi
periferik uyarma testleri içinde iki ilacın potens oranları 0,5 ve 2 arasında bulunmaktadır.
Levodropropizin, hayvana intraserebroventriküler olarak verildiğinde, aktif değildir. Bu da
gösterir ki, bileşimin antitussif aktivitesi periferik mekanizmadan kaynaklanır, merkezi sinir
sistemi üzerindeki bir etkiden değildir. Kobay hayvanlarında, deneysel olarak uyarılmış
6 / 9öksürüğü durdurmak için, oral ve aerosol yoldan verilmiş, Levodropropizin ve kodein’in
etkinlikleri arasındaki mukayese, Levodropropizin’in periferikal alandaki etkisini doğrular.
Gerçekte, Levodropropizin, aerosol yolla verilen kodein aktivitesine eşit veya daha fazla
potansiyele sahipken, oral yolla verilen kodein’den 2 kez daha az potansiyele sahiptir.
Hareket mekanizması için olduğu gibi, Levodropropizin antitussif aktivitesini C-fiberleri
üzerinde önleyici bir hareket üzerinden taşır. Özellikle, Levodropropizin’in sensör
nöropeptitlerin C-fiberlerden “in vitro” serbest bırakılmalarını önleyici olduğu anlaşılmıştır.
Anestezi verilen kedilerde ise Levodropropizin, C-fiber aktivasyonunu belirgin bir şekilde
indirger ve ilgili refleksleri bozar.
Levodropropizin, sıçanlarda oxotremorine- kaynaklı titremeler, pentametilentetrazole kaynaklı
kasılma nöbetleri ve spontan ölümleri değiştirme üzerine, dropropizin’den belirgin bir seviyede
daha az aktiftir.
Levodropropizin, fare beyinlerindeki opioid reseptörlerde naloxen’in yerini almaz; morfin-
kaynaklı uzak durma sendromunu değiştirmez; uygulamasının kesilmesi bağımlı davranışların
başlangıcıyla takip edilmez.
Levodropropizin, hayvanlarda solunum yolu fonksiyonlarında depresyona veya hissedilir
derecede kardiyovasküler etkilere sebep olmadığı gibi kabızlık etkilerini de başlatmaz.
Levodropropizin, bronkopulmoner sistem üzerinde; histamine, serotonin ve bradikinin tarafından
uyarılmış bronkospazmı engelleyici yönde etki eder. İlaç, asetikolin’den kaynaklanan
bronkospazmı önlemez, böylece antikolinerjik etkilerin olmadığını ispat eder.
Hayvanlarda, antibronkospastik aktiviteye ait ED , antitussif aktiviteye ait değer ile mukayese
50
edilebilirdir.
Sağlıklı gönüllülerde, 60 mg’lık bir doz, sitrik asit aerosol’den kaynaklanan öksürük için en az 6
saate indirgendi.
Bronkopulmoner karsinom ile ilişkili veya alt ve üst solunum yolları enfeksiyonları ve pertusis
ile ilişkili öksürükler gibi, farklı etiolojilerdeki öksürüklerin azaltılmasında, birçok deneysel
kanıtlar, Levodropropizin’in etkililiğini ispat etmiştir. Öksürük kesici etki çoğunlukla merkezi
aktif ilaçların etkisi ile karşılaştırılır. Buna göre Levodropropizin, merkezi sedatif etkisi için
olduğu gibi, çoğunlukla iyi bir tolerabilite profiline sahiptir.
Terapötik dozlarda, Levodropropizin, insanlarda EEG modelini ve fizikomotor becerilerini
değiştirmez. 240 mg’a kadar Levodropropizin alan sağlıklı gönüllülerde, kardiyovasküler
parametrelerde hiç bir değişiklik belirtilmemiştir.
Bu ilaç, insanlarda solunum fonksiyonları veya mukosilier klirens üzerinde depresif bir etki
yapmamaktadır. Özellikle, son zamanda yapılan bir çalışma, Levodropropizin’in kronik solunum
yetersizliği olan hastalarda hem spontan solunum hem de hiperkapnik ventilasyon durumunda;
merkezi solunum regülasyon sistemi üzerinde hiç bir depresif etkisinin olmadığını göstermiştir.
Klorfeniramin maleat alkilamin türevi güçlü bir antihistaminiktir. Antikolinerjik aktiviteye de
sahiptir. H1 reseptör antagonisti özelliğinden dolayı üst solunum yolları alerjik hastalıklarının
burun akıntısı, göz sulanması, hapşırma gibi alerjik bulgularını geçici olarak ortadan kaldırır. İyi
terapötik etkili bir antihistaminiktir. Antihistaminikler semptomatik rahatlık verir, rahatlık ilaç
alımı devam ettiği sürece devam eder.
7 / 95.2. Farmakokinetik özellikler
Genel özellikler
Emilim:
Oral alımdan sonra biyoyararlılık %75'den yüksek olarak bulunmuştur. Plazma proteinlerine
bağlanma oranı düşüktür (%11-14).
Klorfeniramin maleat ağız yoluyla iyi absorbe olur, etkisi 15-60 dakikada başlar, 3-6 saatte
maksimuma erişir.
Dağılım:
Levodropropizin insanlarda oral alımdan sonra hızla emilmekte ve vücutta hızla dağılmaktadır.
Klorfeniramin maleat plazma proteinlerine yaklaşık %70 oranında bağlanır. Santral sinir sistemi
de dahil olmak üzere, vücuda geniş bir dağılım gösterir. Plasentayı aşar ve anne sütüne geçer.
Biyotransformasyon:
Levodropropizin'in karaciğerde ya da başka bir vücut bölgesinde belirgin biçimde metabolize
edildiği hakkında veri bulunmamaktadır. Klorfeniramin maleat hızlı bir şeklide ve geniş ölçüde
metabolize edilir. Önce gastrointestinal mukozada metabolize olur, ardından karaciğerde ilk
geçiş metabolizmasına uğrar. N-dealkilasyon ile değişik metabolitleri oluşur.
Eliminasyon:
Levodropropizinin plazma eliminasyon yarı ömrü yaklaşık 1 - 2 saattir. Vücuttan başlıca idrar
yolu ile atılır. Etken maddenin vücuttan atılımı hem değişmemiş hem de konjuge veya serbest
levodropropizin ve konjuge p-hidroksilevodropropizin metabolitleri şeklindedir. 48 saat içinde
bu madde ve metabolitlerinin üriner atılımı verilen dozun yaklaşık % 35'i kadardır. Tekrarlayan
doz çalışmalarının sonuçları ise 8 günlük bir tedavinin (günde 3 doz) ilacın atılma özelliklerini
değiştirmediğini ve buna bağlı olarak vücutta birikme veya metabolik otoindüksiyondan söz
edilemeyeceğini göstermiştir. Klorfeniramin maleat 24 saat içinde metabolitler şeklinde böbrek
yoluyla atılıma uğrar.
5.3. Klinik öncesi güvenlilik verileri
Akut oral toksisite rat, fare ve Guinea pig’de sırasıyla 886,5 mg/kg, 1287 mg/kg,
2492 mg/kg’dır. Guinea pig’lerde terapötik indeks LD /ED oranı şeklinde hesaplanmış olup
50 50
oral kullanımdan sonra, uygulanan öksürük indüksiyonuna bağlı olarak 16-53 arasındadır.
Tekrarlanan oral uygulamaları takiben toksisite testleri 24 mg/kg/gün’ün toksik etki göstermeyen
doz olduğunu ortaya koymuştur.
Klorfeniramin maleat için ek bilgi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Metil paraben sodyum (E219)
Propil paraben sodyum (E217)
Sukroz
Sitrik asit monohidrat
Vanilya aroması
Ahududu aroması
Ponso 4R (E124)
Deiyonize su
6.2. Geçimsizlikler
Bildirilmemiştir.
8 / 96.3. Raf ömrü
24 ay
6.4. Saklamaya yönelik özel tedbirler
25°C’nin altında oda sıcaklığında, ışıktan koruyarak saklayınız.
6.5. Ambalajın niteliği ve içeriği
DROPOLEV; pilfer-proof yüksek yoğunluklu polietilen (HDPE) kapak ve düşük dansiteli
polietilen conta ile kapatılmış amber renkli cam şişede (Tip III) pazarlanmaktadır.
Her bir karton kutu; 1 adet şişe ve 1 adet 5 ml’lik kaşık içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Berko İlaç ve Kimya San. A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8. RUHSAT NUMARASI
2014/657
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.09.2014
Ruhsat yenileme tarihi: 23.01.2020
10. KÜB’ÜN YENİLENME TARİHİ
9 / 9