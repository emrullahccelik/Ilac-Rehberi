KISA ÜRÜN BİLGİSİ
1. BEŞERİ TIBBİ ÜRÜNÜN ADI
KARBOLAMER 800 mg Film Kaplı Tablet
2. KALİTATİF VE KANTİTATİF BİLEŞİM
Etkin madde:
Her bir film tablet 800 mg sevelamer karbonat içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Beyaz, kirli beyaz oval film kaplı tablet
4. KLİNİK ÖZELLİKLER
4.1 Terapötik endikasyonlar
KARBOLAMER, hemodiyaliz veya periton diyaliz alan yetişkin hastalarda hiperfosfateminin
kontrolünde endikedir.
KARBOLAMER aynı zamanda serum fosfor düzeyi ≥ 5.5 mg/dl (1,78 mmol/l) değerinin
üzerinde olup diyaliz almayan erişkin kronik böbrek hastalığında da hiperfosfateminin
kontrolünde endikedir.
KARBOLAMER renal kemik hastalığının kontrolünde kalsiyum suplementleri, 1,25-
dihidroksi Vitamin D3 veya analoglarından birini içerebilen çoklu tedavi yaklaşımı içerisinde
yer almalıdır.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler:
Başlangıç Dozu:
Klinik ihtiyaç ve serum fosfor seviyelerine göre sevelamer karbonat için önerilen başlangıç
dozu günlük 2,4 g ile 4,8 g’dır. KARBOLAMER günde 3 kez yemek ile birlikte alınmalıdır.
Hastalardaki serum fosfor değerleri Toplam günde 3 kez yemekle birlikte
alınması gereken sevelamer karbonat dozu
1,78-2,42 mmol/l (5,5 – 7,5 mg/dl) 2,4 g*
> 2,42 mmol/l (> 7,5 mg/dl) 4,8 g*
* Artı bunu takip eden titrasyon, “Doz Titrasyonu ve İdame Tedavisi” bölümüne bakınız.
1Daha önce fosfor bağlayıcı ilaç (sevelamer hidroklorür ya da kalsiyum bazlı) kullanan
hastalarda uygun günlük dozlar belirlenirken serum fosfor düzeyleri takibine göre gram
bazında eşdeğer KARBOLAMER dozu verilmelidir.
Doz Titrasyonu ve İdame Tedavisi:
Serum fosfor düzeylerini hedeflenen aralıkta tutmak için, gerektiğinde KARBOLAMER
dozunu 2 ila 4 haftalık aralıklarla, günde üç kez yemeklerle birlikte 0,8 g doz olarak titre
ediniz.
KARBOLAMER alan hastalar reçetelenmiş diyet listesine sadık kalmalıdırlar.
Klinik uygulamada, serum fosfor seviyelerinin kontrol gereksinimine göre tedaviye devam
edilmelidir ve beklenen günlük ortalama doz yaklaşık 6 g’dır.
Uygulama şekli:
Tabletler bir bütün olarak yutulmalı ve ezilmemeli, çiğnenmemeli veya kullanmadan önce
parçalara bölünmemelidir.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda KARBOLAMER kullanımı hakkında veri
bulunmamaktadır.
Böbrek yetmezliği:
KARBOLAMER’in etkililiği ve güvenliliği, kronik böbrek yetmezliği olup serum fosfor
düzeyi < 1,78 mmol/l olan ve diyaliz almayan erişkin hastalarda belirlenmemiştir. Bu nedenle
bu hastalarda KARBOLAMER kullanımı henüz önerilmemektedir.
Pediyatrik popülasyon:
KARBOLAMER’in güvenliliği ve etkililiği 18 yaş altındaki hastalarda belirlenmemiştir.
KARBOLAMER 18 yaşın altındaki çocuklarda tavsiye edilmemektedir.
Geriyatrik popülasyon:
65 yaş üstü hastalarda önerilen doz yetişkin hastalardaki gibidir.
4.3 Kontrendikasyonlar
- Etkin madde veya yardımcı maddelerden herhangi birine karşı aşırı duyarlılık
- Hipofosfatemi
- Bağırsak tıkanması
4.4 Özel kullanım uyarıları ve önlemleri
KARBOLAMER’in etkililiği ve güvenliliği 18 yaş altındaki çocuklarda çalışılmamıştır.
KARBOLAMER’in etkililiği ve güvenliliği, kronik böbrek yetmezliği olup serum fosfor
2düzeyi < 5,5 mg/dl (1,78 mmol/l) olan ve diyaliz almayan erişkin hastalarda belirlenmemiştir.
Bu nedenle bu hastalarda KARBOLAMER kullanımı henüz önerilmemektedir.
KARBOLAMER’in etkililiği ve güvenliliği aşağıdaki hasta gruplarında henüz
belirlenmemiştir:
- Disfaji
- Yutma bozukluğu
- Tedavi edilmemiş veya şiddetli gastroparezi, gastrik içeriğin retansiyonu ve anormal veya
düzensiz bağırsak hareketleri dahil olmak üzere şiddetli gastrointestinal motilite bozuklukları
- Aktif enflamatuar bağırsak hastalıkları
- Majör gastrointestinal cerrahiler
Bu hastaların KARBOLAMER ile tedavisi yalnızca, dikkatli bir fayda/risk değerlendirmesi
sonrası başlatılmalıdır. Eğer tedavi başlatılırsa, bu rahatsızlıkları olan hastalar izlenmelidir.
Şiddetli konstipasyon veya diğer şiddetli gastrointestinal semptomlar gelişen hastalarda
KARBOLAMER tedavisi yeniden değerlendirilmelidir.
Bağırsak tıkanması ve ileus/subileus
Çok nadir olarak, sevelamer karbonatla aynı aktif içeriğe sahip sevelamer hidroklorür ile
tedavi sırasında, hastalarda bağırsak tıkanması ve ileus/subileus gözlemlenmiştir.
Kabızlık bir öncü semptom olabilir. Kabız olan hastalar KARBOLAMER ile tedavi süresince
dikkatle gözlenmelidirler. Ciddi kabızlık veya diğer ciddi gastrointestinal semptomlar gelişen
hastalarda KARBOLAMER tedavisi tekrar değerlendirilmelidir.
Yağda çözünen vitaminler ve folat eksikliği
Kronik böbrek yetmezliği hastalarında yağda çözünen A, D, E ve K vitamin seviyeleri gerek
diyet ile alınan miktarlarına ve gerekse hastalıklarının şiddetine göre düşük seyredebilir.
KARBOLAMER’in yiyeceklerde bulunan yağda çözünen vitaminleri bağladığı göz ardı
edilemez. Tamamlayıcı vitamin kullanmayan sevelamer hastalarında A, D, E ve K vitamin
seviyeleri düzenli olarak değerlendirilmelidir. İhtiyaç olduğunda vitamin takviyelerinin
verilmesi tavsiye edilmektedir.
KARBOLAMER dozundan bağımsız olarak diyaliz almayan kronik böbrek yetmezliği
hastalarına D vitamini içeren (günlük yaklaşık 400 IU doğal vitamin D) multivitamin
takviyelerinin verilmesi tavsiye edilir.
Periton diyalizi alanlarda, daha önce herhangi bir klinik çalışmada A, D, E ve K vitamin
düzeyleri ölçülmediğinden yağda çözünen vitaminler ve folik asit seviyelerinin izlenmesi
önerilmektedir.
Uzun dönem KARBOLAMER tedavisi sırasında folat eksikliğinin gelişmeyeceğini gösteren
yeterli veri henüz bulunmamaktadır. Folik asit takviyesi almayan ancak sevelamer kullanan
hastalarda, folat seviyesi düzenli olarak değerlendirilmelidir.
3Hipokalsemi/hiperkalsemi
Kronik böbrek yetmezliği hastalarında hipokalsemi veya hiperkalsemi gelişebilir.
KARBOLAMER kalsiyum içermez. Bu nedenle serum kalsiyum seviyeleri düzenli aralıklarla
izlenmeli ve gerektiğinde elementer kalsiyum takviyesi verilmelidir.
Metabolik asidoz
Kronik böbrek hastalığı olanlarda metabolik asidoz gelişme riski sağlıklı kişilere göre daha
yüksektir. Bu nedenle iyi bir klinik yaklaşım olarak serum bikarbonat seviyelerinin izlenmesi
tavsiye edilmektedir.
Peritonit
Diyaliz alan hastalarda, kullanılan diyaliz tipine göre bazı enfeksiyonların gelişme riski
yüksektir. Peritonit, periton diyalizi alan hastalarda bilinen bir komplikasyondur ve sevelamer
hidroklorür ile yapılan bir çalışmada sevelamer alan grupta kontrol grubuna göre daha fazla
sayıda hastada peritonit bildirilmiştir. Dolayısıyla, periton diyalizi alan hastalar, peritonit ile
ilişkili herhangi bir belirti veya semptomun acil teşhisi ve tedavisi ile birlikte uygun aseptik
tekniğin kullanıldığının garanti altına alınması için yakından takip edilmelidir.
Yutma ve tıkanma zorlukları
KARBOLAMER Tablet ile ilgili yaygın olmayan yutma zorlukları raporlanmıştır. Bu
vakaların birçoğu yutma bozuklukları veya özofagus anormallikleri gibi komorbid
rahatsızlıkları olan hastaları içermektedir. Komorbid rahatsızlığı olan hastalarda uygun yutma
kabiliyeti dikkatle izlenmelidir. Yutma güçlüğü öyküsü olan hastalarda sevelamer karbonatın
oral süspansiyon farmasötik şeklindeki ürünlerin kullanımı düşünülmelidir.
Hipotiroidizm
Sevelamer karbonat ve levotiroksini birlikte kullanan hipotiroidili hastaların daha yakın takip
edilmesi önerilmektedir (Bkz. Bölüm 4.5).
Hiperparatiroidizm
KARBOLAMER hiperparatiroidinin kontrolünde endike değildir. KARBOLAMER sekonder
hiperparatiroidisi olan hastalarda serum intakt paratiroid hormon (iPTH) seviyesinin
düşürülmesi için kalsiyum suplementleri, 1,25-dihidroksi Vitamin D3 veya analoglarından
birini içerebilen çoklu tedavi yaklaşımı içerisinde yer almalıdır.
İnflamatuar gastrointestinal bozukluklar
Sevelamer kristallerinin varlığı ile ilişkili gastrointestinal sistemin farklı bölümlerinde ciddi
inflamatuvar bozuklukları (hemoraji, perforasyon, ülserasyon, nekroz, kolit ve kolonik/ çekal
4kitle gibi ciddi komplikasyonları içeren) bildirilmiştir (bkz. Bölüm 4.8). İnflamatuar
bozukluklar sevelamer kesildikten sonra çözülebilir. Ciddi gastrointestinal semptomlar gelişen
hastalarda sevelamer karbonat tedavisi yeniden değerlendirilmelidir.
4.5 Diğer tıbbi ürünler ile etkileşimler ve diğer etkileşim şekilleri
Diyaliz:
Etkileşim çalışmaları diyaliz hastalarında yürütülmemiştir.
Siprofloksasin:
Sağlıklı gönüllülerde KARBOLAMER ile aynı aktif içeriğe sahip sevelamer hidroklorür ile
yapılan bir tek doz çalışmasında, eşzamanlı olarak kullanılan siproflaksasinin biyoyararlanımı
% 50 oranında düşmüştür. Dolayısıyla KARBOLAMER, siproflaksasin ile eşzamanlı
kullanılmamalıdır.
Transplantasyon hastalarında siklosporin, mikofenolat mofetil ve takrolimus:
Transplantasyon hastalarında sevelamer hidroklorürün siklosporin, mikofenolat mofetil ve
takrolimusun birlikte kullanıllanımı ile, herhangi bir klinik komplikasyon (graft reddi gibi)
olmaksızın siklosporin, mikofenolat mofetil ve takrolimus seviyelerinde düşüş bildirilmiştir.
Etkileşim olasılığı göz ardı edilmediğinden mikofenolat mofetil, siklosporin ve takrolimus ile
kombine kullanımda ve bırakılması sonrasında bu ilaçların kan konsantrasyonlarının yakından
takip edilmesi düşünülmelidir.
Levotiroksin:
Sevelamer karbonat ile aynı aktif içeriğe sahip sevelamer hidroklorür ve levotiroksin kullanan
hipotiroidi vakaları çok nadir olarak raporlanmıştır. Bu nedenle Sevelamer karbonat ve
levotiroksini birlikte alan hastaların troid stimüle edici hormon (TSH) seviyelerinin yakından
takip edilmesi önerilmektedir.
Antiaritmikler ve antikonvülzan ilaçlar:
Aritmi kontrolü için anti aritmik ilaçlar alanlar ile nöbetlerin kontrolü için antikonvülzan
ilaçları kullanan hastalar klinik çalışmalara dahil edilmemiştir. Dolayısıyla emilimde olası
düşüş gözardı edilemez. Antiaritmik tıbbi ürün KARBOLAMER’den en az bir saat önce veya
üç saat sonra alınmalıdır, ve kan değerlerinin takibi değerlendirilebilir.
Proton pompası inhibitörleri:
Pazarlama sonrası deneyim sırasında sevalemer karbonat ile birlikte proton pompası inhibitörü
kullanan hastalarda çok nadir olarak fosfat değerlerinde artış bildirilmiştir. KARBOLAMER
ile eş zamanlı olarak tedavi gören hastalara proton pompası inhibitörleri reçete edilirken
dikkatli olunmalıdır. Fosfat serum seviyesi takip edilmeli ve KARBOLAMER dozu bu
doğrultuda ayarlanmalıdır.
Biyoyararlanım:
KARBOLAMER absorbe edilmez ve diğer ilaçların biyoyararlanımlarını etkileyebilir.
5Biyoyararlanımının azalmasıyla klinik güvenliliği ve etkililiği değişebilecek bir ilaç alınırken,
bu ilaç KARBOLAMER kullanmadan bir saat önce ya da kullandıktan 3 saat sonra alınmalıdır
veya doktor kan düzeylerini izlemeyi göz önünde bulundurmalıdır.
Digoksin, varfarin, enapril veya metoprolol:
Sağlıklı gönüllülerde yapılan etkileşim çalışmalarında, KARBOLAMER ile aynı aktif içeriğe
sahip sevelamer hidroklorürün digoksin, varfarin, enalapril ve metoprolol’ün biyoyararlanımı
üzerinde etkisi olmadığı görülmüştür.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
KARBOLAMER’in çocuk doğurma potansiyeli bulunan kadınlarda kullanımına ilişkin yeterli
veri mevcut değildir.
Gebelik dönemi
Sevelamerin gebelerde kullanımı ile ilgili veri bulunmamaktadır. Sevelamerin yüksek dozda
farelere uygulandığı hayvan çalışmalarında bazı üreme toksisiteleri gösterilmiştir (Bkz. Bölüm
5.3). Sevelamerin ayrıca folik asit de dahil olmak üzere bazı vitaminlerin emilimini azalttığını
göstermiştir (Bkz. Bölüm 4.4 ve Bölüm 5.3). İnsanlardaki potansiyel riski bilinmemektedir.
KARBOLAMER hamilelerde sadece eğer çok açık ihtiyaç varsa ve anne ve fetüsün her ikisi
için de dikkatli bir risk/yarar analizi yapıldıktan sonra kullanılmalıdır.
Laktasyon dönemi
Sevelamerin insan sütüyle atılıp atılmadığı bilinmemektedir.
Sevelamerin emilmeyen yapısı anne sütüne sevelamer salınma ihtimalinin olmadığını
göstemektedir. Emzirme veya KARBOLAMER tedavisinden birine devam edip etmemeye
karar verilirken çocuğun emzirmeden ve annenin KARBOLAMER’den sağlayacağı yarar göz
önünde bulundurulmalıdır.
Üreme yeteneği/Fertilite
KARBOLAMER ile üreme yeteneği ve fertilite üzerine insanlarda yapılan klinik çalışma
bulunmamaktadır. Hayvanlar üzerinde yapılan çalışmalar, bağıl vücut yüzey alanına göre
insanlara eşdeğer doz dozda, yani 13 g/gün olan klinik çalışma dozunun 2 katı dozunda
sevelamere maruziyetin erkek ve dişi sıçanlarda fertiliteyi bozmadığını göstermiştir.
64.7 Araç ve makine kullanımı üzerindeki etkiler
Sevelamerin araç veya makine kullanma becerisi üzerinde etkisi yoktur veya ihmal edilebilir
düzeydedir.
4.8 İstenmeyen etkiler
Güvenlilik profilinin özeti
En sık gerçekleşen advers reaksiyonların (hastaların ≥ %5’i) tümü gastrointestinal hastalıklar
sistem organ sınıfında yer almıştır. Bu advers reaksiyonların çoğu hafif ile orta şiddette
olmuştur.
Sevelamerin (karbonat ya da hidroklorür tuzu) güvenliliği toplam 969 hemodiyaliz hastasının 4
ila 50 hafta tedavi gördüğü (724 hasta sevelamer hidroklorür ve 245 sevelamer karbonat
tedavisi almıştır), 97 periton dializ hastasının 12 hafta tedavi gördüğü (tümü sevelamer
hidroklorür tedavisi almıştır) ve diyaliz olmayan 128 kronik böbrek yetmezliği hastasının 8 ile
12 hafta tedavi gördüğü (79 hasta sevelamer hidroklorür ve 49 sevelamer karbonat tedavisi
almıştır) bir çok klinik çalışmada araştırılmıştır.
Klinik çalışmalar veya pazarlama sonrası spontan raporlamalar ile bildirilen advers
reaksiyonlar aşağıdaki sıklık tablosunda gösterilmektedir. Bildirilme sıklıkları şu şekildedir:
Çok yaygın (≥ 1/10), yaygın (≥ 1/100 ila < 1/10), yaygın olmayan (≥ 1/1000 ila < 1/100),
seyrek (≥ 1/10.000 ila < 1/1000), çok seyrek (< 1/10.000), bilinmiyor (eldeki verilerden
hareketle tahmin edilemiyor).
MedDRA Sistem Çok Yaygın Yaygın Çok seyrek Bilinmiyor
Organ Sınıfları
Bağışıklık sistemi Hipersensitivite*
hastalıkları
Metabolizma ve
beslenme
hastalıkları
Gastrointestinal Bulantı, kusma, Diyare, Bağırsak
tıkanması,
hastalıklar üst karın ağrısı, dispepsi,
ileus/subileus,
konstipasyon flatulans,
Bağırsak
karın ağrısı perforasyonu1,
gastrointestinal
hemoraji*1,
bağırsak
ülseri*1,
gastrointestinal
nekroz*1,
7kolit*1,
bağırsak
kütlesi*1
Deri ve deri altı Kaşıntı,
doku hastalıkları döküntü
Araştırmalar Bağırsakta
kristal
birikintisi*1
*pazarlama sonrası deneyim
1 Bkz. Bölüm 4.4'teki inflamatuar gastrointestinal bozukluklar uyarısı
Pediyatrik popülasyon
Genel olarak, çocuklar ve adolesanların (6 ila 18 yaş arası) güvenlilik profili yetişkinlerdeki
güvenlilik profili ile benzerdir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Sevelamer karbonat ile aynı aktif içeriğe sahip olan sevelamer hidroklorür normal sağlıklı
gönüllülere sekiz gün boyunca 14 gram/gün dozuna kadar istenmeyen bir etki görülmeksizin
verilmiştir. Kronik böbrek yetmezliği hastalarında, sevelamer karbonat en yüksek ortalama
günlük doz olan 14,4 g günde bir kere verilerek denenmiştir.
Doz aşımında gözlemlenen semptomlar Bölüm 4.8’de listelenen advers reaksiyonlarla
benzerdir, ve temel olarak konstipasyon ve diğer bilinen gastrointestinal rahatsızlıkları içerir.
Uygun semptomatik tedavi sağlanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer tüm terapötik ürünler, hiperkalemi ve hiperfosfatemi tedavisinde
kullanılan ilaçlar
ATC kodu: V03A E02
Etki mekanizması
KARBOLAMER, metal ve kalsiyum içermeyen ve absorbe olmayan fosfor bağlayıcı çapraz
polimer sevelamer içermektedir. Sevelamer polimer iskeletten bir karbon ile ayrılan multipl
8aminler içerir ve midede protone olur. Bu protone aminler bağırsakta negatif yüklü iyonları
(diyetle alınan fosfor gibi) bağlar.
Farmakodinamik etki
Sevelamer, gastrointestinal sistemde fosforu bağlayarak emilimini azaltır ve serumdaki fosfor
konsantrasyonunu düşürür. Fosfor bağlayıcılar ile tedavi edilenlerin serum fosfor düzeylerinin
her zaman takip edilmesi gerekmektedir.
Klinik etkililik ve güvenlilik
İki randomize, çapraz geçişli klinik çalışmada, günde 3 kez tablet ve toz olarak uygulanan
sevelamer karbonatın, sevelamer hidroklorüre terapötik eşdeğer olduğu gösterilmiştir ve bu
nedenle hemodiyaliz alan kronik böbrek hastalarının serum fosforunu kontrol etmekte etkindir.
79 hemodiyaliz hastasının, 8 haftalık ilk randomize klinik çalışmasında, günde 3 kez verilen
sevelamer karbonat tabletin, günde 3 kez verilen sevelamer hidroklorür tablete eşdeğer olduğu
kanıtlanmıştır (Sevelamer karbonat ve sevelamer hidroklorür için serum fosfor zaman-ağırlık
ortalaması 1,5 ± 0,3 mmol/l’dir). 31 Hiperfosfatemisi (serum fosfor düzeyi ≥1,78 mmol/l) olan
hemodiyaliz hastasının, 4 haftalık tedavi süreli ikinci randomize klinik çalışmasında, günde 3
kez alınan sevelamer karbonat tozun, sevelamer hidroklorür tablete eşdeğer olduğu
kanıtlanmıştır (Sevelamer karbonat toz için serum fosfor zaman-ağırlık ortalaması 1,6 ± 0,5
mmol/l ve sevelamer hidroklorür tablet için serum fosfor zaman-ağırlık ortalaması 1,7 ± 0,4
mmol/l dir).
Hemodiyaliz hastalarında yapılan klinik çalışmalarda, sevelamer tek başına serum intakt
paratiroid hormonu (iPTH) üzerinde devamlı ve klinik olarak anlamlı bir etki oluşturmamıştır.
Bununla birlikte periton diyaliz hastalarını içeren 12 haftalık çalışmada kalsiyum asetat alan
hastalar ile karşılaştırıldığında benzer iPTH düşüşü görülmüştür. KARBOLAMER sekonder
hiperparatiroidisi olan hastalarda serum intakt paratiroid hormon (iPTH) seviyesinin
düşürülmesi için kalsiyum suplementleri, 1,25-dihidroksi Vitamin D3 veya analoglarından
birini içerebilen çoklu tedavi yaklaşımı içerisinde yer almalıdır.
Sevelamer’in in-vitro ve in-vivo deneysel hayvan modellerinde safra asitlerini bağladığı
gösterilmiştir. Serum kolesterol seviyelerinin düşürülmesinde iyon değişim resinleri ile safra
asitlerinin bağlanması yerleşik bir tedavi yöntemidir. Klinik çalışmalarda ortalama total
kolesterol ve LDL kolesterol % 15-39 oranında düşmüştür. Bu etki 2 haftadan sonra
gözlenmiştir ve uzun süreli tedavide de korunmuştur. Trigliseridler, HDL kolesterol ve
albumin düzeyleri sevelamer tedavisi sonrası değişmemiştir.
Sevelamer safra asitlerini bağladığından A, D, E ve K vitamini gibi yağda çözünen
vitaminlerin emilimini engelleyebilir.
Sevelamer, sadece kalsiyum bazlı fosfor bağlayıcıları kullanan hastalarla karşılaştırıldığında,
büyük bir ihtimalle ürünün kendisinin kalsiyum içermemesi nedeni ile hiperkalsemik
episodların sıklığını düşürür. Fosfor ve kalsiyum üzerindeki etkilerinin bir yıllık takip süreli
9çalışma boyunca korunduğu kanıtlanmıştır. Bu bilgiler sevelamer hidroklorür ile yapılan klinik
çalışmalardan elde edilmiştir.
Pediyatrik popülasyon
Kronik böbrek hastalığı olan pediyatrik hastalarda sevelamer karbonatın güvenliliği ve
etkinliği 2 haftalık, randomize, plasebo kontrollü, sabit doz periyodu ve bunu takiben 6 aylık,
tek kollu, açık etiketli, doz titrasyonu periyodu olan çok merkezli bir çalışmada
değerlendirilmiştir. Çalışmada toplam 101 hasta (vücut yüzey alanı 0,8 m2 ila 2,4 m2 aralığında
olan 6 ila 18 yaş arası) randomize edilmiştir. 2 haftalık sabit doz periyodu boyunca kırk dokuz
(49) hasta sevelamer karbonat ve 51 hasta plasebo almıştır. Sonrasında tüm hastalar 26 haftalık
doz titrasyon periyodunda sevelamer karbonat almıştır. Sevelamer karbonat plaseboya kıyasla
serum fosforu 0,9 mg/dL’lik bir LS ortalama farkla düşürerek, çalışmada primer sonlanım
noktası karşılanmıştır. Çalışma ayrıca sekonder etkililik sonlanım noktasını karşılamıştır.
Kronik böbrek hastalığına bağlı hiperfosfatemisi olan pediyatrik hastalarda sevelamer karbonat
2 haftalık sabit doz periyodu boyunca plaseboya kıyasla serum fosfor seviyelerini belirgin
derecede azaltmıştır. 6 aylık açık etiketli doz titrasyonu periyodu boyunca sevelamer karbonat
alan pediyatrik hastalarda tedavi yanıtı korunmuştur. Pediyatrik hastaların %27’si tedavi
sonunda yaşlarına uygun olan serum fosfor seviyelerine ulaşmıştır. Bu hemodiyaliz ve
peritonal diyazlideki hasta alt gruplarında sırasıyla %23 ve %15’e karşılık gelmektedir. İki
haftalık sabit doz periyodu boyunca tedavi yanıtı vücut yüzey alanından etkilenmemiş, fakat
buna karşın, niteleyici fosfor seviyeleri <7,0 mg/dL olan pediyatrik hastalarda hiçbir tedavi
yanıtı gözlenmemiştir. Sevelamer karbonat ile bağlantılı veya olası bağlantılı olarak bildirilen
advers olayların çoğu gastrointestinal niteliktedir. Çalışma sırasında sevelamer karbonatın
kullanımı ile herhangi bir yeni risk veya güvenlilik işareti tanımlanmamıştır.
5.2 Farmakokinetik özellikler
Genel özellikler
Sevelamer karbonat ile farmakokinetik çalışma yapılmamıştır.
Emilim
Sevelamer karbonat ile aynı aktif içeriğe sahip olan sevelamer hidroklorürün sağlıklı
gönüllülerle yapılan bir çalışmasında gastrointestinal kanaldan emilmediği gösterilmiştir. Bir
yıllık bir klinik çalışmada, sevelamer birikimine dair bir kanıt görülmemiştir. Bununla beraber,
uzun süreli kronik tedavi süresinde (>1 yıl) sevelamerin potansiyel emilim ve birikimi
tamamen dışlanamaz.
Dağılım
Sevelamerin dağılımına ilişkin herhangi bir veri bulunmamaktadır.
Biyotransformasyon
Sevelamerin biyotransformasyonuna ilişkin herhangi bir veri bulunmamaktadır.
Eliminasyon
Sevelamerin eliminasyonuna ilişkin herhangi bir veri bulunmamaktadır.
10Doğrusallık/Doğrusal olmayan durum
Herhangi bir veri bulunmamaktadır.
5.3 Klinik öncesi güvenlilik verileri
Sevelamer ile yapılan klasik güvenlilik farmakolojisi, tekrarlayan doz toksisitesi ve
genotoksisitite çalışmalarında, insanlara yönelik özel bir tehlike yaratacağına dair klinik veri
saptanmamıştır.
Oral sevelamer hidroklorür ile yapılan karsinojenik çalışmalar fareler (9 g/kg/gün dozuna
kadar) ve sıçanlar (0.3; 1 veya 3 g/kg/gün dozuna kadar) üzerinde yürütülmüştür. Yüksek doz
grubundaki erkek sıçanlarda mesane geçiş hücreli papilloma insidansında artış saptanmıştır
(insan eşdeğer dozu klinik çalışma maksimum dozu olan 14,4 gr’lık dozun 2 katıdır). Farelerde
tümör insidansında artış olmamıştır (insan eşdeğer dozu klinik çalışma maksimum dozunun 3
katıdır).
Metabolik aktivasyon olan in vitro memeli sitogenetik testte, sevelamer hidroklorür yapısal
kromozom anomalilerinde istatistiksel olarak anlamlı artışa neden olmuştur. Ames bakteriyel
mutasyon test sonuçlarına sevelamer hidroklorürün mutajenik olmadığı bildirilmiştir.
Sıçanlarda ve köpeklerde sevelamerin yağda eriyen D, E ve K (koagülasyon faktörü)
vitaminleri ile folik asitin emilimini azalttığı gösterilmiştir.
Orta ve yüksek doz sevelamer alan dişi sıçanların fetuslarının farklı bölgelerinde iskelet
osifikasyonunda kayıplar gözlenmiştir (insan eşdeğer dozu klinik çalışma maksimum dozu
olan 14,4 gr’lık dozdan düşüktür). Bu etkiler D vitamini kaybına ikincil olarak oluşuyor
olabilir.
Organogenez döneminde sonda ile sevelamer hidroklorür verilen gebe farelerde, yüksek doz
grubunda (insan eşdeğer dozu klinik çalışma maksimum dozunun 2 katıdır) erken rezorpsiyon
artışı gelişmiştir.
Sevelamer hidroklorür ile yapılan bir çalışmada, erkek sıçanlara çiftleşmeden 28; dişi sıçanlara
14 gün önce başlanıp dişilerde gebelik süresince devam edildiğinde fertilitenin etkilenmediği
gösterilmiştir. Çalışmadaki günlük en yüksek doz 4,5 g/kg/gün’dür (insan eşdeğer dozu klinik
çalışma maksimum dozu olan 13 g’lık dozun 2 katıdır).
6. FARMASÖTİK ÖZELLİKLER
6.1 Yardımcı maddelerin listesi
Kolloidal silikon dioksit (Aerosil 200)
Mannitol (E421)
Magnezyum Stearat
Opadry White [Hipromelloz (E464), hidroksipropil selüloz, polietilen glikol (E1521), titanyum
dioksit (E171)]
11Saf su
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel uyarılar
25°C’nin altındaki oda sıcaklığında, orijinal ambalajında saklayınız.
6.5 Ambalajın niteliği ve içeriği
Alu-Alu folyo blister, 180 tablet
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
GEN İLAÇ VE SAĞLIK ÜRÜNLERİ SAN. ve TİC. A.Ş.,
Mustafa Kemal Mah., 2119.Sok. No:3 D:2-3 06520,
Çankaya/ANKARA
8. RUHSAT NUMARASI
2022/112
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 19.03.2022
Ruhsat yenileme tarihi:
10. KÜB’ÜN YENİLENME TARİHİ
12