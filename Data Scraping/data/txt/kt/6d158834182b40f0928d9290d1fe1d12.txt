1 / 11 KULLANMA TALİMATI  
 
     VİLACORT  200 mcg / 25 mcg inhalasyon tozu, sert kapsül  
Ağız yolundan solunarak kullanılır . 
 
• Etkin madde:  Her inhalasyon dozu 200 mikrogram flutikazon furoat ve 25 mikrogram 
vilanterole  eşdeğer 40 mikrogram vilanterol trifenatat içerir. Cihazın ağızlık kısmından 
salıverilen her doz 184 mcg flutikazon furoat ve 22 mcg vilanterol içerir.  
• Yardımcı maddeler: Laktoz monohidrat  (inek sütünden elde edilir)  
 
 
Bu Kullanma Talimatında : 
 
1. VİLACORT  nedir ve ne için  kullanılır?  
2. VİLACORT ’u kullanmadan önce dikkat edilmesi  gerekenler  
3. VİLACORT  nasıl  kullanılır?  
4. Olası yan etkiler  nelerdir?  
5. VİLACORT ’un saklanması  
 
Başlıkları yer almaktadır.  
 
1. VİLACORT  nedir ve ne için  kullanılır?  
 
VİLACORT , astım hastalığını tedavi etmek için flutikazon furoat ve vilanterol adında iki adet 
etkin madde içermektedir.  
 
Flutikazon  furoat , kortikosteroidler (kısaca steroidler) denilen ilaç grubundandır. 
Kortikosteroidler enflamasyonu (yangıyı) azaltırlar. Akciğerlerdeki küçük hava yollarında 
bulunan şişme ve tahrişi azaltarak nefes alma sorunlarını azaltırlar. Kortikosteroidler ayrıca 
astım krizlerinin önlenmesinde de yardımcı olurlar.  
 
Vilanterol, bronkodilatör (bronş açıcılar) adı verilen bir ilaç grubuna dahildir. Akciğerlerdeki 
küçük hava yollarında bulunan kasları rahatlatır. Bu, hava yollarının açılmasını ve akciğerlere 
hava giriş -çıkışının kolaylaşmasını sağlar. Düzenli olarak kullanıldığında, küçük hava 
yollarının açık kalmasını sağlar.  
  
Astım, küçük hava yollarının etrafındaki kasların kasıldığı (bronkokonstriksiyon), şiştiği ve 
tahriş olduğu (inflamasyon) uzun dönemli bir hastalıktır. Belirtileri arasında nefes darlığı,  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun  dışında  
yüksek veya düşük doz kullanmayınız.  2 / 11 hırıltılı solunum, göğüste sıkışma hissi ve öksürük vardır . Bu belirtiler gelip geçici olabilir. 
VİLACORT ’un astım belirtilerini ve alevlenmeleri azalttığı gösterilmiştir.  
 
VİLACORT ’un yalnızca nefes problemleri ya da astım belirtileri yaşadığınızda değil, her gün 
kullanılması gerekmektedir. VİLACORT  ani bir nefes darlığı veya hırıltılı solunum atağını 
rahatlatmak için kullanılmamalıdır. Böyle bir atak yaşarsanız, hızlı etki sağlayan bir inhaler 
(salbutamol gibi) kullanmanız gerekmektedir. Eğer hızlı etki sağlayan bir inhaleriniz yoksa 
doktorunuzla görüşünüz . 
 
VİLACORT , inhalasyon cihazı kullanılarak ağızdan solunarak akciğerlere çekilir.  
 
Her bir ambalajda, üzerinde VİLACORT  yazan 1 adet inhalasyon cihazı ve içerisinde 30 adet 
transparan kapsül içeren 1 adet şişe bulunmaktadır.  
  
2. VİLACORT 'u kullanmadan  önce dikkat edilmesi gerekenler  
 
VİLACORT ’u aşağıdaki durumlarda  KULLANMAYINIZ  
Eğer;  
 
• Laktoza veya süt proteinine karşı alerjiniz (aşırı duyarlılığınız) varsa,  
• Flutikazon furoata, vilanterole  veya bu ilacın içindeki yardımcı maddelere (Kullanma 
Talimatının başındaki yardımcı maddeler listesine bakınız) karşı alerjiniz (aşırı 
duyarlılığınız) varsa.  
 
VİLACORT ’u aşağıdaki durumlarda DİKKATLİ KULLANINIZ  
 
Eğer;  
 
• Yan etki oluşma ihtimali daha yüksek olduğundan, karaciğer hastalığınız varsa. Eğer orta 
veya şiddetli karaciğer hastalığınız varsa doktorunuz kullanmanız gereken günlük dozu 
VİLACORT ’un düşük dozu (günde tek doz 100/25 mcg ) ile sınırlandıracaktır.  
• Kalp problemleriniz veya yüksek tansiyonunuz varsa,  
• Akciğer tüberkülozu veya uzun süredir var olan veya tedavi edilmemiş enfeksiyonunuz 
varsa,  
• Doktorunuz size şeker hastalığınız (diyabet) veya yüksek kan şekeriniz olduğunu 
söylediyse,  
• Tiroid bezi hastalığınız varsa,  
• Kanınızdaki potasyum seviyesi düşükse,  
• Görüşünüzde bulanıklık veya diğer görme bozukluklarınız olursa,  
• VİLACORT  özellikle yüksek dozlarda uzun süre kullanıldığında, içerdiği kortikosteroid 
nedeniyle Cushing sendromu (sırtta kambura benzer yağ birikimi, yüzde yuvarlaklaşma, 
aşırı kıllanma ve özellikle bel ve leğen kemiklerinde kemik erimesi),  Cushingoid özellikler 
(Cushing sendromunda görülenlere benzer özellikler), böbrek üstü bezinden hormon 
salıverilmesinin baskılanması, çocuk ve ergenlerde büyüme geriliği, mineral yoğunluğunda 
azalma, göze perde inmesi (katarakt), göz içi basıncının artması (glokom) ve daha seyrek 
olarak psikomotor hiperaktivite (aşırı ve yoğun etkinlik ve hareketlilikte olma durumu), 
uyku bozuklukları, endişe, ruhsal çöküntü ya da saldırganlık (özellikle çocuklarda) içeren 
sistemik etkilere yol açabilir.  3 / 11  
VİLACORT ’u kullanırken  
- Görüşünüzde bulanıklık veya diğer görüş bozuklukları olursa,  
- Susama hissinizde artış, sık idrara çıkma veya nedeni belli olmayan yorgunluk (yüksek kan    
şekeri bulguları) olursa,  
Doktorunuza danışınız.  
 
Ani nefes alma zorluğu  
Eğer VİLACORT  inhalerinizi  kullandıktan hemen sonra göğüs sıkışması, öksürük, hırıltı veya 
nefes darlığı yaşarsanız, VİLACORT ’u kullanmayı kesiniz ve derhal tıbbi yardım alınız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
VİLACORT ’un yiyecek ve içecek ile kullanılması  
VİLACORT ’un kullanım yolu nedeniyle yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz, hamile olabileceğinizi düşünüyorsanız veya hamile kalmayı planlıyorsanız, bu 
ilacı kullanmadan önce doktorunuza danışınız. Doktorunuz aksini belirtmedikçe hamileyken bu 
ilacı kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
VİLACORT  bileşenlerinin anne sütüne geçip geçmediği bilinmemektedir. Bebeğinizi 
emziriyorsanız, VİLACORT ’u almadan önce doktorunuza danışınız. Doktorunuz aksini 
belirtmedikçe emzirme döneminde bu ilacı kullanmayınız.  
 
Araç ve makine kullanımı  
Bu ilacın araç ve makine kullanma yeteneğinizi etkilemesi beklenmemektedir.  
 
VİLACORT ’un içeriğinde bulunan bazı yardımcı maddeler hakkında önemli bilgiler  
VİLACORT  laktoz içerir. Eğer daha önceden doktorunuz tarafından bazı şekerlere karşı 
tahammülsüzlüğünüz olduğu söylenmişse VİLACORT ’u kullanmadan önce doktorunuzla 
temasa geçiniz.  
 
Diğer ilaçlar ile birlikte kullanımı  
Bazı ilaçlar VİLACORT ’un etkisini değiştirebilir veya yan etki yaşama riskinizi artırabilir. 
Bunlar aşağıdaki gibidir:  
   -Yüksek kan basıncı veya kalp rahatsızlıklarının tedavisinde kullanılan metoprolol gibi beta  
blokör adı verilen ilaçlar  
- Mantar enfeksiyonlarının tedavisinde kullanılan ketokonazol  
- HIV enfeksiyonlarının tedavisinde kullanılan ritonavir veya kobisistat  
- Salmeterol gibi solunumu rahatlatmak için kullanılan uzun etkili beta2-adrenerjik agonistler  4 / 11  
Bu ilaçlardan herhangi birini  kullanıyorsanız  doktorunuzu veya eczacınızı bilgilendiriniz.  
Bu ilaçlardan herhangi birinin kullanımı,  VİLACORT ’un yan etkilerini artırabileceğinden 
doktorunuz sizi yakından takip etmek isteyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. VİLACORT  nasıl kullanılır?  
• Uygun kullanım ve doz/uygulama sıklığı için talimatlar:  
 
Doktorunuz her gün ne kadar ilaç kullanmanız gerektiğini size anlatacaktır ve bu miktar sadece 
sizin ihtiyacınız kadardır.  
 
Astım tedavisi için VİLACORT ’un olağan dozu günde bir kez, her gün aynı saatte, bir 
inhalasyondur (100 mikrogram flutikazon furoat ve 25 mikrogram vilanterol).  
 
Şiddetli astımınız varsa, doktorunuz VİLACORT ’un daha yüksek bir inhalasyon dozunu (200 
mikrogram flutikazon furoat ve 25 mikrogram vilanterol) kullanmanız gerektiğine karar 
verebilir. Bu doz da, günde bir kez, her gün aynı saatte kullanılır.  
 
Eğer normalden daha fazla nefes darlığı yaşıyor veya hırıltılı soluduğunuzu hissediyorsanız ya 
da hızlı etki eden inhalerinizi normalden daha fazla kullanma gereği duyuyorsanız, doktorunuza 
başvurunuz.  
 
• Uygulama yolu ve metodu:  
 
VİLACORT  ağız yolundan solunarak (inhalasyon şeklinde) kullanılır.  
 
VİLACORT ’u her gün, doktorunuzun size söylediği şekilde kullanmanız çok önemlidir. Bu, 
gün içinde ve gece belirtilerinizin olmamasını sağlayacaktır.  
 
Doktorunuzun size vereceği talimatlara dikkatlice uymanız gerekir. Kendinizi iyi hissetseniz 
bile VİLACORT ’u düzenli olarak her gün kullanmanız önemlidir.  
 
VİLACORT  ani bir nefes darlığı veya hırıltılı solunum atağını rahatlatmak için 
kullanılmamalıdır. Böyle bir atak yaşarsanız, hızlı etki sağlayan bir inhaler (salbutamol gibi) 
kullanmanız gerekmektedir.  
 
VİLACORT ’u ilk kullanmaya başladığınızda düzgün çalıştığını kontrol etmeniz ve özel bir 
yöntemle kullanıma hazırlamanız gerekmemektedir. Sadece aşağıdaki talimatlara uyunuz.  
  
 
 
 
 
 
 
 
 5 / 11  
Kullanma talimatları  
Başlamadan önce aşağıdaki talimatları okuyunuz.  
 
 
 
 
  
 
1-Kapağı çekip çıkarınız.  
 
  
2-Kapsül bölmesini açınız.  
 
İnhalerin  tabanını sıkıca tutup, açmak 
için ağızlığı üzerinde yer alan ok 
işareti yönünde döndürünüz.  
  
3-Parmaklarınızın tamamen kuru 
olduğundan emin olunuz. 
Ambalajından  bir kapsül çıkarınız ve 
bu kapsülü cihazın tabanındaki 
kapsül bölmesine yatık olarak 
yerleştiriniz. Kapsülleri, kullanımdan 
hemen önce ambalajından  çıkarmanız 
önemlidir.  
 
ÖNEMLİ: Kapsülü ağızlığın 
içerisine yerleştirmeyiniz!  
 
 
6 / 11 
 
   
4-Ağızlığı “klik” sesi duyana kadar 
geri çevirerek kapalı duruma 
getiriniz.  
 5-Tozu kapsülden serbestlemek için:  
• Cihazı ağızlık yukarı doğru 
bakacak şekilde dik olarak tutunuz.  
• Kenarlardaki iki kulakçığa 
(düğmelere) aynı anda  ve sadece bir 
kez sıkıca basarak kapsülü deliniz.  
Not: Kapsül bu aşamada 
parçalanabilir ve küçük jelatin 
parçacıkları ağzınıza ya da 
boğazınıza gelebilir. Fakat jelatin 
yenebilir nitelikte olduğu için zararlı 
değildir.  
  
6-Nefesinizi olabildiğince dışarıya 
veriniz.  
 
 7-İlacı derin bir şekilde hava 
yollarınıza çekmek için:  
• Ağızlığı ağzınıza yerleştiriniz ve 
başınızı hafifçe geriye doğru 
eğiniz.  
• Dudaklarınızla ağızlığın etrafını 
sıkıca sarınız.  
• Hızlı, duraksamadan ve 
alabildiğiniz kadar derin bir nefes 
alınız.  
Not:  Kapsülün, kapsül bölmesinin 
üzerindeki alanda dönmesine bağlı 
olarak bir vızıldama sesi 
7 / 11 duymalısınız. Eğer bu vızıldama 
sesini duymazsanız, kapsül 
bölmesini açınız ve kapsülün, kapsül 
bölmesinde sıkışıp sıkışmadığını 
kontrol ediniz. Daha sonra 7. 
basamağı tekrarlayınız. Kapsülü 
sıkıştığı yerden kurtarmak için 
düğmelere tekrar BASMAYINIZ.  
8- Cihazın içerisinden nefes aldıktan sonra, nefesiniz i tutabildiğiniz kadar (en az 3 -
4 saniye)  tutunuz ve cihazı ağzınızdan çıkarınız. Sonra burnunuzdan nefes veriniz. 
Kapsül bölmesini açınız ve kapsülde toz kalıp kalmadığını kontrol ediniz. Eğer 
kalmış ise 6 , 7 ve 8 no’ lu işlemleri tekrarlayınız.  
9- Tüm tozu kullandıktan sonra kapsül bölmesini açınız (Bkz. basamak 2). Boş 
kapsülü çıkarınız. Doktorunuzun önerisi doğrultusunda aynı işlemleri diğer 
kapsül ler için de tekrarlayınız.  
10-  İçeride kalan tozları temizlemek için kuru bir kağıt mendil ya da fırça 
kullanınız.  
Not: İnhalasyon cihazını temizlemek için SU KULLANMAYINIZ.   
Önce ağızlığı, ardından kapağı kapatınız.  
 
İlacınızı kullandıktan sonra ağzınızı su ile iyice çalkalayınız ve çalkaladıktan sonra ağzınızdaki 
suyu tükürünüz. Bunu yapmak, ağzınızda mantar enfeksiyonu (pamukçuk) gelişmesi riskini 
azaltır.  
 
Uygulamaya ilişkin sorular ve cevapları  
 
1.Kapsüllerin küçük parçacıklara ayrılmasını nasıl önlerim?  
Cihazın yanındaki kulakçıklara (düğmelere) bastığınızda (5.basamak), kapsüller kırılabilir ve 
nefes alırken ağzınıza ya da boğazınıza küçük parçalar kaçabilir. Bunu aşağıdakileri 
uygulayarak önleyebilirsiniz:  
• Kulakçıklara (düğmelere) yalnızca bir kere  basarak.  
• Kapsülleri kullanmadan önce or ijinal ambalajında tutarak.  
• Kapsülleri 25oC altındaki oda sıcaklığında saklayarak.  
• Kapsülleri nemden koruyarak.  
 
2.Kapsül parçacıkları zararlı mıdır?  
Hayır. Kapsül, zararlı olmayan yenilebilir nitelikte jelatin den yapılmıştır. Ağzınıza ya da 
boğazınıza kaçan jelatin parçacıkları yutulabilir.  
 
3.Kapsül bölmesinde sıkışan kapsülü nasıl çıkartacağım?  
İnhalasyon cihazını açın, baş aşağı çevirin ve yavaşça dibine vurun.  
 
4.Eğer kulakçıklar (düğmeler) sıkışırsa ne yapmalıyım?  
Kulakçıkları (düğmeleri) yavaşça kanatçıkların yardımıyla ilk konumuna geri çekin.  
 
5.Dozu gerçekten alıp almadığımı nasıl bileceğim?  
• İnhalasyon cihazınızın içerisinden nefes aldığınızda bir vızıldama sesi duyacaksınız.  
• Ağzınızda laktozdan kaynaklanan 'şeker tadı' hissedeceksiniz. Boğazınızın arka kısmında toz 
hissedebilirsiniz. Bu normaldir.  8 / 11 • Doz alındığında kapsül boşalmış olacaktır.  
 
6.İnhalasyon cihazının içerisindeki tozu nasıl temizlerim?  
• Kuru bir kâğıt mendil ya da yumuşak bir fırça kullanınız.  
İnhalasyon cihazını asla yıkamamanız gerektiğini unutmamalısınız.  
 
Değişik yaş grupları:  
• Çocuklarda kullanımı:  
 
VİLACORT ’un, astım tedavisinde 12 yaş altı çocuklarda kullanılmasına ilişkin veri 
bulunmadığından bu yaş grubunda kullanılması önerilmemektedir.   
 
• Yaşlılarda kullanımı:  
65 yaş üzeri hastalarda dozun ayarlanması gerekli değildir.  
 
• Özel kullanım durumları:  
 
• Böbrek yetmezliği:  
Böbrek yetmezliği olan hastalarda dozun ayarlanması gerekli değildir.  
 
• Karaciğer yetmezliği:  
Karaciğer yetmezliği bulunan hastalarda dozun ayarlanması konusunda dikkatli olunmalıdır. 
Karaciğer yetmezliği görülen hastalarda kortikosteroidlerle ilgili sistemik  (tüm vücudu 
etkileyen)  yan etki riski daha fazla olabilir.  
 
Eğer VİLACORT ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla VİLACORT  kullandıysanız  
Eğer yanlışlıkla, VİLACORT ’un doktorunuzun önerdiğinden daha fazla bir dozunu alırsanız, 
doktorunuz veya eczacınız ile konuşunuz. Kalbinizin normalden daha hızlı çarptığını fark 
edebilirsiniz, güçsüz hissedebilirsiniz veya baş ağrınız olabilir.  
 
Eğer uzun bir süre önerilenden daha yüksek dozlar kulandıysanız, doktorunuza veya eczacınıza 
danışmanız özellikle önemlidir. Bunun nedeni, VİLACORT ’un daha yüksek dozlarının 
vücudunuz tarafından doğal olarak üretilen steroid hormonlarının miktarını azaltabilecek 
olmasıdır.  
 
VİLACORT ’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
VİLACORT ’u kullanmayı unutursanız  
Unutulan dozları dengelemek için ilave doz almayınız.  
  
Bir sonraki dozu normal saatinde alınız.  
 
Hırıltı hissederseniz veya nefessiz kalırsanız hızlı etkili inhalerinizi (salbutamol gibi) kullanınız 
ve daha sonra tıbbi yardım alınız.  
 
 9 / 11  
VİLACORT  ile tedavi sonlandırıldığında oluşabilecek etkiler  
Doktorunuza danışmadan VİLACORT  almayı kesmeyiniz. VİLACORT ’u doktorunuzun 
önerdiği süre için kullanınız. Sadece kullanımınız süresince etkili olacaktır. Daha iyi hissetseniz 
bile, doktorunuz tarafından önerilmedikçe ilacı kesmeyiniz. Bu ilacın kullanımına ilişkin ilave 
sorularınız olursa, lütfen doktorunuza veya eczacınıza danışınız.  
 
4. Olası yan etkiler nelerdir?  
Tüm ilaçlar gibi VİLACORT ’un içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa VİLACORT ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Aşırı duyarlılık reaksiyonları  
• Ciltte kaşıntı (ürtiker) veya kızarıklık  
• Bazen yüzde veya ağızda şişlik (anjiyoödem)  
• Bazen çok hırıltılı, öksürüklü olma durumu veya nefes almada zorluk  
• Ani güçsüzlük veya baş dönmesi hissetme (bayılmaya veya bilinç kaybına yol açabilir)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin VİLACORT ’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
VİLACORT  kullanımından sonra aşırı duyarlılık reaksiyonları seyrek görülür (1.000 hastanın 
birinden az, fakat 10.000 hastanın birinden fazla).  
 
Ani gelişen solunum güçlükleri  
VİLACORT  kullanımından sonra ani gelişen solunum güçlükleri seyrek görülür (1.000 
hastanın birinden az, fakat 10.000 hastanın birinden fazla).  
  
Eğer  VİLACORT  inhalerinizi kullandıktan hemen sonra göğüs sıkışması, öksürük, hırıltı veya 
nefes darlığı yaşarsanız,  VİLACORT ’u kullanmayı kesiniz ve derhal tıbbi yardım alınız.  
 
Akciğer enfeksiyonu (pnömoni) (yaygın görülen yan etki, 10 hastanın birinden az, fakat 100 
hastanın birinden fazla görülebilir)  
Eğer VİLACORT  inhalerinizi  kullandıktan hemen sonra aşağıdakilerden herhangi bir tanesini 
yaşarsanız, doktorunuzu bilgilendiriniz. Bunlar akciğer enfeksiyonu belirtileri  olabilirler:  
• Ateş veya titreme  
• Mukus  (balgam)  üretiminde artış, mukus renginde değişiklik  
• Artmış öksürük veya nefes alma güçlüğünde artış  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:  10 hastanın en az birinde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor.  
 10 / 11 Çok yaygın  
• Baş ağrısı  
• Soğuk algınlığı (nazofaranjit)  
 
 
Yaygın  
Ağızda veya boğazda bir mantar enfeksiyonunun  (kandidiyazis) neden olduğu ağrılı, kabarık   
 bölgeler. VİLACORT  kullandıktan hemen sonra ağzınızı su  ile çalkalamak bu  yan etkinin   
gelişmesini engelleyebilir.   
• Akciğer enfeksiyonu (pnömoni, KOAH’lı hastalarda)  
• Akciğerlerin enflamasyonu (bronşit)  
• Burun sinüslerinde  (burun etrafında bulunan hava boşlukları)  veya boğazda enfeksiyon  
• Grip  
• Ağzın arkasında ve boğazda acı ve tahriş (orofaringeal ağrı)  
• Sinüs iltihabı (sinüzit)  
• Yutak iltihabı ( faranjit)  
• Kaşıntılı, akıntılı veya tıkalı burun (rinit)  
• Öksürük  
• Ses bozuklukları (disfoni)  
• Kemiklerin güçsüzleşmesinin sonucu olarak kırıklar  
• Mide ağrısı  
• Sırt ağrısı  
• Yüksek vücut sıcaklığı (ateş)  
• Eklem ağrısı  
• Kramp  
 
Yaygın olmayan  
• Düzensiz kalp atımı (ekstrasistoller)  
• Bulanık görme  
• Kan şekerinde artış (hiperglisemi)  
 
Seyrek  
• Aşırı duyarlılık reaksiyonları  
• Kalp atışının hızlanması (taşikardi)  
• Kalp atışının hissedilmesi (palpitasyon)  
• Aşırı endişe hali (anksiyete)  
• Titreme (tremor)  
• Nefes almada ani güçlük veya hırıltılı solunum  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr  sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz 
gibi, 0 800 314 00 08 numaralı yan etki bildirim hattını da kullanabilirsiniz. Meydana gelen yan 
etkileri bildirerek kullanmakta olduğunuz ilacın güvenliliği hakkında daha fazla bilgi 
edinilmesine katkı sağlamış olacaksınız.  
 11 / 11 5. VİLACORT ’un saklanması  
VİLACORT ’u çocukların göremeyeceği, erişemeyeceği yerlerde ve ambalajında saklayınız.  
 
25ºC’nin altındaki oda sıcaklığında, nemden koruyarak saklayınız.  
Nemden korumak için or ijinal ambalajında saklayınız ve yalnızca kullanımdan hemen önce 
açınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra VİLACORT ’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 
Her pakette yer alan inhaler, bu paketteki tüm kapsüller kullanıldıktan sonra atılmalıdır . 
 
Hiçbir ilacı atık su yoluyla atmayınız. Artık kullanmadığınız ilaçları nasıl imha etmeniz gerektiğini 
eczacınıza sorunuz. Bu önlemler çevrenin korunmasına yardımcı olacaktır.  
 
   
Ruhsat Sahibi:  
Arımed İlaç San. ve Tic. A.Ş.  
Kağıthane/İstanbul  
 
Üreti m Yeri :       
Arımed İlaç San. ve Tic. A.Ş.  
Vize/Kırklareli  
 
Bu kullanma talimatı 11.10.2024  tarihinde onaylanmıştır.  
 
 