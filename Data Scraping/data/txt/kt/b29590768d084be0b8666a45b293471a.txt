1/6 
  
KULLANMA TALİMATI 
 
COGİTO® 5 mg ağızda dağılan tablet 
Ağızdan alınır. 
 
Etkin madde:  Her bir ağızda dağılan her tablet 4.155 mg memantine eşdeğer 5 mg memantin 
hidroklorür
 içerir. 
Y
ardımcı maddeler: Mannitol, krospovidon, mikrokristalin selüloz, portakal aroması, 
sükraloz, talk ve sodyum stearil fumarat.  
 
Bu ilacı kullanmaya başlamadan önce bu KULLANMA TALiMATINI dikkatlice 
okuyunuz, çünkü sizin için önemli bilgiler içermektedir. 
 
 Bu kullanma talimatını saklayınız.  Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında: 
 
1. COGİTO® nedir ve ne için kullanılır? 
2. COGİTO®’yu kullanmadan önce dikkat edilmesi gerekenler 
3. COGİTO® nasıl kullanılır? 
4. Olası yan etkiler nelerdir? 
5. COGİTO®’nun saklanması 
 
Başlıkları yer almaktadır. 
 
1. COGİTO® nedir ve ne için kullanılır? 
COGİTO®, beyaz renkli, düz, ağızda dağılan yuvarlak tabletler şeklindedir. 
50 
veya 100 tabletten oluşan blister ambalajlarda piyasaya sunulmaktadır ve her bir tablet 
etkin madde olarak 5 mg memantin HCl içerir. 
 
COGİTO® demansa karşı kullanılan ilaçlar grubundadır. 
Alzheimer hastalığında görülen hafıza kaybı, beyindeki mesaj sinyallerinin bozulması 
nedeniyle ortaya çıkar. Beyinde, NMDA-reseptörü denilen oluşumlar bulunur. Bu oluşumlar, 
öğ
renme ve hatırlama için önem taşıyan sinir uyarısında rol oynarlar. COGİTO®, NMDA 
reseptör antagonistleri denilen bir ilaç grubuna dahildir ve NMDA reseptörleri üzerinde etki 
göstererek sinir uyarısını ve hafızayı iyileştirir. COGİTO®, bu etkisi nedeniyle, orta ve 
şiddetli Alzheimer hastalığının tedavisinde kullanılır. 
 
2. COGİTO®’yu kullanmadan önce dikkat edilmesi gerekenler  
COGİTO®’yu kullanmadan önce aşağıdaki bölümleri okumanız ve olabilecek herhangi bir 
sorunuzu doktorunuzla görüşmeniz önemlidir. Bakıcınızdan doktorunuzla görüşme 
konusunda yardım isteyebilirsiniz. 
 2/6 
 COGİTO®’yu aşağıdaki durumlarda KULLANMAYINIZ 
Memantin hidroklorür veya formüldeki yardımcı maddelerden herhangi birine alerjiniz  (aşırı 
duyarlılığınız)  var ise bu ilacı kullanmayınız.  
 
COG
İTO®’yu aşağıdaki durumlarda  DİKKATLİ KULLANINIZ  
Eğer; 
 Epileptik nöbet hikayeniz (sara nöbeti) var ise,  
 Yakın bir zamanda miyokard enfarktüsü (kalp krizi) yaşadıysanız veya konjestif kalp 
yetmezliği veya kontrol altında olmayan hipertansiyon (yüksek kan basıncı) şikayetiniz var 
ise, 
 Böbrek yetmezliğiniz varsa, doktorunuz böbrek işlevierinizi yakından izlemeli ve 
gerekiyorsa, memantin dozunu buna göre ayarlamalıdır. 
 Amantadin (viral hastalıkların ve Parkinson hastalığının tedavisinde kullanılır), 
ketamin(anestezide kullanılır), dekstrometorfan (öksürük tedavisinde kullanılır) ve diğer 
NMD
A-antagonistleri ile aynı zamanda kullanımından kaçınılmalıdır.  
 Diyetinizde değişiklik (normal diyetten sıkı bir vejetaryen diyete geçiş gibi), asit giderici 
mide ilaçlarını aşırı miktarda kullandıysanız ya da ciddi üriner sistem hastalığınız 
mevcutsa, idrar pH'sı yükselebilir. Doktorunuz sizi dikkatle takip etmelidir. 
 COGİTO®, çocuklar ve 18 yaşından küçük adolesanlar için önerilmemektedir. 
 
Bu durumlarda tedavi dikkatli bir şekilde kontrol edilmeli ve COGİTO®’nun klinik yararı 
doktorunuz tarafından düzenli aralıklarla tekrar değerlendirilmelidir. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
COGİTO®’nun yiyecek ve içecek ile kullanılması 
COGİTO® aç ya da tok karnına kullanılabilir. 
 
Yakın bir zaman içerisinde diyetinizde önemli bir değişiklik yaptıysanız veya yapmayı 
planlıyorsanız (örn. Normal diyetten sıkı bir vejetaryen diyete geçiş gibi) veya renal tübüler 
asidoz (RTA, böbrek fonksiyon bozukluğundan dolayı kanda asit yapıcı madde fazlalığı) 
durumunuz veya şiddetli üriner sistem enfeksiyonunuz varsa doktorunuzu 
bilgilendirmelisiniz. Çünkü ilacınızın dozunun ayarlanması gerekebilir. 
Memantin hidroklorür ile alkol arasında bilinen bir etkileşim yoktur. 
 
Hamilelik 
İlacı kullanmadan önce doktorunuza veya eczacınıza danışınız. 
 
Hamileyseniz veya hamile kalmayı planlıyorsanız doktorunuza bildiriniz.  Hamile kadınlarda 
mema
ntin kullanımı önerilmemektedir. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
İlacı kullanmadan önce doktorunuza veya eczacınıza danışınız.  
C
OGİTO® kullanan anneler emzirmemelidir. 
 
 3/6 
 Araç ve makine kullanımı  
Doktorunuz size araba veya makine kullanıp kullanamayacağınızı söyleyecektir.  
Ayrıca; COGİTO® reaksiyon yeteneğinizi değiştirerek araba ve makine kullanmanızı 
sakıncalı hale getirebilir. 
 
COG
İTO®’nun içeriğinde bulunan bazı yardımcı maddeler hakkında önemli bilgiler 
 
COGİTO®’nun içeriğinde sükraloz yer almaktadır. 
Eğer daha önceden doktorunuz tarafından bazı şekerlere karşı intoleransınız olduğu 
söylenmişse bu tıbbi ürünü almadan önce doktorunuzla temasa geçiniz. 
 
COGİTO®’nun içeriğinde yer alan yardımcı maddelerden mannitol için dozu nedeniyle 
herhangi bir uyarı gerekmemektedir. 
 
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında 
“sodyum içermez”. 
 
Diğer ilaçlar ile birlikte kullanımı 
Özellikle aşağıdaki ilaçların etkileri COGİTO® ile değişebilir ve dozlarının doktorunuz 
tarafından ayarlanması gerekebilir: 
 Amantadin (viral hastalıkların ve Parkinson hastalığının tedavisinde kullanılır), ketamin 
(anestezide kullanılır), dekstrometorfan (öksürük tedavisinde kullanılır) 
 Dantrolen, baklofen (merkezi kas gevşeticiler) 
 Simetidin (ülser tedavisinde kullanılır), ranitidin (ülser tedavisinde kullanılır), prokainamid 
(kalp ritmini düzenleyen bir ilaçtır), kinidin (kalp ritmini düzenleyen bir ilaçtır), kinin 
(sıtma tedavisinde kullanılır), nikotin (sigara bıraktırma preparatlarının içeriğinde bulunur), 
 Hidroklorotiyazid (idrar söktürücü) veya hidroklorotiyazidli herhangi bir kombinasyon  
 Antikolinerjikler (genel olarak hareket bozukluklarını veya barsak kramplarını tedavi 
etmek için kullanılan maddeler) 
 Antikonvülsanlar (nöbetleri önlemek ve hafifletmek için kullanılan maddeler) 
 Barbitüratlar (genel olarak uyku için kullanılan maddeler) 
 Dopamin agonistleri (L-dopa, bromokriptin gibi Parkinson hastalığının tedavisinde 
kullanılan maddeler) 
 Nöroleptikler (zihinsel bozuklukların tedavisinde kullanılan maddeler) 
 Oral antikoagülanlar (kan sulandırıcı ilaçlar)  
Eğ
er hastaneye giderseniz, doktorunuzu COGİTO® kullandığınız konusunda bilgilendiriniz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. COGİTO® nasıl kullanılır? 
 
Uygun kullanım ve doz/ uygulama sıklığı için talimatlar: 
COGİTO®’yu her zaman doktorunuzun önerdiği şekilde alınız. İlacınızdan yararlanabilmeniz 
için ilacınızı her gün düzenli bir şekilde ve aynı saatlerde almanız gerekir. Emin olmadığınız 
zaman doktorunuza veya eczacınıza sorunuz. 
 
 4/6 
 Doz: 
Yetişkinler ve yaşlılar için önerilen günlük doz 20 mg’dır (günde 2 adet COGİTO® 10 mg 
Ağızda Dağılan Tablet). Yan etki riskini azaltmak için bu doza aşağıdaki günlük tedavi 
şeması ile aşamalı şekilde arttırılarak ulaşılır;  
 
1. hafta : Günde 1 adet  COGİTO® 5 mg Ağızda Dağılan Tablet  
2. hafta : Günde 2 adet COGİTO® 5 mg Ağızda Dağılan Tablet veya günde 1 
adet COGİTO® 10 mg Ağızda Dağılan Tablet  
3. hafta : Günde 1 adet COGİTO® 5 mg Ağızda Dağılan T ablet ve 1 adet                         
COGİTO® 10 mg Ağızda Dağılan Tablet  
4. hafta ve sonrası  : Günde 2 adet COGİTO® 10 mg Ağızda Dağılan Tablet  
 
Uygulama yolu ve metodu: 
COGİTO® ağıza yerleştirilmelidir; tablet burada tükürük içinde hızla dağılır ve böylece 
kolayca yutulabilir. 
COGİTO®’yu yemekler ile birlikte ya da tek başına almanız fark etmemektedir. Yiyecekle 
birlikte alıp almamanız problem yaratmaz. COGİTO® ağız yoluyla kullanım içindir. Tabletleri 
ıslak ellerinizle tutmayın, parçalanabilirler. 
 
Değişik yaş grupları: 
 
Çocuklarda kullanımı: 
Çocuklar ve 18 yaşın altındaki adölesanlar için önerilmemektedir. 
 
Yaşlılarda kullanımı: 
Yaşlı hastalarda doz ayarlamasına gerek yoktur. 
 
Özel kullanım durumları: 
 
Böbrek yetmezliği : Eğer böbrek yetmezliğiniz varsa, doktorunuz durumunuza uygun bir 
doza karar verecektir . Bu durumda böbrek işlevleriniz doktorunuz tarafından belirli aralıklarla 
izlenmelidir.  
 
Karaciğer yetmezliği : Hafif ya da orta dereceli karaciğer fonksiyonunuz (karaciğer 
yetmezliği) varsa doz ayarlaması gerekli değildir. Şiddetli karaciğer yetmezliğinde COGİTO® 
kullanımı tavsiye edilmez. 
 
Eğer COGİTO®’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacını z ile konuşunuz. 
 
Kullanmanız gerekenden daha fazla COGİTO® kullandıysanız: 
Genel olarak, fazla doz alımı herhangi bir zarara yol açmaz. Yan etki belirtilerinde artış 
görebilirsiniz.  
 
COGİTO®’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
 
 
 5/6 
 COGİTO®’yu kullanmayı unutursanız 
COGİTO® dozunuzu almayı unuttuğunuzu farkederseniz, bekleyiniz ve bir sonraki dozunuzu 
zamanında alınız.  
 
Unutulan dozları dengelemek için çift doz almayınız. 
 
COGİTO® ile tedavi sonlandırıldığında oluşabilecek etkiler 
Kendinizi daha iyi hissettiğinizde ilacınızı kullanmayı bırakmayınız. Bu ürünün kullanımıyla 
ilgili ilave sorularınız olursa doktorunuza veya eczacınıza sorunuz. 
 
4. Olası yan etkiler nelerdir? 
Tüm ilaçlar gibi, COGİTO®’nun içeriğinde bulunan maddelere duyarlı olan kişilerde yan 
etkiler olabilir.  
 
İstenmeyen yan etkiler aşağıdaki sıklık derecesine göre belirtilmiştir. 
 
Çok yaygın (≥1/10); yaygın (≥1/100 ila < 1/10); yaygın olmayan (≥1/1000 ila 1/100);    
seyrek (≥1/10000 ila <1/1000); çok seyrek (<1/10000); bilinmiyor (eldeki verilerden hareketle 
tahmin edilemi
yor) 
 
Yaygın 
 Uyuklama hali  
 Sersemlik hali  
 Yüksek tansiyon  
 Kabızlık 
 Baş ağrısı  
 Karaciğer fonksiyon testlerinde artış  
 Denge bozuklukları  
 Nefesin kesilmesi  
 Aşırı duyarlılık  
 
Yaygın olmayan 
 Mantar enfeksiyonları 
 Konfüzyon (sersemlik hissi) 
 Halusinasyon1 (olmayan bir şeyi varmış sanmak)  
 Yürüyüş anormalliği 
 Venöz kan pıhtılaşması (tromboz/tromboembolizm) 
 Kusma 
 Yorgunluk 
 Kalp yetmezliği 
 
Çok seyrek 
 Nöbetler 
 
Bilinmiyor 
 Psikotik reaksiyonlar2 
 Pankreatit2 (pankreasın iltihaplanması) 
 Hepatit (karaciğerin iltihaplanması) 
 6/6 
 Depresyon, intihar düşüncesi ve intihar Alzheimer hastalığına bağlı olarak gelişir. Bu olaylar 
memantin ile tedavi edilen hastalarda bildirilmiştir.  
 
1Halusinasyonlar çoğunlukla şiddetli Alzheimer hastalığı olanlarda gözlenmiştir. 
2Pazarlama sonrası deneyimlerde bildirilen izole durumlar. 
 
Eğer bu kullanma talimatında bahsi geçmeyen herhangi bir yan etkiyle karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. COGİTO®’nun saklanması 
COGİTO®’yu çocukların göremeyeceği, erişemeyeceği yerlerde ve ambalajında saklayınız.  
 
25°C’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra COGİTO®’yu kullanmayınız. 
 
Eğer üründe ve/veya ambalajında bozukluklar fark ederseniz COGİTO®’yu kullanmayınız. 
 
Ruhsat Sahibi:  Santa Farma İlaç San. A.Ş. 
Okmeydanı, Boruçiçeği Sokak, No: 16 34382 Şişli-İSTANBUL 
Tel: (+90 212) 220 64 00 
Fax: (+90 212) 222 57 59 
 
Üretim Yeri:  Santa Farma İlaç Sanayii A.Ş. 
Sofalıçeşme Sokak, No: 72-74 34091 Edirnekapı-İSTANBUL 
Tel: (+90 212) 534 79 00 
Fax: (+90 212) 521 06 44 
 
Bu kullanma talimatı 09 /12 /2015 tarihinde onaylanmıştır. 
 