KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZOLTONAR 5 mg/100 ml İ.V. infüzyon çözeltisi içeren flakon
Steril
2. KALİTATİF VE KANTİTATİF BİLEŞİM
Etkin madde:
Zoledronik asit monohidrat 0.0533 mg (ml başına 0.05 mg susuz zoledronik asite eşdeğer
bazda)
Yardımcı maddeler:
Sodyum sitrat 30 mg
Mannitol 4950 mg
Yardımcı maddeler için 6.1’e bakınız.
3. FARMASÖTİK FORM
İnfüzyon çözeltisi
Renksiz, berrak, pratik olarak partikülsüz çözelti
4. KLİNİK ÖZELLİKLER
4.1. Terapötik endikasyonları
ZOLTONAR,
Osteoporozu olan, postmenopozal kadınlarda ve erkeklerde vertebra ve vertebra dışı kırıkların
önlenmesinde,
Kadınlarda ve erkeklerde osteoporoza bağlı kalça kırığı sonrası yeni klinik kırıkların
önlenmesinde,
Günde 7,5 mg prednizolon veya eşdeğeri sistemik glukokortikoid tedavisine başlanan veya
tedavisi devam eden ve tedavinin 12 aydan daha uzun süre devam etmesi beklenen kadın ve
erkeklerde glukokortikoide bağlı osteoporozun tedavisinde,
Kadın ve erkeklerde kemikteki Paget hastalığının tedavisinde endikedir.
4.2. Pozoloji ve uygulama şekli
Pozoloji:
Postmenopozal osteoporoz, erkeklerde osteoporoz tedavisi ve uzun süren glukokortikoid
tedavisine bağlı osteoporoz tedavisi için önerilen doz, yılda bir kez uygulanan 5 mg
intravenöz ZOLTONAR infüzyonudur.
1 / 19Yakın zamanda düşük travmaya bağlı kalça kırığı meydana gelmiş olan hastalarda,
ZOLTONAR infüzyonunun kalça kırığının onarımından iki hafta ya da daha uzun bir süre
sonra uygulanması önerilir (bkz. Bölüm 5.1).
Paget hastalığının tedavisi için, ZOLTONAR yalnızca kemikteki Paget hastalığının tedavisi
konusunda deneyim sahibi hekimler tarafından reçete edilmelidir. Önerilen doz, 5 mg’lık tek
bir intravenöz ZOLTONAR infüzyonudur.
Paget hastalığı tedavisinin tekrarlanması: Paget hastalığında ZOLTONAR ile başlangıç
tedavisinden sonra tedaviye cevap veren hastalarda, uzun bir remisyon dönemi gözlemlenir.
Yeniden tedavi, nüksün olduğu hastalarda başlangıç tedavisini takiben bir yıl ya da daha uzun
bir aralık sonrasında ilave bir intravenöz infüzyon yoluyla 5 mg ZOLTONAR
uygulamasından oluşmaktadır. Paget hastalığının yeniden tedavisi ile ilgili sınırlı veri
bulunmaktadır (bkz. Bölüm 5.1).
Kalsiyum ve D vitaminin diyetle alımının yetersiz olduğu osteoporozlu kadınlarda yeterli
kalsiyum ve D vitamini desteği verilmesi önemlidir (bkz Bölüm 4.4 Özel kullanım uyarıları
ve önlemleri).
Uygulama şekli:
ZOLTONAR 5 mg/100 mL infüzyon çözeltisi, delikli bir infüzyon seti aracılığıyla intravenöz
yoldan ve sabit bir infüzyon hızında uygulanır. İnfüzyon süresi 15 dakikadan daha kısa
olmamalıdır. ZOLTONAR infüzyonu ile ilgili bilgi için, bkz.Bölüm 6.6.
Hastalar, ZOLTONAR verilmeden önce, gereken şekilde hidrate edilmiş olmalıdırlar. Bu,
özellikle yaşlılarda ve diüretik tedavisi gören hastalarda önemlidir.
ZOLTONAR uygulaması ile birlikte yeterli miktarda kalsiyum ve D vitamini alımı önerilir.
Ayrıca Paget hastalığı bulunan hastalarda, günde iki kez alınan en az 500 mg elementer
kalsiyuma karşılık gelen yeter miktardaki kalsiyum takviyesinin ZOLTONAR uygulandıktan
sonraki 10 gün süreyle sürdürülmesi özellikle tavsiye edilir (bkz. Bölüm 4.4).
Yakın zamanda kalça kırığı geçirmiş hastalarda, ilk ZOLTONAR uygulamasından önce oral
yolla ya da intramüsküler yolla 50,000 ila 125,000 IU Vitamin D verilmesi önerilir.
ZOLTONAR uygulandıktan sonraki üç gün içinde ortaya çıkan doz sonrası belirtilerin
insidansı, ZOLTONAR uygulandıktan kısa süre sonra parasetamol veya ibuprofen
uygulanarak azaltılabilir.
Özel popülasyonlara ilişkin ek bilgiler:
Böbrek/Karaciğer yetmezliği: Kreatinin klerensi <35 mL/dakika olan hastalarda
ZOLTONAR kullanımı kontrendikedir (bkz. Bölüm 4.3 ve 4.4).
Kreatinin klerensi ≥35 mL/dakika olan hastalarda doz ayarlamasına gerek yoktur.
Karaciğer yetmezliği bulunan hastalarda doz ayarlaması gerekli değildir (bkz. Bölüm 5.2
Farmakokinetik özellikler).
Pediyatrik popülasyon: Çocuklarda ve 18 yaşın altındaki erişkinlerde güvenlilik ve
etkililikle ilgili verilerin olmaması nedeniyle bu yaş gruplarında ZOLTONAR kullanılması
önerilmez.
2 / 19Geriyatrik Popülasyon (≥ 65 yaş) : Yaşlılardaki biyoyararlanım, dağılım ve atılımın
yetişkinlerinkine benzer olması sebebiyle doz ayarlamasına gerek yoktur.
4.3. Kontrendikasyonlar
 Etkin maddeye, herhangi bir bifosfonata ya da yardımcı maddelerden herhangi birisine
karşı aşırı duyarlılıkta,
 Hipokalsemisi bulunan hastalarda (bkz. Bölüm 4.4)
 Kreatinin klerensi <35 mL/dakika olan hastalarda ve akut böbrek bozukluğu kanıtı
olanlarda (bkz. Bölüm 4.4),
 Gebelik ve laktasyonda (bkz. Bölüm 4.6) kontrendikedir.
4.4. Özel kullanım uyarıları ve önlemleri
Böbrek bozukluğu:
Şiddetli böbrek bozukluğu olan hastalarda (kreatinin klerensi <35 mL/dakika) ZOLTONAR
kullanımı, bu popülasyondaki artmış böbrek yetmezliği riskine bağlı olarak kontrendikedir.
Özellikle daha önceden böbrek rahatsızlığı olan veya ileri yaş, eş zamanlı nefrotoksik ilaç
kullanan, eş zamanlı diüretik tedavisi alan ya da ZOLTONAR uygulamasından sonra
dehidratasyon oluşumu, dahil diğer risk faktörlerini taşıyan hastalarda ZOLTONAR
uygulamasını takiben böbrek fonksiyonunda bozukluk gözlenmiştir. Hastalarda tek bir
ZOLTONAR uygulamasından sonra böbrek bozukluğu gözlenmiştir. Önceden böbrek
bozukluğu olan ya da yukarıda tanımlanan risk faktörlerinden herhangi birini taşıyan
hastalarda nadir olarak diyaliz gerektiren ya da ölüm ile sonuçlanan böbrek yetmezliği
meydana gelmiştir.
Renal yan etki riskini en aza indirmek için aşağıdaki önlemler alınmalıdır:
 Her ZOLTONAR dozundan önce kreatinin klerensi hesaplanmalıdır (örneğin;
Cockcroft-Gault formülü ile). Önceden böbrek fonksiyon bozukluğu olan hastalarda
serum kreatinin düzeyindeki geçici artış daha fazla olabilir; risk altında olan hastalarda
serum kreatinin düzeyinin ara kontrolü düşünülmelidir.
 ZOLTONAR, böbrek fonksiyonunu etkileyebilecek diğer tıbbi ürünler ile bir arada
verildiğinde dikkatli kullanılmalıdır (Bkz. Bölüm 4.5)
 Hastalar, özellikle yaşlı ve diüretik tedavisi alanlar ZOLTONAR uygulamasından
önce uygun şekilde hidrate edilmelidir.
 Tek bir ZOLTONAR dozu 5 mg’ı aşmamalıdır ve infüzyon süresi en az 15 dakika
olmalıdır (Bkz. Bölüm 4.2).
Önceden var olan hipokalsemi:
ZOLTONAR tedavisine başlanmadan önce yeterli kalsiyum ve D vitamini alımı ile önceden
var olan hipokalsemi tedavi edilmelidir (bkz. Bölüm 4.3). Diğer mineral metabolizma
bozuklukları da (örn. paratioroid rezervi yetersizliği, ince bağırsaklarda kalsiyum emilim
bozukluğu) etkin biçimde tedavi edilmelidir. Hekimler, bu hastaların klinik gözetimini
yapmayı göz önünde bulundurmalıdır.
3 / 19Paget’de hipokalsemi:
Kemik döngüsünün (turnover) artmış olması kemikteki Paget hastalığının tipik bir özelliğidir.
Zoledronik asidin kemik döngüsü üzerindeki kısa etki başlama süresi yüzünden, bazen
semptomatik olabilen, geçici hipokalsemi gelişebilir ve bu durum ZOLTONAR
infüzyonundan sonraki ilk 10 gün içerisinde maksimum düzeydedir (bkz.bölüm 4.8).
ZOLTONAR uygulaması ile birlikte yeterli miktarda kalsiyum ve D vitamini alımı önerilir.
Ayrıca Paget hastalığı bulunan hastalarda, günde iki kez alınan en az 500 mg elementer
kalsiyuma karşılık gelen yeter miktardaki kalsiyum takviyesinin ZOLTONAR uygulandıktan
sonraki 10 gün süreyle sürdürülmesi özellikle tavsiye edilir (bkz. Bölüm 4.2). Hastalar,
hipokalseminin belirtileri hakkında bilgilendirilmeli ve risk altında olunan dönem boyunca
yeterli klinik gözetim altında tutulmalıdırlar. Paget hastalığı bulunan hastalarda ZOLTONAR
infüzyonu öncesinde hastaların serum kalsiyum düzeylerinin ölçülmesi önerilir.
ZOLTONAR dahil bifosfonat alan hastalarda, şiddetli ve bazen iş göremezliğe yol açan
kemik, eklem ve/veya kas ağrısı seyrek olarak bildirilmiştir.
Çene osteonekrozu (ONJ):
Pazarlama sonrası koşullarda, osteoporoz için zoledronik asit kullanan hastalarda çene
osteonekrozu (ONJ) bildirilmiştir (bkz. bölüm 4.8). Çene osteonekrozu, tedavi
sonlandırıldıktan sonra da ortaya çıkabilir.
Ağızda açık yumuşak doku lezyonları olan hastalarda tedaviye başlamaktan ya da yeni bir
tedavi kürü uygulamaktan kaçınılmalıdır. Eşzamanlı risk faktörleri olan hastalarda
bifosfonatlarla tedavi öncesinde uygun önleyici diş hekimliği tedbirlerini içeren bir diş
muayenesi ve bireye özgü fayda-risk değerlendirmesi önerilir.
Bireysel ONJ gelişme riski değerlendirilirken aşağıdaki risk faktörleri dikkate alınmalıdır:
 Kemik rezorpsiyonunu inhibe eden tıbbi ürünün potensi (yüksek potense sahip
bileşikler için daha yüksek risk), uygulama şekli (parenteral uygulama için daha
yüksek risk) ve kemik rezorpsiyon terapisinin kümülatif dozu,
 Kanser, komorbiditeler (örn. anemi, koagülopatiler, enfeksiyon)
 Sigara kullanımı,
 Öncesinde bifosfonat tedavisinin alınması,
 Eşzamanlı tedaviler: kortikosteroidler, kemoterapi, anjiyogenez inhibitörleri, boyun ve
baş radyoterapisi
 Uzun zamandır diş kontrolünün yapılmaması,
 Kötü oral hijyen, periodontal hastalık, tam oturmayan protezler, diş hastalığı öyküsü,
invazif dental prosedürler örn. diş çekimleri gibi ağız veya diş sorunları.
Tüm hastalar zoledronik asit tedavisi sırasında yeterli düzeyde ağız hijyeni uygulamaya, rutin
diş muayenelerinden geçmeye ve diş sallanması, diş ağrısı veya şişmesi, ya da iyileşmeyen
ağız yaraları ve akıntı gibi tüm oral semptomları ile tam oturmayan diş protezleri ve planlanan
dental ameliyatları derhal bildirmeye teşvik edilmelidir. Tedavi süresince invazif dental
prosedürler sadece dikkatli bir değerlendirme sonrasında gerçekleştirilmelidir ve zoledronik
asit uygulamasından kısa süre öncesinde ve sonrasında kaçınılmalıdır.
ONJ gelişen hastalarda yönetim planı, tedaviden sorumlu hekim ve bir diş hekimi ya da ONJ
uzmanlığı olan ağız cerrahı arasında yakın işbirliği ile yapılmalıdır. Durum düzelene ve
4 / 19mümkün olduğunda katkı yapan risk faktörleri hafifleyene kadar zoledronik asit tedavisine
geçici olarak ara verilmesi düşünülmelidir.
Dış kulak yolunda osteonekroz:
Çoğunlukla uzun süreli tedaviyle ilişkili olarak, bifosfonat kullanımı ile dış kulak yolunda
osteonekroz vakaları bildirilmiştir. Dış kulak yolundaki osteonekroz için olası risk faktörleri
steroid kullanımı, kemoterapi ve/veya enfeksiyon ve travma gibi lokal risk faktörlerini
içermektedir. Kronik kulak enfeksiyonları dahil olmak üzere kulak semptomları görülen
bifosfonat alan hastalarda, dış kulak yolunda osteonekroz olasılığı düşünülmelidir.
Atipik femur kırıkları:
Bifosfonat tedavisi ile öncelikle osteoporoz için uzun süreli tedavi gören hastalarda atipik
subtrokanterik ve femur şaft kırıkları bildirilmiştir. Bu transvers veya kısa oblik kırıklar,
femur boyunca küçük trokanterin alt kısmından suprakondiler çanın üst kısmına kadar
herhangi bir yerde meydana gelebilir. Bu kırıklar minimal travma sonrasında ya da travma
olmaksızın meydana gelir ve bazı hastalar tam femur kırığı ile başvurmadan önce haftalar ila
aylar boyunca uyluk veya kasık ağrısı yaşar. Kırıklar sıklıkla iki taraflıdır; bu nedenle femur
şaft kırığı yaşayan bifosfonat ile tedavi edilen hastalarda kontralateral femur muayene
edilmelidir. Bu kırıkların iyileşmesinin kötü olduğu da bildirilmiştir. Atipik femur kırığı
şüphesi olan hastalarda bireysel risk/yarar analizine dayalı olarak hasta değerlendirmesi
yapılana kadar bifosfonat tedavisinin bırakılması düşünülmelidir. Bu kırıklar aynı zamanda
bifosfonatlarla tedavi edilmeyen osteoporotik hastalarda da meydana geldiğinden nedensellik
belirlenememiştir.
ZOLTONAR dahil, bifosfonat tedavisi sırasında hastalara herhangi bir uyluk, kalça veya
kasık ağrısını bildirmeleri tavsiye edilmeli ve bu tip semptomlarla başvuran her hasta olası
femur kırığı açısından değerlendirilmelidir.
Genel:
ZOLTONAR uygulandıktan sonraki ilk üç gün içinde ortaya çıkan advers reaksiyonların
insidansı, ZOLTONAR uygulandıktan kısa süre sonra parasetamol veya ibuprofen
uygulanarak azaltılabilir
Etkin madde olarak zoledronik asit içeren başka ürünler de onkoloji endikasyonları için
piyasada mevcuttur. ZOLTONAR ile tedavi gören hastalar bu tür ürünler veya diğer
bifosfonatlar ile eşzamanlı olarak tedavi edilmemelidir zira bu ajanların birleşik etkisi
bilinmemektedir.
Bu tıbbi ürün her dozunda 4950 mg mannitol içerse de dozu ve kullanım yolu nedeniyle
herhangi bir uyarıya gerek yoktur.
Bu tıbbi ürün her dozunda 1 mmol (23 mg)’dan daha az sodyum içerir. Bu dozda sodyuma
bağlı herhangi bir etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Zoledronik asite spesifik olarak ilaç-ilaç etkileşim çalışmaları yapılmamıştır. Zoledronik asit,
sistemik olarak metabolize olmaz ve insan sitokrom P450 enzimlerini in vitro olarak
etkilemez (bkz. Bölüm 5.2). Zoledronik asit plazma proteinlerine yüksek oranda bağlanmaz
(yaklaşık % 43-55 bağlıdır) ve bu nedenle proteine yüksek oranda bağlanan ilaçlarda görülen
yer değiştirme etkileşimleri olası değildir.
5 / 19Zoledronik asit, böbrek yoluyla atılır. ZOLTONAR böbrek fonksiyonunu önemli derecede
etkileyebilecek ilaçlar (örn. aminoglikozidler ya da dehidratasyona neden olan diüretikler) ile
birlikte uygulanırken dikkatli olunmalıdır.
Böbrek bozukluğu olan hastalarda öncelikli olarak böbreklerden atılan eş zamanlı ilaç
kullanımına sistemik maruziyet artabilir.
Özel popülasyonlara ilişkin ek bilgiler:
Özel popülasyonlara ilişkin ek bilgiler
Özel popülasyonlara ilişkin yeterli bilgi bulunmamaktadır.
Pediyatrik popülasyon:
Pediyatrik popülasyona ilişkin yeterli bilgi bulunmamaktadır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
ZOLTONAR çocuk doğurma potansiyeli olan kadınlarda önerilmez ve tedavi süresince etkili
doğum kontrolü uygulamak zorundadırlar.
Gebelik dönemi
Zoledronik asidin gebelerde kullanılmasına ilişkin yeterli veri yoktur. Deney hayvanlarında
yapılan çalışmalarda doğum kusurları dahil üreme üzerinde toksikolojik etkiler gözlenmiştir
(bkz. bölüm 5.3). ZOLTONAR’ın gebelik ve/veya fetus/yeni doğan üzerinde zararlı
farmakolojik etkiler bulunmaktadır. İnsanlar için potansiyel risk bilinmemektedir.
ZOLTONAR, kesinlikle gerekli olmadıkça gebelik döneminde kullanılmamalıdır (bkz. Bölüm
4.3).
Laktasyon dönemi
Zoledronik asitin insan sütüne geçip geçmediği bilinmemektedir. ZOLTONAR, laktasyon
döneminde kullanılmamalıdır (bkz. bölüm 4.3).
Üreme yeteneği/Fertilite
Zoledronik asit sıçanlarda parental ve Fl neslinin fertilitesi üzerindeki potansiyel advers
etkiler açısından değerlendirilmiştir. Bu, bileşiğin iskelet kalsiyum metabolizmasını inhibe
etmesi sonucu doğum dönemi hiperkalsemi ile ilişkili olduğu kabul edilen aşırı farmakolojik
etkiler, bir bifosfonat sınıfı etkisi olan distosi ve çalışmanın erken sonlandırılması ile
sonuçlanmıştır. Bu nedenle bu bulgular ZOLTONAR'ın insanlarda fertilite üzerindeki kesin
etkisini belirlemek açısından yetersizdir.
4.7. Araç ve makina kullanımı üzerindeki etkiler
Baş dönmesi ve uyku hali gibi yan etkilerin araç ve makine kullanma yeteneği üzerine etkileri
olabilir. ZOLTONAR kullanımı esnasında araç ve makine kullanırken dikkatli olunmalıdır.
4.8. İstenmeyen etkiler
Güvenlilik profilinin özeti:
6 / 19Zoledronik asitin birinci, ikinci ve üçüncü infüzyonu ardından doz sonrası belirtilerin
görüldüğü genel hasta yüzdesi sırasıyla % 44.7, % 16.7 ve % 10.2’dir. Birinci infüzyonu
takiben bireysel belirtiler ve sıklıkları şu şekildedir: ateş (% 17.1), kas ağrısı (% 7.8), grip
benzeri belirtiler (% 6.7), eklem ağrısı (% 4.8), baş ağrısı (% 5.1). Bu belirtilerin sıklığı,
Zoledronik asit uygulandıktan sonraki 3 gün içinde ortaya çıkmıştır. Bu belirtilerin çoğu hafif-
orta derecede etkilidir ve olay başladıktan sonraki 3 gün içinde ortadan kaybolmuştur. Doz
sonrası semptomlar yaşayan hastaların yüzdesi, daha az sayıdaki bir çalışma grubunda daha
düşük bulunmuştur (ilk, ikinci ve üçüncü infüzyondan sonra sırasıyla %19.5, %10.4, %10.7).
HORIZON – Pivotal Kırık Çalışması [PFT] (bkz. bölüm 5.1), Zoledronik asit ve plasebo alan
hastalarda atriyal fibrilasyonun genel sıklığı sırasıyla % 2.5 (3.862 hastadan 96’sı) ve % 1.9
(3.852 hastadan 75’i) idi. Atriyal fibrilasyon ciddi yan etkisinin oranı, Zoledronik asit alan
hastalarda (% 1.3, 3.862 hastadan 51’i) plasebo alan hastalara (% 0.6, 3.852 hastadan 22’si)
kıyasla artmıştır. Artan atriyal fibrilasyon insidansının ardındaki mekanizma bilinmemektedir.
Osteoporoz çalışmalarında (PFT, HORIZON – Yineleyen Kırık Çalışması [RFT]) toplu
atriyal fibrilasyon insidansları ZOLTONAR ile plasebo arasında karşılaştırılabilir düzeyde
olmuştur (sırasıyla %2.6 ve %2.1). Atriyal fibrilasyon ciddi advers olayları için toplu
insidans, ZOLTONAR için %1.3, plasebo için %0.8 olmuştur.
ZOLTONAR ile ilişkili olduğundan şüphe duyulan advers reaksiyonlar; çok yaygın (>1/10);
yaygın (≥1/100, <1/10); yaygın olmayan (> 1/1000, <1/100); seyrek (> 1/1000, < 1/10,000);
çok seyrek (< 1/10000); bilinmiyor (eldeki verilerden hareketle tahmin edilemiyor) olarak
Tablo 1’de gösterilmiştir.
Her sıklık grubu içinde advers reaksiyonlar azalan ciddiyet sırasıyla dizilmiştir.
Tablo 1*
Enfeksiyonlar Yaygın olmayan İnfluenza, nazofarenjit
ve enfestasyonlar
Kan ve lenfatik Yaygın olmayan Anemi
sistem hastalıkları
İmmün sistem Bilinmiyor** Nadir görülen bronkokonstriksiyon,
bozuklukları ürtiker ve anjiyoödem vakaları ve çok
nadir görülen anafilaktik reaksiyon/şok
dahil olmak üzere aşırı duyarlılık
reaksiyonları
Metabolizma ve beslenme Yaygın Hipokalsemi*
bozuklukları
Yaygın olmayan İştah azalması
Seyrek Hipofosfatemi
Psikiyatrik hastalıklar Yaygın olmayan Uykusuzluk
Sinir sistemi hastalıkları Yaygın Baş ağrısı, baş dönmesi
Yaygın olmayan Letarji, parestezi, somnolans (uyku hali),
tremor, senkop, tat bozukluğu
Göz hastalıkları Yaygın Göz kızarıklığı
Yaygın olmayan Konjuktivit, göz ağrısı
Seyrek Üveit, episklerit, iritis
7 / 19Bilinmiyor** Sklerit ve orbital iltihap
Kulak ve iç kulak Yaygın olmayan Vertigo
hastalıkları
Kardiyak hastalıkları Yaygın Atriyal fibrilasyon
Damar hastalıkları Yaygın olmayan Hipertansiyon, flushing
Bilinmiyor** Hipotansiyon (risk faktörü taşıyan bazı
hastalarda)
Solunum, toraks ve Yaygın olmayan Öksürük, Dispne
mediasten bozuklukları
Gastrointestinal Yaygın Bulantı, kusma, ishal
hastalıkları
Yaygın olmayan Dispepsi, üst karın ağrısı, karın ağrısı,
ağız kuruluğu, özofajit, kabızlık, diş
ağrısı, gastroözofajiyal reflü hastalığı,
gastrit#
Deri ve deri altı doku Yaygın olmayan Döküntü, hiperhidrozis, kaşıntı, eritem
hastalıkları
Kas-iskelet bozukluklar, Yaygın Kas ağrısı, eklem ağrısı, kemik ağrısı, bel
bağ doku ve kemik ağrısı, ekstremite ağrısı
hastalıkları
Yaygın olmayan Boyun ağrısı, kas-iskelet tutulması,
eklem şişmesi, omuz ağrısı, kas
spazmları, kas güçsüzlüğü, eklem katılığı
kas-iskelet ağrısı, kas ve iskelete bağlı
göğüs ağrısı, artrit
Seyrek Atipik subtrokanterik ve diyafizer femur
kırıkları*** (bifosfanat sınıfı advers
reaksiyonu)
Çok seyrek Dış kulak kanalının osteonekrozu
(bifosfanat sınıfı advers reaksiyonu)
Bilinmiyor** Çene osteonekrozu (bkz. bölüm 4.4 ve
4.8 Sınıf etkileri)
Böbrek ve idrar Yaygın olmayan Kan kreatinin artışı, pollaküri, proteinüri
bozuklukları
Bilinmiyor** Renal bozukluk (Özellikle daha önceden
böbrek rahatsızlığı olan veya eş zamanlı
nefrotoksik ilaç kullanan, eş zamanlı
diüretik tedavisi alan yada ZOLTONAR
uygulamasından sonra dehidratasyon
oluşumu dahil ilave risk faktörleri
taşıyan, diyaliz gerektiren böbrek
yetmezliği dahil nadir böbrek bozukluğu
vakaları kaydedilmiştir (bkz. bölüm 4.4
ve 4.8 Sınıf etkileri)).
Genel bozuklukları ve Çok yaygın Ateş
uygulama yeri ile ilgili
sorunlar Yaygın Grip benzeri belirtiler, titreme,
yorgunluk, asteni, ağrı, keyifsizlik,
infüzyon bölgesinde reaksiyon.
8 / 19Yaygın olmayan Periferik ödem, susuzluk, akut faz
reaksiyon, kardiyak kökenli olmayan
göğüs ağrısı
Bilinmiyor** Kusma, ateş ve diare gibi doz sonrası
belirtilerle ikincil dehidratasyon
Laboratuvar bulguları Yaygın C-reaktif protein artması
Yaygın olmayan Kanda kalsiyum azalması
# Glukokortikoidlerle birlikte kullanan hastalarda gözlendi.
** Pazarlama sonrası raporlara dayanmaktadır. Bu raporlar belirsiz büyüklükteki bir
popülasyondan alınmış olduğundan ve karıştırıcı faktörlere tabi olduğundan, bunların
sıklığının güvenilir bir şekilde hesaplanması ya da tıbbi ürüne maruziyetle nedensel bir
ilişkinin kurulması mümkün değildir.
*Yalnızca Paget hastalığında yaygın. Hipokalsemi için ayrıca aşağıdaki metne bakınız.
*** Pazarlama sonrası deneyimde tespit edilmiştir.
Seçilmiş advers reaksiyonların tanımı
Atriyal fibrilasyon
HORIZON – Pivotal Kırık Çalışmasında [PFT] (bkz. bölüm 5.1), zoledronik asit ve plasebo
alan hastalarda atriyal fibrilasyonun genel sıklığı sırasıyla % 2,5 (3,862 hastadan 96’sı) ve
%1,9 (3,852 hastadan 75’i) olmuştur. Atriyal fibrilasyon ciddi yan etkisinin oranı, zoledronik
asit alan hastalarda (% 1,3 , 3,862 hastadan 51’i) plasebo alan hastalara (% 0,6, 3,852
hastadan 22’si) kıyasla artmıştır. Artan atriyal fibrilasyon insidansının ardındaki mekanizma
bilinmemektedir. Osteoporoz çalışmalarında (PFT, HORIZON – Yineleyen Kırık Çalışması
[RFT]) toplu atriyal fibrilasyon insidansları zoledronik asit ile plasebo arasında
karşılaştırılabilir düzeyde olmuştur (sırasıyla %2,6 ve %2,1). Atriyal fibrilasyon ciddi advers
olayları için toplu insidans, zoledronik asit için %1,3, plasebo için %0,8 olmuştur.
Sınıf etkileri (İlacın ait olduğu gruba bağlı etkiler):
Böbrek bozukluğu:
Zoledronik asit de dahil intravenöz bifosfonatlar böbrek fonksiyonundaki azalma (yani serum
kreatinin artışı) olarak belirti veren böbrek bozukluğu ve seyrek olgularda akut böbrek
yetmezliği ile ilişkili bulunmuştur.
Özellikle daha önceden böbrek sorunları olan veya ilave risk faktörleri taşıyan (örn. ileri yaş,
kemoterapi alan onkoloji hastaları, birlikte kullanılan nefrotoksik ilaçlar, eş zamanlı diüretik
tedavi, şiddetli dehidratasyon) çoğunluğu her 3-4 haftada bir 4 mg zoledronik asit dozu alan
hastalarda zoledronik asit uygulamasını takiben böbrek fonksiyonunda bozukluk gözlenmiştir.
Ancak tek doz uygulamasından sonra da bu durum gözlenmiştir.
Geniş kapsamlı bir klinik çalışmada, kreatinin klerensindeki değişiklik (doz uygulamasından
önce yıllık olarak ölçülen) ve böbrek yetmezliği ile bozukluğunun insidansı 3 yıl süreyle
ZOLTONAR ve plasebo tedavi grupları için birbirine yakın bulunmuştur. ZOLTONAR ile
tedavi edilenlerin % 1.8 ve plasebo ile tedavi edilenlerin % 0.8’inde, uygulamadan sonraki 10
gün içinde serum kreatinin düzeyinde geçici bir artış gözlenmiştir.
9 / 19Hipokalsemi:
Geniş kapsamlı bir klinik çalışmada, hastaların yaklaşık % 0.2’sinde ZOLTONAR
uygulamasını takiben serum kalsiyum düzeylerinde azalma (1.87 mmol/L’dan daha az)
görülmüştür. Semptomatik hipokalsemi olgusu hiç gözlenmemiştir.
Paget hastalığı çalışmalarında, yaklaşık hastaların % 1’inde semptomatik hipokalsemi
gözlenmiş ve tümü iyileşmiştir.
Laboratuvar değerlendirmelerine göre Paget hastalığına ait klinik çalışmalarda ZOLTONAR
ile tedavi edilen hastaların % 21’inde, geniş kapsamlı bir klinik çalışmada ise ZOLTONAR
ile tedavi edilen hastaların % 2.3’ünde normal referans aralığının (2.10 mmol/L’dan daha az)
altında geçici asemptomatik kalsiyum düzeyleri gelişmiştir.
Hem post-menopozal osteoporoz, hem yeni bir kalça kırığını takip eden klinik krıkların
önlenmesi çalışmasında, hem de Paget hastalığına ait klinik çalışmalarda tüm hastalar yeter
miktarda vitamin D ve kalsiyum takviyesi almıştır (bkz. Bölüm 4.2).Yeni bir kalça kırığını
takip eden klinik kırıkların önlenmesi çalışmasında, vitamin D seviyesi düzenli olarak
ölçülmedi ancak ZOLTONAR uygulaması öncesi hastaların çoğu vitamin D almıştı.
Lokal reaksiyonlar:
Zoledronik asit uygulamasını takiben infüzyon yerinde kızarıklık, şişlik ve/veya ağrı gibi
lokal reaksiyonlar olduğu bildirilmiştir (% 0.7).
Çene osteonekrozu:
Yaygın olmamakla birlikte zoledronik asit dahil bifosfonatlar ile tedavi edilen çoğunlukla da
kanser hastalarında osteonekroz olguları (başlıca çenede) bildirilmiştir.
Bu hastaların çoğu osteomiyelit dahil lokal enfeksiyon bulgularına sahipti ve bildirilen
raporların bir çoğu diş çekimi veya diğer dental cerrahi işlem uygulanan kanser hastalarına
aitti. Çene osteonekrozu; kanser tanısı, birlikte uygulanan tedaviler (örn., kemoterapi,
radyoterapi, kortikosteroidler) ve eşlik eden durumlar (örn. anemi, pıhtılaşma bozuklukları,
enfeksiyon, önceden var olan diş hastalığı) gibi iyi dokümante edilmiş çoğul risk faktörlerine
sahiptir. Nedensellik ilişkisi saptanamamış olmasına karşın, iyileşme süreci uzun
sürebileceğinden dental cerrahiden sakınılması akıllıca bir davranış olacaktır (bkz. Bölüm
4.4). Geniş kapsamlı bir klinik çalışmada, 7736 hastadan ZOLTONAR ile tedavi edilen bir
hastada ve plasebo verilen bir hastada çene osteonekrozu bildirilmiştir. Her iki olgu da
iyileşmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
ZOLTONAR ile doz aşımı vakası henüz bildirilmemiştir. Önerilen dozun üzerinde doz alan
hastalar dikkatle izlenmelidirler. Klinik olarak anlamlı hipokalsemiye yol açan doz aşımı
durumunda, oral kalsiyum ve/veya intravenöz kalsiyum glukonat infüzyonu takviyesi ile bu
durum düzeltilebilir.
10 / 195. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Bifosfonatlar
ATC Kodu: M05BA08
Etki mekanizması:
Zoledronik asit, azot içeren bifosfonatlar grubundandır ve öncelikli olarak kemik üzerinde
etkilidir. Osteoklastın aracılık ettiği kemik rezorpsiyonunu inhibe eder.
Farmakodinamik etkiler:
Kemik üzerinde bifosfanatların seçici etkisi, mineralize kemiğe olan yüksek afinitelerine
bağlıdır.
Osteoklastdaki zoledronik asitin asıl moleküler hedefi, enzim farnesil pirofosfat sentezidir.
Zoledronik asidin uzun süren etkisi, onun farnesil pirofasfat sentezinin aktif bölümüne olan
yüksek bağlanma afinitesine dayandırılabilir.
ZOLTONAR tedavisi sonrasında kemik döngüsü (turnover) hızı, yüksek olan post-menopozal
düzeylerden hızla azalarak kemik yıkım belirteçleri 7. günde ve kemik yapım belirteçleri 12.
haftada en düşük noktasına ulaşır. Daha sonra kemik belirteçleri, menopoz öncesi değer
aralığı içerisinde değişmeden kalır. Yinelenen yıllık dozlar sonrasında kemik döngüsü
belirteçlerinde progresif bir azalma gözlenmemiştir.
Post-menopozal osteoporoz tedavisinin klinik etkililiği (PFT (Pivotal Fracture Trial [Ana
kırık çalışması]):
ZOLTONAR’ın etkililiği ve güvenliliği, femur boynu KMY-T skoru -1.5 ya da daha düşük
olan ve en az iki hafif veya bir orta düzeyde vertebra kırığı bulunan veya femur boynu KMY-
T skoru -2.5 ya da daha düşük olup vertebra kırığı bulgusu olmayan 65-89 yaş arası 7736
kadında yapılan randomize, çift-kör, plasebo kontrollü bir çalışmada gösterilmiştir. Vertebra
kırığı insidansı için değerlendirilen kadınlar ek bir osteoporoz tedavisi almazken; kalça ve
tüm kırıklar için değerlendirilen kadınlarda diğer bifosfonatlar hariç osteoporoz tedavisine
(kalsitonin, raloksifen, tamoksifen, hormon replasman tedavisi, tibolon) izin verilmiştir. Tüm
hastalar ayrıca her gün 1000-1500 mg elementer kalsiyum ve 400-1200 IU D vitamini
takviyesi almıştır.
Morfometrik vertebra kırıkları üzerindeki etki:
ZOLTONAR, ilk yıldan itibaren yeni vertebra kırığı insidansını azaltmıştır (bkz. Tablo 2).
11 / 19Tablo 2 12 ay, 24 ay ve 36 ayda vertebra kırıklarındaki etkinliğin özeti
Sonuç ZOLTONAR Plasebo Kırık insidansındaki Kırık
(% ) (% ) mutlak azalma insidansındaki
%’si rölatif azalma
(GA) %’si
(GA)
En az bir yeni vertebra 1.5 3.7 2.2 (1.4, 3.1) 60 (43, 72)2
kırığı (0-1 yıl)
En az bir, yeni 2.2 7.7 5.5 (4.4, 6.6) 71 (62, 78) 2
vertebra
kırığı (0-2 yıl)
En az bir, yeni 3.3 10.9 7.6(6.3, 9.0) 70 (62, 76) 2
vertebra
kırığı (0-3 yıl)
2 p < 0.0001
75 yaş ve üstü ve zoledronik asit ile tedavi gören hastaların vertebra kırığı riskinde plasebo
hastalarına göre %60'lık bir azalma görülmüştür (p<0.0001).
Kalça kırığı üzerindeki etki:
ZOLTONAR, 3 yıl içinde kalça kırığı riskini % 41 azaltmıştır (% 95 GA, % 17 ila % 58).
Kalça kırığı oranı, Zoledronik asit ile tedavi edilen hastalarda % 1.44 plasebo grubunda %
2.49 olmuştur. Riskin azalma oranı bifosfonat ile daha önce tedavi görmemiş hastalarda %51
ve eşzamanlı osteoporoz terapisi almasına izin verilen hastalarda %42 olmuştur.
Tüm kırıklar üzerindeki etki:
Tüm kırıklar, radyografik ve/veya klinik kanıt temelinde doğrulanmış olup bulgular. Tablo
3’te özetlenmiştir.
Tablo 3 3 yıl içinde temel kırık değişkenleri insidansının, gruplar arası karşılaştırması
Sonuç ZOLTONAR Plasebo Kırık olayı Kırk
(N= 3875) (N= 3861) oranında insidansında
Olay oranı Olay oranı mutlak bağıl risk
(% ) (% ) azalma (%) azalması
(% )
Herhangi bir kırık (1) 8.4 12.8 4.4 (3.0, 5.8) 33 (23, 42)**
Vertebral kırık (2) 0.5 2.6 2.1(1.5, 2.7) 77(63, 86)**
Vertebra dışı kırık (1) 8.0 10.7 2. 7 (1.4, 4.0) 25 (13, 36)*
- *p-değeri < 0.001, **p-değeri <0.0001
(1) parmak, ayak baş parmağı ve yüz kırıkları hariç
(2) Klinik torasik ve klinik lomber vertebra kırıklarını içerir
Kemik mineral yoğunluğu (KMY) üzerindeki etki:
Zoledronik asit, lomber omur, kalça ve distal radius KMY değerini (6, 12, 24 ve 36 ay)
plaseboya göre anlamlı derecede artırmıştır. Zoledronik asit ile tedavi sonucunda plaseboya
12 / 19göre 3 yıl sonunda KMY, lomber omurda % 6.7, total kalçada % 6.0, femur boynunda % 5.1
ve distal radiusta % 3.2 artmıştır.
Kemik histolojisi:
Üçüncü yıllık dozdan bir yıl sonra ZOLTONAR (N=82) ya da plasebo (N=70) grubundaki
152 post-menopozal hastaya yapılan iliak krest biyopsisinin histomorfometrik analizinde,
kemik döngüsünde (turnover) % 63’lük azalma gösterilmiştir. Mikrobilgisayarlı tomografi
(μCT) analizi, Zoledronik asit ile tedavi edilen hastalarda plasebo grubuna kıyasla trabeküler
kemik hacminin arttığı trabeküler kemik yapısının korunduğunu göstermiştir.
Kemik döngüsü (turnover) belirteçleri:
Kemiğe özgü alkalen fosfataz (BSAP), tip I kolajen serum N-terminal propeptidi (P1NP) ve
serum beta-C-telopeptid (b-CTx) alt grup analizi ile (517 ila 1246 hastada)
değerlendirilmiştir. 12 ayda ZOLTONAR ile başlangıca göre BSAP’ta %30, P1NP ve b-
CTx’te %61 azalma sağlanmış olup; 36. aydaki azalma oranları sırasıyla %28, %52 ve %55
bulunmuştur. Tüm belirteçler, menopoz öncesi düzey aralığı içerisinde kalmıştır.
Boy üzerindeki etki:
3 yıllık osteoporoz çalışmasında ZOLTONAR grubunda plaseboya göre yaklaşık 2.5 mm
daha az boy kaybı görülmüştür [(% 95 GA, 1.6 mm, 3.5 mm), (p<0.0001)].
İş göremezlik günleri:
ZOLTONAR, sırt ağrısı ve kırık nedeniyle aktivitenin kısıtlandığı veya yatak istirahati
gerektiren gün sayılarını plaseboya göre anlamlı olarak azaltmıştır (tümünde p <0.01).
Yakın zamanda meydana gelen bir kalça kırığından sonra artan kırık riski altında olan
hastalarda osteoporoz tedavisindeki klinik etkililik (RFT: Yinelenen kırık çalışması):
Vertebra, vertebra dışı ve kalça kırıkları dahil kırıkların insidansı, yakın zamanda (90 gün
içinde) travmaya bağlı kalça kırığı meydana gelmiş olan 50-95 yaş grubundaki (ortalama yaş:
74.5) 2127 hastada değerlendirilmiş ve hastalar ortalama 2 yıl takip edilmiştir. Hastaların
yaklaşık %42'sinde femoral boyun KMY T-skoru -2,5'in altında iken yaklaşık %45'inde
femoral boyun KMY T-skoru -2,5'in üstündedir. Zoledronik asit, çalışma popülasyonundaki
en azından 211 hastada doğrulanmış klinik kırıklar olana dek, yılda bir kez uygulanmıştır. D
vitamini seviyeleri rutin olarak ölçülmese de hastaların çoğunluğuna infüzyondan 2 hafta önce
bir D vitamini yükleme dozu (50,000 ila 125,000 IU oral veya kas içi yolla) verilmiştir. Tüm
hastalar her gün 1000-1500 mg elementer kalsiyum ve 800-1200 IU D vitamini takviyesi
almıştır Hastaların yüzde doksan beşine infüzyon kalça kırığının onarımından iki hafta ya da
daha uzun bir süre sonra uygulanmış ve infüzyonun medyan zamanlaması kalça kırığının
onarımından yaklaşık altı hafta sonra olmuştur Primer etkililik değişkeni çalışmanın süresi
boyunca klinik kırıkların insidansıdır.
Tüm kırıklar üzerindeki etki
Önemli klinik kırık değişkenlerinin insidans oranları Tablo 4’te sunulmuştur.
13 / 19Tablo 4 Önemli kırık değişkenlerinin insidansı açısından tedaviler arası karşılaştırma
Sonuç ZOLTONAR Plasebo Kırık olay Kırk insidansında
(N= 1065) (N= 1062) oranında bağıl risk
Olay oranı Olay oranı mutlak azalması (%)
(%) (%) azalma (%) (GA)
(GA)
Herhangi bir kırık (1) 8.6 13.9 5.3 (2,3, 8.3) 35 (16, 50)**
Vertebral kırık (2) 1.7 3.8 2.1 (0.5, 3.7) 46 (8, 68)*
Vertebra dışı kırık (1) 7.6 10.7 3.1 (0.3, 5.9) 27 (2, 45)*
- *p-değeri < 0.05, **p-değeri <0.01
(1) parmak, ayak baş parmağı ve yüz kırıkları hariç
(2) Klinik torasik ve klinik lomber vertebra kırıkları dahil
Çalışma kalça kırıklarındaki anlamlı farklılıkları ölçecek şekilde tasarlanmamıştır, ancak yeni
kalça kırıklarında azalmaya yönelik bir eğilim gözlenmiştir.
Herhangi bir nedene bağlı mortalite ZOLTONAR tedavisi alan grupta %10 (101 hasta)
plasebo grubunda ise %13 (141 hasta) olmuştur. Bu değerler, herhangi bir nedene bağlı
mortalite riskinde %28 azalmaya karşılık gelmektedir (p=0.01).
Kalça kırığı iyileşmesinin gecikme insidansı ZOLTONAR (34 [%3.2]) ile plasebo (29 [%2.7])
arasında karşılaştırılabilir düzeyde bulunmuştur.
Kemik mineral yoğunluğu (KMY) üzerindeki etki
HORIZON-RFT çalışmasında, ZOLTONAR tedavisi total kalça ve femur boynunda KMY’yi
plaseboya göre anlamlı düzeyde artırmıştır. 24 ayda ZOLTONAR tedavisi, total kalçada
%5.4’lük, femur boynunda ise %4.3’lük KMY artışı sağlamıştır.
Erkeklerde klinik etkililik
HORIZON-RFT çalışmasında, randomize edilen 508 erkek hastanın 185’inin KMY’si 24.
ayda değerlendirilmiş ve Zoledronik asit ile tedavi edilen hastalarda total kalça KMY’sinde,
anlamlı artış (%3.6) gözlenmiştir. Çalışma erkeklerde klinik kırıklarda bir düşüş gösterecek
şekilde tasarlanmamıştır; klinik kırıkların insidansı zoledronik asit ile tedavi edilen erkeklerde
%7,5 olurken plasebo için %8.7 olmuştur.
CZOL446M2308 çalışmasında da, yıllık ZOLTONAR infüzyonu ve haftada bir uygulanan
alendronatın 24. aydaki lomber omur KMY’sine etkisi benzer bulunmuştur.
Uzun süreli sistemik glukokortikoid terapisi ile bağlantılı osteoporozda klinik etkililik
Zoledronik asidin’nın glukokortikoid kaynaklı osteoporozun tedavisi ve önlenmesindeki
etkililiği ve güvenliliği ≥7,5 mg/gün oral prednizolon (veya eşdeğeri) ile tedavi edilen 18-85
yaşlarında (ortalama yaş erkekler için 56,4 ve kadınlar için 53,5) 833 erkek ve kadın üzerinde
yapılan randomize (yılda bir kez zoledronik asit veya günde bir kez oral risedronat), çok
merkezli, çift kör, aktif kontrollü, 1 yıl süreli bir çalışmada araştırılmıştır. Hastalar
randomizasyon öncesindeki glukokortikoid kullanımının süresine göre katmanlara ayrılmıştır
(≤ 3 aya karşılık > 3 ay). Çalışmanın süresi bir yıldır. Hastalar ya tek bir zoledronik asit 5 mg
infüzyonu ya da bir yıl boyunca her gün 5 mg oral risedronat alacak şekilde rastgele gruplara
ayrılmıştır. Tüm katılımcılara her gün 1000 mg elementer kalsiyum ve 400 ila 1000 IU D
vitamini takviyesi verilmiştir. Risedronatın sırasıyla tedavi ve engelleme alt
14 / 19popülasyonlarında 12. ayda başlangıca göre olan lombar omur KYT yüzde değişikliği
açısından ardışık olarak eşdeğerliğinin gösterildiği hallerde etkililik kanıtlanmış sayılmıştır.
Hastaların çoğunluğu çalışmanın bir yıllık süresi boyunca glukokortikosteroid almaya devam
etmiştir.
Kemik mineral yoğunluğu (KMY) üzerindeki etki:
KMY'deki artışlar risedronata kıyasla 12. ayda lombar omur ve femur boynunda zoledronik
asit ile tedavi edilen grupta anlamlı şekilde daha yüksek olmuştur (tümü p<0.03).
Randomizasyon öncesinde 3 ayı aşkın bir süre glukokortikosteroid alan hastalar alt
popülasyonunda, zoledronik asit lombar omur KMY'sini %4,06 arttırırken bu oran risedronat
için %2,71 olmuştur (ortalama fark: %1.36 ; p<0.001). Randomizasyon öncesinde 3 ay veya
daha kısa bir süre boyunca glukokortikosteroid alan hastalar alt popülasyonunda, zoledronik
asit lombar omur KMY'sini %2,60 arttırırken bu oran risedronat için %0.64 olmuştur
(ortalama fark: %1,96 ; p<0.001). Çalışma klinik kırıklarda risedronata kıyasla bir düşüşü
göstermek amacıyla tasarlanmamıştır. Kırıkların insidansı zoledronik asit ile tedavi edilen
hastalarda 8 iken risedronat ile tedavi edilen hastalarda 7 olmuştur (p=0.8055).
Paget kemik hastalığı tedavisinde klinik etkililik:
Zoledronik asit 30 yaş üzeri, tanıları radyolojik olarak doğrulanmış, hafif-orta Paget kemik
hastalığı olan, ort. kemik alkalen fosfataz düzeyi, çalışmaya girişte yaşa özgü referans değer
aralığı üst sınırının 2,6 – 3,0 katı düzeyinde olan hastalarda incelenmiştir.
6 aylık iki karşılaştırmalı çalışmada, 2 ay süreyle günlük alınan 30 mg risedronat dozu ile bir
kez uygulanan 5 mg zoledronik asit infüzyonunun etkililiği karşılaştırılmıştır. 6 ay sonra
Zoledronik asit ile yanıt ve serum alkelen fosfataz (SAP) normalleşmesi oranları sırasıyla %
96 (169/176) ve % 89 (156/176); risedronat ile % 74 (127/171) ve % 58 (99/171) olmuştur
(tümünde p<0,001). Her iki tedavi ile 6 ay sonunda ağrı şiddeti ve ağrının engelleyiciliği
skorlarında benzer bir azalma gözlenmiştir.
6 aylık ana çalışmanın sonunda yanıt veren hastalar olarak sınıflandırılan hastalar uzatılmış
bir gözlem dönemine katılmak için uygun bulunmuştur. Tedaviye yanıt veren ve uzatılmış
gözlem çalışmasına dahil edilen 153’ü Zoledronik asit 115’i risedronat ile tedavi edilen
hastalardan dozun uygulanmasından itibaren ortalama 3,8 yıllık takip süresinin sonunda
yeniden tedavi gereksinimi (klinik değerlendirme) nedeniyle Uzatılmış Gözlem Dönemi
sonlandırılanların oranı risedronat için (48 hasta ya da %41,7) zoledronik asitten (11 hasta ya
da %7,2) daha yüksek bulunmuştur. Başlangıç dozundan yeniden tedavi gereksinimi
nedeniyle Uzatılmış Gözlem Döneminin sonlandırılmasına kadar geçen ortalama süre,
zoledronik asit için (7,7 yıl) risedronattan (5,1 yıl) daha uzun olmuştur.
5 mg zoledronik asit ile tedavi edildikten 6 ay sonra Paget hastalığı bulunan 7 kişide kemik
histolojisi değerlendirilmiştir. Kemik biyopsisi bulguları kemik kalitesinin normal olduğunu
göstermiş ve kemikte “remodeling” ve mineralizasyon kusuruna dair herhangi bir bulgu
gözlenmemiştir.
Avrupa İlaç Kurumu kemiğin Paget hastalığında pediyatrik popülasyon, artan bir kırık riski
olan post-menopozal kadınlarda osteoporoz, artan bir kırık riski olan erkeklerde osteoporoz ve
erkekler ile kadınlarda bir kalça kırığı sonrasında klinik kırıkların engellenmesi alt
gruplarında Zoledronik asit ile yapılan çalışmaların sonuçlarını sunma yükümlülüğünden
feragat etmiştir (pediatrik kullanıma dair bilgiler için bkz. bölüm 4.2).
15 / 195.2. Farmakokinetik özellikler
Genel özellikler:
64 hastada 2, 4, 8 ve 16 mg zoledronik asitin tekli ve çoklu 5 ve 15 dakikalık infüzyonlarının
uygulanmasını takip eden farmakokinetik veriler doza bağımlı bulunmuştur.
Emilim:
Zoledronik asit infüzyonu başlandıktan sonra, etkin maddenin plazma konsantrasyonları hızla
artmış ve infüzyon döneminin sonunda zirve düzeyine ulaşmıştır ve bunu 4 saat sonra zirve
düzeyinin % 10’una ve 24 saat sonra zirve düzeyinin % 1’ine ulaşan hızlı bir azalma
izlemiştir ve daha sonra zirve düzeylerin % 0.1’ini aşmayan çok düşük konsantrasyonlu çok
uzun bir dönem takip etmiştir.
Dağılım:
Zoledronik asit plazma proteinlerine yüksek oranda bağlanmaz (yaklaşık % 43-55 bağlıdır) ve
bağlanma, konsantrasyondan bağımsızdır. Bu nedenle, yüksek oranda proteine bağlı ilaçların
yer değiştirmesinden kaynaklanan ilaç etkileşimi olasılığı bulunmamaktadır.
Biyotransformasyon:
Zoledronik asit, metabolize olmaz ve böbrekler yoluyla değişmeden atılır. Metabolize
olmadığından ve P450 enzimi inhibitörü kapasitesi bulunmadığından, zoledronik asidin
sitokrom P450 enzim sistemleri ile metabolize edilen maddelerin metabolik klerensini
azaltma olasılığı da yoktur.
Eliminasyon:
İntravenöz uygulanan zoledronik asit üç fazlı bir süreçle elimine edilir: t 0.24 ve t 1.87
½α ½β
saatlik yarılanma ömrü ile sistemik dolaşımdan hızlı bifazik kaybolma ve bunu takiben
terminal yarılanma ömrü t 146 saat olan uzun süreli eliminasyon fazı. Her 28 günde bir
½ϒ
verilen çoklu dozdan sonra plazmada etkin madde birikimi gözlenmemiştir. Erken dağılım
fazları (yukarıdaki t değerlerine sahip alfa ve beta fazları) tahminen kemiklere hızlı alım ve
½
böbrekler yoluyla atılımı temsil etmektedir. İlk 24 saatte uygulanan dozun % 39 ± 16’sı
idrarda saptanır, geriye kalan ise başlıca kemik dokusuna bağlanır. Kemik dokusundan
sistemik dolaşıma çok yavaş salınarak böbrekler yoluyla atılır. Vücuttan tamamen
temizlenmesi dozdan bağımsız olarak 5.04 ± 2.5 l/saattir ve cinsiyet, yaş, ırk ve vücut
ağırlığından etkilenmez. Zoledronik asit plazma klerensindeki vakalar arasında ve vaka içi
değişkenliğin sırasıyla % 36 ve % 34 olduğu gösterilmiştir. İnfüzyon zamanının 5 dakikadan
15 dakikaya çıkarılması zoledronik asidin infüzyon sonrası konsantrasyonunda % 30 azalma
sağlamıştır fakat zamana karşı plazma konsantrasyon eğrisinin altındaki alan üzerinde bir etki
gözlenmemiştir.
Doğrusallık/ Doğrusal olmayan durum:
İntravenöz uygulanan zoledronik asit, trifazik farmakokinetik sergiler.
Hastalardaki karakteristik özellikler
Böbrek yetmezliği:
Zoledronik asidin renal klerensi, kreatinin klerensi ile bağıntılıdır ve incelenen 64 hastada
renal klerens kreatinin klerensinin % 75 ± 33’ünü temsil etmektedir yani ortalama 84 ± 29
ml/dakika (22 – 143 ml/dakika arasında) gerçekleşmiştir. Normal böbrek fonksiyonu
bulunanlar ile karşılaştırıldığında, hafif ila orta derecedeki böbrek yetmezliğinde 24 saat
içindeki eğri altındaki alan (EAA) değerlerinde % 30-40 düzeyinde küçük artışların gözlenmiş
olması ve çoklu dozlarda böbrek fonksiyonundan bağımsız olarak ilaç birikimi olmaması hafif
16 / 19(Cl = 50–80 ml/dakika) ve orta (Cl = 30– 50 ml/dakika) böbrek yetmezliğinde zoledronik
cr cr
asitte doz ayarlaması yapılmasının gerekli olmadığını göstermiştir. Kreatinin klerensi <35
ml/dakika olan hastalarda ZOLTONAR kullanımı, bu popülasyondaki artmış böbrek
yetmezliği riskine bağlı olarak kontrendikedir (bkz. Bölüm 4.3). Kreatinin klerensi ≥ 35 ml
olan hastalarda herhangi bir doz ayarlamasına gerek yoktur.
Karaciğer yetmezliği:
Karaciğer yetmezliği bulunan hastalara doz ayarlaması gerekli değildir.
Pediyatrik popülasyon:
Pediyatrik popülasyona ilişkin farmakokinetik veri yoktur.
Geriyatrik popülasyon:
Yaşlılardaki biyoyararlanım, dağılım ve atılımın yetişkinlerinkine benzerdir (bkz. Bölüm 4.2).
Farmakokinetik/Farmakodinamik ilişkiler
Zoledronik aside spesifik olarak ilaç-ilaç etkileşim çalışmaları yapılmamıştır. Zoledronik asit,
sistemik olarak metabolize olmadığından ve etkin maddenin sitokrom P450 enzimlerine
doğrudan etki gösteren ve/veya geri dönüşümsüz metabolizmalarına-bağlı inhibitör etki olarak
kapasitesinin çok az ya da hiç olmaması nedeniyle zoledronik asit, sitokrom P450 enzim
sistemi ile metabolize olan maddelerin metabolik klerensini muhtemelen azaltmamaktadır.
Zoledronik asit plazma proteinlerine yüksek oranda bağlanmamaktadır (yaklaşık % 43-55
bağlanma) ve bağlanma konsantrasyondan bağımsızdır. Bu nedenle proteine yüksek oranda
bağlanan ilaçlarda görülen yer değiştirme etkileşimleri olası değildir.
5.3. Klinik öncesi güvenlilik verileri
Akut toksisite:
Ölümcül olmayan en yüksek intravenöz doz farelerde 10 mg/kg-vücut ağırlığı ve sıçanlarda
0.6 mg/kg’dır. Tek doz infüzyon çalışmaları köpeklerde yapıldığında, 15 dakika içinde 1.0
mg/kg uygulandığında (EAA temelinde önerilen insan terapötik maruziyetinin 6 katı) iyi
tolere edilmiştir ve herhangi bir renal etki gözlenmemiştir.
Subkronik ve kronik toksisite:
Bolus parenteral çalışmalarında, sıçanlara subkutan ve köpeklere intravenöz olmak üzere 4
hafta süreyle her gün 0.02 mg/kg’a varan dozlarda uygulanan zoledronik aside iyi tolere
edilmiştir. 52 hafta süreyle her 2-3 günde bir sıçanlara subkutan 0.001 mg/kg/gün ve
köpeklere intravenöz 0.005 mg/kg yapılan uygulamaya da iyi tolere edilmiştir. İntravenöz
infüzyon çalışmalarında, sıçanlarda 3 günlük aralıklar ile 6 infüzyonda 0.6 mg/kg’a varan
dozlarda (klinik dozun 6 katı) renal tolerabilite gözlenirken, köpeklerde 2-3 hafta aralıklarla 5
infüzyonda 0.25 mg/kg (klinik dozun 7 katı) dozlara köpekler iyi tolere etmiştir.
İnsanların maksimum maruz kalmaları planlanan miktarları aşan kümülatif maruziyet
dozlarının uzun sürede yinelenerek uygulanması gastrointestinal sistem ve karaciğer dahil
diğer organlarda ve intravenöz uygulama bölgelerinde toksikolojik etkiye neden olmuştur. Bu
bulguların klinik önemi bilinmemektedir. Yinelenen doz çalışmalarında en sık görülen bulgu,
hemen hemen tüm dozlarda, büyümekte olan hayvanların uzun kemik metafizlerinde primer
spongiosa artışından oluşmuştur ve bu bulgu bileşiğin antirezorptif aktivitesini
yansıtmaktadır.
17 / 19Üreme toksisitesi:
Teratoloji çalışmaları iki türde subkutan uygulama yoluyla gerçekleştirilmiştir. ≥0.2 mg/kg
dozda sıçanlarda teratojenik etki gösterilmiştir ve bunun dışa vurumu eksternal, viseral ve
iskelet malformasyonları şeklinde olmuştur. Tavşanda teratolojik ve/veya embriyo/fetus
üzerinde etki gözlenmemiştir, ancak serum kalsiyum düzeylerinin düşmesi sebebiyle 0.1
mg/kg’da maternal toksisite belirgindir.
Mutajenik ve karsinojenik potansiyel:
Mutajenite testlerinde zoledronik asitin mutajenik etkisi bulunmamıştır ve karsinojenite
testleri karsinojenik potansiyel ile ilgili herhangi bir kanıt açığa çıkarmamıştır.
6. FARMASÖTİK ÖZELLİKLER
6.1. Yardımcı maddelerin listesi
 Mannitol 4950.0 mg
 Sodyum sitrat 30.0 mg
 Enjeksiyonluk su k.m. 100.0 ml
6.2. Geçimsizlikler
ZOLTONAR infüzyon çözeltisi, kalsiyum içeren çözeltiler ile temas etmemelidir.
ZOLTONAR diğer tıbbi ürünlerle karıştırılmamalı ya da intravenöz yolla birlikte
verilmemelidir.
6.3. Raf ömrü
36 ay
6.4. Saklamaya yönelik özel tedbirler
25° C’nin altında oda sıcaklığında saklayınız.
Açıldıktan sonra kullanılmayacaksa en fazla 24 saat, 2-8° C’de saklanmalıdır.
İnfüzyonluk çözelti ilk kez açıldıktan sonra çözelti, HEMEN kullanılmalıdır.
Orijinal ambalajında saklayınız.
6.5. Ambalajın niteliği ve içeriği
ZOLTONAR 5 mg/100 mL İ.V. infüzyon çözeltisi içeren flakon, şeffaf alüminyum/plastik
flip-off kapak ile sabitleştirilmiştir, PTFE kaplı (teflon) gri renkli bromobutil kauçuk tıpalı,
100 ml’lik içi silikon kaplı şeffaf Tip I cam flakonlarda ambalajlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Tek bir uygulama içindir.
ZOLTONAR diğer herhangi bir ilaçla karıştırılmamalı veya başka bir ilaçla intravenöz olarak
aynı anda verilmemelidir. Ayrı bir infüzyon seti kullanılarak sabit bir infüzyon hızında
uygulanmalıdır. Eğer açılmış ürün, buzdolabından alınarak tekrar kullanılacaksa
kullanılmadan önce, oda sıcaklığına getirilmelidir. İnfüzyon, asepsi tekniklerine uyularak
hazırlanmalıdır.
18 / 19Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
254/15
9. İLK RUHSAT TARİHİ / RUHSAT YENİLEME TARİHİ:
İlk ruhsat tarihi: 06.11.2013
Ruhsat yenileme tarihi:
10. KÜB’ÜN YENİLENME TARİHİ:
19 / 19