1/7 KULLANMA TALİMATI  
 
REMOXİL®  1000 m g tablet  
Ağızdan alınır.  
 
• Etkin madde: 1000 mg amoksisilin baza eşdeğer 1147,92 mg amoksisilin trihidrat 
içerir.  
• Yardımcı maddeler : Avicel PH 102, magnezyum stearat, Ac -Di-Sol, t alk 
 
Bu ilacı kullanmaya başlamadan önce bu  KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 
•  Bu kullanma talimatı nı saklayınız. Daha sonra tekrar okumaya ihtiyaç duyabilirsiniz.  
•  Eğer ilave sorularınız olursa, lütfen doktorunuza veya eczacınıza danışınız. 
•  Bu ilaç kişisel olarak sizin için reçete edilmiştir, başkalarına vermeyiniz. 
•  Bu ilacın kullanımı sırasında, doktora veya hastaneye gittiğinizde doktorunuza bu ilacı  
    kullandığınızı söyleyiniz. 
• Bu talimatta yazılanlara aynen uyunuz. İlaç hakkında size  önerilen dozun dışında 
    yüksek veya düşük doz  kullanmayınız. 
 
 
Bu Kullanma Talimatında:   
 
 
1. REMOXİL  nedir ve ne için kullanılır?  
2. REMOXİL ’i kullanmadan önce dikkat edilmesi gerekenler  
3. REMOXİL  nasıl kullanılır?  
4. Olası yan etkiler nelerdir?  
5. REMOXİL ’in saklanması  
 
Başlıkları yer almaktadır. 
 
1. REMOXİL  nedir ve ne için kullanılır?  
 
REMOXİL bakteri denilen mikroorganizmaların oluşturduğu hastalıklarda kullanılan bir 
antibiyotiktir. Amoksisilin, bakterilerin hücre duvarlarını bozarak ölümlerine neden olur.  
 
REMOXİL tablet 1000 mg amoksisilin içerir ve beyaz veya krem - beyaz renkli, bir yüzü 
çentikli oblong, bikonveks tablet  görünümündedir. Her kutuda 16 tablet bulunur. 
 
REMOXİL, duyarlı bakterilerin neden olduğu aşağıdaki çeşitli enfeksiyon hastalıklarının 
tedavisinde kullanılmaktadır:  
 
• Bademcik iltihabı (tonsillit), kafa kemiklerindeki boşluklarda gelişen iltihap 
(sinüzit), orta kulak iltihabı, boğaz enfeksiyonu gibi üst solunum yolları 
enfeksiyonlarında,  
• Bronşit, zatürre gibi alt solunum yolları ve akciğer  enfeksiyonlarında,  
• İdrar kesesi (mesane), böbrek ve idrar yolu enfeksiyonlarında,  
• Lohusalık humması, düşük sonrası gelişen enfeksiyonlar, bel soğukluğu, yumurtalık 
kanalları, prostat iltihabı ve karın içi organlarda gelişen enfeksiyonlar gibi 
enfeksiyonla rda, 2/7 • Çıban, abse, yılancık, sivilceler gibi cilt enfeksiyonlarında,  
• Mide ve oniki parmak bağırsağı ülserlerinin tekrarının önlenmesi amacı ile bu 
hastalığa etkili bir veya iki ilaç ile birlikte,  
• Bakterilerin neden olduğu kalp iç zarı enfeksiyonlarında,  
• Karın zarı iltihabı, tifo ve tifo benzeri ateşler ve diş abselerinde de kullanılabilir. 
 
2. REMOXİL ’i kullanmadan önce dikkat edilmesi gerekenler  
 
REMOXİL ’in dahil olduğu penisilin grubu antibiyotikler ile tedavide ciddi ve bazen 
ölümcül olabilen aşırı duyarlılık (alerji) reaksiyonları bildirilmiştir. Bu reaksiyonlar 
penisiline aşırı duyarlılık öyküsü olan ve/veya birçok maddeye karşı aşırı duyarlılığı 
olan kişilerde daha sık görülür. Tedavi sırasında alerjik bir reaksiyon geliştiği 
takdirde ilaç hemen bırakılmal ı ve uygun tedaviye başlanmalıdır.  
 
REMOXİL ’i aşağıdaki durumlarda KULLANMAYINIZ  
 
Eğer,  
 
• Amoksisilin’e veya REMOXİL’in içindeki yardımcı maddelerden herhangi birine 
veya herhangi bir penisilin türevine karşı alerjiniz olduğu söylenmişse,  
 
REMOXİL ’i aşağıd aki durumlarda DİKKATLİ  KULLANINIZ  
 
Eğer,  
 
• Sefalosporinlere karşı alerjisiniz varsa, penisilinlere karşı da alerji gelişebilir.  
• REMOXİL tedavisi sırasında hafiften şiddetliye değişebilen ishal gelişimi olabilir. 
Bu durum psödomembranöz kolit denen ve bazen hayatı tehdit edebilen hastalık 
nedeni ile olabilir.  
• REMOXİL’e dirençli mikroorganizmalar ile (bakteri, mantar gibi) enfeksiyon 
gelişirse  
• Enfeksiyoz mononükleoz denilen virüs hastalığınız varsa (cilt döküntüsüne neden 
olabilir),  
• Antibiyotik ile tedaviniz uzun süredir devam ediyorsa (hekiminiz kan, böbrek ve 
karaciğer testleri ile sizi izleyecektir),  
• İdrar çıkışınızda azalma veya kum dökme gibi bir durumunuz varsa (ilacı kullanırken 
yeterli miktarda sıvı almalısınız),  
• Frengi (bel soğukluğu) hastalığınız var sa veya olduğundan şüphe ediliyorsa  
• Böbrek yetmezliğiniz varsa, 
• Bu uyarılar geçmişteki herhangi bir dönemde dahi olsa, sizin için geçerliyse, lütfen 
doktorunuza danışınız.  
 
REMOXİL ’in yiyecek ve içecek ile kullanılması:  
 
REMOXİL, aç veya tok karnına alınabilir.  
 
Hamilelik:  
İlacı kullanmadan önce doktorunuza veya eczacınıza danışınız.  3/7 REMOXİL tablet, ancak hekim tarafından gerekli görüldüğü durumlarda gebelikte dikkatli 
kullanılabilir.  
REMOXİL tablet, östrojen içeren doğum kontrol haplarının etkinliğini azal tabilir. İlacı 
kullanırken doktorunuzun önerdiği etkili başka bir yöntemi de kullanmanız gerekebilir.  
Tedaviniz sırasında hamile olduğunuzu farkederseniz hemen doktorunuza danışınız.  
 
Emzirme:  
İlacı kullanmadan önce doktorunuza veya eczacınıza danışınız.  
Az miktarda anne sütüne geçer ve bebekte duyarlılık oluşturabilir. Hekiminiz tarafından 
aksi söylenmemişse emzirme sırasında kullanılması önerilmez.  
 
Araç ve makine kullanımı  
REMOXİL’in araç ve makine kullanımı üzerinde olumsuz bir etkisi olması beklenmez. 
 
REMOXİL ’in içeriğinde bulunan bazı yardımcı maddeler hakkında önemli bilgiler  
REMOXİL’in içeriğinde bulunan yardımcı maddelere karşı aşırı bir duyarlılığınız yoksa, 
bu yardımcı maddelere karşı olumsuz bir etki beklenmez. 
 
Diğer ilaçlar ile birlikte kullan ımı 
• Gut hastalığında kullanılan allopürinol kullanılmamalı  
• Kan sulandırıcı ilaçlar (antikoagülanlar) kullanılmamalı 
• Östrojen içeren doğum kontrol ilaçları (diğer doğum kontrol yöntemlerini 
kullanmaya ihtiyacınız vardır)  
• Probenesid kullanılmamalı  
• Ayrıca REM OXİL bazı laboratuvar testlerinin sonuçlarını da hatalı etkileyebilir 
(idrarda şeker ölçümü, kanda östrojen vb maddelerin miktarları gibi).  
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 
3. REMOXİL  nasıl kullanılır?  
 
• Uygun kullanım ve doz/uygulama sıklığı için talimatlar:  
Doktorunuz alacağınız doz miktarını ve REMOXİL ile yapılacak tedavi süresini 
belirleyecektir. Doktorunuz başka ş ekilde önermedi ise, genellikle hafif ve orta şiddette 
enfeksiyonlarda günde iki kez 500 mg ya da üç kez 250 mg REMOXİL alınması veya 
şiddetli enfeksiyonlarda ya da alt solunum yolu enfeksiyonlarının tümünde günde iki kez 
1000 m g veya günde 3 kez 500 mg RE MOXİL almanız gerekir.  
 
Bel soğukluğu enfeksiyonlarında 3 g tek doz alınması önerilir. 
 
Mide ülserinde günde 4 kez 500 mg, oniki parmak bağırsağı ülserinde günde iki kez 1000 
mg diğer ilaçlar ile birlikte kullanılır.  
 
Riskli hastalarda kalp iç zarı enfeksi yonlarının önlenmesi için diş çekimi gibi işlemlerden 
bir saat önce 3 g, 6 saat sonra 1,5 g alınır.  
 
Tedaviye, kendinizi iyi hissetseniz bile doktorunuzun size söylediği süre boyunca devam 
ediniz. Bulgularınız geçtikten sonra en az 2 gün daha ilaca devam e tmeniz önemlidir.  4/7  
Uygulama yolu ve metodu:  
REMOXİL, ağız yoluyla alınır.  
Tabletleri bir bardak su ile çiğnemeden yutunuz. 
Tabletleri düzenli aralıklara ve günün aynı saatlerinde almaya özen gösteriniz.  
 
Değişik yaş grupları:  
 
Çocuklarda kullanım  
Vücut ağı rlığı 40 kg üzerinde olan çocuklarda erişkin dozları kullanılır. Doktorunuz 
enfeksiyonun tipine, şiddetine ve çocuğunuzun vücut ağırlığına göre alması gereken dozu 
hesaplayacaktır. (Vücut ağırlığının kilogramı başına 20 mg ile 45 mg arası günlük dozlar)  
Yenidoğan ve 3 aylıktan küçük çocuklarda uygulanacak en yüksek doz vücut ağırlığının 
kilogramı başına 30 mg günlük dozu geçmemelidir. 
 
Yaşlılarda kullanım  
Genç hastalar için önerilen dozun aynısı önerilir.  
 
Özel kullanım durumları:  
 
Böbrek yetmezliği:  
Dokt orunuz şiddetli böbrek yetmezliğinde günlük dozu azaltabilir.  
 
Karaciğer yetmezliği:  
Bu konuda herhangi bir doz ayarlama gerekliliği bildirilmemiştir. 
 
Eğer REMOXİL ’in etkisinin çok güçlü veya çok zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla REMOXİL  kullandıysanız:  
REMOXİL ’den kullanmanız gerekenden fazlasını kullanmışsanız, bir doktor veya eczacı ile 
konuşunuz. 
Yüksek dozlarda çok az sayıda hastada ilaca bağlı interstisiel nefrit (ilaca bağlı böbrek 
iltihabı) görülmüştür. İdrarda kristaller (kum dökülmesi) ve böbrek yetmezliği de 
gelişebilir.  
Doktorunuz gerekli destekleyici tedaviyi uygulayacaktır.  
 
REMOXİL ’i kullanmayı unutursanız  
Bir sonraki doz zamanı yakın değilse, hatırlar hatır lamaz REMOXİL dozunuzu alınız. Bir 
sonraki dozunuzu normal zamanında alınız.  
Unutulan dozları dengelemek için çift doz almayınız. 
 
REMOXİL  ile tedavi sonlandırıldığındaki oluşabilecek etkiler  
Doktorunuzla konuşmadan REMOXİL almayı aniden kesmeyiniz. Antibi yotiklerin 
uygunsuz kullanımları dirençli mikroorganizmaların gelişmesine neden olabileceği gibi 
hastalığınız gerektiği gibi iyileşmediği için enfeksiyon bulgularınızın devam etmesine 
neden olacaktır.  
 
4. Olası yan etkiler nelerdir?  
 5/7 Tüm diğer ilaçlar gibi, R EMOXİL’in içeriğinde bulunan maddelere duyarlı olan kişilerde 
yan etkiler olabilir.  
 
Aşağıdakilerden biri olursa REMOXİL ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Aşağıdaki yan etkiler  çok seyrek (10.000 hastadan azında) görülür:  
• Alerjik reaksiyonların bulguları mevcutsa: deride kaşıntı, döküntü, yüzde, 
dudaklarda, dilde veya vücutta şişme ya da nefes almada güçlük. Bu durum nadiren 
ciddileşebilir ve ölüme neden olabilir.  
• Deri altı yüze yde döküntü, veya toplu iğne başı gibi düz, yuvarlak noktalanmalar 
veya deride çürük gelişimi. Bu durum, alerjik bir reaksiyon sonucunda kan damarı 
duvarlarının iltihaplanması nedeni ile olabilir. Eklem ağrısına ve böbrek 
problemlerine yol açabilir.  
• REMOXİ L aldıktan 7 -10 gün sonra serum hastalığına benzer reaksiyon denilen 
gecikmiş bir alerjik reaksiyon gelişebilir: Döküntüler, ateş, eklem ağrıları ve 
özellikle koltuk altı bölgedeki lenf düğümlerinin şişmesi gibi bulgular verebilir. 
• Özellikle avuç içlerinde  ve ayak tabanlarında kaşıntılı, kırmızımsı mor lekeler, deride 
kabarık kurdeşen benzeri şişkin bölgeler, ağız, göz ve özel bölgede hassasiyet, ateş 
ve yorgunluk belirtileri eritema multiforme hastalığı nedeni ile olabilir.  
• Cildinizde veya göz çevresinde i çi su dolu veya kanlı sıvı dolu kabarcıklar gelişir 
veya deriniz geniş alanlarda soyulmaya başlarsa, deri renginiz değişir, deri altında 
düzensiz kabarıklıklar belirirse, ağrı ve kaşıntı gelişirse bu bugular farklı tipteki ciddi 
alerjik deri hastalıklarını n belirtileri olabilir.  
• Kan testlerinizde alyuvarlar, akyuvarlar veya pıhtılaşma hücrelerinizde anormal 
azalmalar veya kan hücrelerinin parçalanması veya mukozalarda kanamalar veya 
derinizin altında toplu iğne başı gibi noktasal morarmalar gibi bulgulara r astlanırsa 
veya boğaz ağrısı, ateş gibi enfeksiyon bulguları gelişirse  
• Uzun süren şiddetli veya kanlı, balgamlı ishaliniz olursa  
• Ciddi karaciğer fonksiyon bozukluğuna işaret eden bazı kan testlerinde bozulma, 
sarılık gibi bulgularınız varsa, idrarınız koyu çıkıyorsa, dışkınızın rengi beyaz ise, 
şiddetli ishaliniz varsa veya kanamalarınız oluyorsa bu bulgular karaciğer 
işlevlerinizde ciddi bozukluklar olduğunun göstergesi olabilir.  
 
Bunların hepsi ciddi yan etkilerdir. Eğer bunlardan biri sizde mevcut ise, s izin acil tıbbi 
müdahaleye veya hastaneye yatırılmanıza gerek olabilir. 
Bu çok ciddi yan etkilerin hepsi oldukça seyrek görülür. 
 
Aşağıdakilerden biri olursa HEMEN doktorunuza bildiriniz veya size en yakın 
hastanenin acil bölümüne başvurunuz:  
 
• Yaygın döküntü ve kaşıntınız varsa (Bu istenmeyen etki yaygın olmayan şekilde 
görülür yani 100 insandan birini etkiler)  
• Akut böbrek yetmezliği ve interstisyel nefriti düşündürecek idrar değişiklikleri, 
idrara çıkmada azalma veya kesilme, idrarda kan gibi bulgular, olu rsa veya ciddi 
böbrek yetmezliğini düşündürecek şekilde kan testlerinizde bozukluk mevcutsa (Bu 
yan etki çok seyrek görülür yani 10.000 kişiden birini etkiler)  
 
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok sey rek görülür.  6/7  
Aşağıdakilerden herhangi birini fark ederseniz, doktorunuza başvurunuz.  
 
Yaygın görülen yani 10 kişiden birinden fazlasını etkileyenler:  
• İshal  
• Hafif döküntüler  
• Bulantı  
 
Yaygın olmayan, yani 100 kişiden birinden fazlasında görülen etki:  
• Kusma,  
 
Çok seyrek görülen yani 10.000 kişiden birinden azında görülen etkiler:  
• Ağızda veya genital bölgede mantar hastalıkları  
• Sinirlilik, kaygı, davranış değişiklikleri, aşırı hareketlilik,  
• Nöbet geçirilmesi,  
• Baş dönmesi,  
• Uykusuzluk, 
• Ağızda veya dilde yaralar, dilde siyah tüylenme  
• Dişlerde renklenme (özellikle süspansiyon formlarında ve çocuk hastalarda daha 
sıktır)  
• İdrarda kristal görülmesi (kum dökme)  
• Kan pıhtılaşmasında gecikme veya kırmızı kürelerin parçalanmasında hızlanma  
• Grip benzeri belirtiler gösteren döküntü, ateş, salgı bezlerinde şişme ve anormal kan 
test sonuçları (beyaz kan hücreleri (eozinofıli) ve karaciğer enzimlerinde artış içeren) 
(Eozinofili ve sistemik semptomların eşlik ettiği ilaç reaksiyonu ( DRESS)). 
 
Bunlar REMOXİL’in hafif yan etkileri dir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda  hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijil ans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
5. REMOXİL ’in saklanması  
 
REMOXİL ’i çocukların göremeyeceği, erişemeyeceği yerlerde ve ambalajında saklayınız. 
 
25°C  altındaki oda sıcaklığında ve kuru bir yerde saklayınız. 
 
Son kullanma tarihiyle uyumlu olarak kullanınız. 
 
REMOXİL ’i ambalajın üzerinde belirtilen son kullanma tarihinden sonra kullanmayınız. 7/7  
Son kullanma tarihi ge çmiş veya kullanılmayan ilaçları çöpe atmayınız! Çevre ve 
Şehircilik Bakanlığınca belirlenen toplama sistemine veriniz.  
 
Ruhsat Sahibi  : İ.E. Ulagay İlaç Sanayii Türk A.Ş.Maslak Mah. Sümer Sok. No: 4 
Maslak Office Building Kat: 7 -8 34485 Maslak, Sarıyer/İ stanbul  
 
Üretim Yeri   : İ.E. Ulagay İlaç Sanayii Türk A.Ş.  Davutpaşa Cad. No: 12 34010 
Topkapı/İstanbul  
 
 
Bu kullanma talimatı ../../.... tarihinde onaylanmıştır.  
 