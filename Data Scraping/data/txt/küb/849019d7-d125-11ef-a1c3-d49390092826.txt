KISA ÜRÜN BİLGİSİ
1. BEŞERİ TIBBİ ÜRÜNÜN ADI
BOREA 160 mg tablet
2. KALİTATİF VE KANTİTATİF BİLEŞİM
Etkin madde:
Megestrol asetat 160,00 mg
Yardımcı madde(ler):
Laktoz 73,00 mg
Sodyum Kroskarmeloz 20,00 mg
Yardımcı maddeler için 6.1’e bakınız.
3. FARMASÖTİK FORM
Tablet
Beyaz renkte, oval, kırma çentikli düz oral kullanımlık tablet.
4. KLİNİK ÖZELLİKLER
4.1.Terapötik endikasyonlar
BOREA, ilerlemiş meme kanserinin palyatif tedavisinde (örn. reküran, inoperabl ya da
metastatik durumlarda) ve ayrıca kansere bağlı anoreksi ya da kilo kaybı tedavisinde
endikedir.
4.2.Pozoloji ve uygulama şekli
Pozoloji/ uygulama sıklığı ve süresi:
Aşağıdaki endikasyonların her birinde en az iki ay süreyle kesintisiz tedavi tavsiye edilir.
Meme kanseri: 160 mg/gün (tek veya bölünmüş dozlar halinde)
Anoreksi veya kilo kaybı: 400 – 800 mg, günde tek doz.
Uygulama şekli:
BOREA yeterli miktarda (örneğin bir bardak) su ile alınır.
Özel popülasyonlara ilişkin ek bilgiler:
Böbrek / Karaciğer yetmezliği: Böbrek yetmezliği olan hastalarda doz ayarlaması gerekmez.
Karaciğer yetmezliği olan hastalarda doz ayarlaması gerekmez.
Pediyatrik popülasyon: Pediyatrik hastalarda güvenliliği ve etkililiği araştırılmamıştır.
Geriyatrik popülasyon: Megestrol asetatın klinik çalışmalarından elde edilen veriler, 65
yaşın üzerindeki hastalardaki yanıtın genç hastalardan farklı olup olmadığını belirlemek için
yeterli değildir. BOREA yaşlı hastalarda kullanılırken dikkatli olunmalıdır.
1Ekseriya hepatik, renal ve kardiyak fonksiyonların azalmış olması ve başka bir hastalık
nedeniyle kullanmakta olduğu diğer ilaçlar nedeniyle başlangıç dozu düşük ve kullanım
sıklığının daha büyük olmasına özen gösterilir.
4.3.Kontrendikasyonlar
Megestrol asetata veya diğer bileşenlerine karşı alerjisi olanlarda kontrendikedir.
Gebelik teşhis testi olarak kullanılması kontrendikedir.
4.4.Özel kullanım uyarıları ve önlemleri
GEBELİĞİN İLK DÖRT AYINDA PROGESTASYONEL AJANLARIN KULLANIMI
ÖNERİLMEZ.
Progestasyonel ilaçlar gebeliğin ilk 3 ayında düşük yapma eğilimi gösterenlerde düşüğü
önlemek için kullanılmaktadır. Ancak bu kullanımın yararlı olduğuna dair yeterli kanıt
olmadığı gibi gebeliğin ilk dört ayında verildiğinde fetusa zararlı olabileceği konusunda veri
bulunmaktadır.
Uterus gevşetici özellikleri olan progestasyonel ajanların döllenmiş hatalı yumurtaların
kendiliğinden düşmesini geciktirmesi olasıdır.
Hamileliğin ilk üç ayında uterusun progestasyonel ilaçlara maruz kalması ile erkek ve dişi
fetuslarda genital anomali görülmesi arasında bir bağlantı olduğunu öne süren pek çok bildiri
alınmıştır.
Genel popülasyonda 1000 erkek doğumundan 5 ila 8'inde görülen hipospadias riski bu
ilaçlarla iki kat artabilir. Dişi fetuslarda riski belirlemek için yeterli veri yoktur, ancak bu
ilaçlardan bazıları dişi fetusların dış genital organlarında hafif virilizasyona neden olabilir.
BOREA, tromboflebit öyküsü olan hastalarda dikkatli kullanılmalıdır.
Reküran veya metastatik kanser tedavisi gören hastaların yakından izlenmesi gerekir.
İçeriğinde bulunan laktoz nedeniyle, kalıtımsal galaktoz intoleransı, Lapp laktoz yetmezliği
ya da glikoz-galaktoz malabsorpsiyon problemi olan hastaların bu ilacı kullanmamaları
gerekir.
Bu tıbbi ürün her bir dozunda 1 mmol (23 mg)’dan daha az sodyum ihtiva eder; yani esasında
“sodyum içermez.”
4.5.Diğer tıbbi ürünler ile etkileşimler ve diğer etkileşim şekilleri
Bilinen herhangi bir etkileşimi yoktur.
Pediyatrik popülasyon
Pediyatrik popülasyonlara ilişkin hiçbir klinik etkileşim çalışması yürütülmemiştir.
2Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
4.6.Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar / Doğum kontrolü (Kontrasepsiyon)
Megestrol asetat’ın gebelik ve/veya fetüs/yeni doğan üzerinde zararlı farmakolojik etkileri
bulunmaktadır.
Çocuk doğurma potansiyeli olan kadınlar bu ilacı kullanırken gebe kalmaktan kaçınmalıdırlar.
Tedavi süresince etkili doğum kontrolü uygulamak zorundadırlar.
Gebelik dönemi:
Eğer hasta gebeliğin ilk dört ayında BOREA alırsa ya da bu ilacı almaktayken gebe kalırsa,
ilacın fetusa verebileceği riskler hakkında bilgilendirilmelidir.
BOREA gerekli olmadıkça gebelik döneminde kullanılmamalıdır. Gebelik döneminde
uygulandığı taktirde ciddi doğum kusurlarına yol açmaktadır.
Laktasyon dönemi
Megestrol asetat anne sütü ile atıldığı ve yeni doğan üzerinde yan etki gösterme potansiyeli
olduğu için ve ilaç süte geçtiği için BOREA ile tedavi sırasında emzirme durdurulmalıdır.
Üreme yeteneği/Fertilite
Fertilite ve üreme çalışmalarında yüksek dozda uygulanan megestrol asetatın bazı erkek sıçan
fetuslarında geri dönüşümlü feminizan edici etki gösterdiği ortaya konmuştur (bkz bölüm 4.4).
4.7. Araç ve makine kullanımı üzerindeki etkiler
Megestrol asetatın araç ve makine kullanımı üzerine bilinen bir etkisi yoktur.
4.8 İstenmeyen etkiler
Kilo alımı: Kilo alımı kanserli hastalarda megestrol asetatın en sık rastlanan yan etkisidir. Bu
kilo artışı, iştah artışı, yağ ve vücut hücre kütlesindeki artışla ilişkilidir.
Tromboembolik fenomen: Tromboflebit ve pulmoner emboli dahil (bazı vakalarda fatal
olmuştur) tromboembolik fenomen bildirilmiştir.
Diğer yan etkiler: Hastaların yaklaşık % 1 ila % 2'sinde bulantı, kusma, ödem ve uterus
kanaması görülür. Ayrıca dispne, ağrı, kalp yetersizliği, hipertansiyon, sıcak basması, ruh hali
değişiklikleri, Cushingoid yüz, tümörün alevlenmesi (hiperkalsemi ile beraber ya da tek
başına), hiperglisemi, alopesi, carpal tünel sendromu, diyare, letarji, döküntü, jinekomasti ve
görme kaybı da bildirilmiştir.
3Edinilmiş bağışıklık yetersizliği sendromu olan hastalarda megestrol asetat kullanılarak
yapılan klinik çalışmalarda en az bir yan etki bildiren hastalar açısından ilaç ve plasebo grubu
arasında istatistiksel olarak anlamlı bir fark bulunmamıştır. Bu çalışmalarda ≥ % 5 oranında
bildirilen yan etkiler diyare, impotens, döküntü, flatulans, asteni ve ağrı olmuştur. İmpotens
dışındaki yan etkiler plasebo alan hastalarda daha sık görülmüştür.
Klinik çalışmalarda yüksek doz megestrol asetat alan hastalarda konstipasyon ve sık idrara
çıkma da bildirilmiştir.
Megestrol asetat kullanımı ile glukoz intoleransı, yeni ortaya çıkan diyabet, glukoz
toleransında azalma ile birlikte daha önceden var olan diyabetin alevlenmesi, Cushing
sendromu dahil hipofiz-adrenal aks anormallikleri kaydedilmiştir. Megestrol asetatın
kesilmesinden kısa süre sonra nadiren klinik olarak anlamlı adrenal yetersizlik bildirilmiştir.
Kronik megestrol asetat tedavisi gören ya da bu tedaviyi bırakan bütün hastalarda adrenal
süpresyon olasılığı dikkate alınmalıdır. Glukokortikoidlerle replasman tedavisi gerekir.
Klinik Deneyim:
Klinik deneyim sırasında bildirilen istenmeyen etkileri listelemek için aşağıdaki sıklık
grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek
(≥1/10,000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
(Kist ve polipler dahil olmak üzere) iyi huylu ve kötü huylu neoplazmalar
Bilinmiyor: Tümör alevlenmesi
Endokrin hastalıkları
Bilinmiyor: Adrenal yetersizlik, cushingoid, cushing’s sendromu
Metabolizma ve beslenme hastalıkları
Bilinmiyor: Diabetes mellitus, glukoz toleransında bozulma, hiperglisemi, iştahta artış
Psikiyatrik hastalıkları
Bilinmiyor: Duygu durum değişikliği
Sinir sistemi hastalıkları
Bilinmiyor: Carpal tünel sendromu, letarji
Kardiyak hastalıkları
Bilinmiyor: Kardiyak yetmezlik
Vasküler hastalıkları
Bilinmiyor: Tromboflebit, pulmoner embolizm (bazı durumlarda öldürücü), hipertansiyon,
sıcak basması
4Solunum, göğüs bozuklukları ve mediastinal hastalıklar
Bilinmiyor: Dispne
Gastrointestinal hastalıkları
Yaygın: Bulantı, kusma, diyare, şişkinlik
Bilinmiyor: Konstipasyon
Deri ve deri altı doku hastalıkları
Yaygın: Döküntü
Bilinmiyor: Alopesi
Böbrek ve idrar hastalıkları
Bilinmiyor: Pollakiüri
Üreme sistemi ve meme hastalıkları
Yaygın: Metroraji, erektil disfonksiyon
Genel bozukluklar ve uygulama bölgesine ilişkin hastalıklar
Yaygın: Asteni, ağrı, ödem
Araştırmalar
Bilinmiyor: Kilo alımı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9.Doz aşımı ve tedavisi
Megestrol asetat ile yapılan çalışmalarda 6 ay ya da daha uzun süre 1600 mg/gün’lük dozlar
kullanılmıştır. Bu çalışmalarda hiç bir akut toksik etki görülmemiştir.
Doz aşımında diyare, bulantı, karın ağrısı, nefes darlığı, öksürük, dengesiz yürüme, halsizlik,
göğüs ağrısı görülmüştür. Spesifik bir antidotu yoktur. Doz aşımı durumunda uygun
destekleyici tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Progesteronlar
ATC kodu: L02AB01
BOREA’nın aktif maddesi megestrol asetat sentetik bir progestasyonel ajandır.
Megestrol asetatın meme kanserindeki antineoplastik etkisi ve anoreksi ve kaşeksi üzerindeki
etki mekanizması da henüz aydınlatılmamıştır. Megestrol asetata bağlı kilo artışı, iştah artışı,
yağ ve vücut hücre kütlesindeki artışla ilişkilidir.
55.2. Farmakokinetik özellikler
Genel özellikler
Emilim:
Megestrol asetat, oral uygulama sonrasında 20, 40, 80 ve 200 mg dozlarında hızla absorbe
olur. Megestrol serum konsantrasyonları artan dozlarla artar. Ortalama serum
konsantrasyonları 89, 190, 209 ve 465 ng / ml olarak saptanmıştır.
Dağılım:
Megestrol asetatın plazma konsantrasyonları kullanılan ölçüm metoduna göre değişmektedir.
Plazma seviyeleri ilacın intestinal ve hepatik inaktivasyonuna bağlıdır ve intestinal motilite,
intestinal bakteriler, aynı zamanda antibiyotik uygulanması, vücut ağırlığı, diyet ve karaciğer
fonksiyonuna göre değişebilir.
Biyotransformasyon:
Uygulanan megestrol asetat dozunun % 5 ile % 8'i glukuronid konjugatları formuna (17-alfa-
asetoksi-2-alfa-hidroksi-6-metilpregna-4,6-dien-3,20-dion; 17-alfa-asetoksi-6-hidroksimetil
pregna-4,6-dien-3,20-dion ve 17-alfa-asetoksi-2-alfa-hidroksi-6-hidroksimetilpregna-4,6-
dien-3,20-dion metabolitlerine) dönüşür.
Eliminasyon:
İnsanlarda başlıca atılım yolu idrarla gerçekleşir. Dozun yaklaşık % 66'sı idrar, % 20'si ise
feçesle atılır. İdrar ya da feçesle atılmayan fraksiyonu ise solunum yoluyla atılabilir veya
yağlarda depolanabilir.
Zidovudin veya rifabutin ile birlikte verildiğinde farmakokinetik parametrelerinde değişiklik
olmamaktadır.
5.3.Klinik öncesi güvenlilik verileri
Karsinojenez, Mutajenez ve Fertilite Yetersizliği
7 yaşına kadar olan dişi köpeklere megestrol asetat uygulanması, memenin benign ve
malingnant tümörlerinin insidensinde artış ile ilişkilendirilmiştir. Sıçanlar ve maymunlarda
yapılan karşılaştırılabilir çalışmalarda ise tümör insidensinde artış olmamıştır. Megestrol
asetata bağlı köpeklerde meydana gelen tümör artışı ile insanlarda oluşabilecek risk arasındaki
bağlantı bilinmemekle birlikte bu ilacın reçete edilmesinde yarar ve zarar oranı göz önünde
tutulmalıdır.
Yüksek doz megestrol asetatla yapılan fertilite ve üreme çalışmaları bazı erkek sıçan
fetuslarında geri-dönüşebilir feminizasyon belirtileri olduğunu göstermiştir.
66. FARMASÖTİK ÖZELLİKLER
6.1.Yardımcı maddelerin listesi
Gliserol polietilen glikol oksisitrat
Mikrokristalize selüloz
Sodyum kroskarmeloz
Laktoz
Metilhidroksipropilselüloz
Magnezyum stearat
6.2. Geçimsizlikler
Geçerli değildir.
6.3.Raf ömrü
36 ay
6.4.Saklamaya yönelik özel tedbirler
25°C altındaki oda sıcaklığında saklayınız.
6.5.Ambalajın niteliği ve içeriği
30 tabletlik blister ambalajlarda.
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Onko İlaç San. ve Tic. A.Ş.
Koşuyolu Cad. No: 34, 34718 Kadıköy/İSTANBUL
Tel: (0216) 544 90 00
Faks: (0216) 545 59 92
e-mail: info@onkokocsel.com
8. RUHSAT NUMARASI
2019/335
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.07.2019
Ruhsat yenileme tarihi:
10. KÜB’ÜN YENİLENME TARİHİ
16.07.2019
7