KISA ÜRÜN BİLGİLERİ
1. BEŞERİ TIBBİ ÜRÜNÜN ADI
COLİTİM 150 mg im/iv enjeksiyonluk ve inhalasyonluk çözelti hazırlamak için liyofilize toz
ve çözücü
Steril
2. KALİTATİF VE KANTİTATİF BİLEŞİM
Etkin madde:
Her bir flakon, 150 mg kolistin bazına eşdeğer 315,25 mg kolistimetat sodyum içerir.
Yardımcı maddeler:
Sodyum hidroksit y.m.
Yardımcı maddeler için 6.1’e bakınız.
3. FARMASÖTİK FORM
Liyofilize toz içeren flakon.
Beyaz-beyazımsı renkte liyofilize toz.
4. KLİNİK ÖZELLİKLER
4.1 Terapötik endikasyonlar
COLİTİM, duyarlı gram negatif basillerden kaynaklanan akut ya da kronik enfeksiyonların
tedavisinde kullanılır. Özellikle Pseudomonas aeruginosa'nın duyarlı türlerinin neden olduğu
enfeksiyonlarda endikedir. Bu antibiyotik Proteus veya Neisseria enfeksiyonlarında
kullanılmaz. COLİTİM’in, aşağıdaki gram negatif organizmalara bağlı enfeksiyonların
tedavisinde klinik olarak etkinliği kanıtlanmıştır: Enterobacter aerogenes, Escherichia
coli, Klebsiella pneumoniae, Pseudomonas aeruginosa ve Acinetobacter baumannii.
COLİTİM, gram negatif organizmalara bağlı oluştuğu tahmin edilen ve gram negatif
patojenik basillerden kaynaklanan ciddi enfeksiyonların başlangıç tedavisinde
kullanılabilir.
İlaca dirençli bakteri gelişimini azaltmak ve COLİTİM’in ve diğer antibakteriyel ilaçların
etkinliğini sağlamak için COLİTİM, "sadece çoklu dirence sahip bakterilerin" neden
olabileceğinden şüphelenilen veya kanıtlanan enfeksiyonları tedavi etmek veya önlemek için
kullanılmalıdır.
Ayrıca COLİTİM, kistik fibrozisli hastalarda -çocuk hastalar da dahil- Pseudomonas
aeruginosa’nın sebep olduğu akciğer enfeksiyonlarının tedavisinde inhalasyon yoluyla
kullanılır ve aşağıdaki koşullarda endikedir:
- Hastanın semptomu olsun olmasın solunum yolu izolatlarında ilk defa Pseudomonas
aeruginosa üremesi olması durumunda sistemik antibiyotik tedavisi ile birlikte uzun süreli
inhale olarak.
- Pseudomonas aeruginosa kolonizasyonu olan 6 yaşın altındaki hastalarda semptomlar
geliştiği takdirde uzun süreli inhale olarak.
1- Üreyen Pseudonıonas aeruginosa suşunun tobramisine dirençli olduğu durumlarda uzun
süreli inhale olarak.
4.2 Pozoloji ve uygulama şekli
Pozoloji:
Sistemik yol ile uygulama:
Yükleme dozu: Kreatinin klirensinden bağımsız olarak, TÜM HASTALAR İÇİN; 5 mg/kg bir
defada uygulanır ve 12 saat sonra idame dozu başlanır.
İdame dozu: Normal böbrek fonksiyonu olan hastalar için (kreatinin klirensi ≥ 70 mL/dk)
günlük toplam doz 5 mg/kg/gün olacak şekilde hesaplanır. Toplam doz 2 veya 3'e bölünerek
verilir. Önerilen maksimum günlük doz 475 mg'dır. Obez hastalarda doz ayarlaması ideal
kiloya göre yapılacaktır.
Kistik fibröz IV doz: 3-8 mg/kg/gündür (ideal vücut ağırlığına göre hesaplanır, 3 eşit dozda 8
saatte bir uygulanır).
Uygulama sıklığı ve süresi:
Günde 2 ila 3 defada uygulanır. Genellikle en az 5 günlük tedavi süresi önerilir. Kistik
fibrozisli hastalardaki tedavi süresi, hastanın tedaviye verdiği yanıta göre 6 aya kadar
uzayabilir.
Uygulama şekli:
İntravenöz ya da intramüsküler kullanım:
COLİTİM (150 mg/flakon), 2.0 ml enjeksiyonluk su ile çözülür. Sulandırılarak hazırlanan
çözelti, 75 mg/ml kolistin baz aktivitesine eşdeğer konsantrasyonda kolistimetat sodyum
içerir.
Köpük oluşumunu önlemek için rekonstitüsyon süresince yavaşça döndürülür.
Hazırlanan çözelti kullanılmadan önce partikül oluşumu ve renk değişimi için gözle kontrol
edilmelidir. Berrak ve partikül içermeyen çözeltiler kullanılmalıdır.
İntratekal/İntraventriküler uygulama:
Menenjit, intratekal veya intravenöz uygulama dozu: 10 mg/gündür (intratekal doz genellikle
IV polimiksin ile birlikte verilir).
İnhalasyon yoluyla uygulama:
Alt solunum yolu enfeksiyonlarının lokal tedavisinde 50-75 mg, nebülizör ile günde 2-3 defa,
3-4 mL serum fizyolojik içinde uygulanır.
Özel popülasyonlara ilişkin ek bilgiler
Karaciğer yetmezliği:
Karaciğer yetmezliği olan hastalarda herhangi bir doz ayarlaması yoktur.
2Böbrek yetmezliği:
Böbrek yetmezliği olan hastalarda günlük dozun azaltılması gerekir.
Böbrek yetmezliği olan hastalarda önerilen dozaj değişiklikleri aşağıdaki tabloda
bulunmaktadır:
Kreatinin Günlük toplam doz* Uygulama sıklığı
klirensi (mL/dk)
Minimum Maksimum
60 300 mg 420 mg
50 262.5 mg 367.5 mg
40 225 mg 315 mg 12 saatte bir defa
30 187.5 mg 262.5 mg
20 150 mg 210 mg
:S 10 112.5 mg 157.5 mg
*Toplam günlük doz= Hedeflenen kan konsantrasyonu (mg/L) x [1.5 x CrCl ) + 30] (hedeflenen kan
n
konsantrasyonları minimum dozlarda 2.5 mg/L ve maksimum dozlarda 3.5 mg/L olarak alınmıştır).
Dozlar 1.73m2 vücut yüzey alanına (VYA) sahip (ortalama 70kg) bir bireye göre hesaplanmıştır. Tam
bir hesaplama için VYA'ya göre düzeltilmiş kreatinin klirensi kullanılmalıdır (CrCl = CrCI x
n
VYA/1.73 m2).
Hemodiyaliz uygulanan hastalarda kullanılması gereken COLİTİM 150 mg i.m./i.v.
enjeksiyonluk ve inhalasyonluk çözelti hazırlamak için liyofilize toz ve çözücü’nün dozu ve
doz aralığı aşağıdaki tabloda yer almaktadır:
Hemodiyaliz Hemodiyaliz yapılmayan günlerde günlük
toplam 105 mg olarak 12 saatte bir uygulanır.
Diyaliz günlerinde toplam 150 mg doz ikiye
bölünür ve ilk yarısı hemodiyalizin son
saatinde diğer yarısı da bundan 12 saat sonra
uygulanır.
Sürekli Ayaktan Periton Diyalizi Günde tek doz 160 mg
(CAPD)
Sürekli Renal Replasman Tedavisi Ortalama serum kararlı hal konsantrasyonu
(CRRT) 3.5 µg/mL için toplam doz 672 mg'dır. Doz
12 saatte bir uygulanacak şekilde bölünür.
Pediyatrik popülasyon:
Klinik çalışmalarda, kolistimetat sodyum pediyatrik popülasyon için kullanılmıştır.
Yetişkinler ve pediyatrik popülasyonda benzer yan etkiler görülmesine rağmen, pediyatrik
popülasyonda toksisitenin subjektif semptomları rapor edilmeyebilir. Bu yüzden, pediyatrik
hastalar için yakın klinik izleme tavsiye edilir.
3Anormal dağılım gösteren kistik fibrozisi olan hastalarda terapötik serum düzeylerini
korumak için daha yüksek dozlara ihtiyaç duyulabilir.
Geriyatrik popülasyon:
Kolistimetat sodyum ile, 65 yaş ve üzeri yaşlılarda yetişkinlerden farklı cevap alınıp
alınmadığını tayin etmek için yapılan klinik çalışmalarda hasta sayısı yeterli değildi. Diğer
bildirilen klinik çalışmalarda, yaşlılar ve yetişkinler arasında farklılıklar görülmemiştir. Genel
olarak, en küçük doz aralığında başlanarak, düşük böbrek, karaciğer ve kalp fonksiyonlarının
ve eşlik eden hastalığın veya diğer ilaç tedavisinin sıklık önemini belirterek geriyatrik
popülasyon için doz seçiminde dikkatli olunması gerekir. COLİTİM’in önemli bir bölümü
böbrekler ile atılır. Toksik reaksiyonların COLİTİM’e riski, böbrek yetmezliği olan hastalarda
daha büyük olabilir. Çünkü geriyatrik hastaların böbrek fonksiyonları daha düşüktür. Doz
seçiminde önlem alınması gerekir ve böbrek fonksiyonları izlenmelidir.
4.3 Kontrendikasyonlar
Kolistimetat sodyuma veya formülasyonda bulunan herhangi bir bileşene karşı aşırı duyarlı
olan hastalarda kullanımı kontrendikedir.
4.4 Özel kullanım uyarıları ve önlemleri
Nefrotoksisite oluşabilir ve nefrotoksisite büyük bir olasılıkla, kolistimetat sodyumun doza
bağlı etkisidir. Nefrotoksisitenin bu belirtileri, antibiyotiğe son verilmesini takiben düzelir.
Solunum durması, kolistimetat sodyumun intramüsküler kullanımını takiben rapor edilmiştir.
Böbrek fonksiyon bozukluğu, kolistimetat sodyum kullanımını takiben apne ve nöromüsküler
blokaj ihtimalini artırır. Bu nedenle, önerilen doz şemasını takip etmek önemlidir.
COLİTİM dahil hemen hemen tüm antibakteriyel ajanların kullanımı ile Clostridium difficile
ile ilişkili diyare (CDAD) rapor edilmiştir ve hafiften şiddetli diyare ile fatal kolit aralığında
olabilir.
C. difficile, CDAD gelişimine katkıda bulunan toksin A ve B'yi üretir. Hipertoksin üreten C.
difficile, morbidite ve mortalite artışına neden olur. Bu enfeksiyonların antimikrobiyal
tedaviye cevap vermesi güç olduğundan, kolektomiye gereksinim olabilir. Antibiyotik
kullanımını takiben diyare gözlenen tüm hastalarda CDAD, göz önünde bulundurulmalıdır.
Antibakteriyel ajanları kullanımından sonra iki aydan fazla CDAD oluşumu gözlenmişse,
dikkatli tıbbi takip gereklidir.
Eğer CDAD’dan süphelenilirse veya kesinleştirilirse, C. diffıcile’ye direk etkili olmayan
devam edilen antibiyotik kullanımının kesilmesi gerekebilir. Klinik müdahale olarak uygun
sıvı ve elektrolit yönetimi, protein süplementasyonu, C. difficile'nin antibiyotik tedavisi ve
cerrahi değerlendirmenin tayin edilmesi gerekir.
COLİTİM, böbrekler yolu ile atıldığından böbrek fonksiyon bozukluğu ihtimali oluştuğunda
dikkatli kullanılması gerekir. İleri yaşlarda böbrek fonksiyon düşüklüğü göz önünde
bulundurulmalıdır.
4Böbrek yetmezliği durumunda COLİTİM kullanılabilir fakat; önlem alınması gerekir ve
bozukluk derecesi oranında dozajın azaltılması gerekir. Böbrek atılım kapasitesinin
eksikliğinde COLİTİM kullanımı, yüksek serum seviyelerine yol açacaktır ve böbrek
fonksiyon bozukluğu oluşabilir. Farkına varılmazsa akut böbrek yetersizliği, böbrek iflası ve
antibiyotiğin vücutta ilave konsantrasyonu ile toksik seviyelerine ulaşabilir. Bu noktada,
nöromüsküler birleşme yerlerinde sinir iletimi bozukluğu oluşabilir ve kas zayıflığı ve apne
meydana gelebilir.
Böbrek fonksiyon bozukluğunun gelişimini belirten işaretler su şekildedir: idrara çıkmada
azalma, BUN ve serum kreatininde artış ve kreatinin klerensinde azalma. Böbrek fonksiyon
bozukluğunu belirten semptomlar oluşursa COLİTİM ile tedavi hemen sonlandırılmalıdır.
Ancak, ilaca tekrar başlamak gerekiyorsa, ilacın plazma seviyeleri düştükten sonra doz
ayarlaması yapılmalıdır.
Bakteriyal enfeksiyondan veya profilaktik endikasyondan şüphelenilmesinin veya
kanıtlanmasının eksikliğinde COLİTİM tedavisi için, hastaya yarar sağlamak olası değildir ve
ilaca dirençli bakterinin gelişim riski artar.
İnhalasyon olarak kullanılan antibiyotiklerde bronkospazm oluşabilir. Bu durum uygun beta -
2
agonisti kullanarak önlenebilir veya tedavi edilebilir. Eğer çok rahatsız ediciyse tedavi
sonlandırılır.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Mevcut diğer antibiyotiklerin (aminoglikozidler ve polimiksin) nöromüsküler birleşme
yerinde sinir iletimini engellediği rapor edilmiştir. Bu rapor edilen aktiviteye dayanarak,
önlem alınmadığı sürece COLİTİM ile birlikte verilmemelidir.
Kürariform kas gevşeticiler (ör: tübokürarin) ve eter, süksinilkolin, galamin, dekametonyum
dahil diğer ilaçlar ve sodyum sitrat, nöromüsküler blokaj etkisini artırır ve COLİTİM ile
tedavi olan hastalarda mutlak önlem ile kullanılması gerekir.
Sodyum sefalotin, COLİTİM’in nefrotoksisitesini artırabilir. Sodyum sefalotin ve
COLİTİM’in birlikte kullanımından kaçınılmalıdır.
Özel popülasyonlara ilişkin ek bilgiler:
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
54.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (kontrasepsiyon)
Hayvanlar üzerinde yapılan çalışmalar, gebelik / ve-veya / embriyonal / fetal gelişim / ve­
veya/ doğum / ve-veya / doğum sonrası gelişim üzerindeki etkiler bakımından yetersizdir.
İnsanlara yönelik potansiyel risk bilinmemektedir. COLİTİM gerekli olmadıkça gebelik
döneminde kullanılmamalıdır.
Gebelik dönemi
COLİTİM gebe bir kadına tıbbi zorunluluk durumunda risk yarar durumu göz önüne alınarak
doktor kararı ile verilmelidir.
Laktasyon dönemi
Kolistimetat sodyumun ınsan sütü ile atılıp atılmadığı bilinmemektedir. Kolistimetat
sodyumun süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da COLİTİM tedavisinin durdurulup durdurulmayacağına/ tedaviden
kaçınılıp kaçınılmayacağına ilişkin karar verilirken, emzirmenin çocuk açısından faydası ve
COLİTİM tedavisinin emziren anne açısından faydası dikkate alınmalıdır.
Üreme yeteneği/Fertilite:
Kolistimetat sodyum ile uzun dönem hayvan karsinojenite çalışmaları ve genetik toksisite
çalışmaları yapılmamıştır. 9.3 mg/kg/gün dozu verilen farelerdeki fertilite ve üreme yeteneği
üzerinde yan etki görülmemiştir.
4.7 Araç ve makine kullanımı üzerindeki etkiler
COLİTİM kullanımı süresince araç ve makine kullanılmamalıdır. Çünkü gelip geçici
nörolojik rahatsızlıklar görülebilir. Bunlar: baş dönmesi ve konuşma bozukluğudur. Dozun
azaltılması semptomları bastırılabilir. Tedavinin sonlandırılmasına gerek yoktur fakat; bazı
hastaların yakından izlenmesi gerekir.
4.8 İstenmeyen etkiler
Advers olaylar sistem organ sınıfı ve sıklığa göre şu yaklaşımla sıralanmıştır:
Çok yaygın (≥1/10), yaygın (≥1/100 ile <1/10), yaygın olmayan (≥ 1/1.000 ile <1/100), seyrek
(≥1/10.000 ile <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Sinir sistemi hastalıkları:
Yaygın: Vertigo, baş dönmesi, konuşma bozukluğu
Solunum, göğüs bozuklukları ve mediyastinal hastalıklar:
Yaygın: Solunum durması, apne
6Gastrointestinal hastalıklar
Yaygın: Gastrointestinal bozukluk
Deri ve deri altı doku hastalıkları
Yaygın: Ürtiker
Böbrek ve idrar hastalıkları:
Yaygın: Nefrotoksisite
İnhalasyon uygulaması:
İnhalasyon ile öksürme ve bronkospazm oluşabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Kolistimetat sodyum ile doz aşımı, parestezi, letarji, şaşkınlık, baş dönmesi, ataksi, nistagmus,
konuşma bozukluğu ve apne niteliğinde nöromüsküler blokaja sebep olabilir. Solunum kası
felci, apne, solunum durmasına yol açabilir.
COLİTİM ile doz aşımı, akut böbrek yetmezliği ve idrara az çıkmaya sebep olabilir, BUN ve
kreatinin serum konsantrasyonlarını artırabilir.
Doz aşımı durumunda, kolistimetat sodyum tedavisinin durdurulması ve destekleyici
önlemlerden yararlanılması gerekir.
Doz aşımı durumunda, kolistimetat sodyumun hemodiyaliz veya peritoneal diyaliz ile
giderilip giderilemeyeceği bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Polimiksinler
ATC kodu: J01XB01
Kolistimetat sodyum, Bacillus polymyxa subspecies colistinus’dan türetilen siklik polipeptid
antibiyotiktir ve polimiksin grubuna aittir. Polimiksin antibiyotikleri, hücre membranına zarar
vererek çalışan katyonik ajanlardır. Oluşan fizyolojik etkiler bakteriyi öldürür. Polimiksinler,
hidrofobik dış membranı olan Gram-negatif bakteriler için seçicidir. Etkili olduğu aerobik
gram-negatif mikroorganizmalar: Enterobacter aerogenes, Escherichia coli, Klebsiella
pneuınoniae, Pseudomonas aeruginosa ve Acinetobacter baumannii.
7Dirençli bakteri, etanolamin veya aminoarabinos ile bağlanarak lipopolisakkaritlerin fosfat
gruplarının değişimi ile karakterize olurlar. Proteus mirabilis ve Burkholderia cepacia gibi
dirençli Gram negatif bakteriler, etanolamin veya aminoarabinos ile fosfolipidlere tam
bağlanma gösterir.
Kolistimetat sodyum ve polimiksin B arasında çapraz direnç beklenebilir. Polimiksinlerin etki
mekanizması diğer antibiyotiklerden farklı olduğundan, yukarıdaki tek mekanizma ile kolistin
ve polimiksine, diğer ilaç sınıflarına direnç oluşması beklenmeyebilir.
5.2 Farmakokinetik özellikler
Genel özellikler
Kolistimetat sodyum beyaz veya hemen hemen beyaz, kokusuz ve nem çekici tozdur. Suda
çok çözünür, alkolde az çözünür ve pratik olarak aseton ve eterde çözünmez.
Emilim:
Kolistimetat sodyum, gastrointestinal kanaldan emilmez ve parenteral olarak verilmelidir.
Kolistimetat sodyum olarak 150 mg kolistinin im kullanımını takiben, antimikrobiyal
aktivitenin doruk serum konsantrasyonlarına 2 saatte ve 5-7µg/ml'de erişilir.
Kolistimetat sodyumun iv kullanımını takiben antimikrobiyal aktivitenin doruk serum
konsantrasyonları daha yüksektir fakat; ilacın im kullanımı ile elde edilenden daha hızlı düşer.
Dağılım:
Kolistimetat sodyumun im/iv kullanımını takiben, santral sinir sistemi, sinoviyal, plevral ve
perikardiyal sıvılar haricinde vücut dokularına geniş oranda dağılır. Kolistinin %50'sinden
fazlasının serum proteinlerine bağlandığı bildirilmiştir.
Biyotransformasyon:
Kolistimetat sodyum, kolistine (in vivo) dönüştürülür. Dozun %80'i, idrarda değişmeden
bulunabilir ve safraya atılımı yoktur. Değişmeden kalan ilacın dokularda inaktive edildiği
varsayılabilir. Mekanizması bilinmez.
Eliminasyon:
Kolistimetatın önemli bir kısmı böbrekler yolu ile atılır ve bir kısmı da hidrolize uğrayarak
kolistine dönüşür. Verilişten sonraki ilk 8 saat içinde %40 oranında, 24 saat içinde ise %80
oranında idrarda tespit edilir. Kolistimetat sodyumun im/iv kullanımını takiben antimikrobiyal
aktivitenin plazma yarılanma ömrü, normal böbrek fonksiyonu olan yetişkinlerde 1.5 - 8 saat
olarak bildirilmiştir. Kolistimetat sodyumun kullanımını takiben antimikrobiyal aktivitenin
serum konsantrasyonlarının çocuklarda yetişkinlerden daha hızlı düştüğü görülür. Böbrek
yetmezliği olan hastalarda serum konsantrasyonları daha uzundur ve yarılanma ömrü uzar.
Bazı anüri hastalarında kolistimetat sodyum kullanımı ile antimikrobiyal aktivitenin
yarılanma ömrü, 2 - 3 gün olarak bildirilmiştir.
8Doğrusallık/Doğrusal olmayan durum:
Kolistimetat sodyumun doğrusal olup olmadığı ile ilgili yeterli veri bulunmamaktadır.
Hastalardaki karakteristik özellikler
Böbrek yetmezliği:
COLİTİM’in önemli bir bölümü böbrekler ile atıldığından böbrek yetmezliği olan hastalarda
doz ayarlaması yapılmalı ve gerekli önemler alınarak kontrol altında kullanılmalıdır.
Pediyatrik popülasyon:
Yetişkinler ve pediyatrik popülasyonda benzer yan etkiler görülmesine rağmen, pediyatrik
popülasyonda toksisitenin subjektif semptomları rapor edilmeyebilir. Bu nedenle, pediyatrik
hastalar için yakın klinik izleme tavsiye edilir.
Geriyatrik popülasyon:
COLİTİM’in önemli bir bölümü böbrekler ile atıldığından toksik reaksiyonların COLİTİM’e
riski, böbrek yetmezliği olan hastalarda daha büyük olabilir. Ayrıca geriyatrik hastaların
böbrek fonksiyonları daha düşüktür. Bu yüzden doz şeçiminde önlem alınması gerekir ve
böbrek fonksiyonları izlenmelidir.
5.3 Klinik öncesi güvenlilik verileri
Kolistimetat sodyum için potansiyel genotoksisite verileri sınırlıdır ve karsinojenite verileri
bulunmaz. Kolistimetat sodyum, insan lenfositlerinde in vitro kromozomal bozukluğa neden
olmuştur. Bu etki önceden incelenen mitotik içerikteki azalma ile ilgili olabilir.
Farelerde ve sıçanlarda reprodüksiyon toksisite çalışmaları, teratojenik özellik içermez. Fakat;
organogenez sırasında intramüsküler olarak 4.15 ve 9.3 mg/kg kolistimetat sodyum verilen
tavşanlarda sırasıyla fetüsün %2.6 ve %2.9’unda talipes varus oluşmuştur. Bu dozlar 0.5 ve
1.2 kez maksimum günlük insan dozudur. Buna ek olarak, artan emilim 9.3 mg/kg’dakinde
oluşmuştur.
6. FARMASÖTİK ÖZELLİKLER
6.1. Yardımcı maddelerin listesi
Toz flakon: sodyum hidroksit
Çözücü ampul: enjeksiyonluk su
6.2. Geçimsizlikler
COLİTİM çözeltisi başka ilaçlarla karıştırılmamalıdır. COLİTİM çözeltisine eritromisin,
tetrasiklin ya da sefalotin sodyum gibi diğer antibiyotiklerin ilavesi çökeltiye neden olabilir.
6.3. Raf ömrü
İlk açılmadan önce raf ömrü: 24 ay
Rekonstitüsyon sonrası raf ömrü: 25°C’de 24 saat, 2-8°C’de 7 gün
96.4. Saklamaya yönelik özel uyarılar
25°C’nin altındaki oda sıcaklığında saklayınız.
Enjeksiyonluk su içinde 25°C’de 24 saat süre ile ve 2-8°C’de 7 gün süre ile kullanılır.
%0.9 NaCl, %0.9 NaCl’de %5 dekstroz, suda %5 dekstroz, %0.45 NaCl’de %5 dekstroz,
%0.225 NaCl’de %5 dekstroz, laktat ringer çözeltisi, %10’luk invert şeker çözeltisi içinde
25°C’de 24 saat süre ile kullanılır.
Nebülizasyon için kullanılan 3ml ve 4ml %0.9 NaCl içinde 25°C’de 24 saat ve 2-8°C’de 7
gün süre ile kullanılır.
6.5. Ambalajın niteliği ve içeriği
Her ambalaj bir adet flakon ile bir adet ampul içermektedir.
Flakon: plastik başlıklı alüminyum flip-off kapak ve bromobutil kauçuk tıpa ile kapatılmış, 10
ml renksiz, şeffaf Tip-I cam flakon
Ampul: enjeksiyonluk su içeren 2 ml renksiz, şeffaf Tip-I cam ampul
6.6. Beşeri tıbbi üründen arta kalan maddelerin imhası ve diğer özel önlemler
İNTRAVENÖZ KULLANIM
Aralıklı direkt kullanım: Toplam günlük dozun yarısı 3-5 dakika süresince her 12 saatte bir
yavaşça iv olarak enjekte edilir.
Aralıksız infüzyon: Toplam dozun yarısı 3-5 dakika süresince yavaşça iv olarak enjekte edilir.
COLİTİM’in toplam günlük dozun kalan yarısı aşağıdaki çözeltilerden birisine eklenir:
- %0.9 NaCl
- %0.9 NaCl'de %5 dekstroz
- Suda %5 dekstroz
- %0.45 NaCl'de %5 dekstroz
- 0.225 NaCl'de %5 dekstroz
- Laktat ringer çözeltisi
- %10'luk invert şeker çözeltisi
COLİTİM ile birlikte diğer ilaçların kullanımı veya yukarıda adı geçen infüzyon çözeltiler ile
birlikte kullanımı için önerilen önemli bir bilgi yoktur.
Günlük toplam dozun diğer yarısı başlangıç dozundan 1-2 saat sonra, yavaş intravenöz olarak
22-23 saat süresince uygulanır. Böbrek fonksiyonu bozukluğu durumunda, böbrek yetmezliği
derecesine bağlı olarak infüzyon sıklığı azaltılır.
İntravenöz çözeltinin seçimi ve kullanılan hacmi, sıvı ve elektrolit yönetiminin gereklilikleri
ile belirlenir.
Kolistimetat sodyum içeren infüzyon çözeltisi yeni hazırlanmalı ve 24 saat içinde
kullanılmalıdır.
10Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Centurion İlaç San ve Tic. A.Ş.
Beşiktaş/İstanbul
8. RUHSAT NUMARASI(LARI) :
2019/31
9. LK RUHSAT TARİHİ / RUHSAT YENİLEME TARİHİ
İlk ruhsat tarihi: 21.01.2019
Ruhsat yenileme tarihi:
10. KÜB’ÜN YENİLENME TARİHİ
11