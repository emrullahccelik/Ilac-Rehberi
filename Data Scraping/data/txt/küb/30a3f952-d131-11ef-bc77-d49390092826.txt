KISA ÜRÜN BİLGİSİ
1. BEŞERİ TIBBİ ÜRÜNÜN ADI
FUCİTEC %1 viskoz göz damlası
2. KALİTATİF VE KANTİTATİF BİLEŞİM
Etkin madde:
Bir gram viskoz göz damlası 10 mg fusidik asit içerir.
Yardımcı maddeler:
Benzalkonyum klorür 0.1 mg/g
Disodyum EDTA 0.5 mg/g
Sodyum hidroksit k.m. (pH ayarı için)
Yardımcı maddeler için bölüm 6.1’e bakınız.
3. FARMASÖTİK FORM
Viskoz göz damlası
Beyaz ya da beyazımsı renkte viskoz sıvı
4. KLİNİK ÖZELLİKLER
4.1. Terapötik endikasyonlar
FUCİTEC,
 konjuktivit
 blefarit
 hordeolum
 keratit
 dakriyosistit
 yabancı cisimciklerin gözden uzaklaştırılması ile ilgili bakteriyel göz enfeksiyonlarında
kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
FUCİTEC, her bir göze günde iki defa 1’er damla damlatılır. Tedaviye göz normal haline
geldikten sonra en az 2(iki) gün daha devam edilmelidir.
Uygulama şekli:
Gözde konjonktival kese içine damlatılır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliğinde kullanımına ilişkin bir bilgi yoktur.
FD-150324P5
Sayfa 14.3. Kontrendikasyonlar
İlaç içindeki maddelerden herhangi birine hassasiyet görüldüğü durumlarda kullanılmamalıdır.
4.4. Özel kullanım uyarıları ve önlemleri
FUCİTEC benzalkonyum klorür içermektedir ve bu göz irritasyonuna yol açabilir ayrıca
yumuşak kontak lenslerde renk kaybı yaratabilir.
Benzalkonyum klorür içeren tüm oftalmik preperatlarda olduğu gibi, FUCİTEC damlatılırken
gözde kontak lens bulunmamalıdır. FUCİTEC kullanım süresi boyunca lens kullanımına dikkat
edilmelidir.
Bu tıbbi ürün her mg’da 1 mmol (23 mg)’dan daha az sodyum içermektedir. Ancak uygulama
yolu nedeniyle herhangi bir uyarı gerektirmemektedir.
Fusidik asit kullanımı ile ilişkili bakteriyel direnç bildirilmiştir. Tüm antibiyotikler ile olduğu
gibi, aşırı ve tekrarlı kullanım direnç gelişme riskini artırabilir.
Açıldıktan sonra 28 (yirmi sekiz) gün içinde kullanılmalıdır.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir bilgi yoktur.
Diğer göz preparatları kullanılacağı zaman, 2 ilacın damlatılma zamanları arasında yaklaşık 5
dakika zaman bırakılmalıdır.
4.6. Gebelik ve laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Fusidik asit için, gebeliklerde maruz kalmaya ilişkin klinik veri mevcut değildir.
Gebelik dönemi
Gebelerde kullanımı ile ilgili olarak yeterli bilgi mevcut değildir. Ancak yarar/risk oranı hekim
tarafından değerlendirilmek koşulu ile uygulanmalıdır.
Hayvan deneylerinde, fusidik asidin fetüs üzerine toksik etkiye yol açmadığı gösterilmiştir.
Dolayısıyla, FUCİTEC kullanımı ile ilişkili olarak fusidik asidin dozları ile fetusta toksik etki
oluşması olası değildir.
Laktasyon dönemi
Fusidik asitin insan sütüyle atılıp atılmadığı bilinmemektedir. Fusidik asitin süt ile atılımı
hayvanlar üzerinde araştırılmamıştır. Emzirmenin durdurulup durdurulamayacağına ya da
FUCİTEC tedavisinin durdurulup durdurulmayacağına/ tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve FUCİTEC tedavisinin emziren
anne açısından faydası dikkate alınmalıdır.
FD-150324P5
Sayfa 2Üreme yeteneği/Fertilite
Fertilite üzerine etkisine dair bilgi yoktur.
4.7. Araç ve makine kullanımı üzerindeki etkiler
Uygulama sonrası göz ardı edilebilir geçici görme bulanıklığı gelişebilir.
4.8. İstenmeyen etkiler
Klinik çalışmalardan elde edilen verilerde, akut konjunktivite sahip 2600’ün üzerindeki hasta
değerlendirmelerinde istenmeyen yan etkiler hastaların yaklaşık %10’unda gözlenmiştir ve
bunlarda öncelikli olarak uygulama yerinde hissedilen batma ve yanma gibi rahatsızlıklardır.
En fazla bildirilmiş yan etkiler FUCİTEC’in uygulama yerinde gözlenen geçici batma ve yanma
hissi ve geçici bulanık görmedir.
Fusidik asit ile gözlenen yan etkiler, vücut sistemlerinde aşağıdaki gibi sınıflandırılmıştır, çok
yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Seyrek: Aşırı duyarlılık
Göz hastalıkları
Yaygın: Uygulama yerinde batma, yanma, rahatsızlık, sızlama, iritasyon, kaşınma, kırgınlık,
kuruluk hissi, geçici bulanık görme.
Yaygın olmayan: Uygulama esnasında gözde sulanma
Bilinmiyor: Konjuktivitin kötüleşmesi
Deri ve deri altı doku hastalıkları
Bilinmiyor: Kaşıntı, periorbital ödem, döküntü, ürtiker, anjiyo-ödem
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı bildirilmemiştir.
Fusidik asit veya yardımcı maddelerden birine alerjik reaksiyon olmadığı sürece FUCİTEC’in
kazara alınması herhangi bir problem doğurmayacaktır. 5g’lık FUCİTEC tüpünde bulunan
fusidik asit (50mg) kabul edilen toplam günlük oral dozu aşmamaktadır. Yardımcı maddelerin
miktarı da bir güvenlik riski oluşturmak için çok düşüktür.
5. FARMAKOLOJİK ÖZELLİKLER
FD-150324P5
Sayfa 35.1. Farmakodinamik özellikler
Farmakoterapötik grup: Oftalmalojik antibiyotik
ATC kodu: S01AA13
Fusidik asit, Staphyloccoccus aureus, Staphyloccoccus epidermidis, Corynebacterium diphteria,
Neisseria meningitidis, Neisseria gonorrheaa, Clostridium türlerine karşı yüksek etkinliğe sahip,
dar spektrumlu bir antibiyotiktir. Fusidik asit aynı zamanda Streptococci, Haemophilus,
Moraxella ve Corynebacteria suşlarına karşı da klinik açıdan etkilidir.
5.2. Farmakokinetik özellikler
Fusidik asit’in bir damla uygulanması, gözyaşı sıvısında ve humör aköz sıvısında en az 12 saat
süre ile yeterli konsantrasyonlarda kalmasını sağlar. Bir damla fusidik asit uygulanmasından 1, 3,
6 ve 12 saat sonra, fusidik asidin gözyaşı sıvısındaki ortalama konsantrasyonu sırasıyla; 15.7
mg/L, 15.2 mg/L, 10.5 mg/L ve 5.6 mg/L’dir. Fusidik asit, hem sağlam, hem de opere olmuş
epitelde korneaya penetre olur. Fusidik asit’in bir damla uygulanmasının ardından, fusidik asidin
humör aközdeki 0.3 mg/L olan ortalama konsantrasyon değeri, en az 12 saat boyunca korunur.
Bu değer, ilişkili bakterilerin çoğu için MİK değerinin üzerindedir (Staphyloccoccus aureus için
MİK90 değeri = 0.06 mg/L)
5.3. Klinik öncesi güvenlilik verileri
Bildirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Polisorbat 80
Karbomer 974 P
Disodyum EDTA
Mannitol (E 421)
Sodyum hidroksit (pH ayarlayıcı)
Saf su
6.2. Geçimsizlikler
Herhangi bir geçimsizlik bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız. Açıldıktan sonra 28 gün içinde kullanılmalıdır.
6.5. Ambalajın niteliği ve içeriği
FD-150324P5
Sayfa 4Kutuda, HDPE burgulu kapaklı, laklı Al tüpte 5 g (1 adet).
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah.
Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
2015/54
9. RUHSAT TARİHİ/RUHSAT YENİLEME TARİHİ
İlk ruhsat tarihi: 06.01.2015
Ruhsat yenileme tarihi:
10. KÜB’ÜN YENİLENME TARİHİ
FD-150324P5
Sayfa 5