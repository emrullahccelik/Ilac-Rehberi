KISA ÜRÜN BİLGİSİ
1. BEŞERİ TIBBİ ÜRÜNÜN ADI
AKLAV BID 200 mg/28,5 mg pediatrik süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Her 5 mL’de:
Amoksisilin (Amoksisilin trihidrat olarak) ................................ 200 mg
Klavulanik asit (Potasyum klavulanat olarak). .........................28,5 mg
Yardımcı maddeler:
Yardımcı maddelerin tam listesi için 6.1'e bakınız.
3. FARMASÖTİK FORM
Süspansiyon hazırlamak için kuru toz.
Sarımsı beyaz kristalize toz.
4. KLİNİK ÖZELLİKLER
4.1. Terapötik endikasyonlar
AKLAV, lokal resmi antibiyotik reçeteleme kılavuzları ve duyarlılık verilerine uygun olarak
kullanılmalıdır.
AKLAV, aşağıdaki sistemlerde amoksisiline dirençli beta laktamaz üreten suşların neden
olduğundan şüphelenilen bakteriyel enfeksiyonların kısa süreli tedavisinde endikedir. Diğer
durumlarda sadece amoksisilin düşünülmelidir.
• Üst Solunum Yolu Enfeksiyonları (KBB dahil): Tekrarlayan tonsillit, akut bakteriyel
sinüzit, akut otitis media.
• Alt Solunum Yolu Enfeksiyonları: Kronik bronşitin akut alevlenmeleri, lobar pnömoni ve
bronkopnömoni, toplum kökenli pnömoni.
• Üriner Sistem Enfeksiyonları: Sistit, üretrit, piyelonefrit ve kadın genital sistem
enfeksiyonları, gonore.
• Deri ve Yumuşak Doku Enfeksiyonları: Özellikle selülit, hayvan ısırmaları.
• Dental enfeksiyonlar: Yaygın selülit ile birlikte şiddetli diş apseleri.
• Kemik ve Eklem Enfeksiyonları: Özellikle osteomiyelit.
AKLAV’a duyarlılık, coğrafya ve zamana göre değişecektir. Mevcut ise lokal duyarlılık
verilerine danışılmalı ve gerektiğinde mikrobiyolojik örnekleme ve duyarlılık testleri
yapılmalıdır.
Duyarlı organizmaların listesi Farmakodinamik Özellikler bölümünde verilmiştir (bkz. Bölüm
5.1).
Amoksisiline duyarlı organizmaların AKLAV’a duyarlı beta-laktamaz üreten organizmalar ile
birlikte, neden olduğu karma enfeksiyonlar AKLAV ile tedavi edilebilir. Bu enfeksiyonlar
beta laktamazlara dirençli başka bir antibiyotiğin ilave edilmesini gerektirmez.
4.2. Pozoloji ve uygulama şekli
1Pozoloji/uygulama sıklığı ve süresi:
Dozlar, her bir bileşen olarak belirtilen dozlar dışında, amoksisilin/klavulanik asit içeriğine göre
tanımlanır.
Bir enfeksiyonu tedavi etmek için seçilen AKLAV dozu için aşağıdaki maddeler dikkate
alınmalıdır:
• Beklenen patojenler ve bu patojenlerin antibakteriyel ajanlara karşı olası duyarlılıkları
(bkz. Bölüm 4.4)
• Enfeksiyonun ciddiyeti ve bölgesi
• Aşağıda belirtildiği gibi hastanın yaşı, ağırlığı ve böbrek fonksiyonu
Gerektiğinde AKLAV’ın alternatif formlarının (örn. daha yüksek dozlarda amoksisilin
sağlayan ve/veya farklı amoksisilin/klavulanik asit oranları içerenlerin) kullanılması
düşünülmelidir (bkz. Bölüm 4.4 ve 5.1).
40 kg altı olan çocuklar için bu AKLAV formülü, aşağıda önerildiği gibi uygulandığında
günlük toplam 1000-2800 mg amoksisilin/143-400 mg klavulanik asit sağlamaktadır. Eğer
günlük daha yüksek amoksisilin dozunun gerekli olduğu düşünülürse, yüksek günlük klavulanik
asit dozlarının uygulanmasından kaçınmak için başka bir AKLAV formunun seçilmesi
önerilmektedir (bkz. Bölüm 4.4 ve 5.1).
Tedavinin süresi hastanın yanıtına göre belirlenmelidir. Bazı enfeksiyonlar (örn. osteomiyelit)
daha uzun tedavi süreleri gerektirir. Tedavi, inceleme yapılmadan 14 günden fazla
uzatılmamalıdır (uzatılmış tedavi için bölüm 4.4’e bakınız).
Yetişkinler ve 40 kg veya üzerinde olan çocuklar AKLAV’ın yetişkinler için olan
formülasyonu ile tedavi edilmelidir.
< 40 kg olan çocuklarda
İkiye bölünmüş dozlar halinde verilen 25 mg/3,6 mg/kg/gün ile 45 mg/6,4 mg/kg/gün;
Bazı enfeksiyonlarda (otitis media, sinüzit ve alt solunum yolu enfeksiyonları) ikiye bölünmüş
dozlar halinde verilen 70 mg/10 mg/kg/gün’e kadar uygulama düşünülebilir.
Çocuklar AKLAV tabletleri veya süspansiyonları ile tedavi edilebilir. 6 yaş ve altı çocuklar
tercihen süspansiyon ile tedavi edilmelidir. 2 yaşın altındaki çocuklarda günde 45 mg/6,4
mg/kg'dan daha yüksek dozlarla ilgili AKLAV 7:1 formülasyonları için klinik veri
bulunmamaktadır.
2 aylıktan küçük hastalar için AKLAV 7:1 formülasyonları hakkında klinik veri mevcut
değildir. Bu nedenle bu popülasyon için doz önerisinde bulunulmamalıdır.
Uygulama sıklığı ve süresi:
Günde 2 kez alınır. Tedavi süresi, endikasyona uygun olmalı ve tedavi gözden geçirilmeden 14
günü aşmamalıdır.
Uygulama şekli:
Oral kullanım içindir. Gastrointestinal intolerans potansiyelini en aza indirmek için yemekle
birlikte alınmalıdır.
Süspansiyonun Hazırlanması:
2Sulandırılmış Süspansiyonun Sulandırmak İçin İlave Edilecek
Dolum Ağırlığı
Son Hacmi Su Hacmi
70 mL 7,7 g 64 mL
100 mL 11 g 91 mL
AKLAV'ı hazırlamak için önce gerekli su miktarının yarısı koyularak, şişe iyice çalkalanmalıdır.
İlk sulandırılışta tam bir dağılma sağlamak için 5 dakika dinlendirilmelidir. Daha sonra kalan su
miktarı şişe üzerindeki işaretli çizgiye kadar doldurulup yeniden çalkalanmalıdır.
Her kullanımdan önce şişeyi iyice çalkalayınız.
Hekimin her uygulama için önerdiği miktarda ilaç, şişe ile birlikte bulunan 5 mL’lik ölçü kaşığı
kullanılarak hastaya verilir.
Sulandırılmamış toz 25°C’nin altındaki oda sıcaklığında ve kuru bir yerde saklanmalıdır.
Sulandırılan süspansiyon buzdolabı içinde (2-8 °C) saklanmalı ve 7 gün içinde kullanılmalıdır.
Kullanılmayan kısım atılmalıdır,
Buzluğa koyulmamalıdır.
Özel popülasyonlara ilişkin ek bilgiler:
Böbrek yetmezliği:
Kreatinin klerensi (CrCl) 30 mL/dak üzerinde olan çocuklarda doz ayarlamasına gerek yoktur.
Kreatinin klerensi (CrCl) 30 mL/dak altında olan çocuklarda AKLAV kullanımı tavsiye
edilmemektedir çünkü doz ayarlaması için herhangi bir öneri mevcut değildir.
Böbrek fonksiyonu gelişmemiş olan bebeklerde AKLAV kullanımı tavsiye edilmemektedir.
Karaciğer yetmezliği:
Karaciğer bozukluğu olan hastalarda doz ayarlaması dikkatli yapılmalı ve düzenli aralıklarla
karaciğer fonksiyonları izlenmelidir (Bkz. Bölüm 4.3 ve 4.4). Henüz doz ayarlamasına temel
teşkil edecek yeterli veri bulunmamaktadır.
Pediyatrik popülasyon:
2 yaşın altındaki çocuklarda günde 45 mg/6,4 mg/kg’dan daha yüksek dozlarla ilgili klinik veri
bulunmamaktadır.
2 aylıktan daha küçük hastalar için klinik veri bulunmamaktadır. Dolayısıyla bu popülasyonda
doz önerilerinde bulunulamamaktadır.
Geriyatrik popülasyon:
Herhangi bir doz ayarlamasının gerekli olduğu düşünülmemektedir.
4.3. Kontrendikasyonlar
Etkin maddelere, penisilinlerden herhangi birine ya da bölüm 6.1’de listelenen yardımcı
maddelerin herhangi birine aşırı duyarlılığı olanlarda kontrendikedir.
AKLAV diğer beta-laktam ajanlara karşı (örn. sefalosporin, karbapenem ve monobaktam) aşırı
duyarlılık hikayesi (örn. anafilaksi) olanlarda kontrendikedir.
Geçmişinde AKLAV’a bağlı sarılık/karaciğer fonksiyon bozukluğu hikayesi olan hastalarda
kontrendikedir (bkz. Bölüm 4.8).
4.4. Özel kullanım uyarıları ve önlemleri
3AKLAV ile tedaviye başlanmadan önce geçmişinde penisilin, sefalosporin veya diğer beta
laktam ajanlara karşı aşırı duyarlılık hikayesi varlığı dikkatlice sorgulanmalıdır (bkz. Bölüm
4.3 ve 4.8).
Penisilin tedavisi alan hastalarda ciddi ve bazen öldürücü aşırı duyarlılık reaksiyonları
(anafilaktoid ve şiddetli kutanöz advers reaksiyonlar dahil) bildirilmiştir. Aşırı duyarlılık
reaksiyonları, miyokard enfarktüsü ile sonuçlanabilecek ciddi bir alerjik reaksiyon olan
Kounis sendromuna da ilerleyebilir (bkz. Bölüm 4.8). Bu reaksiyonların, geçmişinde penisiline
karşı aşırı duyarlılık hikayesi olan ve atopik bireylerde görülmesi daha olasıdır. İlaca bağlı
enterokolit sendromu (DIES) çoğunlukla amoksisilin/klavulanik asit alan çocuklarda
bildirilmiştir (bkz. Bölüm 4.8). DIES, alerjik deri veya solunum semptomlarının yokluğunda,
başlıca semptomu uzun süreli kusma (ilaç uygulamasından 1-4 saat sonra) olan alerjik bir
reaksiyondur. Diğer semptomlar karın ağrısı, diyare, hipotansiyon veya nötrofili ile birlikte
lökositozdan oluşabilir. Şoka kadar ilerleyen ciddi vakalar görülmüştür. Bir alerjik reaksiyon
meydana gelirse AKLAV tedavisi sonlandırılmalı ve uygun alternatif bir tedaviye başlanmalıdır.
Bir enfeksiyonun amoksisiline duyarlı organizma/organizmalara bağlı olduğu kanıtlanırsa, resmi
kılavuzlara göre amoksisilin/klavulanik asitten amoksisiline geçiş göz önünde
bulundurulmalıdır.
AKLAV’ın bu formu, klavulanik asit inhibisyonuna duyarlı beta laktamazların aracılık
etmediği beta laktam ajanlara dirençli, olası patojenlerin yüksek riski söz konusu ise kullanıma
uygun değildir. Bu form, penisiline dirençli S. pneumoniae tedavisinde kullanılmamalıdır.
Böbrek fonksiyonunda bozukluk olan veya yüksek dozlar alan hastalarda konvülsiyonlar
görülebilir (bkz. Bölüm 4.8).
Amoksisilin kullanımını takiben görülen kızamık benzeri döküntü enfeksiyöz mononükleoz ile
ilişkili olabileceğinden, eğer enfeksiyöz mononükleoza ilişkin bir şüphe var ise AKLAV
tedavisinden kaçınılmalıdır.
Amoksisilin ile eş zamanlı olarak allopurinol kullanılması alerjik cilt reaksiyonu olasılığını
arttırabilir.
Uzun süreli kullanım zamanla duyarlı olmayan organizmaların aşırı çoğalmasına neden olabilir.
Tedavinin başında püstüllerle birlikte ateşli bir genel eritemin oluşması akut jeneralize
eksantematöz püstülozun (AGEP) bir semptomu olabilir (bkz. Bölüm 4.8). Bu reaksiyon
AKLAV tedavisinin sonlandırılmasını gerektirir ve daha sonraki amoksisilin kullanımını
kontrendike hale getirir.
Amoksisilin/klavulanik asit karaciğer fonksiyon bozukluğu bulgusu olan hastalarda dikkatle
kullanılmalıdır (bkz. Bölüm 4.2, 4.3 ve 4.8).
Karaciğer olayları daha çok erkeklerde ve yaşlı hastalarda bildirilmiştir ve uzun süreli tedaviyle
ilişkili olabilir. Bu olaylar çocuklarda nadiren bildirilmiştir. Tüm popülasyonlarda belirti ve
semptomlar, genellikle tedavi sırasında ya da tedaviden kısa süre sonra ortaya çıkar ancak bazı
vakalarda tedavinin kesilmesinin ardından birkaç haftaya kadar belirgin hale gelmeyebilir.
Bunlar genellikle geri dönüşlüdür. Hepatik olaylar ciddi olabilir ve son derece nadir koşullarda
ölümler bildirilmiştir. Bunlar hemen her zaman altta yatan ciddi hastalığı olanlarda ya da eş
zamanlı olarak karaciğer üzerinde etkili olma potansiyeli bilinen ilaçları kullananlarda meydana
gelmiştir (bkz. Bölüm 4.8).
Amoksisilin dahil neredeyse tüm antibakteriyel ajanlarla, antibiyotiğe bağlı kolit bildirilmiştir ve
4şiddeti hafiften yaşamı tehdit edici boyuta kadar değişebilir (bkz. Bölüm 4.8). Bu nedenle,
herhangi bir antibiyotik tedavisi sırasında veya sonrasında ishal olan hastalarda bu teşhisin
değerlendirilmesi önemlidir. Antibiyotiğe bağlı kolit gözlendiğinde, amoksisilin/klavulanik asit
tedavisi derhal kesilmeli, bir doktor tarafından değerlendirilmeli ve uygun tedavi başlatılmalıdır.
Bu durumda anti-peristaltik ilaçlar kontrendikedir.
Uzun süreli tedavi sırasında renal, hepatik ve hematopoetik fonksiyon dahil, organ sistem
fonksiyonlarında periyodik değerlendirme tavsiye edilir.
Amoksisilin/klavulanik asit alan hastalarda protrombin zamanında uzama nadiren bildirilmiştir.
Antikoagülanlar ile birlikte reçete edildiğinde uygun şekilde izlenmesi gerekir. İstenilen
antikoagülasyon düzeyini sürdürebilmek için oral antikoagülan dozunda ayarlama yapılması
gerekebilir (bkz. Bölüm 4.5 ve 4.8).
Böbrek bozukluğu olan hastalarda doz, böbrek bozukluğunun derecesine uygun şekilde
ayarlanmalıdır (bkz. Bölüm 4.2).
Azalmış idrar çıkışı olan hastalarda, özellikle parenteral tedavide, çok seyrek olarak kristalüri
(akut renal hasarı da içeren) görülmüştür. Yüksek doz amoksisilin tedavisi sırasında, amoksisilin
kristalüri olasılığını azaltmak için, uygun miktarda sıvı alınması ve idrar miktarının
düzenlenmesi tavsiye edilebilir. Mesane kateterleri olan hastalarda düzenli olarak açıklık
kontrolü yapılmalıdır (bkz. Bölüm 4.8 ve 4.9).
Amoksisilinle tedavi sırasında idrarda glukozun arandığı testler yapıldığında, enzimatik glukoz
oksidaz yöntemleri kullanılmalıdır çünkü enzimatik olmayan yöntemlerde yalancı pozitif
sonuçlar görülebilir.
AKLAV içindeki klavulanik asit varlığı, kırmızı hücre membranlarınca IgG ve albüminin
spesifik olmayan bağlanmasına neden olarak yalancı pozitif Coombs testine yol açabilir.
Amoksisilin/klavulanik asit alan ve daha sonra Aspergillus enfeksiyonunun bulunmadığı
saptanan hastalarda Bio-Rad Laboratuarları Platelia Aspergillus EIA testi kullanıldığında pozitif
test sonuçları bildirilmiştir. Bio-Rad Laboratuarları Platelia Aspergillus EIA testi ile Aspergillus-
dışı polisakkaridler ve polifuranozlar arasında çapraz reaksiyonlar bildirilmiştir. Bu nedenle
amoksisilin/klavulanik asit alan hastalardaki pozitif test sonuçları dikkatli yorumlanmalı ve
başka tanı yöntemleriyle doğrulanmalıdır.
4.5. Diğer tıbbi ürünlerle etkileşimler ve diğer etkileşim şekilleri
Oral antikoagülanlar:
Oral antikoagülanlar ve penisilin antibiyotikleri aralarında herhangi bir etkileşim raporlanmadan
pratikte yaygın olarak kullanılmıştır. Buna karşın, literatürde, asenokumarol veya varfarin
kullanan ve bir kür amoksisilin tedavisi verilen hastalarda uluslararası normalleştirilmiş oran
(INR) değerinde yükselme görülen vakalar bildirilmiştir. Eğer birlikte kullanılması gerekli ise,
amoksisilin kullanımının başlatılması veya bırakılması sürecinde protrombin zamanı veya INR
değeri dikkatle takip edilmelidir. Ayrıca, oral antikoagülanların dozunda ayarlamalar gerekebilir
(bkz. Bölüm 4.4 ve 4.8).
Metotreksat:
Penisilinler metotreksatın atılımını azaltabilir ve bu durum toksisitede potansiyel bir artışa neden
olur.
Probenesid:
5Probenesid ile birlikte kullanımı önerilmemektedir. Probenesid, amoksisilinin renal tübüler
sekresyonunu azaltır. Probenesidin AKLAV ile birlikte kullanımı amoksisilinin kan
seviyelerinin artışına ve kanda bulunma süresinin uzamasına neden olabilirken, bu durum
klavulanik asit için görülmez.
Mikofenolat mofetil:
Mikofenolat mofetil alan hastalarda, oral amoksisilin ve klavulanik asit başlatılmasını takiben
aktif metabolit mikofenolik asidin doz öncesi konsantrasyonunda yaklaşık %50’lik bir azalma
bildirilmiştir. Doz öncesi düzeydeki değişim, genel metabolit mikofenolik asit maruziyetindeki
değişimleri doğru şekilde temsil etmeyebilir. Bu nedenle, mikofenolat mofetil dozunda bir
değişiklik, graft fonksiyon bozukluğuna ilişkin klinik kanıt yokluğunda normalde gerekli
olmamalıdır. Bununla birlikte, kombinasyon sırasında ve antibiyotik tedavisinden kısa süre sonra
yakın klinik takip yürütülmelidir.
Allopurinol:
Amoksisilin tedavisi sırasında allopurinol kullanımı alerjik cilt reaksiyonları olasılığını
artırabilir. Allopurinol ve AKLAV’ın birlikte kullanımına ait veri bulunmamaktadır.
Oral kontraseptifler:
Diğer antibiyotiklerde de olduğu gibi AKLAV, bağırsak florasını etkileyebilir. Bu durum
östrojen reabsorpsiyonunun azalmasına yol açar ve kombine oral kontraseptiflerin etkililiğini
azaltır.
Özel popülasyonlara ilişkin ek bilgiler:
Veri bulunmamaktadır.
Pediyatrik popülasyon:
Yukarıda verilen bilgiler pediyatrik popülasyon için geçerlidir.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer antibiyotiklerde de olduğu gibi AKLAV, bağırsak florasını etkileyebilir. Bu durum
östrojen reabsorpsiyonunun azalmasına yol açar ve kombine oral kontraseptiflerin etkililiğini
azaltır. Bu nedenle tedavi süresince alternatif, etkili ve güvenilir bir doğum kontrol yöntemi
uygulanmalıdır.
Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. Bölüm 5.3).
Gebe kadınlara verilirken tedbirli olunmalıdır.
İnsanlarda gebelik sırasında amoksisilin/klavulanik asit kullanımına ilişkin kısıtlı veriler, artmış
konjenital malformasyonlar riskine işaret etmemektedir.
Preterm, prematüre fetal membran yırtılması (pPROM) olan kadınlarda yapılan bir çalışmada,
6AKLAV’ın profilaktik kullanımının yeni doğanlarda nekroze enterokolit riskinin artması ile
ilişkili olabileceği bildirilmiştir. Doktor tarafından gerekli görülmedikçe gebelik esnasında
kullanılmamalıdır.
Laktasyon dönemi
AKLAV’ın iki etkin maddesi de anne sütüne geçer (klavulanik asitin anne sütü alan süt
çocukları üzerindeki etkisi ile ilgili herhangi bir bilgi yoktur). Dolayısıyla, anne sütüyle beslenen
süt çocuklarında ishal ve mukoz mebranlarda mantar enfeksiyonu olasılığı vardır. Bu nedenle
emzirmenin kesilmesi gerekebilir. Sensitizasyon olasılığı göz önüne alınmalıdır. Emzirme
döneminde amoksisilin/klavulanik asit, sadece tedaviyi uygulayan hekimin fayda/risk
değerlendirmesinden sonra kullanılmalıdır.
Üreme yeteneği/Fertilite
Oral ve parenteral yolla verildiği hayvanlar (fare ve sıçanlar) üzerinde yapılan reprodüktif
çalışmalarda AKLAV teratojenik etki göstermemiştir.
4.6. Araç ve makine kullanımı üzerindeki etkiler
AKLAV’ın araç ve makine kullanımı üzerindeki etkileriyle ilgili bir çalışma yapılmamıştır.
Buna karşın, araç ve makine kullanımını etkileyebilecek istenmeyen etkiler (örneğin; alerjik
reaksiyonlar, sersemlik hali, konvülsiyonlar) oluşabilir (bkz. Bölüm 4.8).
4.7. İstenmeyen etkiler
En çok bildirilen advers ilaç reaksiyonları ishal, bulantı ve kusmadır.
AKLAV ile yapılan klinik çalışmalardan ve pazarlama sonrası gözetimden elde edilen ve
MedDRA sistem organ sınıfına göre ayrılan advers ilaç reaksiyonları aşağıda listelenmektedir.
İstenmeyen etkilerin meydana gelme sıklıklarına göre sınıflandırılması için aşağıdaki
terminolojiler kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Yaygın: Mukokutanöz kandidiyazis
Bilinmiyor: Duyarlı olmayan organizmaların aşırı çoğalması
Kan ve lenf sistemi hastalıkları
Seyrek: Geri dönüşümlü lökopeni (nötropeni dahil), trombositopeni
Bilinmiyor: Geri dönüşümlü agranülositoz, hemolitik anemi, kanama ve protrombin
zamanında uzama1
Bağışıklık sistemi hastalıkları8
Bilinmiyor: Anjiyonörotik ödem, anafilaksi, serum hastalığı benzeri sendrom, aşırı
duyarlılık vasküliti
Sinir sistemi hastalıkları
Yaygın olmayan: Baş ağrısı ve baş dönmesi
Bilinmiyor: Geri dönüşümlü hiperaktivite, konvülsiyonlar1, aseptik menenjit
Kardiyak hastalıklar
7Bilinmiyor: Kounis sendromu
Gastrointestinal hastalıkları
Yaygın: Diyare, bulantı2, kusma
Yaygın olmayan: Sindirim güçlüğü
Bilinmiyor: Antibiyotiğe bağlı kolit3
İlaca bağlı enterokolit sendromu
Akut pankreatit
Siyah tüylü dil (dildeki papillaların belirginleşip siyah renk alması)
Diş rengi değişikliği9
Hepato-bilier hastalıkları
Yaygın olmayan: AST ve/veya ALT değerlerinde yükselme4
Bilinmiyor: Hepatit5ve kolestatik sarılık5
Deri ve derialtı doku hastalıkları6
Yaygın olmayan: Deride döküntü, kaşıntı, ürtiker Seyrek: Eritema multiforme
Bilinmiyor: Stevens-Johnson sendromu, toksik epidermal nekrolizis, bülloz döküntülü
dermatit, akut generalize ekzantemöz püstüller (AGEP)1, eozinofili ve
sistemik semptomların eşlik ettiği ilaç reaksiyonu (DRESS), Linear IgA
rahatsızlığı
Böbrek ve idrar yolu hastalıkları
Bilinmiyor: İnterstisyel nefrit, kristalüri (akul renal hasarı da içeren)7
1 bkz. Bölüm 4.4
2 Bulantı çoğu kez daha yüksek oral dozlarla ilişkilendirilir. Gastrointestinal reaksiyonlar
belirginse, bunlar amoksisilin/klavulanik asit yemekle birlikte alınarak azaltılabilir.
3 Psödomembranöz kolit ve hemorajik kolit dahil (bkz. Bölüm 4.4).
4Beta-laktam sınıfı antibiyotikler ile tedavi edilmiş hastalarda AST ve/veya ALT’de orta düzeyde
artış bildirilmekle birlikte bu bulguların anlamı bilinmemektedir.
5Bu olaylar diğer penisilinler ve sefalosporinler ile not edilmiştir (bkz. Bölüm 4.4).
6Herhangi bir aşırı duyarlılık dermatit reaksiyonu meydana gelirse tedavi bırakılmalıdır (bkz.
Bölüm 4.4).
7bkz. Bölüm 4.9
8bkz. Bölüm 4.3 ve 4.4
9Çocuklarda çok nadir olarak yüzeysel diş rengi değişikliği bildirilmiştir. Genellikle fırçalama ile
giderilebildiğinden, iyi bir ağız hijyeni dişte renk değişimini önlemeye yardımcı olabilir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.8. Doz aşımı ve tedavisi
Doz aşımı belirtileri ve bulguları:
Gastrointestinal semptomlar ve sıvı ve elektrolit dengesinin bozulması açıkça görülebilir. Bazı
olgularda böbrek yetmezliğine yol açan amoksisilin kristalürisi görülmüştür (bkz. Bölüm 4.4.).
Böbrek fonksiyonunda bozukluk olan veya yüksek dozlar alan hastalarda konvülsiyonlar
8görülebilir.
Amoksisilinin, çoğunlukla yüksek dozların intravenöz uygulamasından sonra, mesane
kateterlerinde yoğunlaştığı bildirilmiştir. Düzenli açıklık kontrolü sürdürülmelidir (bkz. Bölüm
4.4).
Entoksikasyon tedavisi:
Gastrointestinal semptomlar, su/elektrolit dengesine dikkat edilerek, semptomatik olarak tedavi
edilebilir.
AKLAV, dolaşımdan hemodiyaliz ile uzaklaştırılabilir.
5. FARMAKOLOJİK ÖZELLİKLER
5.1. Farmakodinamik özellikler:
Farmakoterapötik grup: Beta-laktamaz inhibitörlerini de içeren penisilin kombinasyonları
ATC kodu: J01CR02
Etki mekanizması:
Amoksisilin bakteriyel hücre çeperinin integral yapısal bir bileşeni olan bakteriyel peptidoglikan
biyosentetik yolağında bir ya da daha fazla enzimi (sıklıkla penisilin bağlayan proteinler,
PBP’ler olarak adlandırılan) inhibe eden yarı sentetik bir penisilindir (beta-laktam antibiyotik).
Peptidoglikan sentezinin inhibisyonu hücre çeperinin zayıflamasına yol açar ki bunu genellikle
hücre lizisi ve ölümü takip eder.
Amoksisilin, dirençli bakteriler tarafından üretilen beta-laktamazlar tarafından parçalanmaya
duyarlı olduğundan tek başına amoksisilin aktivitesinin spektrumu bu enzimleri üreten
organizmaları içermez.
Klavulanik asit yapısal olarak penisilinlerle ilişkili bir beta-laktamdır. Bazı beta-laktamaz
enzimlerini inaktive ederek amoksisilinin inaktivasyonunu önler. Tek başına klavulanik asit
klinik açıdan faydalı antibakteriyel etki göstermez.
Farmakokinetik/Farmakodinamik ilişki:
Minimum inhibisyon konsantrasyonu üzerindeki zamanın (T>MİK) amoksisilinin etkililiğinin
majör belirleyici faktörü olduğu düşünülmektedir.
Direnç mekanizmaları:
Amoksisilin/klavulanik aside karşı direncin iki ana mekanizması şunlardır:
• Kendileri klavulanik asit tarafından inhibe edilmeyen bakteriyel beta-laktamazlar ile
inaktivasyon (B, C, D sınıfları dahil)
• Penisilin bağlayıcı proteinlerin değişmesi (antibakteriyel ajanın hedefine yönelik
afinitesini azaltır.)
Bakterilerin impermeabilitesi veya atım pompası mekanizmaları, özellikle gram-negatif
bakterilerde, bakteriyel dirence yol açabilir veya neden olabilir.
Kesim noktaları
Amoksisilin/klavulanik asit için MİK kesim noktaları, Avrupa Antimikrobiyal Duyarlılık Testi
(EUCAST) kesim noktalarıdır.
9Organizma Duyarlılık Kesim Noktaları (μg/mL)
Duyarlı Dirençli
Haemophilus influenzae ≤ 0.0011 > 21
Moraxella catarrhalis ≤ 11 > 11
Staphylococcus spp. Dipnotlara bakınız 2a,3a,3b,4 Dipnotlara bakınız 2a,3a,3b,4
Enterococcus spp.7 ≤ 41,5 > 81,5
Streptokok grup A, B, C, G2b,8 Dipnotlara bakınız 2b Dipnotlara bakınız 2b
(menejit dışındaki
endikasyonlar)
Streptococcus pneumoniae8 ≤ 0.51,6 > 11,6
Komplike olmayan Üriner ≤ 321 > 321
Sistem
Enfeksiyonlarında
Enterobacterler
Gram-negatif Anaeroblar ≤ 41 > 81
Gram-pozitif Anaeroblar ≤ 41 > 81
(Clostridioides difficile
dışında)
Türlerle ilişkili olmayan kesim ≤ 21 > 81
noktaları
Viridans grubu streptokoklar8 Dipnotlara bakınız 2a,9 Dipnotlara bakınız 2a,9
Pasteurella multocida ≤ 11 > 11
Burkholderia pseudomallei ≤ 0.0011 > 81
1 Duyarlılık testi amacına yönelik olarak, klavulanik asit konsantrasyonu 2 mg/l’ye
sabitlenmiştir.
2a Tablodaki kesim noktaları değerleri benzilpenisilin kesim noktalarını temel almaktadır.
Duyarlılık çıkarımı benzilpenisiline duyarlılık temelinde yapılır.
2b Streptokok grup A, B, C ve G’nin penisiline duyarlılığı çıkarımında, benzilpenisiline
duyarlılık temel alınmaktadır (menenjit dışındaki endikasyonlarda) ama streptokok grup B
için fenoksimetilpenisilin ve izoksazolpenisilin buna istisnadır.
3a Stafilokokların çoğu penisilinaz üretir ve bazıları metisiline dirençlidir. Her iki
mekanizma da onları benzilpenisilin, fenoksimetilpenisilin, ampisilin, amoksisilin,
piperasilin ve tikarsilin'e dirençli kılar. Testte benzilpenisilin ve sefoksitine duyarlı bulunan
stafilokoklar, tüm penisilinlere duyarlı olarak bildirilebilir. Benzilpenisiline dirençli ancak
sefoksitine duyarlı olan stafilokoklar, beta-laktamaz inhibitörü kombinasyonlarına,
izoksazolilpenisilinlere (oksasillin, kloksasilin, dikloksasilin ve flukloksasilin) ve nafsiline
duyarlıdır. Oral ajanlar için, enfeksiyon bölgesinde yeterli maruziyetin sağlanmasına özen
gösterilmelidir. Sefoksitine dirençli olan stafilokoklar tüm penisilinlere dirençlidir.
3b Koagülaz negatif stafilokokların çoğu penisilinaz üretirler ve bazıları metisiline
10dirençlidir. Her iki mekanizma da onları benzilpenisilin, fenoksimetilpenisilin, ampisilin,
amoksisilin, piperasilin ve tikarsilin'e dirençli kılar. Güncel olarak hiçbir yöntem, koagülaz
negatif stafilokoklarda penisilinaz üretimini güvenilir bir şekilde saptayamamaktadır, ancak
yukarıda söz edildiği üzere gibi sefoksitin ile metisiline direnç saptanabilir.
4 Ampisiline duyarlı S. saprophyticus mecA-negatiftir ve ampisilin, amoksisilin ve
piperasiline duyarlıdırlar (beta-laktamaz inhibitörlü veya bir beta-laktamaz inhibitörü
olmadan).
5 Ampisilin, amoksisilin ve piperasilin duyarlılığı (beta-laktamaz inhibitörlü veya bir beta-
laktamaz inhibitörü olmadan) çıkarımı ampisilin temel alınarak yapılabilir. Ampisiline
direnç E. faecalis'te yaygın değildir (MİK ile doğrulayın), ancak E. faecium'da yaygındır.
6 Beta-laktam direnç mekanizmalarını dışlamak için oksasilin 1 μg disk tarama testi veya
benzilpenisilin MİK testi kullanılmalıdır. Tarama negatif olduğunda (oksasilin inhibisyon
zonu ≥20 mm veya benzilpenisilin MİK ≤0.06 mg/L), klinik kesim noktaları mevcut olan
tüm beta-laktam ajanları, daha fazla test yapılmadan duyarlı olarak bildirilebilir.
7 Enterokoklardaki aminopenisilin kesim noktaları, intravenöz uygulamaya dayanmaktadır.
Oral uygulama sadece üriner sistem enfeksiyonlarında geçerlidir
8 Beta-laktamaz inhibitörü eklenmesi ek klinik yarar sağlamaz.
9 Benzilpenisilin (MİK veya disk difüzyon), viridans grubu streptokoklarda beta-laktam
direncini taramak için kullanılabilir. Tarama negatif olarak kategorize edilen izolatların,
klinik kesim noktalarının listelendiği beta-laktam ajanlara duyarlı olduğu bildirilebilir.
Tarama pozitif olarak sınıflandırılan izolatlar, her bir ajana duyarlılık açısından test
edilmelidir. Benzilpenisilin taraması negatif izolatlar için (MİK ≤0.25 mg/L), benzilpenisilin
veya ampisilin temel alınarak duyarlılık çıkarımı yapılabilir. Benzilpenisilin taraması pozitif
izolatlar için (MİK >0.25 mg/L), duyarlılık çıkarımı için ampisilin temel alınır.
Direnç prevalansı seçili türler için coğrafik açıdan ve zamanla çeşitlilik gösterebilir ve dirence
ilişkin yerel bilgiler özellikle şiddetli enfeksiyonlar tedavi edilirken arzu edilir. Gerektiğinde yerel
direnç prevalansı enfeksiyonların en azından bazı tiplerinde ajanın faydasından şüphe edilmesine
yol açacak şekilde olduğunda uzman tavsiyesi alınmalıdır.
Genellikle duyarlı türler
Aerobik Gram-pozitif mikroorganizmalar
Enterococcus faecalis
Gardnerella vaginalis
Staphylococcus aureus (metisiline duyarlı)£
Koagülaz negatif stafilokoklar (metisiline duyarlı)
Streptococcus agalactiae
Streptococcus pneumoniae1
Streptococcus pyogenes ve diğer beta hemolitik streptokoklar
Streptococcus viridans grubu
Aerobik Gram-negatif mikroorganizmalar
Capnocytophaga spp.
Eikenella corrodens
Haemophilus influenzae2
Moraxella catarrhalis
Pasteurella multocida
Anaerobik mikroorganizmalar
11Bacteroides fragilis
Fusobacterium nucleatum
Prevotella spp
Edinilmiş direncin bir sorun oluşturabileceği türler
Aerobik Gram-pozitif mikroorganizmalar
Enterococcus faecium $
Aerobik Gram-negatif mikroorganizmalar
Escherichia coli
Klebsiella oxytoca
Klebsiella pneumoniae
Proteus mirabilis
Proteus vulgaris
Doğası gereği dirençli organizmalar
Aerobik Gram-negatif mikroorganizmalar
Acinetobacter türleri
Citrobacter freundii
Enterobacter türleri
Legionella pneumophila
Morganella morganii
Providencia türleri
Pseudomonas türleri
Serratia türleri
Stenotrophomonas maltophilia
Diğer mikroorganizmalar
Chlamydophila pneumoniae
Chlamydophila psittaci
Coxiella burnetii
Mycoplasma pneumoniae
$ Edinilmiş direnç mekanizmasının yokluğunda orta düzeyde doğal duyarlılık.
£ Metisiline dirençli tüm stafilokoklar amoksisilin/klavulanik aside dirençlidir.
1Penisiline dirençli olan Streptococcus pneumoniae, amoksisilin/klavulanik asidin bu sunumuyla
tedavi edilmemelidir (bkz. Bölüm 4.2 ve 4.4).
2Bazı AB ülkelerinde duyarlılığı azalmış suşlar, %10’dan daha yüksek bir sıklıkta bildirilmiştir.
5.2. Farmakokinetik özellikler:
Genel özellikler:
Emilim:
AKLAV’ın her iki bileşeni, hem amoksisilin hem de klavulanik asit, fizyolojik pH’da sulu
çözeltilerde tamamen dissosiye olurlar. İki bileşen de oral uygulama sonrası hızla ve iyi absorbe
olur. Oral uygulamanın ardından amoksisilin ve klavulanik asidin biyoyararlanımı yaklaşık
%70’tir. Her iki bileşenin plazma profilleri benzerdir ve her bir durumda doruk plazma
konsantrasyonuna (T maks) yaklaşık 1 saatte ulaşırlar.
Aç karnına günde iki kez 875 mg/125 mg amoksisilin/klavulanik asit tablet verilen bir grup
sağlıklı gönüllü üzerinde yapılan bir çalışmanın farmakokinetik sonuçları aşağıda verilmektedir:
Ortalama (±SS) farmakokinetik parametreler
Uygulanan etkin Doz C maks T maks* EAA (0-24sa) T 1/2
madde(ler) (mg) (µg/mL) (sa) (µg.sa/mL) (sa)
Amoksisilin
12AMK/KA 875 11,64 1,50 53,52 1,19
875 mg/125 mg ±2,78 (1,0-2,5) ±12,31 ±0,21
Klavulanik asit
AMK/KA 125 2,18 1,25 10,16 0,96
875 mg/125 mg ±0,99 (1,0-2) ±3,04 ±0,12
AMK: Amoksisilin, KA: Klavulanik asit
*Medyan (aralık)
Amoksisilin/klavulanik asit ile elde edilen amoksisilin ve klavulanik asit serum
konsantrasyonları, amoksisilin ve klavulanik asidin tek başlarına oral yolla verilişi ile elde edilen
konsantrasyonlarla benzerlik göstermektedir.
Dağılım:
Toplam plazma klavulanik asitinin yaklaşık %25 ve toplam plazma amoksisilinin yaklaşık %18
kadarı proteine bağlanır. Görünürdeki dağılım hacmi amoksisilinde yaklaşık 0,3-0,4 l/kg ve
klavulanik asitte yaklaşık 0,2/ l/kg dolayındadır.
İntravenöz uygulamadan sonra safra kesesinde, abdominal dokularda, deride, yağda, kas
dokularında, sinoviyal ve peritoneal sıvılarda, safra ve iltihapta hem amoksisilin hem de
klavulanik asit bulunmuştur. Amoksisilinin beyin omurilik sıvısına dağılımı yeterli değildir.
Hayvan çalışmalarında, bileşenlerden herhangi biri için ilaçtan kaynaklanan materyallerle önemli
doku tutulumuna ilişkin kanıt yoktur. Penisilinlerin çoğu gibi amoksisilin de anne sütünde
saptanabilir. Anne sütünde eser miktarda klavulanik asit de saptanabilmektedir (bkz. Bölüm 4.6).
Hem amoksisilin hem de klavulanik asitin plasenta bariyerini geçtiği gösterilmiştir (bkz. Bölüm
4.6).
Biyotransformasyon:
Amoksisilin başlangıç dozunun %10-25’i oranına eşdeğer miktarlarda inaktif penisiloik asit
şeklinde kısmen idrarla atılır. Klavulanik asit insanda büyük oranda metabolize olur, idrar ve
feçes içinde ve karbondioksit şeklinde hava ile atılır.
Eliminasyon:
Amoksisilinin başlıca eliminasyon yolu böbreklerdir. Buna karşılık, klavulanik asit hem renal
hem de renal olmayan mekanizmalarla atılır.
Amoksisilin/klavulanik asidin sağlıklı kişilerde ortalama eliminasyon yarılanma ömrü yaklaşık
bir saat ve ortalama total klerens yaklaşık 25 l/saattir. 250 mg/125 mg ya da 500 mg/125 mg’lık
tek bir AKLAV tabletinin uygulanmasından sonraki ilk 6 saatte amoksisilinin yaklaşık %60-70’i
ve klavulanik asidin yaklaşık %40-65’i idrarla değişikliğe uğramadan atılır. Çeşitli
çalışmalarda, 24 saatlik bir dönemde amoksisilinin idrarla atılım miktarının %50-85 ve
klavulanik asidin %27-60 arasında olduğu bulunmuştur. Klavulanik asitte, ilacın en büyük
miktarı uygulamadan sonraki ilk 2 saatte atılmaktadır.
Eş zamanlı probenesid kullanımı, amoksisilin atılmasını geciktirmekle birlikte klavulanik asitin
böbreklerden atılmasını geciktirmez (bkz. Bölüm 4.5).
Hastalardaki karakteristik özellikler
Böbrek yetmezliği:
Böbrek işlevinin azalmasıyla doğru orantılı olarak amoksisilin/klavulanik asidin total serum
klerensi de azalır. İlaç klerensindeki azalma, amoksisilinin daha büyük bir bölümünün böbrek
yoluyla atılması nedeniyle, amoksisilinde klavulanik asitten daha belirgindir. Bu nedenle, böbrek
yetmezliğinde dozlar amoksisilinin fazla birikmesini önlerken, yeterli klavulanik asit
13düzeylerinin sürdürülmesini sağlamalıdır (bkz. Bölüm 4.2).
Karaciğer yetmezliği:
Karaciğer yetmezliği bulunan hastalarda doz dikkatle belirlenmeli ve karaciğer işlevleri düzenli
aralıklarla izlenmelidir.
Yaş:
Amoksisilinin eliminasyon yarılanma ömrü yaklaşık 3 aylıktan 2 yaşına kadar olan çocuklarda,
daha büyük çocuklarda ve yetişkinlerde aynıdır. Preterm doğanlar da dahil olmak üzere yaşamın
ilk haftasındaki çok küçük çocuklarda uygulama zaman aralığı, renal eliminasyon yolunun
olgunlaşmamış olması nedeniyle, günde iki kez uygulamayı geçmemelidir. Yaşlı hastalarda
böbrek işlevlerinde azalma olasılığı daha fazla olduğundan, doz seçiminde dikkatli olunmalıdır
ve böbrek işlevinin izlenmesi yararlı olabilir.
Cinsiyet:
Sağlıklı erkek ve kadınlara oral yoldan amoksisilin/klavulanik asit uygulanmasından sonra
cinsiyetin amoksisilin ya da klavulanik asidin farmakokinetikleri üzerinde önemli bir etkisi
görülmemiştir.
Doğrusallık/Doğrusal olmayan durum:
Amoksisilin, terapötik doz aralığında doğrusal farmakokinetiğe sahiptir.
5.3. Klinik öncesi güvenlilik verileri
Klinik öncesi veriler; güvenlilik farmakolojisi, genotoksisite ve üreme toksisitesine yönelik
çalışmalar temelinde insanlar açısından özel bir tehlike ortaya koymamıştır.
Köpeklerde amoksisilin/klavulanik asitle yapılan tekrarlayan doz toksisitesi çalışmalarında
gastrik tahriş, kusma ve dilde renk bozukluğu görülmüştür.
Amoksisilin/klavulanik asit ile karsinojenisite çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anhidr
Sodyum sitrat anhidr
Mikrokristal selüloz + Na CMC
Ksantan zamkı
Kolloidal silikon dioksit
Silikon dioksit
Yabani kiraz aroması
Limon aroması
Sodyum sakkarin
Mannitol
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
Sulandırılmamış toz 25oC'nin altındaki oda sıcaklığında ve kuru bir yerde saklanmalıdır.
14Nem kapabileceğinden, kullanıldıktan sonra şişenin kapağı hemen ve sıkıca kapatılmalıdır.
Sulandırılan süspansiyon buzdolabı içinde (2-8 oC) saklanmalı ve 7 gün içinde kullanılmalıdır.
Kullanılmayan kısım atılmalıdır.
Buzluğa koyulmamalıdır.
6.5. Ambalajın niteliği ve içeriği
İşaretli çizgiye kadar sulandırıldığında 70 mL ve 100 mL süspansiyon elde edilen, bal rengi cam
şişelerde sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
AKLAV süspansiyonun hazırlanması:
1. AKLAV'ı hazırlamak için önce şişenin yansına kadar su ekleyiniz ve şişeyi iyice çalkalayınız
(Süspansiyon hazırlamak için önceden kaynatılmış ve soğutulmuş su tercih edilmelidir).
2. İlk sulandırılışta tam bir dağılma sağlamak için 5 dakika dinlendiriniz.
3. Daha sonra şişe üzerinde işaretli çizgiye gelecek kadar (kalan 1/2) su ekleyerek şişeyi
yeniden çalkalayınız (Süspansiyon hazırlamak için önceden kaynatılmış ve soğutulmuş su
tercih edilmelidir).
4. Doktorunuzun her uygulama için önerdiği miktarda ilacı, şişe ile birlikte bulunan 5 mL'lik
ölçeği kullanarak hastaya veriniz.
Her dozdan önce şişeyi iyice çalkalayınız.
Kullanım sonrası şişeyi hemen ve sıkıca kapatınız.
7. RUHSAT SAHİBİ
Berko İlaç ve Kimya Sanayi A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8. RUHSAT NUMARASI
2021/151
9. İLK RUHSAT TARİHİ/RUHSAT YENİLEME TARİHİ
04.06.2021
10. KÜB’ÜN YENİLENME TARİHİ
15