 
                 Sayfa 1 
 
 KULLANMA TALİMATI  
 
MİXOVUL  750 mg/200 mg/100 mg ovül 
Vajina içine (hazneye)  uygulanır. 
 
•Etkin madde:  Her bir ovül 750 mg metronidazol, 200 mg mikonazol nitrat ve 100 mg lidokain 
içerir.  
 
•Yardımcı madde: Makrogol Setostearil Eter, Witepsol S 55 içerir.  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu K ullanma T alimatında:  
 1. MİXOVUL nedir ve ne için kullanılır?  
2. MİXOVUL’ü kullanmadan önce dikkat edilmesi gerekenler  
3. MİXOVUL nasıl kullanılır?  
4. Olası yan etkiler nelerdir? 
5. MİXOVUL’ün saklanması  
 Başlıkları yer almaktadır.  1. MİXOVUL nedir ve ne için kullanılır?  
 
• MİXOVUL  vajina içine (hazneye) yerleştirilmek suretiyle uygulanan ovül formunda bir 
üründür. Antibakteriyel (bakterilere karşı etkili), antifungaller (mantar hastalıklarına karşı 
etkili) olarak adlandırılan ilaç grubuna dahildir.  
• Beyaza yakın renkli her bir ovül etkin madde olarak 750 mg metronidazol, 200 mg mikonazol 
nitrat ve 100 mg lidokain içermektedir. MİXOVUL , 7 adet ovül içeren ambalajda kullanıma 
sunulmaktadır. • MİXOVUL , vajinada (haznede) kaşıntı, yanma, anormal akıntı, şişme ve kızarma gibi 
belirtilerle seyreden vajina iltihabının (vajinit) tedavisinde kullanılır.   
                 Sayfa 2  
 
  
2. MİXOVUL’ü kullanmadan önce dikkat edilmesi gerekenler  
 MİXOVUL’ü aşağıdaki durumlarda KULLANMAYINIZ  
Eğer;  
 
• MİXOVUL’ün  içeriğinde bulunan etkin maddelerin herhangi birine veya bunların türevlerine 
karşı alerjiniz var ise,  
• Hamileliğinizin ilk 3 aylık döneminde iseniz, • Porfiri hastalığınız (kan sistemi ile ilgili kalıtsal, metabolik bir bozukluk) var ise,  
• Epilepsi (sara) hastası iseniz,  
• Ciddi karaciğer fonksiyon bozukluğunuz var ise MİXOVUL’ü  kullanmayınız.  
 
MİXOVUL  tedavisi esnasında ve tedavi bittikten 48 saat  sonrasına kadar alkol 
kullanılmamalıdır.  
 MİXOVUL  tedavisi esnasında veya tedaviden sonra 2 hafta boyunca alkol bağımlılığı 
tedavisinde kullanılan ve etkin madde olarak disülfiram isimli maddeyi içeren ilaçlar kullanılmamalıdır.  
 MİXOVUL’ü aşağıdaki durumlarda DİKKATLİ KULLANINIZ  
 
• MİXOVUL  lastikte hasar yapabilir. Bu nedenle ovüllerin lateks içeren  doğum kontrolü 
amacıyla kullanılan diyafram  ve prezervatifle temasından kaçınınız. Aksi takdirde istenmeyen 
gebelikler meydana gelebilir.  
• Bazı durumlarda, eşinizin de ağızdan alınan uygun bir ilaçla tedavi edilmesi gerekebilir. 
Doktorunuz tarafından böyle bir durum tespit edildiği takdirde size ve eşinize verilen tedaviye harfiyen uyunuz.  
• Doktorunuz tarafından önerilen dozdan daha yüksek dozlarda ve uzun süreli kullanıldığında 
el ve ayaklarda güçsüzlük, ağrı, uyuşma, karıncalanma hissi (periferik nöropati belirtileri) ve epilepsi (sara) nöbetine benzer nöbetler (konvülsiyon) meydana gelebi lir. Böyle bir durumda 
ilacı kullanmayı durdurunuz ve doktorunuza veya bir hastaneye başvurunuz. 
• Karaciğer hastalığınız varsa ya da daha önce bu tür bir hastalık geçirmiş iseniz, 
• Böbrek yetmezliği nedeniyle diyaliz alıyorsanız, 
• Sinir sisteminiz ile ilgili bir hastalığınız varsa,  
• Tedavi sırasında alkollü içkilerden kaçınmak gerekir. Tedaviden sonra da 48 saat alkol  
almamalısınız.  
• Tıbbi geçmişinizde kan ile ilgili genetik bir hastalığınız varsa metronidazol dikkatli 
kullanılmalıdır.  
• Lidokain özellikle geniş deri yüzeylerine uygulandığında ve bilhassa da sargıyla 
kapatıldığında kalp ritim bozuklukları, nefes alma zorluğu, koma ve hatta ölüme yol 
açabilmektedir. MİXOVUL , ovül şeklinde uygulandığından, “Uygun kullanım ve 
doz/uygulama sıklığı için talimatlar” kısmında belirtildiği şekilde kullanıldığında bu etkilerin oluşması muhtemel değildir. Doktorunuz tarafından önerilen doz ve tedavi süresine harfiyen uyunuz.   
                 Sayfa 3  
 
 • MİXOVUL  kullanımına bağlı olarak uygulama bölgesinde çok şiddetli tahriş meydana gelirse 
ilacı kullanmayı derhal durdurunuz ve doktorunuza veya bir hastaneye başvurunuz.  
• MİXOVUL  tedavisi esnasında tampon kullanmayınız. 
• MİXOVUL  tedavisi esnasında diğer vajinal ürünleri (örneğin;  tampon, duş ve sperm öldürücü 
(spermisid) etkili ürünler) kullanmayınız. 
 MİXOVUL  cinsel olgunluğa erişmemiş kız çocuklarında ve bakirelerde kullanılmamalıdır. 
 Cockayne sendromlu hastalarda ölümcül sonucu olan olgular da dahil olmak üzere ciddi karaciğer toksisitesi/akut karaciğer yetmezliği vakaları metronidazol içeren ürün ile bildirilmiştir. Cockayne sendromundan etkilenirseniz, ayrıca metronidazolle tedavi edilirken ve sonrasında karaciğer fonksiyonunuz doktorunuz tarafından sık sık izlemelidir.   Metronidazol ile, Stevens Johnson sendromu (SJS), toksik epidermal nekroliz (TEN) veya akut jeneralize eksantematöz püstüloz (AGEP) gibi ciddi büllöz deri reaksiyonları vakaları bildirilmiştir. SJS, TEN veya AGEP semptomları veya belirtileri varsa, MİXOVUL  tedavisi 
derhal kesilmelidir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  MİXOVUL ’ün yiyecek ve içecek ile kullanılması  
MİXOVUL ’ün uygulama yolu itibariyle yiyecek ve içeceklerle etkileşimi yoktur. 
 Hamilelik  
İlacı kullanmadan önce doktorunuza veya eczacınıza danışınız . 
 Hamile olmanız durumunda MİXOVUL’ü kullanıp kullanamayacağınıza ancak doktorunuz 
karar verebilir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız . 
 MİXOVUL ’ün etkin maddelerinden biri olan metronidazol anne sütüne geçmektedir. Bu 
nedenle tedavi esnasında bebek sütten kesilmeli, tedavi bittikten 24–48 saat sonra emzirmeye devam edilmelidir.  
 Araç ve makine kullanımı  
Doktorunuz tarafından tavsiye edilen dozda ve sürede kullanıldığı müddetçe MİXOVUL ’ün 
araç ve makine kullanma yeteneğiniz üzerinde bilinen bir etkisi yoktur. Ancak MİXOVUL  
kullanımı sırasında baş dönmesi, yorgunluk, halsizlik gibi yan etkiler hissederseniz, motorlu araç ve makine kullanmayınız.   MİXOVUL’ün içeriğinde bulunan bazı yardımcı maddeler hakkında önemli bilgiler   
                 Sayfa 4  
 
 MİXOVUL’ün içeriğinde özel uyarı gerektiren herhangi bir yardımcı madde bulunmamaktadır.  
 
Diğer ilaçlar ile birlikte kullanımı  
Özellikle alkol veya aşağıda belirtilen ilaçlardan herhangi birini kullanıyorsanız doktorunuzu veya eczacınızı mutlaka bilgilendiriniz.  
 
• Kanın pıhtılaşmasını engelleyen ilaçlar (örne ğin: etkin madde olarak asenokumarol, 
anisindion, dikumarol, fenindion, fenprokumon ve varfarin içeren ilaçlar)  
• Mide ve on iki parmak bağırsağı ülserlerinin tedavisinde kullanılan ve etkin madde olarak 
simetidin ve sisaprid isimli maddeleri içeren ilaçlar  
• Alerjik hastalıkların tedavisinde kullanılan ilaçlar (örneğin; etkin madde olarak astemizol ve 
terfenadin içeren ilaçlar)  
• Bağışıklık sistemini baskılayan ve etkin madde olarak siklosporin isimli maddeyi içeren 
ilaçlar   
• Kas gevşetici olarak kullanılan verükonyum  
• Şeker (diyabet) hastalığının tedavisinde kullanılan ve etkin madde olarak glimeprid isimli 
maddeyi içeren ilaçlar   
• Kan yağlarının düzeyinin azaltılması için kullanılan kolestiramin 
• Migren türü baş ağrısı, ameliyat sonrası rahim içi kanamalarının azaltılması için kullanılan 
ergo alkaloidleri  
• İdrar kaçırma, sık idrara çıkma ve idrar sızması gibi problemlerin tedavisinde kullanılan 
ilaçlar (örneğin; etkin madde olarak oksibutinin ve tolterodin içeren ilaçlar)  
• Ruhsal bozukluk tedavisinde kullanılan ve etkin madde olarak pimozid isimli maddeyi içeren 
ilaçlar  
• Alkol bağımlılığı tedavisinde kullanılan ve etkin madde olarak disulfiram isimli maddeyi 
içeren ilaçlar  
• Kanser tedavisinde kullanılan ilaçlar (örneğin; etkin madde olarak fluorourasil , trimetreksat  
ve busulfan içeren ilaçlar)  
• Epilepsi (sara) tedavisinde kullanılan ilaçlar (örne ğin; etkin madde olarak karbamazepin, 
fosfenitoin, fenobarbital ve fenitoin içeren ilaçlar)  
• Duygulanım bozukluğu tedavisinde kullanılan ve etkin madde olarak lityum isimli maddeyi 
içeren ilaçlar  
• Uyuşturucu ilaç niteliğinde olan ve özellikle kanser hastalarında görülen çok şiddetli ağrıların 
giderilmesinde ağrı kesici olarak kullanılan oksikodon ve fentanil isimli etkin maddeleri içeren 
ilaçlar  
• Astım tedavisinde kullanılan ve etkin madde olarak teofilin isimli maddeyi içeren ilaçlar  
• Kalp ritim bozukluklarının tedavisinde kullanılan ve etkin madde olarak amiodaron ve 
prokainamid isimli maddeleri içeren ilaçlar  
• Yüksek tansiyon (hipertansiyon) ve kalp hastalıklarının tedavisinde kullanılan ve etkin madde 
olarak propranolol isimli maddeyi içeren ilaçlar  
• Kalp ritim bozukluklarının tedavisinde kullanılan ilaçlar (antiaritmik ilaçlar)  
• Sakinleştirici olarak kullanılan ve barbitüratlar olarak adlandırılan ilaç grubuna dahil olan 
ilaçlar  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
  
                 Sayfa 5  
 
 3. MİXOVUL nasıl kullanılır?  
 
• Uygun kullanım ve doz/uygulama sıklığı için talimatlar:  
Doktorunuz tarafından başka bir şekilde tavsiye edilmediği takdirde tedaviye başlarken 7 gün 
süreyle günde 1 kez gece yatmadan önce, bir ovül uygulayınız. Hastalığın tekrarlaması 
durumunda doktorunuz 14 gün süreyle akşam (tercihen gece yatarken) 1 ovül kullanmanızı tavsiye edebilir.  
 Adet (menstr üasyon) döneminde kullanıldığında MİXOVUL ’ün etkisi azalabileceğinden veya 
kullanım zorluğu meydana gelebileceğinden, bu dönemde kullanılmaması tavsiye edilmektedir.  
• Uygulama yolu ve metodu:  
MİXOVUL  sadece vajina içine (hazneye) uygulanmak suretiyle kullanılır. 
 İlacı uygulamadan önce ellerinizi iyice yıkayıp kurulayınız. Daha sonra sırtüstü yatınız. 
Bacaklarınızı hafifçe yukarı doğru çekiniz. MIXOVUL’ü  vajinaya (hazneye) yerleştirerek 
mümkün olduğu kadar derine itiniz. Uygulamadan sonra ellerinizi iyice yıkayıp, mümkünse 
yarım saat boyunca ayağa kalkmayacak şekilde uzanınız . 
 Doktorunuz tarafından belirlenen tedavi süresine uyunuz.  MİXOVUL  yutulmamalı veya başka bir yoldan kullanılmamalıdır. 
 Değişik yaş grupları:  
Çocuklarda kullanımı:  
MİXOVUL  12 yaşın altındaki çocuklara uygulanmamalıdır. 
 Yaşlılar da kullanımı:  
Yaşlılar için özel kullanım önerisi yoktur.  Özel kullanım durumları:  
Böbrek yetmezliği: Özel kullanım önerisi yoktur. Diyalize giren bir hasta iseniz, MİXOVUL  
tedavisine başlamadan önce doktorunuza danışmalısınız.  
 Karaci ğer yetmezli ği: Eğer karaciğer yetmezliğiniz var ise, MİXOVUL  dikkatlice ve 
doktorunuzun gözetimi altında kullanılmalıdır. Böyle bir durumda MİXOVUL ’ün dozu 
doktorunuz tarafından ayarlanacaktır.  
 
Eğer MİXOVUL ’ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz . 
 
Kullanmanız gerekenden daha fazla MİXOVUL  kullandıysanız:  
MİXOVUL ’den kullanmanız gerekenden fazlasını kullanmı şsanız bir doktor veya eczacı ile 
konuşunuz . 
 Doktorunuz tarafından önerilen doz aşıldığında: bulantı, kusma, iştahsızlık, karın ağrısı, ishal, kaşıntı, ağızda metalik tat, sarhoş gibi dengesiz yürüme (ataksi), baş ağrısı, baş dönmesi, sara nöbetine benzer nöbetler (konvülsiyon), beyaz kan hücrelerini n sayısında azalma (lökopeni),  
                 Sayfa 6  
 
 idrar renginde koyulaşma, ağızda ve boğazda yanma hissi, kol ve bacaklarda yanma, 
karıncalanma, uyuşma ve iğnelenme hissi (parestezi), kalp ritim bozuklukları, nefes alma zorluğu, koma ve hatta ölüm meydana gelebilir. Böyle bir durumda ve MİXOVUL’ün 
yanlışlıkla çok fazla miktarda yutulması halinde derhal doktorunuza veya bir hastaneye başvurunuz.  
 
MİXOVUL’ü kullanmayı unutursanız  
 Unutulan dozları dengelemek için çift doz kullanmayınız.  MİXOVUL  ile tedavi sonlandırıldığındaki oluşabilecek etkiler  
 Tedavi zamanından önce sonlandırılırsa vajinit nüksedebilir, vajinit belirtileri yeniden ortaya çıkabilir. Doktorunuz tarafından tavsiye edilen süre boyunca uygulandıktan sonra MİXOVUL  
tedavisi sonlandırıldığında herhangi bir olumsuz etki oluşması beklenmez.  
 4. Olası yan etkiler nelerdir?  Tüm ilaçlar gibi, MİXOVUL’ün içeriğinde bulunan maddelere duyarlı olan kişilerde yan etkiler olabilir.  
 Aşağıdakilerden biri olursa, MİXOVUL’ü kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz:  
● Ellerinizde, ayaklarınızda, eklemlerinizde, yüzünüzde, dudaklarınızda ya da solunum 
zorluğu veya yutma güçlüğüne yol açabilecek şekilde boğazınızda şişme olursa. Aynı zamanda kaşıntılı bir döküntü de olduğunu fark ederseniz. Bu durum, sizde MİXOVUL’e kar şı alerjik 
reaksiyon geliştiğini gösterir.  
● Şiddetli ancak çok seyrek görülen bir etki de ensefalopati denilen bir çeşit beyin hastalığıdır. 
Belirtiler farklılık gösterir ama ateşiniz, ense sertliğiniz, baş ağrınız olabilir ya da var olmayan sesler duyabilirsiniz. Aynı zamanda elleriniz ve ayaklarınızı kullanmakta zorluk çekebilir, 
konuşmakta zorlanabilir ya da sersemlik hissedebilirsiniz. ● Mide ağrısı, anoreksi, bulantı, kusma, ateş, halsizlik, yorgunluk, sarılık, koyu renkli idrar,  
macun veya mastik renkli dışkı veya kaşıntı olursa.  
Bunların hepsi çok ciddi yan etkilerdir.  
 
Eğer bunlardan biri sizde mevcut ise, MİXOVUL ’e karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  Bu çok ciddi yan etkilerin hepsi oldukça seyrek görülür.  Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:   
• Dokulara yeterli oksijen gitmemesine bağlı olarak görülen halsizlik, kalp çarpıntısı, solunum 
güçlüğü ve morarma gibi belirtilerin bir arada görülmesi (methemoglobinemi belirtileri), 
• Kalp ritminde bozukluk (aritmi), aşırı nefes darlığı ve göğüste şiddetli ağrı, vücutta su 
tutulması (ödem), yüz kızarması   
                 Sayfa 7  
 
 • Kan basıncında düşme, kalp atışının yavaşlaması (bradikardi), tansiyonun düşmesi 
(hipotansiyon)   
• Cilt ve gözlerde sarımsı görünüm. Bu durum, bir karaciğer hastalığına işaret edebilir (sarılık). 
Diğer antibiyotiklerle kombine olarak metronidazol ile tedavi edilen hastalarda karaciğer 
naklini gerektiren karaciğer yetmezliği olguları bildirilmiştir.  
• Beklenmedik enfeksiyonlar, ağızda yaralar, berelenmeler, diş etinde kanama veya yorgunluk. 
Bu durum, bir kan sorunu nedeniyle ortaya çıkabilir. 
• Sırtınıza yansıyan şiddetli karın ağrısı (pankreatit)  
 
Bunların hepsi ciddi yan etkilerdir. Acil tıbbi müdahale gerektirebilir.  
 Metronidazol ve lidokain vajinal yolla uygulandığında kana daha az geçtiğinden ovül kullanımı sonucu bu yan etkilerin görülme olasılığı çok daha düşüktür.  Ciddi yan etkiler çok seyrek görülür.  
 Yan etkiler aşağıdaki gibi sıralanmıştır: Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az görülebilir. Çok seyrek: 10.000 hastanın birinden az görülebilir. Bilinmiyor: Eldeki  verilerden  hareketle tahmin edilemiyor.  
 Aşağıdakilerden herhangi birini fark ederseniz, doktorunuza söyleyiniz:  
Çok yaygın:  
● Vajinal akıntı  
 Yaygın:  
● Vajinit, vulva vajinal iritasyon, pelvik rahatsızlık  
 Yaygın olmayan:  
● Susama hissi  
 Seyrek:  
● Vajinada yanma, kaşıntı, tahriş, karın ağrısı, deri döküntüleri, aşırı duyarlılık reaksiyonları, 
ağır vakalarda anafilaksi (alerjik reaksiyonlar) gelişebilir  
 Çok seyrek:  
● Nöbetler  
● Ciltte döküntü ve kızarıklık  
● Sersemlik hissi ve var olmayan şeyleri duyma ya da görme (halüsinasyonlar) gibi zihinsel 
sorunlar  
● Sarhoş gibi dengesiz yürüme (ataksi)  
● Bulanık veya çift görme, görme keskinliğinde azalma ve renkli görmede değişiklik gibi göz 
problemleri  
● İdrar renginde koyulaşma  
● Uykulu hal ya da baş dönmesi   
                 Sayfa 8 
 
 ● Kas veya eklemlerde ağrı  
 
Bilinmiyor  
● Lokal iritasyon ve hassasiyet  
● Kontakt dermatit  
● İşitme bozukluğu, işitme kaybı, kulak çınlaması  
● Ürtiker  
● Depresif ruh hali  
● Kollar ve bacaklarda duyarsızlık, karıncalanma, ağrı veya yorgunluk ● Ağızda hoş olmayan tat  
● Paslı dil  
● Bulantı, kusma, mide rahatsızlığı, kabızlık veya ishal  
● İştah kaybı  
● Ateş  
● Gözlerde ağrı  
● Ateş, baş ağrısı, ense sertliği, ışığa aşırı hassasiyet, bulantı, kusma gibi bir grup belirtinin birlikte olması. Bu durum, beyin ve omuriliği saran zarın iltihabı sonucu ortaya çıkmış olabilir (menenjit).  
● Stevens -Johnson sendromu (deride ağrılı şişlik ve kızarıklık ile deride soyulma), toksik 
epidermal nekroliz (deride kabarma ve dökülme ile görülen bozukluk)  
● Genellikle bacaklarda görülen yanma, karıncalanma, uyuşma ve iğnelenme hissi (parestezi belirtileri)  
• Ellerde ve ayaklarda güçsüzlük, ağrı, uyuşma, karıncalanma hissi (periferik nöropati 
belirtileri)  
• Tam kan sayımı ile belirlenebilen ve vücuttaki enfeksiyonun bir belirtisi olan beyaz kan 
hücrelerinin sayısında azalma (lökopeni)  
 Bunlar MİXOVUL’ün hafif yan etkileridir.  
 Eğer kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güve nliliği hakkında daha fazla bilgi edinilmesine katkı sağlamış  olacaksınız.  
 
5. MİXOVUL’ün saklanması  
 MİXOVUL’ü çocukların göremeyeceği, erişemeyeceği yerlerde ve ambalajında saklayınız.   25°C'nin altındaki oda sıcaklığında saklayınız. Buzdolabına koymayınız.  
 Son kullanma tarihi ile uyumlu olarak kullanınız . 
Ambalajdaki son kullanma tarihinden sonra MİXOVUL’ü kullanmayınız.  
                 Sayfa 9  
 
  
Eğer üründe ve/veya ambalajında bozukluklar fark ederseniz MİXOVUL’ü kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı ’nca belirlenen toplama sistemine veriniz.  
 Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
 Üretim yeri:  
Berko İlaç ve Kimya San. A.Ş. Sultanbeyli -İSTANBUL  
 Bu kullanma talimatı 09.05.2023 tarihinde onaylanmıştır.  