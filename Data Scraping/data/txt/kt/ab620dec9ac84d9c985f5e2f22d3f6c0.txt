 
 
1/10 
 KULLANMA TALİMATI 
FLUSİBLE® 500 mg/5ml I.V. enjeksiyonluk çözelti  
Damar içine uygulanır.  
Steril  
 
 Etkin madde: 100 mg/mL fluoresein (113,2 mg fluoresein sodyum) içerir.  
 Yardımcı maddeler: Sodyum hidroksit ve/veyahidroklorik asit (pH ayarı için) ve enjeksiyonluk 
su. 
 
  
 
 
 
 
 
 
 
 
Bu Kullanma Talimatında:  
1. FLUSİBLE  nedir ve ne için kullanılır?  
2. FLUSİBLE ’ı kullanmadan önce dikkat edilmesi gerekenler  
3. FLUSİBLE  nasıl  kullanılır?  
4. Olası yan etkiler nelerdir?  
5. FLUSİBLE ’ın saklanması  
Başlıkları yer almaktadır.  
 
1. FLUSİBLE  nedir ve ne için kullanılır?  
FLUSİBLE  damar içine uygulanan renklendirici içeren enje ksiyonluk bir çözeltidir. Her bir karton 
kutu 1 adet flakon içermektedir.  
FLUSİBLE , oftalmik diagnostikler olarak isimlendirilen ilaç grubuna aittir. Etkin maddesi 
fluoreseindir. 
FLUSİBLE , göz operasyonu sırasında gözün arkasındaki kan damarlarını görülebilir yapan (bu 
işlem fluoresein anjiyografisi (damar görüntülemesi) olarak bilinir) boyalı bir enjeksiyonluk 
çözeltidir. Bu ilaç sadece diagnostik (teşhis amaçlı) kullanım içindir. Herhangi bir durumu tedavi 
etmek için kullanılmaz.  
 
 
 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaney e gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  veya 
düşük  doz kullanmayınız.   
 
2/10 
 2. FLUSİBLE  kullanmadan önce dikkat edilmesi gerekenler  
 
FLUSİBLE ’ı aşağıdaki durumlarda KULLANMAYINIZ  
Eğer;  
 fluoreseine veya FLUSİBLE ’ın içerdiği diğer yardımcı maddelere karşı hassasiyetiniz 
(alerjiniz) var ise 
Eğer floureseine veya ilacın içerdiği diğer yardımcı maddelere karşı hassasiyetiniz (alerjiniz) 
olduğunu düşünüyorsanız doktorunuza söyleyiniz.  
 
FLUSİBLE ’ı aşağıdaki durumlarda D İKKATLİ KULLANINIZ 
Eğer;  
 kalp hastalığı ya da şeker hastalığı gibi önceden mevcut olan bir rahatsızlığınız varsa,  
 bozulmuş böbrek fonksiyonunuz varsa. Fluoresein anjiyografisi sonrasında kontrastla 
indüklenen nefropati  (bozulmuş böbrek fonksiyonu) olabileceği yönünde kanıt düzeyi düşük 
sınırlı sayıda yayın olduğu için dikkatli olunmalıdır. Anjiyografi testinin sizin için güvenli olup 
olmadığını öğrenmek için lütfen doktorunuza danışın. Eğer gerekirse, doktorunuz size da ha 
düşük bir  FLUSİBLE dozu verecektir.  
 beta-blokör olarak adlandırılan ilaçlardan kullanıyorsanız.  Beta blokörler yüksek kan 
basıncı tedavisinde ve bazı kalp rahatsızlıklarında kullanılır veya ayrıca glokom  (göz 
tansiyonu) tedavisinde kullanılan göz damlal arı içerisinde yer alır. FLUSİBLE ’a karşı alerjik 
bir reaksiyon kan basıncında aniden düşüşe neden olabilir. Bu duruma beta -blokör (atenolol, 
sotalol, propranolol, metoprolol, bisoprolol gibi) kullanan hastalarda daha çok rastlanabilir.  
 daha önce fluoreseine veya FLUSİBLE  içeriğindeki herhangi bir maddeye karşı 
reaksiyonunuz oldu ise. FLUSİBLE  uygulaması gerekli ise bu durumla ilgili doktorunuzu 
bilgilendiriniz.  
 düşük sodyum diyetindeyseniz.  FLUSİBLE  doz başına 11,25 milimol sodyum içerir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
FLUSİBLE ’ın yiyecek ve içecek ile kullanılması  
Ürün önerildiği şekilde uygulandığı takdirde, besinlerle ve içeceklerle bir ilişkisi yoktur.  
  
Hamilelik 
İlacı kullanmadan önce doktorunuza veya eczacınıza  danışınız. 
Hamileyseniz veya hamile kalmayı planlıyorsanız bunu doktorunuzla paylaşınız.  
Hamileyseniz FLUSİBLE  ancak doktor reçeteye yazdıktan sonra kullanılmalıdır.  Deneyimin sınırlı 
olmasından dolayı, gebelik esnasında FLUSİBLE kullanımının düşünüldüğü hallerde dikkatli 
olunmalıdır.   
 
3/10 
 Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız. 
 
Emzirme 
İlacı kullanmadan önce doktorunuza veya eczacınıza danı şınız. 
Doktorunuza emzirme döneminde olduğunuzu söyleyiniz. FLUSİBLE ’ın etkin maddesi fluoresein 
anne sütüne geçer ve sütten yavaşça temizlenir. Bu yüzden , FLUSİBLE  kullandıktan sonra 7 gün 
boyunca bebeğinizi emzirmeyiniz. Bu süreçte, anne sütü dışarı alınmalı ve atılmalıdır.  
 
Araç ve makine kullanımı  
Göz operasyonu sırasında, göz bebeğinizi büyüten göz damlaları uygulanabilir. Bu geçici olarak 
sizin görüşünüzü ve araç veya mak ine kullanma yeteneğini zi etkileyebilir. Görüşünüz normale 
dönünceye kadar araç veya makine kullanmayınız . 
 
FLUSİBLE ’ın içeri ğinde bulunan bazı yardımcı maddeler hakkında önemli bilgiler  
Bu tıbbi ürün her bir dozda 11,25 m ilimol sodyum (sofra tuzunun başlıca bileşeni)  içerir . Bu durum 
kontrollü sodyum diyeti olan hastalar için  göz önünde bulundurulmalıdır.  
 
Diğer ilaçlar ile birlikte kullanımı  
 FLUSİBLE , bazı kan ve idrar değerlerini 3 -4 gün boyunca etkileyebilir.  
 Digoksin ve kinidin (kalp hastalığında kullanılan ilaçlar) gibi ürünler için tedavi edici ilaç 
izlemesi gerçekleştiriliyorsa dikkat edilmelidir.  
 Organik anyonların (bir tür kimyasal madde grubu) aktif taşınmasını engelleyen veya onlarla 
yarışan bileşenler (örn. probenesit) fluoreseinin genel davranışını etkileyebilir.  
 FLUSİBLE ’ın beta-blokör ilaçlarla (bir çeşit yüksek tansiyon ilacı) birlikte kullanılması (göz 
damlaları dahil) nadiren ciddi anaflaktik reaksiyonları (ani aşırı duyarlılık tepkisi) uyarabilir. 
Beta-blokör ajan lar vasküler dengelemeyi anafilaktik şoka indirgeyebilir ve kardiyovasküler 
kollaps (dolaşım yetmezliğinin sebep olduğu kalp atımlarında yavaşlama, yüzeysel sol unum ve 
ileri derecede halsizlik) varlığında adrenalinin etkisini düşürebilir.  
 Etkileşim ihtimal inden sakınmak için diğer çözeltilerin eş zamanlı veya FLUSİBLE  ile diğer 
çözeltilerin karıştırılarak kullanılmasından kaçınılmalıdır.   
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FLUSİBLE  nasıl  kullanılır?  
 Uygun kullanım ve doz/uygulama sıklığı için talimatlar:  
FLUSİBLE ’ı kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza sorunuz.  
  
 
4/10 
 FLUSİBLE, sadece doktorunuz tarafından uygulanacaktır. Durumunuza bağlı olarak doktorunuz 
dozu değiştirebilir.  
 
 Uygulama yolu ve metodu: 
Genellikle 1 flakon FLUSİBLE enjeksiyon koldaki bir damardan verilir. FLUSİBLE, intratekal 
(beyin-omirilik sıvısı içine) veya intrarterial (atardamar içine) olarak enjekte edilmemelidir.  
FLUSİBLE’ın  nasıl enjekte edildiği ile ilişkili diğer sorularınız için doktorunuza danışınız.  
 Değişik yaş grupları:  
Çocuklarda kullanım ı: 
Bu ürün çocuklarda çalışılmadığı için, çocuklar için doz uyarlama verileri bulunmamaktadır. Bu 
nedenle belirlenmemiş etkililik ve  güvenlilik açısından bu ürün 18 yaşın altındaki hastalarda 
kullanılmamalıdır.  
 
Yaşlılarda kullanımı:  
FLUSİBLE, yaşlı hastalar tarafından erişkinlerle aynı dozda kullanılabilir.  
 
 Özel kullanım durumları:  
Böbrek yetmezliği:  
Diyaliz hastalarında dozun yarıya  indirilmesi önerilir. Böbrek yetmezliğinde eğer gerekirse, 
doktorunuz size daha düşük bir FLUSİBLE dozu verecektir.  
 
Karaciğer yetmezliği:  
Özel kullanımı yoktur.  
 
Eğer FLUSİBLE ’ın etkisinin çok güçlü veya zayıf olduğuna dair bir izleniminiz var ise, doktorunuz 
veya eczacınız ile konu şunuz. 
 
Kullanmanız gerekenden daha fazla FLUSİBLE  kullandıysanız : 
FLUSİBLE sadece doktorlar tarafından uygulanır. Dozlamaya doktor karar verir.  
 
FLUSİBLE ’dan kullanmanız gerekenden fazlasını kullanmı şsanız  bir doktor veya eczacı ile  
konuşunuz. 
 
 
 
 
 
 
  
 
5/10 
 4. Olası yan etkiler nelerdir?  
Tüm ilaçlar gibi, FLUSİBLE ’ın içeriğinde bulunan maddelere duyarlı olan kişilerde  yan etkiler 
olabilir. 
 
Yan etkiler aşağıdaki kategorilerde gösterildiği şekilde sır alanmıştır:  
Çok yaygın      :10 hastanın en az birinde görülebilir.  
Yaygın      :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1 .000 hastanın birinden fazla görülebilir.  
Seyrek       :1.000 hastanın birinden az görülebilir.  
Çok seyrek      :10.000 hastanın birinden az görülebilir.  
Bilinmiyor      :Eldeki verilerden hareketle tahmin edilemiyor 
 
FLUSİBLE  uygulaması sonrası aşağıdakilerden biri olursa DERHAL doktorunuza bildiriniz 
veya size en yakın  hastanenin acil bölümüne başvurunuz.  
 Alerji sonucu yüz, dil ve boğazda şişme, nefes almada ve yutmada zorluk, kurdeşen.  
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin FLUSİBLE ’a karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Çok yaygın:  
 Bulantı  
Yaygın:  
 Baygınlık  (senkop) 
 Damar dışına kan ya da sıvı sızma sı 
 Karında  rahatsızlık  
 Kusma 
 Kaşıntı  
Yaygın olmayan: 
 Aşırı  duyarlılık  
 Uyuşma  (karıncalanma)  
 Baş dönmesi  
 Baş ağrısı  
 Toplardamar içinde iltihap oluşumu  
 Karın  ağrısı  
 Öksürük   
 
6/10 
  Boğaz  kuruluğu  
 Kurdeşen  
 Konuşma  bozukluğu  
 Ağrı 
 Sıcak lık hissi 
 
Seyrek: 
 Şiddetli alerjik  reaksiyon 
 Kalp durması  
 Tansiyon düşmesi (hipotansiyon)  
 Şok 
 Nefes almada zorluk veya hırıltı (b ronşların  spazmı ) 
 
Çok seyrek:  
 Anaflaktik şok  
 Havale (konvülsiyon)  
 Göğüste  şiddetli ağrı (angina pektoris)  
 Kalp atım hızının yavaşlaması  
 Kalp atımının hızlanması  
 Yüksek tansiyon (hipertansiyon)  
 Kan damarlarında kramp  
 Kan damarlarında genişleme  
 Baldır kaslarında kramp  
 Dolaşım zorluğu  
 Deride kızarıklık  
 Solgunluk 
 Sıcak  basması  
 Solunum durması  
 Akciğer lerde sıvı  
 Astım  
 Azalmış solunum fonksiyonu  
 Gırtlak  ödemi  
 Nefes alma güçlüğü  
 Burunda ödem  
 Aksırma  
 
Bilinmiyor: 
 İnme  
 Göğüs ağrısı   
 
7/10 
  Bilinç kaybı  
 Titreme 
 Deride anormal veya azalan his 
 Döküntü  
 Soğuk ter dökme  
 Deride yangı  
 Terleme 
 Ödem  
 Genel zayıflık  
 Miyokard enfarktüsü (kalp krizi)  
 Boğazda tahriş  
 Deride renk değişikliği  
 Anormal tat alma hissi 
 Üşüme  
 Öğürme  
 Beyin sapına zayıf kan akışı  
 
FLUSİBLE  uygulandıktan sonra tat almanızda bir değişiklik meydana gelebilir. Deriniz sarımsı bir 
görünüm alabilir; bu renk değişikliği genellikle 6 -12 saat sonrasında kaybolur. İdrarınız da yine 
parlak sarı bir hale gelebilir;  bunun normale dönmesi 24 -36 saat sürebilir.  
 
Enjeksiyondan sonra, damar yangısı ve damarda kan pıhtıları meydana gelebilir. Eğer enjeksiyon 
esnasında çözelti damardan çevredeki dokulara sızarsa, bu deride hasara ve enjeksiyon yerine yakın  
damarlarda, sinirlerde ve dokularda yangıya neden olabilir ve şiddetli ağrıya yol açabilir. Eğer 
enjeksiyon yerinde ağrı veya başka bir problem fark ederseniz bunu doktorunuza söyleyin; bu 
konuda yardımcı olmak amacıyla size ağrı kesici ilaçlar verilmesi veya başka bir tedavi 
uygulanması gerekli olabilir.  
 
Daha önce belirtildiği gibi, fluoreseinin beklenmeyecek ölçüde şiddetli yan etkileri olabilir. Eğer 
daha önce fluoreseine karşı bir reaksiyon gösterdiyseniz veya alerjiniz (gıda ya da ilaç alerjisi gibi), 
egzamanız , astımınız ya da saman nezleniz varsa bunların meydana gelmesi ihtimali daha 
yüksektir.  
 
Kan ve idrar testleri 
FLUSİBLE, uygulamadan sonraki 3 ila 4 gün süresince belirli kan ve idrar değerini etkileyebilir. 
FLUSİBLE aldığınız zaman içerisinde kan, idrar testi ve röntgen çektirecekseniz FLUSİBLE 
kullanmadan önce bunu doktorunuza bildiriniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.   
 
8/10 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız  yan etkileri 
www.titck.gov.tr sitesinde yer alan ‘İlaç Yan Etki Bildirimi’ ikonuna tıklayarak ya da 0 800 314 
00 08 numaralı yan etki bildirim hattını arayarak  Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.   
 
5. FLUSİBLE ’ın saklanması  
FLUSİBLE ’ı çocukların göremeyece ği, erişemeyeceği yerlerde ve ambalajında saklayınız.  
 
25ºC altındaki oda sıcaklığında saklayınız . Dondurmayınız.  Flakonları  ışıktan korumak amacıyla 
kutusunun içinde saklayınız . 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra FLUSİBLE ’ı kullanmayınız.  
Eğer üründe ve/veya ambalajında bozukluklar fark ederseniz FLUSİBLE ’ı kullanmayınız.  
Çözelti  uygulama öncesi partikül veya renk solması açısından görsel kontrol edilmelidir. Çözelti , 
sadece partikülsüz ve berrak ise kullanılmalıdır.  
Flakon açıldıktan sonra hemen  kullanılmalıdır.  
Son kullanma tarihi geçmiş veya kullanılmayan  ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
Ruhsat Sahibi:    POLİFARMA İLAÇ SAN. VE TİC. A.Ş.  
   Vakıflar OSB Mahallesi,  Sanayi Caddesi,  No:22/1 
   Ergene/TEKİRDAĞ  
   Tel: 0282 675 14 04   
   Faks: 0282 675 14 05 
 
Üretim Y eri:   AROMA İLAÇ SANAYİ LTD. ŞTİ.  
   Vakıflar OSB Mahallesi, Sanayi Caddesi, No:22/1 Kat:2  
   Ergene/TEKİRDAĞ  
   Tel: 0282 675 10 06     
   Faks: 0282 675 14 05 
 
Bu kullanma talimatı  …/…/…  tarihinde onaylanmıştır.  
  
 
9/10 
 --------------------------------------------------------------------------------------------------------------
AŞAĞIDAKİ EK BİLGİLER SADECE BU İLACI UYGULAYACAK SAĞLIK 
UZMANLARINA YÖNELİKTİR:  
FLUSİBLE  yalnızca floresan anjiyografisi uygulama ve yorumlama  konusunda teknik uzmanlığa 
sahip hekimler tarafından uygulanmalıdır.  
Bu ürün sadece intravenöz olarak uygulanır.  
Fiziksel geçimsizlik reaksiyonlarından sakınmak için tıbbi ürünün kullanımından önce ve sonra 
intravenöz kanüller , sodyum klorür çözeltisi (%0,9) ile yıkanır. Enjeksiyon, 23 gauge kelebek iğne 
kullanılarak, damar dışına sıvı sızmasından sakınmak için gerekli önlemler alınarak antekubital 
vene süratle (normalde saniyede 1 mL  tavsiye edilir) uygulanmalıdır. Luminesans genellikle retina 
ve koroidal damarlarda 7 ila 14 saniyede görülür.  
Fluoresein sodyum, ciddi intolerans reaksiyonlarına sebep olabilir. Bu intolerans reaksiyonları, her 
zaman tahmin edilemez ama daha önce fluoresein enjeksiyonu sonrası bir advers reaksiyon  (bulantı 
ve kusma dışındaki semptomlar) deneyimleyen hastalarda, ürtiker, astım, ekzema, alerjik rinite 
sebep olan yiyecek veya ilaç alerjisi hikayesi olan hastalarda veya bronşiyal astım hikayesi olan 
hastalarda oluşması daha sıktır. İntradermal deri tes tleri, bu intolerans reaksiyonlarını tahmin 
etmek için güvenilir değildir ve bu yüzden kullanımları tehlikeli olabilir. Bu teşhisi yaparken özel 
alerji konsültasyonu yapılmalıdır.  
İlk anjiyografi esnasında ciddi intolerans reaksiyonları olması durumunda il ave fluoresein 
anjiyografisinin yararı, ciddi aşırı duyarlılık reaksiyonları riski (bazı vakalarda ölümle 
sonlanabilen) ile dengelenmelidir. 
Böbrek fonksiyonunu etkileyen, önceden var olan herhangi bir sistemik durum(lar) hasta için ek 
risk oluşturabilir. Hekim, fluoresein kullanmadan önce potansiyel risk ve faydayı belirlemek için 
artan serum kreatininine, hastanın yaşına, tıbbi geçmişine ve mevcut sağlık durumuna dayalı olarak 
tıbbi karar vermelidir.  
Anjiyografiden önce her bir hastanın detaylı sorgulamas ında herhangi bir kardiyovasküler hastalık 
hikayesi veya alerjisi ya da eş zamanlı tedavileri (örn. beta -blokör ilaçlar, göz damlaları dahil) 
araştırılmalıdır (Beta -blokör ilaçlar ile birlikte kullanım için bakınız Kısa Ürün Bilgileri Bölüm 4.5 
Diğer tıbbi  ürünler ile etkileşimler ve diğer etkileşim şekilleri). Aşırı duyarlılık reaksiyonu 
gösterme riski taşıdığı belirlenen hastalar ve beta -blokör ilaçlarla (göz damlaları dahil) tedavi gören 
hastalar için muayene gerçekten gerekli ise muayene, yoğun bakımda (canlandırma) deneyimli bir 
hekimin gözetimi altında yapılmalıdır. Beta -blokör ilaçlar, anaflaktik şoka kadar vasküler 
dengeleme reaksiyonlarını azaltabilir ve kardiyovasküler kollaps halinde adrenalinin etkililiğini 
azaltabilir. Fluoresein sodyum enjeksiyonundan önce hekim, beta blokör ilaçlarla birlikte tedavi 
hakkında bilgi edinmelidir.   
 
10/10 
 Ön tedavi uygulanabilir. Buna rağmen ciddi advers ilaç reaksiyonlarının meydana gelme riski hala 
olabilir. Ön tedavi esas olarak fluoresein enjeksiyonundan önce oral anti histaminik H1 ilaçları 
takiben kortikosteroid alımını içerir. Bu advers reaksiyonların düşük insidansı göz önüne 
alındığında, bu tür bir ön tedavi tüm hastalar için önerilmemektedir.  
Fluoresein ile aşırı duyarlılık reaksiyonlarının riski aşağıdakileri gere ktirir: 
 Muayeneyi yapan oftalmolog tarafından hasta muayene boyunca ve sonrasında en az 30 dakika 
yakından izlenir.  
 İnfüzyon yolu olası ciddi advers reaksiyonun gecikmeden tedavi edilebilmesi için en az 5 
dakika boyunca hazır tutulur.  
 Acil canlandırma için uygun tek kullanımlık materyal, plazma hacminin düzeltilmesini 
(plazmanın koloidal bileşeni veya poliyonik sulu çözeltisi) sağlamak ve tavsiye edilen dozajda 
adrenalinin intravenöz enjeksiyonu için ikinci bir intravenöz yolun açılması  için hazırlanır.  
Not: 
Fluoresein çözeltisinin  yüksek pH’ı nedeniyle enjeksiyon esnasında ekstravazasyonun (damar 
dışına sıvı sızmasının) ciddi lokal doku hasarına (bir kaç saat kolda şiddetli ağrı, deride soyulma, 
yüzeysel flebit) yol açabileceği dikkate alınmalıdır. İğne ucunun doğru intravenöz pozisyonda 
olduğundan emin olunmalıdır. Damar dışına sızma görülürse, enjeksiyon derhal kesilmelidir. 
Hasarlı dokunun tedavisi ve acının azaltılması için gerekli önlemler alınmalıdır.  