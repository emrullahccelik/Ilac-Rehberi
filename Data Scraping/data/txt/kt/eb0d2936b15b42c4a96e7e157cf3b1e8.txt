 1 / 11 
  
KULLANMA TALİMATI  
 
COSEBLAR 85 mcg/43 mcg  inhalasyon tozu, sert kapsül  
İnhalasyon yoluyla  (ağızdan solunarak)  kullanılır.  
 
• Etkin maddeler: Her bir sert kapsül 110 mcg indakaterol’e eşdeğer 143 mcg indakaterol 
maleat ve 50 mcg glikopironyuma eşdeğer 63 mcg glikopironyum bromür içermektedir.    
• Yardımcı maddeler: Laktoz monohidrat (Inhalac 230) (sığır sütü kaynaklı), laktoz 
monohidrat (Inhalac 400) (sığır sütü kaynaklı), HPMC Kapsül (No:3);  hypromellose,  
tartrazine - FD&C Yellow  5. 
 
▼Bu ilaç ek izlemeye tab idir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza vey a eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. COSEBLAR nedir ve ne için kullanılır?  
2. COSEBLAR’ı kullanmadan önce dikkat edilmesi gerekenler  
3. COSEBLAR nasıl kullanılır?  
4. Olası yan etkiler nelerdir?  
5. COSEBLAR’ın saklanması  
 
Başlıkları yer almaktadır.  
 
1. COSEBLAR  nedir ve ne için kullanılır? 
Bu ilaç indakaterol ve glikopironyum adı verilen iki etkin madde içerir. Bunlar 
bronkodilatörler isimli bir ilaç grubunun üyesidir.  
COSEBLAR, blisterler ile ambalajlanmaktadır. 30 veya 90 sert kapsül blisterler karton kutu 
içerisinde, plastik separatör içerisindeki monodoz kuru toz inhaler cihazı ile birlikte 
sunulmaktadır.  
  2 / 11 
 Bu ilaç kronik obstrüktif akciğer  hastalığı (KOAH) olarak adlandırılan bir akciğer hastalığı 
nedeniyle solunum güçlüğü yaşayan kişilerde, nefes almayı kolaylaştırmak için kullanılır. 
KOAH’da solunum yolunu çevreleyen kaslar sıkışır. Bu da nefes alıp vermeyi zorlaştırır.  Bu 
ilaç akciğerle rdeki bu kaslardaki sıkışma etkisini bloke eder ve böylece akciğerlere hava girişi 
ve çıkışını kolaylaştırır.  
 
Eğer bu ürünü günde bir kez kullanırsanız, günlük hayatınızda KOAH belirtilerinizi 
azaltmaya yardımcı olacaktır.  
 
2. COSEBLAR’ı kullanmadan önce dik kat edilmesi gerekenler  
COSEBLAR’ı aşağıdaki durumlarda KULLANMAYINIZ.  
Eğer;  
 Glikopronyum bromüre veya indakaterol maleata ya da bu ürünün (yardımcı maddeler 
bölümünde listelenmiş olan) diğer bileşenlerinden herhangi birine karşı alerjiniz varsa.  
 
COSEBL AR’ı aşağıdaki durumlarda DİKKATLİ KULLANINIZ.  
Eğer aşağıdaki durumlardan herhangi biri sizin için geçerli ise, COSEBLAR’ı kullanmadan 
önce doktorunuza, eczacınıza veya hemşirenize söyleyiniz:  
 Astım hastası iseniz - bu ilaç astım tedavisi olarak kullanılma malıdır.  
 Kalp ile ilgili sorunlarınız varsa.  
 İnme veya nöbet geçiriyorsanız.  
 Tiroid bezi problemleriniz (tirotoksikoz) varsa.  
 Diyabetiniz varsa.  
 Akciğer hastalığınız için COSEBLAR’ınkilere benzer (aynı sınıf) etkin maddeler içeren 
ilaçlar kullanıyorsanız ("Diğer ilaçlarla birlikte kullanımı" isimli bölüme bakınız).  
 Böbrek ile ilgili sorunlarınız varsa.  
 Şiddetli karaciğer problemleriniz varsa.  
 Dar-açılı glokom olarak adlandırılan bir göz probleminiz varsa.  
 İdrara çıkmakta zorlanıyorsanız.  
 
Bu uyarılar, geçm işteki herhangi bir dönemde dahi olsa sizin için geçerliyse lütfen 
doktorunuza danışınız.  
 
Uzun etkili beta agonist preparatlarına (formoterol, salmeterol vb.) bağlı olarak nadiren, ciddi 
ve bazen ölümcül olabilen astım ile ilgili solunum problemleri meyda na gelebilir.  
 
COSEBLAR astım hastalığının başlangıç tedavisi için önerilmez.  
 
Uzun etkili beta agonistler (formoterol, salmeterol vb.)  astım semptom kontrolünü sağlayan 
en kısa süre boyunca kullanılmalı ve astım kontrolüne ulaşıldığında doktorunuz eğer 
mümkünse kullanımınızı durduracaktır. Sonrasında doktorunuz kontrol edici bir tedaviyle 
sürekliliğini sağlayacaktır.  
  3 / 11 
 İnhale kortikosteroide (siklesonid, flutikazon, budesonid vb.) ek olarak uzun etkili beta 
agonist (formoterol, salmeterol vb.) kullanan ped iyatrik ve adölesan hastaysanız, her iki ilaca 
uyumu garanti altına almak için, doktorunuz size hem inhale kortikosteroid (siklesonid, 
flutikazon, budesonid vb.) hem de uzun etkili beta agonist (formoterol, salmeterol vb.) içeren 
bir kombinasyon preparatı kullanmanızı önerecektir.  
 
Eğer alevlenme döneminde iseniz ya da önemli ölçüde veya akut olarak kötüye giden astım 
şikayetleriniz varsa, uzun etkili beta agonist (formoterol, salmeterol vb.)  ile tedaviye 
başlanmamalıdır.  
 
COSEBLAR’ın  yiyecek ve içecek ile kullanılması  
COSEBLAR’ı istediğiniz zaman yemekten önce ya da sonra kullanabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
Bu ilacın hamile kadınlarda kullanımına ilişkin bir veri bulunmamaktadır. COSEBLAR’ın 
etkin maddelerinden biri olan indakaterol, rahim üzerindeki etkisi yüzünden doğumu 
engelleyebilmektedir.  
 
Gebeyseniz ya da gebe olabileceğinizi düşünüyorsanız veya bebek sahibi olmayı 
planlıyorsanız bu ilacı kullanmadan önce doktorunuza veya eczacınıza söyleyini z. 
Doktorunuz size söylemedikçe COSEBLAR’ı kullanmamalısınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
COSEBLAR’ın içeriğinde yer alan etkin maddelerin anne sütüne geçip geçmediği 
bilinmemektedir.  
 
Bebeğinizi emziriyorsanız bu ilacı kullanmadan önce doktorunuza veya eczacınıza söyleyiniz. 
Doktorunuz a danışmadan  COSEBLAR’ı kullanmamalısınız.  
 
Araç ve makine kullanımı  
Bu ilacın araç ve makine kullanma kabiliyetinizi etkileme ihtimali düşüktür. Ancak bu ilaç 
baş dönmesin i de içeren sersemlilik haline  sebep olabilir (bkz. bölüm 4). Eğer bu ilacı alırken 
başınız dönerse, araç veya makine kullanmayın.  
 
COSEBLAR’ın içeriğinde bulunan bazı yardımcı maddeler hakkında önemli bilgiler  
COSEBLAR’ın içeriğinde uyarı gerektiren yardımcı madde bulunmamaktadır.  
  4 / 11 
 Diğer ilaçlarla birlikte kullanımı  
Başka herhangi bir ilaç kullanıyorsanız, kısa bir süre önce kullandıysanız veya kullanabilecek 
iseniz doktorunuz veya eczacınıza söyleyin. Özellikle aşağıdakileri kullanıyorsanız 
doktorunuz veya eczacınıza söyleyin:  
 COSEBLAR’a benzer (benzer etkin maddeler içeren) herhangi bir ilaç  
 Yüksek tansiyon ya da diğer kalp problemlerinin tedavisinde (örn. pr opranol) veya 
glokom isimli bir göz rahatsızlığının tedavisinde kullanılabilen (örn., timolol) beta bloker 
olarak adlandırılan ilaçlar  
 Kanınızdaki potasyum miktarını azaltan ilaçlar. Bunlar arasında aşağıdakiler vardır:  
• Steroidler (örn. prednisolon),  
• Yüksek tansiyon için kullanılan diüretikler ( idrar söktürücüler ) (örn. 
hidroklorotiyazit),  
• Solunum problemleri için ilaçlar (örn. teofilin).  
 
3. COSEBLAR nasıl kullanılır?  
Uygun kullanım ve doz/uygulama sıklığı için talimatlar:  
Bu ilacı her zaman tam olarak d oktorunuz veya eczacınızın söylediği şekilde kullanın. Eğer 
emin değilseniz doktorunuz ya da eczacınıza danışın.  
 
Normal doz her gün bir kapsülün içeriğinin ağız yoluyla solunmasıdır . 
 
Bu ilacın etkisi 24 saat sürdüğünden sadece günde bir kez inhalasyon ge reklidir. 
Doktorunuzun size söylediğinden daha fazla ilaç kullanmayın.  
 
COSEBLAR’ı her gün aynı saatte kullanınız. Bu, ilacınızı hatırlamanız a da yardımcı 
olacaktır.  
 
Uygulama yolu ve metodu:  
COSEBLAR ağızdan solunarak kullanılır.  
Her bir COSEBLAR paketi şunları içermektedir:  
- Bir monodoz kuru toz inhalasyon cihazı  
- İnhalasyon cihazında kullanılacak COSEBLAR kapsülleri içeren bir ya da daha fazla blister  
 
Yalnızca bu kutu içinde bulunan COSEBLAR inhalasyon cihazını kullanınız. 
COSEBLAR kapsüllerini başka bir inhalasyon cihazı ile birlikte kullanmayınız ya da 
COSEBLAR inhalasyon cihazını başka bir kapsül ilacı almak için kullanmayınız.  
- Her 30 gün kullanımdan sonra inhalasyon cihazını atınız. Artık gerekmeyen ilaçları ve 
inhala syon cihazlarını nasıl imha edeceğinizi eczacınıza sorunuz.  
- Kapsülleri yutmayınız. Kapsüllerin içinde bulunan toz, soluyarak almanız içindir.  
  5 / 11 
   
 
 
 
 
1. Kapak  
2. Ağızlık parçası  
3. Kapsül haznesi  
4. Delme düğmesi  
 
 
Kullanıma ilişkin talimatlar:   
  
 
 
 
1. Kapağı çekerek çıkarın.  
  
 
 
2. Cihazın alt kısmını sıkıca tutarken ağız parçasını ok 
yönünde çevirerek açın.  
 
  
 
3. Kapsülü, ambalajından kullanmadan hemen önce çıkarın. 
Cihazın tabanındaki kapsül şeklindeki hazneye bir kapsülü 
yerleştirin.  
 6 / 11 
   
 
 
4. Ağız parçasını kapalı konuma getirmek için çevirin.  
 5. Cihazı dik tutun (ağız parçası yukarıda olacak şekilde) ve 
kenardaki çıkıntılara eş zamanlı olarak SADECE BİR KEZ 
basın. Bu şekilde kapsül delindikten sonra kenar çıkıntılarını 
bırakın. Lütfen di kkat: Bu işlemi yaparken kapsül 
parçalanabilir ve soluma sırasında küçük kapsül parçalarının 
ağız ve boğaza kaçma olasılığı vardır. Kapsül parçaları 
zararsızdır . Kapsülün kullanımdan hemen önce ambalajından 
çıkarılması ve kapsülü patlatmak için kenar çıkın tılarına 
sadece bir kez basılması kapsülün parçalanma  riskini en aza 
indirir (bkz. 3. basamak).  
  
 
 
 
6. Nefesinizi kuvvetlice dışarı verin.  
 7. Ağız parçasını ağzınıza yerleştirin ve başınızı hafifçe geriye 
eğin. Ağız parçası etrafında dudaklarınızı sıkıca kapatın ve 
olabildiğince hızlı ve derin bir nefes alın. Toz dağılırken 
kapsülün bölmesinde dönmesinden kaynaklanan bir ‘‘vızıltı’’ 
sesi duyacaksınız. Bu sesi duymadıysanız kapsül bölmesinde 
sıkışmış olabilir. Bu durumda cihazı açınız ve kapsülü 
bölm esinde oynatarak gevşetiniz. Kapsülü gevşetmek için 
düğmelere birden fazla BASMAYINIZ.  
8. Nefesinizi tutun:  
İnhalasyon cihazını ağzınızdan çıkarırken, 5 -10 saniye ya da mümkün olduğunca uzun süre 
nefesinizi tutun . Daha sonra nefesinizi verin.  
 
Kapsül içinde toz kalıp kalmadığını kontrol etmek için inhalasyon cihazını açın. Eğer kapsülde 
toz kalmışsa inhalasyon cihazını kapatın ve 6., 7. ve 8. adımları tekrarlayın. Hastaların büyük 
kısmı bir ya da iki inhalasyonda kapsülü boşaltabilmektedir.  
 7 / 11 
  
Bazı kişiler ilacı inhalasyon yoluyla aldıktan sonra nadiren kısa süre öksürebilmektedir. Eğer 
öksürürseniz endişelenmeyin. Kapsül boş olduğu sürece ilacınızı tam dozunda almış 
olacaksınız.  
9. Kullandıktan sonra boş kapsülü atın ve ağız parçasını kapatın.  
 
UNUTMAYIN:  
 COSEBLAR kapsüllerini yutmayın.  
 Yalnızca bu kutu içinde bulunan COSEBLAR inhalasyon cihazını kullanın.  
 COSEBLAR kapsülleri blister içinde saklanmalı ve yalnızca kullanımdan hemen önce 
çıkarılmalıdır.  
 Bir COSEBLAR kapsülünü kesinlikle doğru dan COSEBLAR inhalasyon cihazının 
ağızlığına yerleştirmeyin.  
 Yandaki düğmelere birden fazla defa basmayın.  
 COSEBLAR inhalasyon cihazının ağızlığının içine üflemeyin.  
 İnhalasyondan önce yandaki düğmeleri serbest bırakın. İlacı içinize çektiğiniz sırada 
düğmeler basılı olmamalıdır.  
 COSEBLAR inhalasyon cihazını asla su ile yıkamayın. Cihazı kuru tutun. Bkz. 
“İnhalasyon cihazı nasıl temizlenir?”.  
 COSEBLAR inhalasyon cihazını parçalara ayırmayın.  
 Her yeni COSEBLAR ilaç kutusundan çıkan yeni COSEBLAR inhala syon cihazını 
kullanın.  
 Kapsülleri COSEBLAR inhalasyon cihazı içinde saklamayın.  
 COSEBLAR inhalasyon cihazını ve COSEBLAR kapsüllerini her zaman kuru bir yerde 
saklayın.  
 
İlave bilgiler:  
Nadiren kapsülün küçük parçacıkları eleği geçerek ağzınıza gelebilir. Bu durumda 
parçacıkları dilinizin üzerinde hissedebilirsiniz. Bu parçacıkların yutulması ya da solunması 
zararlı değildir. Eğer kapsül birden çok kez delinirse (bkz. 5. Adım) kapsülün pa rçalanma 
şansı artacaktır.  
 
İnhalasyon cihazı nasıl temizlenir?  
İnhalasyon cihazınızı asla su ile yıkamayınız. İnhalasyon cihazınızı temizlemek istiyorsanız, 
toz artıklarını uzaklaştırmak için, ağızlık kısmının içini ve dışını temiz, kuru, pamuksuz bir 
bezle siliniz. İnhalasyon cihazını kuru tutunuz.  
 
Değişik yaş grupları:  
• Çocuklarda kullanımı:  
Bu ilacı çocuklar veya 18 yaşından küçük ergenlere vermeyin. Çünkü bu ilaç söz konusu yaş 
grubunda çalışılmamıştır.   8 / 11 
 • Yaşlılarda kullanımı:  
Eğer 75 yaş veya üstünde  iseniz, bu ilacı diğer yetişkinler ile aynı dozda kullanabilirsiniz.  
 
Özel kullanım durumları:  
Böbrek ve karaciğer yetmezliği:  
Eğer böbrek ve karaciğer rahatsızlığınız varsa COSEBLAR’ı kullanmadan önce 
doktorunuz, eczacınız veya hemşireniz ile konuşunuz.  
 
Kullanmanız gerekenden daha fazla COSEBLAR kullandıysanız  
Eğer bu ilaçtan çok fazla kullanırsanız veya başka birisi kazayla sizin kapsüllerinizi 
kullanırsa, derhal ya doktorunuza söylemeli ya da en yakın acil servise giderek COSEBLAR 
paketini göstermelisi niz. Tıbbi müdahale gerekli olabilir. Kalbinizin normalden daha hızlı 
attığını fark edebilirsiniz veya başınız ağrıyabilir, kendinizi uykulu hissedebilirsiniz, mideniz 
bulanabilir veya kusabilirsiniz, ya da görme bozuklukları, kabızlık ya da idrara çıkmakt a 
zorluk yaşayabilirsiniz.  
 
COSEBLAR’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
COSEBLAR’ı kullanmayı unutursanız  
Unutulan dozları dengelemek için çift doz almayınız.  
 
Eğer bir dozu normal saatinde almayı unutursanız, o gün mümkün olan en kısa sürede bir doz 
alın. Daha sonra, sonraki dozu ertesi gün normal şekilde alın. Aynı günde birden fazla doz 
kullanmayın.  
 
COSEBLAR ile tedavi sonlandırıldığındaki oluşabilecek etkiler  
COSEBLAR’ı doktorunuzun belirttiği süre boyunca kullanmaya devam edin.  
 
KOAH uzun süreli bir hastalıktır ve COSEBLAR’ı sadece solunum sorunları ya da KOAH’ın 
başka semptomları olduğunda değil her gün kullanmalısınız.  
 
Eğer bu ilaç ile tedavinize ne kadar süre boyunca devam edeceğinize dair sorularınız varsa, 
doktorunuz veya eczacınızla konuşun.  
 
COSEBLAR ile ilgili başka sorunuz varsa; doktorunuza, eczacınıza veya hemşirenize 
sorunuz.  
 
4. Olası yan etkiler nelerdir?  
Tüm ilaçlar gibi COSEBLAR’ın içeriğinde bulunan maddelere duyarlı olan kişilerd e yan 
etkiler olabilir.  
 
 
  9 / 11 
 Aşağıdakilerden biri olursa, COSEBLAR’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Göz ağrısı ya da rahatsızlığı, görmede geçici bulanıklık, gözde kızarıklıkla birlikte haleler 
görme veya renkli görüntüler olması - bunlar akut bir dar -açılı glokom atağının belirtileri 
olabilir.  
 Nefes alıp verme veya yutma sırasında zorluk; dilinizde, dudaklarınızda ve yüzünüzde 
şişme; deri döküntüsü, kaşıntı ve ürtiker (alerjik b ir reaksiyon belirtileri).  
 Bu ilacı kullandıktan hemen sonra göğsünüzde sıkışma, öksürme, hırıltılı solunum veya 
nefes darlığı - bunlar paradoksal bronkospazm isimli bir rahatsızlığı belirtileri olabilir.  
 Eğer nefes darlığı, hırıltılı nefes veya öksürük gi bi KOAH semptomlarınız iyiye gitmezse 
veya kötüleşirse.  
COSEBLAR, KOAH için devam eden tedavinizde kullanılmaktadır. Ani gelişen nefes 
zorluğu ve hırıltı atakları için kullanılmamalıdır.  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin COSEBLAR’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  :10 hastanın en az birinde görülebilir.  
Yaygın  :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek  :1.000 hastanın birinden az, fakat 10.000 hastanın birinden fazla görülebilir.  
Çok seyrek  :10.000 hastanın birinden az görülebilir.  
Bilinmiyor  :Eldeki verilerden hareketle tahmin edilemiyor.  
 
Bazı yan etkiler ciddi olabilir:  
Yaygın:  
• Nefes alıp verme veya yutma sırasında zorluk; dilde, dudaklarda ve yüzde şişme; ürtiker, 
deri dökünt üsü - bunlar alerjik bir reaksiyon belirtisi olabilir.  
• Yorgunluk veya aşırı susama hissi, kilo artışı olmadan iştah artışı ve her zamankinden daha 
fazla idrar yapma – bunlar kanda yüksek şeker düzeyinin (hiperglisemi) işaretleri olabilir.  
 
Yaygın olmayan:  
• Terlemede artışın eşlik ettiği ezici tarzda göğüs ağrısı – bu ciddi bir kalp probleminin 
belirtisi olabilir (iskemik kalp hastalığı  (vücuttaki herhangi bir doku veya organa kan 
akışının azaldığı ya da kesildiği kalp hastalığı) ). 
• Başta dil, dudaklar ve boğa zda olmak üzere şişme (olası anjiyoödem belirtileri)  
• Öksürük ve hırıltı ile birlikte solunum güçlüğü  
• Göz ağrısı ya da rahatsızlığı, görmede geçici bulanıklık, gözde kızarıklıkla birlikte haleler 
görme veya renkli görüntüler olması - bunlar glokom belirtile ri olabilir.  
• Düzensiz kalp atışı  
  10 / 11 
 Eğer bu ciddi yan etkilerden birini yaşarsanız, derhal doktorunuza başvurun.  
 
Diğer yan etkiler aşağıdakileri içerebilir:  
Çok yaygın:  
• Burun tıkanıklığı, hapşırma, öksürük, ateş ile birlikte veya tek başına baş ağrısı - bunlar üst 
solunum yolu enfeksiyonu belirtileri olabilir.  
 
Yaygın:  
• Boğaz ağrısı ile birlikte burun akıntısı - nazofarenjit belirtisi olabilir.  
• Ağrılı ve sık idrara çıkma - sistit denilen bir idrar yolu enfeksiyonu belirtisi olabilir.  
• Yanaklarda ve alında b asınç hissi veya ağrı - sinüslerin sinüzit olarak adlandırılan 
yangısının belirtisi olabilir.  
• Burun akıntısı veya tıkanıklığı  
• Baş dönmesi  
• Baş ağrısı  
• Öksürük  
• Boğaz ağrısı  
• Midede rahatsızlık hissi, hazımsızlık  
• Diş çürüğü  
• İdrar yapmada zorluk ve ağrı - idrar kesesi tıkanıklığı veya idrarın mesanede birikmesinin 
belirtisi olabilir  
• Ateş 
• Göğüs ağrısı  
 
Yaygın olmayan:  
• Uykuya dalmada zorluk  
• Kalp atışının hızlanması  
• Çarpıntı - anormal kalp atışı belirtisi  
• Seste değişiklik (kalınlaşma)  
• Burun kanamaları  
• İshal ve karın  ağrısı  
• Ağız kuruluğu  
• Kaşıntı veya döküntü  
• Kas, bağ, kiriş, eklem ve kemiklerde ağrı  
• Kas spazmı  
• Kas ağrısı, sancısı veya hassasiyeti  
• Kollarda veya bacaklarda ağrı  
• Ellerde, ayak bileklerinde ve ayaklarda şişme  
• Yorgunluk  
 
Seyrek:  
• Karıncalanma veya uyuşma  
 
  11 / 11 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki  Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
 
5. COSEBLAR’ın saklanması   
COSEBLAR’ı çocukların göremeyeceği, erişemeyeceği yerlerde ve ambalajında saklayınız.  
 
25ºC altındaki oda sıcaklığında saklayınız.  
 
Kapsülleri nemden korumak için blister içinde saklayınız ve yalnızca kullanımdan hemen 
önce çıkarınız.  
 
Kutu üzerindeki son kullanma tarihinden sonra COSEBLAR’ı kullanmayınız.  
 
Son kullanma tarihiyle uyumlu olarak kullanınız. 
 
Ambalajındaki son kullanma tarihinden sonra COSEBLAR’ı  kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:   
Deva Holding A.Ş.  
Küçükçekmece/İSTANBUL  
Tel: 0 212 692 92 92  
Faks: 0 212 697 00 24  
E-mail: deva@devaholding.com.tr       
 
Üretim yeri:   
Deva Holding A.Ş.  
Kapaklı/TEKİRDAĞ  
 
Bu kullanma talimatı 13/12/2021  tarihi nde onaylanmıştır.  
 