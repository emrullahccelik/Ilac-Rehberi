 
1 
 KULLANMA TALİ MATI  
 
FİXMENT  15 mg ağızda dağılan  tablet   
Ağızdan alınır.  
 
 Etkin madde:  Her bir ağızda dağılan  tablet 15 mg aripiprazol  içerir.  
 Yardımcı madde ler: F-Melt Tip C (içeriği: D-mannitol, ksilitol, mikrokristalin s elüloz, 
krospovidon , dibazik kalsiyum fosfat anhidrus ), sarı demir oksit (E 172), çilek aroması, 
sukraloz (E 955), kollidon CL-SF, magnezyum stearat.  
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. FİXMENT  nedir ve ne için kullanılır?  
2. FİXMENT ’i kullanmadan önce dikkat edilmesi gerekenler  
3. FİXMENT  nasıl kullanılır?  
4. Olası yan etkiler nelerdir?  
5. FİXMENT ’in saklanması  
 
Başlıkları yer almaktadır.  
 
1. FİXMENT  nedir ve ne için kullanılır?  
FİXMENT , antipsikotikler olarak adlandırılan bir ilaç grubuna dahildir.  
 
FİXMENT , sarı renkli, yuvarlak tabletler şeklindedir ve 28 ağızda dağılan tabletlik formu  ile 
blister ambalajlarda kullanıma sunulmaktadır.  
 
FİXMENT , yetişkin ve ergenlerde (13 -17 yaş), olmayan şeyleri duyma, görme veya hissetme, 
şüphecilik, yanlış düşünceler, tutarsız konuşmalar, davranışlar ve duygusal durumda 
durgunluk gibi belirtiler ile karakterize bir hastalığın tedavisi için kullanılır. Bu durumdaki 
hastalar aynı zamanda ruhsal çökkünlük içinde olabilir veya kendilerini suçlu, endişeli ya da 
gergin hissedebilirler.  
 
FİXMENT, olağan dışı ve sürekli, taşkın ya da sinirli bir dönemin olması, aşırı derecede 
enerjinin olması, her zamankinden d aha az uykuya ihtiyaç duyulması, düşünce içeriğinde  
2 
 hızlanma ile birlikte ve bazen aşırı derecede tepkisel bir şekilde çok hızlı konuşma 
durumundaki yetişkinlerin tedavisinde ve bu durumun tekrarlamasının engellenmesinde 
kullanılır.  
 
2. FİXMENT ’i kullanmadan önce dikkat edilmesi gerekenler  
FİXMENT ’i aşağıdaki  durumlarda KULLANMAYINIZ  
Aripiprazole veya FİXMENT ’in içerdiklerinden herhangi birine karşı alerjiniz (aşırı 
duyarlılık) var ise kullanmayınız.  
 
FİXMENT ’i aşağıdaki durumlarda DİKKATLİ  KULLANINIZ  
Aşağıdakilerden biri sizin için geçerli ise FİXMENT  tedavisinden önce doktorunuza 
söyleyiniz.  
 
Eğer,  
 Kan şekeriniz yüksekse  (öncesine göre fazla sıvı alımı, sık idrara çıkma, iştah artışı ve 
yorgunluk hissi gibi yakınmalarınız mevcutsa) veya ailenizde şeker hastalığı varsa,  
 Nöbet geçirdiyseniz,  doktorunuz sizi yakın takip altında tutmak isteyebilir . 
 Özellikle yüzünüzde siz istemeden ortaya çıkan düzensiz hareketler varsa,  
 Sizde veya ailenizde kalp -damar hastalı ğı, felç,  mini-felç, anormal kan basıncı hikayesi  
varsa,  
 Antipsikotik kullanımı kan pıhtı olu şumu ile ili şkilendirildi ğinden, sizde veya ailenizde  
kan pıhtıla şması durumu varsa , 
 Geçmiş patolojik kumar öyküsü , 
 Normal gece uykusundayken kısa periyotlarda nefes durmas ı (uyku apnesi olarak ifade 
edilir) durumu yaşıyorsanız veya yaşadıysanız ve aldığınız ilaçlar normal beyin 
aktivitelerini yavaşlatıyorsa (depresanlar) . 
 
Kilo aldı ğınızı fark  ediyorsanız,  hareket bozukluğu geliştiyse, günlük aktivitenizi etkileyen 
sersemli k hissiniz varsa, yutmada herhangi bir güçlü ğün ya da alerjik belirtilerin  olması 
durumunda lütfen doktorunuza söyleyiniz.  
 
Bunaması (hafıza ya da di ğer mental becerilerde kayıp) olan ya şlı bir hasta iseniz , siz ya da  
size bakan ki şi/akrabanız geçmi şte herhangi bir felç ya da mini -felç geçirip geçirmedi ğinizi 
doktorunuz a söylemelidir.  
 
Kendinize zarar verme dü şünceleri ya da hisleriniz varsa derhal doktorunuza söyleyiniz.  
Aripiprazol tedavisi esnasında intihar dü şünceleri ve davranı şları bildirilmi ştir. 
 
Kaslarınızda sertlik ya da yüksek ate şle birlikte katılık durumu, terleme, mental (zihinsel)  
durumda  değişiklik veya çok hızlı ya da düzensiz kalp atı şı durumu varsa derhal doktorunuz a 
söyleyiniz.  
 
Aileniz/size bakan kişi veya kendiniz, sizin için alışılmadık durumlarda istekli, arzulu 
davranışlarda bulunduğunuzu ve bu dürtülere, size veya çevrenize zarar verebilecek  
3 
 aktivitelere karşı direnç gösteremediğinizi fark ederseniz doktorunuza söyleyiniz. B unlar 
dürtü kontrol bozuklukları olup kumar oynama bağımlılığı, aşırı yeme ve harcama, anormal 
cinsel istek veya artmış seksüel düşüncelerle zihin meşguliyeti bu davranışlara dahildir. 
Doktorunuz doz ayarlaması ya da tedavinizi durdurma kararı verebilir.   
 
Aripiprazol doğrudan antidepresan tedavi amaçlı kullanılmamalıdır.  
 
Eğer geçmişte ilaç bağımlılığı ya da kötüye kullanma hikayeniz var ise doktorunuza 
söyleyiniz.  
 
Bu uyarılar , geçmişteki  herhangi bir dönemde dahi olsa sizin için geçerliyse lütfen  
doktorunuza danışınız . 
 
FİXMENT ’in yiyecek ve içecek ile kullanılması  
FİXMENT ’i yemeklerden bağımsız olarak alabilirsiniz.  
FİXMENT  kullanırken alkol almayınız.  
 
Hamilelik  
İlacı kullanmadan önce doktorunuza veya eczacınıza danışınız . 
 
FİXMENT , gerekli olmadıkça hamilelik döneminde kullanılmamalıdır.  
Hamileyseniz ya da hamile olma ihtimaliniz olduğunu düşünüyorsanız doktorunuza derhal  
söylediğinizden emin olunuz.  
 
Son trimesterde (gebeliğin son üç aylık döneminde) FİXMENT  kullanan annelerin yeni 
doğanlarında aşağıdaki belirtiler gözlemlenebilir;  
 Titreme , kas tutulması ve/veya güçsüzlüğü, uyuklama, ajitasyon, solunum problemleri, 
beslenme zorluğu  
Eğer bu belirtilerden herhangi birini bebeğinizde gö zlemliyorsanız, doktorunuza danışınız.   
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız . 
 
Emzirme  
İlacı kullanmadan önce doktorunuza veya eczacınıza danışınız . 
 
FİXMENT  kullanıyorsanız emzirmeyi bırakmanız gerekir.  
Emzirmenin durdurulup durdurulmayacağına ya da FİXMENT  tedavisinin durdurulup 
durdurulmayacağına ilişkin karar verilirken, emzirmenin çocuk açısından faydası ve 
FİXMENT  tedavisinin emziren anne açısından faydası dikkate alınmalıdır.  
 
Araç ve makine kullanımı  
FİXMENT tedavisi sırasında sersemlik ve görme probl emleri meydana gelebilir ( Bkz. Bölüm 
4). Bu durum motorlu araçlar da dahil tehlikeli makinaların kullanımı gibi ta m dikkat 
gerektiren olaylarda göz önünde bulundurulmalıdır.   
4 
 FİXMENT ’in içeriğinde bulunan bazı yardımcı maddeler hakkında önemli bilgiler  
FİXMENT’in içeriğinde özel uyarı gerektiren herhangi bir yardımcı madde bulunmamaktadır.  
 
Diğer ilaçlar ile birlikte kullanımı  
Eğer,  
Tansiyonunuzu düşüren ilaçlar alıyorsanız: FİXMENT  tansiyon düşürücü ilaçların etkisini 
arttırabilir. Tansiyonunuzun kontrol altında tutulması için ilaç aldığınızı doktorunuza 
söyleyiniz.  
  
FİXMENT ’in bazı ilaçlarla birlikte kullanımı FİXMENT  dozunuzun değiştirilmesine neden  
olabilir. Doktorunuza özellikle aşağıdaki ilaçları belirtmeniz oldukça önemlidir:  
 Kalp atışınızı düzenleyen ilaçlar (antiar itmik diltiazem, kinidin, amiod aron, flekainid vb.)  
 Ruhsal çökkünlük hali (depresyon) ya da endişe (anksiyete) tedavisi için depresyona karşı 
etkili ilaç ya da bitkisel tedaviler  (fluoksetin, paroksetin, venlafaksin, St . John’s Wort (sarı 
kantaron) vb.)  
 Mantar ilaçları (ketokonazol, itrakonazol vb.)  
 HIV enfeksiyonu tedavisinde kullanılan bazı ila çlar (efavirenz, nevirafin ve indinavir, 
ritonavir gibi proteaz inhibitörleri vb.)  
 Sara (epilepsi) tedavisinde kullanılan antikonvülsan ilaçlar (karbama zepin, fenitoin, 
fenobarbital v b.)  
 Tüberküloz tedavisinde kullanılan antibiyo tikler (rifabutin, rifampisin v b.) 
 
Migren ve ağrı tedavisinde kullanıldığı gibi depresyon, yaygın anksiyete bozukluğu, obsesif 
kompülsif bozukluk ve sosyal fobi gibi hastalıklarda da kullanılan serotonin düzeyini 
artıran ilaçlar;  
 Migren ve ağrı tedavisinde kullanıldığı gib i depresyon, yaygın anksiyete bozukluğu, 
obsesif kompülsif bozukluk ve sosyal fobi gibi hastalıklarda da kullanılan triptanlar, 
tramadol ve triptofan,   
 Depresyon, obsesif kompülsif bozukluk, panik ve anksiyete için kullanılan Selektif 
Serotonin Gerialım İ nhibitörleri (SSRI) (paroksetin ve fluoksetin gibi)  
 Majör depresyonda kullanılan diğer anti -depresanlar (venlafaksin ve triptofan gibi)  
 Depresif hastalıklarda kullanılan trisiklikler (klomipramin ve amitriptilin gibi)  
 Hafif depresyonun bitkisel tedavisin de kullanılan sarı kantaron (St. John’s Wort) 
(Hypericum perforatum ) 
 Ağrı giderilmesinde kullanılan ağrı kesiciler (tramadol ve petidin gibi)  
 Migren tedavisinde kullanılan triptanlar (sumatriptan ve zolmitriptan gibi)  
 
Eğer reçeteli ya da reçetesiz herhang i bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya eczacınıza bunlar hakkında bilgi veriniz.  
 
3. FİXMENT  nasıl kullanılır?  
Uygun kullanım ve doz/uygulama sıklığı için talimatlar:  
FİXMENT ’i her zaman doktorunuzun söylediği şekilde kullanınız. Eğer emin değilseniz 
doktorunuza veya eczacınıza muhakkak danışmalısınız.   
5 
 FİXMENT ’in yetişkinler için olan norma l dozu günde bir kez 15 mg’dır. Ancak 
doktorunuz size günde en yüksek 30 mg olacak şekilde daha düşük ya da yüksek bir doz 
verebilir. Diğer duygudurum  (ruh hali)  belirtileri için size ek bir tedavi reçete edilebilir.  
 
FİXMENT , 13-17 yaşları arasındaki ergenlerde , uygun formülasyon ile  düşük bir  dozda 
başlanabilir. Doz, ergenlerdeki 10 mg/günlük olağan doza kademeli olarak art tırılabilir. 
Ancak doktorunuz size günde en yüksek 30 mg olacak şekilde daha düşük ya da  yüksek bir 
doz verebilir.  
 
İlacınızı her gün aynı zamanda almaya özen gösteriniz.  
 
Uygulama yolu ve metodu:  
Ağız yoluyla alını z. 
FİXMENT  ağızda dağılan tabletleri  yemeklerden önce ve ya sonra alabilirsiniz.  
 
FİXMENT  ağızda dağılan tabletinizi ağzınızın içine yerleştiriniz . FİXMENT ’i, sıvı ile birlikte 
veya sıvı olmadan alabilirsiniz . Ağzınıza  yerleştirilmiş olan  tabletin ağızdan çıkarılması kolay 
değildir. Ağızda dağılabilir tablet kırılgan yapıd a olduğu için, blister ambalaj dan çıkar dıktan 
hemen sonra alın ız. Başka bir seçenek olarak  tableti kullanımdan hemen önce suda çözerek 
içebilirsiniz.   
 
Kendinizi daha iyi hissetseniz bile, öncelikle doktorunuza danışmadan FİXMENT  günlük 
dozunu değiştirmeyiniz ya da kesmeyiniz.  
 
Değişik  yaş grupları:  
Çocuklarda kullanımı:  
FİXMENT’in 13 yaş altındaki çocuklarda, güvenliliği ve etkililiği belirlenmediğinden 
kullanılması önerilmemektedir . FİXMENT  kullanmadan önce doktor veya eczacınıza 
danışınız.  
 
Yaşlılarda kullanımı:  
FİXMENT  65 yaşın üzerindeki hastalarda kullanılırken doz ayarlanması gerekmez. Ancak bu 
yaş grubunda aripiprazol kullanımına  yönelik kısıtlı deneyim mevcuttur. Bu hasta grubunun 
hassasiyetinden dolayı, klinik olarak uygun olduğu zaman daha düşük bir başlangıç dozu 
düşünülmelidir.  
 
Özel kullanım durumları:  
Özel kullanım durumu yoktur.  
 
Eğer FİXMENT ’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuş unuz.  
 
Kullanmanız gerekenden daha fazla FİXMENT  kullandıysanız:  
Gereğinden fazla aripiprazol verilen hastalarda görülen bazı belirtiler;  
 Kalp atım hızında artış, huzursuzluk/sinirlilik, konuşmayla ilgili sorunlar   
6 
  Olağan dışı hareketler (özellikle yüzde ve dilde) ve bilinç düzeyinde azalma    
 
Diğer bazı belirtiler;  
 Akut konfüzyon (zihin bulanıklığı), nöbetler (epilepsi), koma, ateş, sık nefes alıp verme, 
terleme  
 Kaslarda sertleşme, sersemlik ya da uyku hali, nefes almada yavaşlama, boğulma hissi, 
düşük ya da yüksek kan basıncı, anormal kalp ritmi   
 
Yukarıdaki belirt ilerden herhangi biri sizde varsa acilen doktorunuza ulaşınız veya hastaneye 
gidiniz.  
 
FİXMENT ’ten kullanmanız gerekenden fazlasını kullanmışsanız  bir doktor veya eczacı ile  
konuş unuz.  
 
Doktorunuza ulaşamazsanız ilacınızın kutusu ile birlikte size en yakı n hastaneye gidiniz.  
 
FİXMENT ’i kullanmayı unutursanız:  
FİXMENT ’i kullanmayı unutursanız, hatırladığınız anda tabletinizi alınız.  Ancak bir günde 
iki doz almayınız.  
 
Unutulan dozları dengelemek için çift doz almayınız.  
 
FİXMENT  ile tedavi sonlandırıldığında  oluşabilecek  etkiler:  
Tedavi sonlandırıldığında oluşabilecek etkiler bilinmemektedir.  
 
Daha iyi hissettiğiniz ve iyileştiğinizi düşündüğünüz için tedavinizi kesmeyiniz. FİXMENT 
tedavisini doktorunuzun önerdiği süre boyunca kullanmanız önemlidir.  
 
4. Olası yan etkiler nelerdir?  
Tüm ilaçlar gibi, FİXMENT ’in içeriğinde bulunan maddelere duyarlı olan kişilerde  yan 
etkiler olabilir.  
 
Aşağıdakilerden  biri olursa, FİXMENT ’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz : 
 Alerjik reaksiyonlar (ağız, dil, yüz ve boğazın şişmesi, kaşıntı, döküntü)  
 Kalp krizi  
 İntihar düşüncesi  
 İntihar girişimi ve intihar  
 Ketoasidoz (kan ve idrarda keton bulunması) (ketoasidoz durumunda; bulantı, kusma, 
karın ağrısı, halsizlik/yorgunluk, hızlı ve derin nefes alma, nefes darlığı, iştahsızlık,  ağız 
kuruluğu, çok su içme, sık idrara çıkma gibi belirtiler görülür) veya koma  
 Nöbet  
 Ateş, kas sertliği, hızlı nefes alma, ter leme, azalmış bilinç ve kan basıncında ve kalp 
atımında ani değişikliklerin bir arada görülmesi   
7 
  Yüksek kan basıncı  
 Vücudun herhangi bir yerindeki kan pıhtısının bir kan damarını tıkaması (venlerdeki kan 
pıhtıları -özellikle ayaklarda şişme, ağrı ve kırmızı lık belirtilerini içeren ayaklardaki 
pıhtılar - damarlar vasıtasıyla akciğere ulaşarak, göğüs ağrısına ve nefes almada zorluğa 
neden olabilir.)  
 Gırtlak çevresindeki kasların spazmı  
 Zatürr e riski ile  birliktelik gösterebilen, kaza en yiyeceklerin solukla içeri alınması  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin FİXMENT’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok  ciddi yan etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:  10 hastanın en az birinde görülebilir.  
Yaygın:  10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek:  1.000 hastanın birinden az , fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor.   
 
Yaygın  
 Diyabet (şeker hastalığı)  
 Huzursuzluk  
 Uykusuzluk  
 Endişe  
 Ekstrapiramidal bozukluk (hareket bozuklukları)  
 Akatizi (öznel bir kaygının eşlik ettiği yerinde duramama hali)  
 Tremor (titreme)  
 Sersemlik  
 Uykululuk hali  
 Sedasyon  
 Baş ağrısı  
 Görmede bulanıklık  
 Dispepsi (midede yanma hissi)  
 Bulantı  
 Kusma  
 Kabızlık  
 Hazımsızlık  
 Aşırı tükürük salgılanması  
 Yorgunluk  
 
  
8 
 Yaygın olmayan  
 Kanda artmış hormon prolaktin düzeyi  
 Kan şekeri düzeylerinde yükselme   
 Depresyon  
 Geç diskinezi (özellikle ağız tarafında belirgin kas kasılmaları)  
 Distoni (gırtlak ve çevresindeki kasların spazmı)  
 Çift görme  
 Taşikardi (kal p atımının hızlanması)  
 Ortostatik hipotansiyon (aniden ayağa kalkmalarda belirginleşen hipotansiyon)  
 Hıçkırık   
 
Seyrek  
 Normal gece uykusundayken kısa periyotlarda nefes durması (uyku apnesi)   
 
Aşağıda yer alan yan etkiler aripiprazolün pazarda oldu ğu dönemde raporlanmıştır ; ancak 
oluşma sıklığı bilinmemektedir:   
 Düşük seviyede beyaz kan hücresi  
 Düşük seviyede trombosit  
 Yüksek kan şekeri  
 Kanda düşük sodyum seviyesi  
 Anoreksi (iştah kaybı)  
 Kilo artışı ya da azalması  
 Kendini agresif (saldırgan) hissetme  
 Ajitasyon (kişinin ruhsal gerginliğini dışa vurması sonucu oluşan etrafına karşı saldırganlık 
durumu)  
 Sinirlilik  
 Serotonin sendromu (aşırı mutluluk, uyuşukluk, sakarlık, huzursuzluk, sarhoşluk, terleme 
veya kas sertl eşmesi hissine sebep olan sendrom)  
 Konuşma bozukluğu  
 Ani açıklanamayan ölüm  
 Olağan dışı kalp atımı  
 Bayılma  
 Pankreas iltihabı  
 Yutma zorluğu  
 İshal  
 Karın ve mide rahatsızlığı  
 Karaciğer iltihabı  
 Gözlerin ak bölümünün ve cildin sararması  
 Anormal karac iğer test değerleri  
 Deri döküntüsü  
 Işığa duyarlılık  
 Saç dökülmesi  
 Aşırı terleme   
9 
  Böbrek rahatsızlıklarına sebep olabilecek anormal kas yıkımı  
 Kas ağrısı  
 Sertlik  
 İstem dışı idrar kaçırma (idrar tutamama)  
 İdrar yapmada zorluk  
 Hamilelikte maruziyet durumlarında yenidoğanda yoksunluk belirtileri  
 Uzamış ya da ağrılı ereksiyon (sertleşme)  
 Vücut ısısının kontrolünde zorluk ya da fazla ısınma  
 Göğüs ağrısı  
 El, bilek ya da ayakların şişmesi  
 Kan testlerinde; değişen kan şekeri, art mış glikozillenmiş hemoglobin  
 Dürtülere karşı koyamama, size veya çevrenize zarar verebilecek aşağıdaki durumların 
sürdürülmesi;  
– Aşırı kumar oynama  
– Aşırı alışveriş yapma  
– Aşırı yeme  
– Uzaklaşma eğilimi  
 Değişmiş ya da a rtmış cinsel ilgi  
Eğer bunlardan biri sizde mevcut ise doktorunuza söyleyiniz. Doktorunuz bu belirtilerin 
yönetilmesi veya azaltılması için değerlendirme yapacaktır.   
 
Bunaması olan yaşlı hastalarda aripiprazol kullanımı esnasında daha fazla ölümcül vaka 
bildirilmiştir. Ek olarak, felç ya da mini -felç vakaları da bildirilmiştir.  
 
Çocuklar ve ergenlerde ilave yan etkiler:  
13-17 yaşları arasındaki ergenlerde tip ve sıklık  olarak yetişkinlerdekine benzer yan etkiler 
görülmüştür. Uyku hali, kontrol edilemeyen tik ve seğirme hareketleri ise çok yaygın  
(10 hastanın 1’inden fazla) olarak görülmüş ve ağız kuruluğu, iştahta artış, özellikle oturur ya 
da yatar pozisyondan sonra a yağa kalkınca hissedilen baş dönmesi yaygın oranda 
görülmüştür.  
 
Aşağıda yer alan yan etkiler aripiprazolün pazarda olduğu dönemde raporlanmıştır ancak 
oluşma sıklığı bilinmemektedir: Aşırı kumar oynama, aşırı alışveriş yapma, aşırı yeme, 
kendini agresif hissetme.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
10 
 güvenliliği hakkında dah a fazla bilgi edinilmesine katkı sağlamış olacaksınız.  
 
5. FİXMENT ’in saklanması  
FİXMENT ’i çocukların göremeyeceği, erişemeyeceği  yerlerde ve ambalajında saklayınız.  
25°C altındaki  oda sıcaklığında ve ambalajında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra FİXMENT ’i kullanmayınız.  
Eğer üründe ve/veya ambalajında bozukluklar fark ederseniz, FİXMENT ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  Neutec İlaç San. Tic. A.Ş.  
Esenler / İSTANBUL  
Tel : 0850 201 23 23  
Faks  : 0212 481 61 11  
E-mail : bilgi@neutec.com.tr  
 
Üretim Yeri:   Neutec İlaç San. Tic. A.Ş.  
Arifiye / SAKARYA  
 
Bu kullanma talimatı (          ) tarihinde onaylanmıştır.  
 