1  KULLANMA TALİMATI  
 
FUARTE NEO  180 mg film kaplı tablet  
Ağız  yolu ile  alınır.  
Etkin  madde: Her film kaplı tablet 180 mg deferasiroks  içerir.  
Yardımcı maddeler: Mikrokristalin selüloz Tip 101, krospovidon (Tip A), pol oksamer 188 
mikronize, povidon (K30), mikrokristalin selüloz Tip 102, kolloidal silikon dioksit, 
magnezyum stearat, opadry 00F205005  blue (HPMC 2910/hipromelloz, titanyum dioksit, 
makrogol/PEG, talk, FD&C Blue #2/Indigo Carmine Al %3- %5) içerir.  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini  
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin  nasıl raporlanacağını  öğrenmek için 4. Bölümün sonuna  bakabilirsiniz.  
 
 
Bu kullanma  talimatında:  
 
1. FUARTE NEO  nedir  ve ne için kullanılır?  
2. FUARTE NEO  kullanmadan  önce dikkat edilmesi gerekenler  
3. FUARTE NEO  nasıl  kullanılır?  
4. Olası  yan etkiler  nelerdir?  
5. FUARTE NEO ’nun saklanması  
 
Başlıkları yer almaktadır. 
 
1. FUARTE NEO  nedir  ve ne için kullanılır?  
FUARTE NEO, 180 mg deferasiroks içeren, mavi  renkli, bir yüzü “D2” baskılı, diğer yüzü 
baskısız, oval, bikonveks film kaplı tabletlerdir. 30 film kaplı tabletler içeren ambalajlar 
halinde sunulmaktadır.  
FUARTE NEO 6 yaş ve üzeri ç ocuklarda ve erişkinlerde, kan nakillerine bağlı kronik demir  
yüklenmesinin (transfüzyonel  hemosideroz)  tedavisinde  kullanılır.  Bu film kaplı  tablet,  2-5 yaş 
grubunda  ise; suda dağılabilen  tablet  ve parenteral  demir  şelatörlerinin  kullanılabildiği  
hastalarda  tercih edilmemelidir.  
FUARTE NEO ayrıca  transfüzyona  bağlı  olmayan  talasemi  semptomları (alfa- talasemi  
intermedia, beta -talasemi intermedia, hafif orta klinik bulgu veren birlikte geçişli talasemiler)  
olan   10   yaş   ve   üzerindeki  hastalarda kronik demir yüklenmesinin (karaciğer demir 
konsantrasyonun ≥5 mg/g   kuru ağırlık (ka) veya serum ferritin düzeyinin >800 mcg/l olması) 
tedavisinde  endikedir. Karaciğer  demir  konsantrasyonu <3 mg/g  kuru ağırlık  veya  serum  
ferritin  <300 mcg/L  olduğunda  tedavi  sonlandırılır. 
 Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü  sizin  için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında doktora veya hastaneye gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük doz kullanmayınız.  2  FUARTE NEO , vücuttaki demir fazlasını (aşırı demir yükü diye de adlandırılı r) gideren demir  
bağlayıcı  bir ilaçtır  (demir  şelatörü).  FUARTE NEO demiri bağlar  ve büyük oranda  dışkı  
yoluyla  vücuttan atılmasını sağlar.  
Talasemi, orak hücre anemisi ve miyelodisplastik sendrom gibi bazı anemi (kansızlık) tipleri  
bulunan hastalarda tekrar  tekrar  kan nakli  gerekebilir.  Bununla  birlikte,  kan naklinin  
tekrarlanması  aşırı demir  birikimine  sebep  olabilmektedir.  Bunun sebebi  kanda  demir  
bulunması  ve vücudumuzun kan nakliyle  alınan  aşırı demiri vücuttan atmak  için doğal  bir yola  
sahip  olmamasıdır.  
 
Kan nakline  bağlı  olmayan talasemi  sendromları  (düzenli  kan nakli  almayan  talasemi  hastaları):  
FUARTE NEO, talasemi sendromlarıyla ilişkili demir yüklenmesi olan ancak kan nakli 
almayan  hastaların  tedavisi  için kullanılır.  Bu durumdaki  yetişkinlerde, adölesanlarda ve 10 yaş 
ve üzeri  çocuklarda kullanılabilir. Kan nakline bağlı olmayan talasemi sendromları olan 
hastalarda  başlıca, düşük kan hücresi sayısına yanıt olarak besinle alınan demirin 
emilimindeki artış  nedeniyle  zaman  içinde  aşırı demir  yüklenmesi  gelişebilir.  Düzenli  kan nakli  
almayan  talasemik  hastalarda yüksek demir  düzeyleri  genellikle  yalnızca  10 yaş ve üzeri  
hastalarda  gözlenmektedir. 
 
Zaman  içerisinde,  demir fazlası  karaciğer  ve kalp gibi önemli  organlara  zarar  verebilir.  
 
Demir fazlasını atmak ve organların zarar görme riskini azaltmak için demir şelatörü olarak  
adlandırılan  ilaçlar  kullanılır.  
 
FUARTE NEO ’nun nasıl etki gösterdiği veya bu ilacın size neden reçete edildiği konusunda  
sorularınız varsa  doktorunuza  danışınız. 
 
2. FUARTE NEO  kullanmadan  önce dikkat  edilmesi  gerekenler  
 
FUARTE NEO ’yu aşağıdaki  durumlarda  KULLANMAYINIZ  
Eğer:  
• Deferasiroksa  veya FUARTE NEO’n un içeriğinde  bulunan diğer  yardımcı  
maddelerden  herhangi  birine  karşı aşırı  duyarlılığınız  (alerjiniz)  varsa.  Bu durum sizin 
için geçerliyse, FUARTE NEO’yu almadan önce doktorunuza söyleyiniz. Eğer alerjiniz olabileceğini düşünüyorsanız doktorunuza danışınız. 
• Orta derecede veya  şiddetli böbrek problemleriniz  varsa.  
• Şu anda  başka  bir demir  şelatörü  ilaç kullanıyorsanız. 
 
FUARTE NEO ’nun aşağıdaki  durumlarda  kullanılması ÖNERİLMEZ  
 
• Myelodisplastik  sendromunuz  (MDS) (kemik  iliğinden  hatalı  kan hücrelerinin  
üretilmesi ile karakterize olan bir kan hastalığı) ilerlemiş evredeyse veya ilerlemiş  
kanser  hastalığınız  varsa,  FUARTE NEO kullanımı önerilmemektedir.  
 FUARTE NEO ’yu aşağıdaki durumlarda DİKKATLİ KULLANINIZ  
FUARTE NEO’yu almadan önce doktorunuzla veya eczacınız ile konuşunuz. 
Eğer:  
• Herhangi  bir karaciğer  veya böbrek sorununuz  varsa,  
• Aşırı  demir  birikimine  bağlı  kalp  ile ilgili sorununuz  varsa,  3  • İdrar  miktarında  önemli  derecede azalma görürseniz  (böbrek hastalığı belirtisi),  
• Şiddetli döküntü veya  solunum  güçlüğü ve baş dönmesi  veya  genellikle  yüz ve boğazda  
olmak  üzere şişme  fark ederseniz (şiddetli alerjik  reaksiyon belirtileri, ayrıca bkz. 
Bölüm 4),  
• Şu semptomların herhangi bir kombinasyonunu yaşarsanız: Döküntü, kırmızı deri,  
dudaklar, gözler veya ağızda kabarma, derinin soyulması, yüksek ateş, grip benzeri  
semptomlar,  büyümüş  lenf nodları  (şiddetli deri reaksiyonu belirtileri , ayrıca bkz. 
Bölüm 4 Olası yan etkiler nelerdir? ), 
• Döküntü, ciltte kızarıklık, dudaklarda, gözlerde veya ağızda kabarcıklar oluşması, 
derinin soyulması, yüksek ateş, grip benzeri semptomlar, lenf düğümlerinde büyüme 
(şiddetli deri reaksiyonunun belirtileri, ayrıca bkz. Bölüm 4 Olası yan etkiler nelerdir?) semptomlarından birkaçını birlikte yaşıyorsanız,  
• Uyku hali,  karnın sağ  üst bölümünde  ağrı,  deride  ve gözlerde  sarılık  veya  sarılıkta  artış  
ve idrar renginin koyulaşması belirtilerinden bazılarını bir arada görü rseniz (karaciğer  
hastalığı belirtileri),  
• Eğer  düşünme, bilgileri hatırlama  ya da problem  çözmede güçlük yaşıyorsanız,  
uyanıklık ya da farkındalık düzeyiniz normalden düşükse ya da enerji düşüklüğü ile  
birlikte kendinizi çok uykulu hissediyorsanız (kanınızda yüksek amonyak düzeylerinin belirtileri; karaciğer ya da böbrek problemleri ile ilişkili olabilir; ayrıca bkz. Bölüm 4 
Olası yan etkiler nelerdir? ). 
• Kan kusuyorsanız  ve/veya dışkınız  siyahsa,  
• Özellikle  yemek  yedikten veya  FUARTE NEO ’yu kullandıktan sonra  sık sık karın  
ağrısı  yaşıyorsanız,  
• Sıklıkla  mide yanması yaşıyorsanız,  
• Kan testinizde  düşük trombosit veya  akyuvar  sayımına  sahipseniz,  
• Bulanık görme  şikâyetiniz  varsa,  
• İşitmede  sorun yaşıyorsanız, 
• Kusma  veya  ishal  yaşıyorsanız.  
Bu belirtilerden  herhangi  birini  görürseniz  derhal doktorunuzu bilgilendiriniz.  
 
Bu uyarılar,  geçmişteki herhangi  bir dönemde  dahi olsa sizin  için geçerliyse lütfen  doktorunuza  
danışınız. 
 
FUARTE NEO ’nun yiyecek  ve içecek  ile kullanılması  
FUARTE NEO’yu günde bir kez, her gün yaklaşık aynı saatte bir miktar su ile alınız. 
 FUARTE NEO’yu aç karnına veya hafif bir yemekle birlikte alınız.  Tabletleri bütün olarak yutamayan hastalar için, FUARTE NEO ezilip tam dozun yoğurt veya elma sosu (elma püresi) gibi yumuşak yiyeceklerin üzerine serpilmesiyle alınabilir. Yiyecekler hemen ve tamamen tüketilmelidir. Gelecekte kullanmak üzere saklamayın. 
 Hamilelik  
İlacı kullanmadan önce  doktorunuza veya  eczacınıza  danışınız . 
 
Hamileyseniz, hamile olabileceğinizi düşünüyorsanız veya bebek sahibi olmayı 
planlıyorsanız, bu ilacı almadan önce doktorunuza danışınız.  Açıkça gerekli olmadıkça, FUARTE NEO’n un hamilelikte  kullanımı önerilmemektedir.  4  FUARTE NEO ’nun insanlarda  doğurganlık üzerine etkileri bilinmemektedir.  
 
Halihazırda  hamileliği önlemek  için doğum  kontrol  hapı veya  doğum  kontrol  flasteri  
kullanıyorsanız, FUARTE NEO hap ve flaster  doğum  kontrol  yöntemlerinin  etkililiğini  
azaltabileceği  için ilave  veya farklı  bir doğum  kontrolü yöntemi  (örn., prezervatif)  
kullanmalısınız.  
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız. 
 
Emzirme  
İlacı kullanmadan önce  doktorunuza veya  eczacınıza  danışınız.  
 
FUARTE NEO tedavisi  sürerken bebeğinizi  emzirmeniz  önerilmemektedir.   
 
Araç ve makine  kullanımı  
Eğer  FUARTE NEO  kullandıktan sonra  sersemlik  yaşıyorsanız , kendinizi  tekrar  normal  hissedene  
kadar  araç veya herhangi  bir makine  kullanmayınız. 
 
Diğer ilaçlar  ile birlikte  kullanımı  
 
Aşağıdaki  ilaçlardan  birini  kullanıyorsanız  veya  yakın zamanda kullandı  iseniz  bunu  
doktorunuza  ve eczacınıza bildiriniz: 
• FUARTE NEO ile  alınmaması gereken  diğer  demir  şelatörleri  
• FUARTE NEO ile günün aynı saatinde alınmaması  gereken alüminyum içeren 
antasidler (mide yanmasını tedavi  etmek amacıyla  kullanılan  ilaçlar)  
• Siklosporin (organ  nakillerinde  nakledilen  dokunun reddini  ve romatizmal eklem  iltihabı 
(romatoid artrit) veya alerjik bir deri hastalığı olan atopik dermatit gibi diğer  durumları  
önlemek için kullanılır)  
• Simvastatin  (kolesterolü düşürmek için kullanılır)  
• Bazı ağrı kesiciler  ve iltihap  giderici  (antiinflamatuar)  ilaçlar  (ör. aspirin,  ibuprofen,  
kortikosteroidler)  
• Ağızdan  alınan  (oral) bisfosfonatlar  (osteoporoz  (kemik  erimesi)  tedavisinde  kullanılır)  
• Antikoagülan ilaçlar (kan pıhtılaşmasını önlemek ve tedavi etmek için kullanılır)  
• Hormonal kontraseptif ajanlar (doğum kontrol ilaçları)  
• Bepridil, ergotamin (kalp problemleri ve migren tedavisinde kullanılır)  
• Repaglinid (diyabet  (şeker  hastalığı)  tedavisinde  kullanılır)  
• Rifampisin  (verem  (tüberküloz)  tedavisinde  kullanılır)  
• Fenitoin, fenobarbital,  karbamazepin  (sara  (epilepsi)  tedavisinde  kullanılır)  
• Ritonavir  (HIV  enfeksiyonu (AIDS  hastalığı)  tedavisinde  kullanılır)  
• Paklitaksel  (kanser  tedavisinde  kullanılır)  
• Teofilin  (astım gibi solunum  hastalıklarının  tedavisinde  kullanılır)  
• Klozapin  (şizofreni  gibi psikiyatrik  bozuklukların tedavisinde  kullanılır)  
• Tizanidin  (kas gevşetici  olarak  kullanılır)  
• Kolestiramin  (kanda  kolesterol  seviyesini  düşürmek için  kullanılır)  
• Busulfan (nakilden önce  orijinal kemik  iliğinin  yok edilmesi için tedavi  amacıyla  
kullanılmaktadır)  
• Midazolam (anksiyeteyi ve/veya uyku sorununu gidermek için kullanılır).  5  Doktorunuzun, bu ilaçların  bazılarının  kanınızdaki  düzeyini  test etmesi  gerekebilir.   
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya eczacınıza bunlar hakkında bilgi  veriniz.  
 
3. FUARTE NEO  nasıl  kullanılır?  
Uygun  kullanım  ve doz/uygulama sıklığı için talimatlar:  
FUARTE NEO ’yu her zaman  tam olarak  doktorunuzun söylediği  şekilde  kullanınız. Emin  
olmadığınız bir  konu olursa  doktorunuza  veya eczacınıza danışınız.  
• FUARTE NEO dozu  hastanın  vücut  ağırlığına  bağlı  olarak  hesaplanır.  Doktorunuz  
ihtiyacınız  olan dozu  hesaplayacak  ve size günde  kaç tablet  almanız  gerektiğini  
söyleyecektir.  
• Tedavinin başlangıcında günlük FUARTE NEO  film kaplı tablet dozu düzenli kan 
nakli  alan hastalar için genellikle vücut ağırlığının her kilogramı için 14 mg’dır . 
Bireysel  tedavi ihtiyaçlarına dayalı olarak doktorunuz tarafından daha yüksek veya 
düşük bir  başlangıç dozu önerilebilir. Tedavinin başlangıcında günlük FUARTE NEO  
film kaplı tablet dozu düzenli kan nakli almayan hastalar için genellikle vücut 
ağırlığının her  kilogramı  için 7 mg’dır. 
• Bireysel tedavi ihtiyacına bağlı olarak doktorunuz size daha düşük veya daha yüksek  
bir başlangıç  dozu önerebilir. 
• Tedaviye  verdiğiniz  yanıta  bağlı  olarak  doktorunuz  tedavi  dozunuzu sonradan  
yükseltebilir  veya  azaltabilir.  
• Önerilen maksimum günlük doz (bir günde alınabilecek en yüksek doz), düzenli kan  
nakli alan hastalar için vücut ağırlığının her kilogramı için 28 mg, düzenli kan nakli  
almayan yetişkin hastalar için vücut ağırlığının her kilogramı için 14 mg, düzenli kan  
nakli  almayan  çocuklar  ve ergenler  için ise vücut  ağırlığının  her kilogramı  için 7 mg’dır.  
• FUARTE NEO’y u her gün, günde  bir defa,  günün aynı saatinde  kullanınız  (FUARTE 
NEO’y u hep aynı saatte  almanız,  tabletleri ne zaman  almanız  gerektiğini  hatırlamanızı  
kolaylaştıracaktır).  
• FUARTE NEO ’yu aç karnına  veya  hafif  bir yemek  ile alınız ve  bir miktar  su ile yutunuz.  
• FUARTE NEO ’yu bir bütün olarak  yutamayan  hastalar  için FUARTE NEO film kaplı  
tabletler ezilebilir ve tam doz, yoğurt ya da elma püresi gibi yumuşak kıvamlı ve az  
yağlı (%10’un altında yağ oranına sahip) bir yiyecek üzerine serpilerek alınabilir. Bu  
yiyecek  hemen  ve tamamen  tüketilmelidir.  Sonradan kullanmak için  bekletmeyiniz.  
Doktorunuz  söylediği  sürece FUARTE NEO’y u her gün almaya devam  ediniz.  Bu, uzun süreli  
bir tedavidir, muhtemelen aylar veya  yıllar boyunca devam edecektir. Doktorunuz, tedavinin 
istenen  etkiyi  sağlayıp  sağlamadığını  görmek için sizi düzenli  olarak  kontrol  edecektir.  
FUARTE NEO’y u ne kadar süre kullanmanız gerektiğine ilişkin sorularınız varsa 
doktorunuza  danışınız.  
Deferasiroksun, “suda dağılabilen” tablet  formu  da bulunmaktadır. Eğer suda dağılabilen  
tabletlerden  bu film kaplı  tabletlere  geçiş  yapıyorsanız, doz ayarlaması  yapmanız gerekecektir.  
 
FUARTE NEO  tedavinizin  takibi:  
Tedaviniz süresince düzenli olarak kan ve idrar tahlilleri yapılacaktır. FUARTE NEO ’nun ne  
derecede  iyi etki gösterdiğini  saptamak  için bu testlerle  vücudunuzdaki  demir  miktarı (kandaki  
ferritin düzeyi) izlenir. Testlerle ayrıca böbrek fonksiyonlarınız (kandaki kreatinin düzeyi,  
idrarda  protein varlığı)  ve karaciğer  fonksiyonlarınız  da (kandaki  transaminaz)izlenir.  
Doktorunuz, önemli bir böbrek hasarından şüphelenirse, sizden böbrek biyopsisi yaptırmanızı  
isteyebilir. Ek olarak Manyetik Rezonans Görüntüleme ile karaciğerinizdeki demir miktarı da  
ölçülecektir.  Doktorunuz  sizin  için en uygun FUARTE NEO  dozunu belirlerken  ve FUART E 6  NEO tedavinizin  ne zaman  kesilmesi gerektiğine  karar verirken  bu testleri  dikkate  alacaktır.  
 
Tedavi  süresince  önlem olarak yılda  bir kez görme  ve işitme  testleriniz yapılacaktır.  
 
Değişik  yaş grupları:  
Çocuklarda  kullanımı:  
FUARTE NEO, düzenli kan transfüzyonları  alan 6 yaş ve üzeri çocuklarda ve ergenlerde ve 
düzenli kan transfüzyonları almayan 10 yaş ve üzeri çocuklarda ve ergenlerde kullanılabilir.  
Hasta büyüdükçe  doktor  dozda  ayarlama yapacaktır.  
Bu film kaplı  tablet,  2-5 yaş grubunda  ise, suda dağılabilen  tablet  ve parenteral  demir  
şelatörlerinin  kullanılabildiği hastalarda  tercih  edilmemelidir.  
Yaşlılarda  kullanımı:  
FUARTE NEO yaşlılarda yetişkinler için belirlenmiş olanla aynı dozda kullanılır. Fakat, 65 
ve üzeri  yaştaki  kişilerde  gençlerden  daha  fazla  yan etki görülebilir.  Bu hastalar  doktorları  
tarafından  bir doz ayarlaması  gerektirebilecek  yan etkiler  açısından  yakından izlenmelidir.  
 
Özel  kullanım  durumları:  
Böbrek  yetmezliği:  
FUARTE NEO tedavisi, serum kreatinin düzeyleri, yaşına gö re normalin üst sınırından daha  
yüksek olan hastalarda dikkatli  kullanılmalıdır. Bu  hastalarda kreatinin  ve/veya  kreatinin  
klirensinin izlenmesi ilk ayda haftada bir, bundan sonra ayda bir olacak şekilde yapılmalıdır. 
Böbrek yetmezliği olan hastalarda tedavi başlangıcında herhangi bir doz ayarlamasına gerek  
yoktur. Serum kreatinin düzeyleri, bütün hastalarda her ay izlenmelidir; gerekirse günlük  
dozlar,  7 mg/kg azaltılabilir.  
 
Karaciğer yetmezliği:  
Orta şiddette  hepatik  bozukluğu olan hastalarda başlangıç  dozu  yaklaşık %50 oranında  
azaltılmalı ve bunu takiben, %50 sınırına kadar progresif bir şekilde arttırılmalıdır. Şiddetli  
hepatik  bozukluğu olanlarda  kullanılmamalıdır.  
Karaciğer  fonksiyonu, bütün hastalarda  tedavi  başlatılmadan  önce,  tedavinin  ilk ayında  2 
haftada bir ve bundan sonra  ayda  bir izlenmelidir.  
 
Eğer FUARTE NEO ’nun etkisinin ço k güçlü veya zayıf olduğuna dair bir izleniminiz var ise 
doktorunuz  veya eczacınız  ile konuşunuz. 
 
Kullanmanız  gerekenden  daha  fazla  FUARTE NEO  kullandıysanız:  
Eğer kullanmanız gerekenden daha fazla FUARTE NEO  kullandıysanız veya başkası 
yanlışlıkla  tabletlerinizi kullandıysa , derhal  doktorunuza  veya hastaneye başvurunuz. Doktora  
tablet  paketini  gösteriniz.  Acil tıbbi tedavi  gerekli  olabilir.  Karın  ağrısı,  ishal,  mide  bulantısı  ve 
kusma  gibi etkiler  ve ciddi olabilen böbrek ya da karaciğer  problemleri  yaşayabilirsiniz.  
 
FUARTE NEO ’dan kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz. 
 
FUARTE NEO ’yu kullanmayı  unutursanız:  
İlacınızı almayı unutursanız, unuttuğunuzu fark eder etmez bu dozu aynı gün içerisinde alınız. Bir sonraki dozu her  zamanki saatte alınız.  
 
Unutulan dozları  dengelemek için çift doz  almayınız. 
 7  FUARTE NEO  ile tedavi  sonlandırıldığındaki  oluşabilecek  etkiler:  
Doktorunuz tarafından belirtilmedikçe FUARTE NEO kullanmayı bırakmayınız. 
 Eğer kullanmaya son verirseniz, demir fazlası vücudunuzdan atılamayacaktır (ayrıca bkz. Bölüm 3 
FUARTE NEO nasıl kullanılır?).  
 
4. Olası yan etkiler nelerdir?  
Tüm  ilaçlar  gibi FUARTE NEO’n un içeriğinde  bulunan maddelere duyarlı  olan kişilerde  yan 
etkiler  olabilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın:           10 hastanın en az 1’inde  görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:   100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın birinden az, fakat 10.000 hastanın birinden fazla görülebilir. 
Çok seyrek:  10.000 hastanın birinden az  görülebilir.  
Bilinmiyor:       Eldeki verilerden hareketle tahmin edilemiyor. 
 
Yan etkilerin  çoğu hafif  ile orta şiddettedir  ve genellikle  tedaviden  birkaç  gün ila birkaç  hafta  
sonra  kaybolmaktadır.  
 
Aşağıdakilerden  biri olursa, FUARTE NEO ’yu kullanmayı  durdurunuz  ve DERHAL  
doktorunuza  bildiriniz  veya size en yakın  hastanenin acil  bölümüne  başvurunuz:  
• Şiddetli döküntü veya solunum güçlüğü ve sersemlik veya genellikle yüz ve boğazda  
olmak  üzere şişme  şikayetiniz varsa  (şiddetli alerjik  reaksiyon belirtileri),  
• Şu semptomların  herhangi  bir kombinasyonunu yaşarsanız:  döküntü,  kırmızı deri, 
dudaklar, gözler veya ağızda kabarma, derinin soyulması, yüksek ateş, grip benzeri  
semptomlar , büyümüş lenf nodları (şiddetli deri reaksiyonu belirtileri) ,
 
• İdrar miktarınızda önemli derecede azalma varsa (böbrek problemi belirtisi), 
• Uyku hali, karnın sağ üst bölümünde ağrı, deride ve gözlerde sarılık veya deride ve  
gözlerde sarılık artışı ve idrar renginin koyulaşması belirtilerinden bazılarını bir arada  
yaşıyorsanız (karaciğer  problemi belirtileri),  
• Eğer  düşünme, bilgileri hatırlama  ya da problem  çözmede güçlük yaşıyorsanız,  
uyanıklık ya da farkındalık düzeyiniz normalden düşükse ya da enerji düşüklüğü ile  
birlikte kendinizi çok uykulu hissediyorsanız (kanınızda yüksek amonyak düzeylerinin belirtileri; karaciğer  ya da böbrek  problemleri  ile ilişkili olabilir  ve beyin  
fonksiyonlarınızda  bir değişikliğe  neden olabilir), 
• Kan kusuyorsanız  ve/veya dışkınız  siyahsa,  
• Özellikle  yemek  yedikten  veya  ilacı kullandıktan sonra  sık sık karın  ağrısı  yaşıyorsanız,  
• Sıklıkla  mide yanması şikâyeti  yaşıyorsanız,  
• Kısmi görme  kaybınız  varsa.  
• Şiddetli üst karın  ağrısı  şikâyetiniz  varsa (pankreatit)  
Bunların hepsi  çok ciddi  yan etkilerdir.  Eğer  bunlardan biri sizde mevcut  ise acil tıbbi 
müdaheleye veya hastaneye yatırılmanıza  gerek olabilir. 
 Aşağıdakilerden  birini  fark ederseniz,  hemen  doktorunuza  bildiriniz  veya size en yakın  
hastanenin  acil bölümüne  başvurunuz:  
• Bulanık veya  puslu görme  
• İşitmede  azalma  
 8  Bunların hepsi  ciddi  yan etkilerdir.  Acil tıbbi müdahale  gerekebilir.  
 
Ciddi  yan etkiler  yaygın olmayan  (100 hastanın  birinden az, fakat  1.000 hastanın  birinden fazla)  
sıklıkta  görülür. 
 
Aşağıdakilerden  herhangi  birini  fark ederseniz,  doktorunuza  söyleyiniz:  
Çok yaygın:  
• Böbrek fonksiyon testlerinde  bozukluk 
 
Yaygın:  
• Bulantı,  kusma, ishal,  karın  ağrısı,  şişkinlik,  kabızlık, hazımsızlık  gibi gastrointestinal  
bozukluklar  
• Döküntü 
• Baş ağrısı  
• Karaciğer  fonksiyon testlerinde  bozukluk  
• Kaşıntı 
• İdrar  testinde  bozukluk (idrarda  protein)  
 
Yaygın olmayan:  
• Sersemlik  
• Ateş 
• Boğaz  ağrısı  
• Kol ve bacaklarda şişme,  ödem 
• Deri renginde  değişme  
• Kaygı, endişe  (anksiyete)  
• Uyku bozukluğu  
• Yorgunluk 
Bilinmiyor : 
• Kan pıhtılaşmasına katılan hücrelerin sayısında (trombositopeni), kırmızı kan  
hücrelerinin sayısında (şiddetli anemi), beyaz kan hücrelerinin sayısında (nötropeni)  
veya tüm tiplerden kan hücrelerinin sayısında  (pansitopeni)  azalma  
• Saç dökülmesi  
• Böbrek taşları  
• Düşük idrar  çıkışı 
• Mide ya da bağırsak  duvarında, ağrılı olabilen  ve bulantıya  yol açabilen  delinme  
• Şiddetli üst karın  ağrısı  (pankreatit)  
• Kanınızda  anormal  asit düzeyi  
 
 Bunlar FUARTE NEO’n un hafif yan etkileridir.  
 
Eğer  bu kullanma talimatında bahsi geçmeyen  herhangi bir yan etki ile karşılaşırsanız  
doktorunuzu veya  eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  9  güvenliliği  hakkında  daha  fazla bilgi  edinilmesine  katkı sağlamış  olacaksınız.  
 
5. FUARTE NEO’nun  Saklanması  
 
FUARTE NEO’yu çocukların  göremeyeceği,  erişemeyeceği  yerlerde ve  ambalajında saklayınız. 
 
25○C altındaki  oda sıcaklığında  saklayınız.  
 
Son kullanma  tarihiyle  uyumlu olarak  kullanınız.  
 
Blister  veya ambalajın üzerinde  belirtilen  son kullanma tarihinden sonra  FUARTE NEO’yu 
kullanmayınız. 
Eğer  üründe  ve/veya ambalajında  bozukluklar  fark ederseniz FUARTE NEO’yu  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı’nca belirlenen toplama  sistemine  veriniz.  
 
Ruhsat  sahibi:  Abdi İbrahim İlaç San. ve Tic. A.Ş.  
                                   Reşitpaşa Mah. Eski Büyükdere Cad. No:4   
                                   34467 Maslak / Sarıyer/ İSTANBUL  
 Üretim yeri:  Abdi İbrahim İlaç San. ve Tic. A.Ş.  
  Esenyurt / İstanbul  
 
Bu kullanma talimatı  ../../…. tarihinde  onaylanmıştır.  