KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8. Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
VELP 500 mg tablet
2. KALİTATİF VE KANTİTATİF BİLEŞİM
Etkin madde:
İnosin pranobeks 500 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tablet
Beyaz renkli, tek tarafı İNO baskılı, çentiksiz, yuvarlak düz tablet
4. KLİNİK ÖZELLİKLER
4.1 Terapötik endikasyonlar
VELP,
• Herpes simpleks (tip I ve/veya tip II) nedeniyle oluşan mukokutanöz enfeksiyonlar
• Genital siğili olan hastaların podofilin veya karbon dioksit lazer tedavisine ek tedavi
olarak endikedir.
• Subakut sklerozan panensefalit (SSPE) tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler :
Mukokutanöz herpes simpleks tedavisinde 7-14 gün boyunca günde 4 kere 1g (Günde 4g)
1 / 10Genital siğili olan hastaların podofilin veya karbon dioksit lazer tedavisine ek tedavi olarak 14-28
gün boyunca günde 3 kere 1g (Günde 3g)
Subakut sklerozan panensefalit (SSPE) tedavisinde her 4 saatte bir bölünmüş doz olarak günde
50-100 mg / kg kullanılır.
Uygulama şekli:
Oral kullanım içindir. Tablet(ler) çiğnemeden bütün olarak 1 bardak su ile birlikte yutulmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliğinde doz ayarlamasına ilişkin veri mevcut değildir. Böbrek yetmezliği olan
hastalarda kullanılırken dikkatli olunmalıdır.
Karaciğer yetmezliği:
Karaciğer yetmezliğinde doz ayarlamasına ilişkin veri mevcut değildir.
Pediyatrik popülasyon:
1 yaşın üzerindeki çocuklarda vücut ağırlığı başına günlük 50 mg/kg (10 kg ila 20 kg’a kadar 1
tablet, bunun üzerinde erişkin dozu) kullanılır.
Geriyatrik popülasyon:
Geriyatrik popülasyonda doz ayarlaması gerekli değildir.
4.3 Kontrendikasyonlar
VELP,
• Etkin maddesi inosin pranobeks veya yardımcı maddelerden herhangi birine karşı aşırı
duyarlılığı olan hastalarda,
• Gut hastalığı geçirmekte olan veya ürik asit kan seviyesi yüksek olan hastalarda, böbrek
taşı olan hastalarda kontrendikedir.
4.4 Özel kullanım uyarıları ve önlemleri
• İnosin pranobeks, özellikle erkeklerde olmak üzere her iki cinsiyette de yaşlanan
popülasyonda genellikle normal aralıkta kalarak (üst limit olarak % 8 mg kullanılması)
2 / 10başlangıç serum ve üriner ürik asitte geçici yükselmeye neden olabilir. Ürik asit
seviyelerinin yükselmesi insanlarda bu ürünün inosin pranobeks kısmının katabolik
metabolizmasından kaynaklanmaktadır. Renal klerens fonksiyonu veya enzimin ilaç-
indüklü değişimine bağlı değildir. Bu nedenle inosin pranobeks gut hastalığı geçirmekte
olan ve hiperürisemi veya ürolitiazisi olan hastalarda kontrendikedir. Böbrek yetmezliği
olan hastalarda dikkatli kullanılmalıdır. Bu hastalarda tedavi sırasında ürik asit seviyeleri
yakından izlenmelidir.
• VELP ile uzun süreli tedavi durumunda (aralıksız olarak 3 ay boyunca uygulanırsa) serum
ve idrarda ürik asit seviyeleri, karaciğer fonksiyonu, kan sayımı, renal fonksiyonlar tüm
hastalarda düzenli olarak kontrol edilmelidir. Uzun süreli tedavi gören hastalarda üreterik
ve biliyer kalsiüri meydana gelebilir.
• Bazı hastalarda akut hipersensitivite reaksiyonları (ürtiker, anjiyoödem, anafilaksi)
meydana gelebilir. Böyle durumlarda VELP ile tedaviye devam edilmemelidir.
4.5 Diğer tıbbi ürünler ile etkileşimler ve diğer etkileşim şekilleri
• VELP ksantin oksidaz inhibitörleri ve diüretikler dahil ürikozürik ilaçlarla dikkatli
kullanılmalıdır.
• İstenilen terapötik etki üzerine farmakokinetik bir etki olabileceğinden VELP bağışıklık
baskılayıcı ilaçlarla eş zamanlı uygulanmamalı fakat art arda uygulanabilir.
• VELP azidotimidin (AZT) ile eş zamanlı kullanımı insan kan monositlerinde intraselüler
fosforilasyon ve plazma AZT biyoyararlanımının artması dahil olmak üzere birçok
mekanizma ile AZT nükleotid oluşumunu arttırır. Sonuç olarak VELP AZT’nin etkisini
arttırır.
Özel popülasyonlara ilişkin ek bilgiler
Pediyatrik popülasyon:
Veri yoktur.
Geriyatrik popülasyon:
Veri yoktur.
3 / 104.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımına ilişkin yeterli veri mevcut değildir.
Gebelik dönemi
İVELP’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelisim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (Bkz. Bölüm
5.3.). Hayvanlar üzerinde yapılan çalışmalarda teratojenik etki göstermemiştir.
İnsanlara yönelik potansiyel risk bilinmemektedir.
VELP gerekli olmadıkça gebelik döneminde kullanılmamalıdır.
Laktasyon dönemi
İnosin asedoben dimeparanol insan sütüyle atılıp atılmadığı bilinmemektedir. İnosin asedoben
dimeparanol süt ile atılımı hayvanlar üzerinde araştırılmamıştır. Laktasyon dönemindeki kadınlar
VELP kullanmamalıdır.
Üreme yeteneği/Fertilite
VELP’in etkin maddesi inosin pranobeks’in üreme yeteneği/fertilite üzerindeki etkisi
bilinmemektedir.
4.7 Araç ve makine kullanımı üzerindeki etkiler
VELP’in etkin maddesi inosin pranobeks’in farmakodinamik profili araç ve makine kullanımı
üzerinde zayıflatıcı etki oluşturmayacağını işaret etmemektedir. (Bkz. Bölüm 4.8 Sinir sistemi
hastalıkları)
4.8 İstenmeyen etkiler
Pediyatrik popülasyonda ve erişkinlerde de inosin pranobeks ile tedavi sırasında ilaç ilişkili
olarak sürekli gözlemlenen tek yan etki tedavi bitiminden birkaç gün sonra başlangıç değerlerine
4 / 10dönen idrar ve serum ürik asit seviyelerinde geçici yükselmedir (genellikle normal aralıkta
kalan).
Şu terimler ve sıklık dereceleri kullanılmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100); seyrek
(≥ 1/10.000 ila < 1/1000); çok seyrek (< 1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Bilinmiyor: Anjiyoödem, hipersensitivite, ürtiker, anafilaktik reaksiyon
Psikiyatrik hastalıklar
Yaygın olmayan: Sinirlilik
Sinir sistemi hastalıkları
Yaygın: Baş ağrısı, vertigo, halsizlik veya yorgunluk
Yaygın olmayan: İnsomnia, uyuşukluk
Bilinmiyor: Sersemlik
Gastrointestinal hastalıklar
Yaygın: Kusma, bulantı, epigastrik rahatsızlık
Yaygın olmayan: Diyare, konstipasyon
Bilinmiyor: Üst abdominal ağrı
Hepato-bilier hastalıklar
Bilinmiyor: Karaciğer disfonksiyonu, kolestaz
Deri ve deri altı doku hastalıkları
Yaygın: Kaşıntı, prurit
Bilinmiyor: Eritem
Kas-iskelet bozuklukları, bağ doku ve kemik hastalıkları
Yaygın: Artralji
5 / 10Böbrek ve idrar yolu hastalıkları
Yaygın olmayan: Poliüri
Genel bozukluklar ve uygulama bölgesine ilişkin hastalıklar
Yaygın: Yorgunluk, kırıklık
Araştırmalar
Çok yaygın: Kan ürik asidinde artış, idrar ürik asidinde artış
Yaygın: Kan üre artışı, transaminazlarda artış, kan alkalin fosfatazda artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
İnosin asedoben dimeparanol ile doz aşımı deneyimi mevcut değildir. Buna rağmen, hayvan
toksisite çalışmaları göz önüne alındığında vücutta ürik asit artışı haricinde ciddi yan etkiler
görülmemiştir. Tedavi semptomatik ve destekleyici önlemlerle sınırlı olmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Direk etkili Antiviraller / Diğer Antiviraller,
ATC kodu : J05AX05
Etki mekanizması:
İnosin asedoben dimeparanol, konakçı immün yanıtların belirgin olarak in vivo iyileştirilmesiyle
sonuçlanan immünomodülatör ve antiviral özelliklere sahip sentetik bir pürin türevidir.
Klinik çalışmalarda inosin asedoben dimeparanolün Th1 tip cevabı uyandırarak T lenfosit
olgunlaşmasını başlatarak ve mitojen veya antijenle aktive hücrelerde indüklenmiş
lenfoproliferatif cevapları değiştirerek ve güçlendirerek yetersiz veya işlevsiz hücre-aracılı
6 / 10immüniteyi normalize ettiği gösterilmiştir. Benzer olarak ilacın T-lenfosit ve doğal katil hücre
sitotoksisitesini, T8 supresör ve T4 yardımcı hücre fonksiyonlarını değiştirdiği ve aynı zamanda
IgG ve komplement yüzey markerlarının sayısını arttırdığı gösterilmiştir.
İnosin asedoben dimeparanol sitokin IL-1 üretimini arttırır ve IL-2 üretimini değiştirir, in vitro
olarak IL-2 reseptörünün ekspresyonunu upregüle eder. Endojen IFN - γ salgılanmasını önemli
ölçüde arttırır ve in vivo IL-4 üretimini azaltır. Aynı zamanda nötrofil, monosit ve makrofaj
kemotaksisini ve fagositozunu güçlendiği gösterilmiştir.
İnosin asedoben dimeparanol in vivo olarak, deprese lenfotik mRNA protein sentezini ve
translasyonel yeteneği iyileştirir ve aynı zamanda viral RNA sentezini inhibe ederek
aşağıdakilere açıklık getirecek derecelerde ulaşılmasını sağlar;
(1) İnosin asedoben dimeparanol aracılı orotik asitin poliribozomlara katılması
(2) viral mesenger RNA’ya poliadenilik asidin eklenmesinin inhibisyonu
(3) Yoğunlukta yaklaşık 3 kat artışla sonuçlanan, lenfosit membranları arası plazma
parçacıklarının reorganizasyonu
İnosin asedoben dimepranol cGMP fosfodiesterazı sadece in vitro olarak yüksek
konsantrasyonlarda ve in vivo immünofarmakolojik etkilerde katılımın olmadığı seviyelerde
inhibe eder.
5.2 Farmakokinetik özellikler
Genel özellikler
Emilim:
Oral olarak uygulandığında inosin pranobeks gastrointestinal kanaldan hızlıca ve tamamen (≥
90%) emilir ve kanda görünür. Benzer olarak DIP [N,N-dimetilamino-2-propanol] ve PacBA [p-
asetamidobenzoik asit ] in IV değerlerinin 94-100%’ü ve Rhesus maymunlarına oral
uygulamanın ardından PacBA [p-asetamidobenzoik asit ] idrarda geri kazanılır.
Dağılım:
İlaç maymunlara uygulandıktan sonra azalan spesifik aktivite sırasına göre radyo işaretli olarak
sırayla böbrekler, akciğer, karaciğer, kalp, dalak, testisler, pankreas, beyin ve iskelet kasında
bulunmuştur.
7 / 10Biyotransformasyon:
İnosin asedoben dimeparanol 1g oral dozunun insanlara uygulanmasının ardından plazma
seviyeleri DIP ve PAcBA için sırasıyla 3,7 mcg/ml (2 saat) ve 9,4 mcg/ml (1 saat) olmuştur.
PAcBA kısmının ve metabolitinin kararlı durum koşullarında üriner geri kazanım çözeltisi
beklenen değerden >% 90 olduğu belirlenmiştir. DIP kısmının ve metabolitinin geri kazanımı %76
olmuştur. Plazma EAA’sı DIP ve PAcBA için sırasıyla >88% ve >77% olmuştur.
Eliminasyon:
Günlük 4 g dozda kararlı durum koşullarında PAcBA ve ana metaboliti için 24 saatlik üriner
atılımı uygulanan dozun yaklaşık %85’i olarak gerçekleşmiştir. DIP-türevli radyoaktivitenin
%95’i idrarda değişmemiş DIP ve DIP N-oksit olarak geri kazanılmıştır. Eliminasyon yarılanma
ömrü DIP ve PAcBA için sırasıyla 3,5 saat ve 50 dakika olarak belirlenmiştir. Majör metabolitler
DIP için N-oksit ve PAcBA için o-açilglukuroniddir. İnosin kısmı pürin degredasyonu yoluyla
ürik asite degrade olduğu için insanlarda radyo işaretli deneyler uygun olmamaktadır. Hayvanlara
oral tablet olarak uygulanan inosin asedoben dimeparanolün yaklaşık olarak %70’i uygulandıktan
sonra üriner ürik asit olarak geri kazanılabilir ve ksantin ve hipoksantin olarak normal
metabolitler kalır.
Doğrusallık/Doğrusal olmayan durum:
İnsanlarda yapılan tolerans çalışmalarında ilaç türevli inosin asedoben dimeparanolün ölçütü
olarak ürik asit seviyelerinin pik doz sonrası yükselmesi doğrusal değildir ve +10% ile 1-3 saat
arasında değişkenlik gösterebilir.
Hastalardaki karakteristik özellikler
Yaşlı hastalarda :
Veri mevcut değildir.
Pediyatrik hastalarda:
Veri mevcut değildir.
Böbrek/Karaciğer yetmezliğinde:
Veri mevcut değildir
8 / 105.3 Klinik öncesi güvenlilik verileri
İnosin 1500 mg / kg / gün'e kadar dozlarda fareler, sıçanlar, köpekler, kediler ve maymunlarda
çok değişkenli akut, subakut ve kronik toksikolojide düşük toksisite profili ve maksimum 100
mg/kg/gün terapötik dozaj seviyelerinin 50 katında en düşük akut oral LD50 göstermiştir.
Fareler ve sıçanlarda uzun süreli toksikoloji çalışmaları karsinojenik potensiyel kanıtı
göstermemiştir. Fareler ve sıçanlarda yapılan standart mutajenik testler, in vivo çalışmalar ve
insanlarda yapılan in vitro çalışmalar periferal kan lenfositlerinde anormal özellikler
göstermemiştir.
Terapötik olarak önerilen maksimum insan dozunun (100 mg/kg/gün) 20 katına kadar varan
sürekli parenteral dozlarda yapılan çalışmalarda fare, sıçan ve tavşanlarda perinatal toksisite,
embriyotoksisite, teratojenite veya bozulmuş üreme fonksiyonu kanıtı göstermemiştir
(Hamilelikteki öneriler için ayrıca bakınız Bölüm 4.6).
6. FARMASÖTİK ÖZELLİKLER
6.1 Yardımcı maddelerin listesi
Mısır nişastası
Povidone K 90
Mikrokristalin selüloz
Stearik asit
Magnezyum stearat
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
9 / 10Her karton kutu, opak PVC-PVDC / Alu içinde 10, 20, 40 veya 100 tablet olarak
ambalajlanmıştır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
World Medicine İlaç Sanayi ve Tic. A.Ş.
Bağcılar, İstanbul
8. RUHSAT NUMARASI
2021/338
9. İLK RUHSAT TARİHİ/RUHSAT YENİLEME TARİHİ
İlk Ruhsat Tarihi: 28.09.2021
Ruhsat Yenileme Tarihi:
10. KÜB’ÜN YENİLENME TARİHİ
10 / 10