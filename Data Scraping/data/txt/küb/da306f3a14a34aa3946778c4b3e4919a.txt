1  KULLANMA TALİMATI  
 
XSUNİB  50 mg s ert k apsül  
Ağızdan alınır.  
Sitotoksik  
 
• Etkin madde: 50 mg sunitinibe eşdeğer 54,585 mg sunitinib hidroklorür  
• Yardımcı maddeler:  
Kapsül içeriği: Mannitol (E421), kroskarmelloz sodyum, povidon (K-25) ve magnezyum stearat.  
Kapsül kılıfı: Jelatin (sığır kaynaklı), kırmızı demir oksit (E172) , titanyum dioksit (E171) ve sarı 
demir oksit.  
Baskı mürekkebi: Shellac, propilen gl ikol, siyah demir oksit (E172), konsantre amonyak ç özeltisi 
(E527), potasyum hidroksit (E525). 
 
 
 
Bu Kullanma Talimatında:  
 
1. XSUNİB  nedir ve ne için kullanılır?  
2. XSUNİB ’i kullanmadan önce dikkat edilmesi gerekenler  
3. XSUNİB  nasıl kullanılır?  
4. Olası yan etkiler nelerdir? 
5. XSUNİB ’in saklanması  
 
Başlıkları yer almaktadır.  1. XSUNİB  nedir ve ne için kullanılır?  
 
• XSUNİB , kanser tedavisinde kullanılan bir ilaçtır. XSUNİB , bu etkisini kanserli hücrelerin 
büyümesi ve yayılmasına yol açan bir grup proteinin işlevini önleyerek gerçekleştirir. 
 
• XSUNİB , PVC -PVAC (PVC/PCTFE)/Alüminyum blister veya PVC -PVDC/Alüminyum 
blister  içinde, 28 veya 30 sert kapsül şeklinde bulunur. 
 • XSUNİB  sert kapsüller, turuncu kapak ve gövdeye sahip, gövdesinde radyal olarak siyah 
renkte "SUN 50mg" baskısı bulunan, boyut 2, sert jelatin kapsül içinde turuncu toz içerirler. Her 
bir XSUNİB  sert kapsül 50 mg sunitinibe eşdeğer sunitinib hidroklorür içerir. 
 
• XSUNİB  böbrek hücresi kanseri ve mide ve bağırsak duvarının yapısını destekleyen dokunun 
kötü huylu tümörlerinin ve pankreasın bazı kanserlerinin tedavisinde uzman bir doktor tarafından Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin  için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza  
bu ilacı kullandığınızı  söyleyiniz . 
• Bu talimatta  yazılanlara  aynen  uyunuz . İlaç hakkında size önerilen  dozun dışında  
yüksek  veya düşük  doz kullanmayınız. 
2  reçetelendirilir.   
 
Metastatik Renal Hücreli Kanser  (vücudun diğer bölgelerine yayılmış bir tür böbrek kanseri)  
XSUNİB , böbrek tübül hücrelerinde gelişen böbrek hücresi kanserinin tedavisi için kullanılır.  
 
Gastrointestinal Stromal Tümör  (bir tür mide ve bağırsak kanseri)  
XSUNİB , gastrointestinal stromal tümör tedavisinde kullanılır. Bu tümör, mide ve bağırsak 
duvarının yapısını destekleyen dokunun kötü huylu tümörüdür. Bu dokudaki kontrol dışı hücre büyümesinden kaynaklanır. XSUNİB  bu hücrelerin büyümesini önler. Bu hücrelerin beslenmesi 
için gereken damar oluşumunu engeller.  
 Pankreatik Nöroendokrin Tümör  (pankreastaki hormon üreten hücrelerin tümörleri)  
XSUNİB , somatostatin ve türevleri tedavisi sonrası hastalığı ilerlemiş, ameliyatla çıkarabilecek 
durumda olmayan, yayılmış pankreatik nöroendokrin tümörlerin tedavisinde kullanılır. Bu tümör, 
pankreasın hormon salgılayan hücrelerinden köken alan seyrek görülen bir kanserdir.  
 XSUNİB  ile veya neden size verildiği ile ilgili sorularınızı doktorunuza danışınız.  
 2. XSUNİB ’i kullanmadan önce dikkat edilmesi gerekenler  
 Bu kullanma talimatından farklı olsa da doktorunuzun talimatlarına dikkatle uyunuz.  
 XSUNİB ’i aşağıdaki durumlarda KULLANMAYINIZ  
 
Eğer,  
• Sunitinib  veya XSUNİB ’in içerisindeki diğer yardımcı maddelere karşı aşırı duyarlı (alerjik) 
iseniz XSUNİB  kullanmayınız. 
 
XSUNİB ’i aşağıdaki durumlarda DİKKATLİ KULLANINIZ  
 
Eğer,  
• Yüksek kan basıncınız (yüksek tansiyon) varsa . XSUNİB  kan basıncınızı yükseltebilir. 
Tedavi sırasında doktorunuz kan basıncınızı kontrol ederek gerekli durumlarda kan 
basıncınızı düşürmek için ilaç tedavisine başlayabilir.
 
 
• Kan ile ilgili bir hastalığınız, kanamayla ilgili problemleriniz veya morarma var ise . 
Burnunuz veya diğer organlarınızda kanama fark ederseniz. XSUNİB  kullanımı yüksek 
kanama riskine neden olabilir. Ayrıca anemiye sebebiyet veren kandaki bazı hücrelerin 
sayısında değişime neden olur veya kanın pıhtılaşma kabiliyetini etkiler. Eğer kanınızı incelterek pıhtı oluşmasına engel olan varfarin veya asenokumarol  kullanıyorsanız kanama 
riskiniz yüksek olabilir. Bu sebepten dolayı XSUNİB  kullanımınız sırasında kanama 
geçirirseniz doktorunuza söyleyiniz.
 
 
• Kalp hastalığınız varsa. XSUNİB  kullanımı kalp problemlerine sebep olabilir. Eğer 
kendinizi çok yorgun hissediyorsanız, nefesiniz kesiliyorsa veya ayaklarınızda ve ayak 
bileklerinizde şişme varsa  doktorunuza söyleyiniz. 
 
• Anormal kalp ritim değişikliğiniz varsa . XSUNİB  kullanımı kalp ritminizde 
anormalliklere sebep olabilir. Doktorunuz XSUNİB  ile tedavi sırasında kalbinizdeki bu 
problemleri değerlendirmek için elektrokardiyogram isteyebilir. XSUNİB  kullanımı sırasında 
eğer kendinizi sersemlemiş, güçsüz hissediyor ve normal olmayan kalp atışınız olduğunu 
3  düşünüyorsanız doktorunuza söyleyiniz.  
 
• Eğer yakın zamanda toplardamar ve/veya atardamarlarınızda (damar çeşitleri) 
inme, kalp krizi, damar tıkanıklığı veya damarda kanın pıhtılaşması gibi pıhtı 
probleminiz varsa . XSUNİB  ile tedaviniz sırasında göğüste ağrı veya baskı, kollarınızda, 
sırtınızda, boynunuzda veya çenenizde ağrı, vücudunuzun bir tarafında zayıflık veya uyuşukluk hissediyorsanız, konuşma probleminiz var ise, baş ağrısı veya baş dönmesi yaşıyorsanız hemen doktor unuza söyleyiniz.  
 
• Eğer anevrizmanız (bir kan damarı duvarının genişlemesi ve zayıflaması) varsa ya 
da geçmişte olduysa veya kan damarı duvarında bir yırtılma olduysa . 
 
• Trombotik Mikroanjiyopati (TMA) olarak bilinen en küçük kan damarlarınızda bir 
hasarın varlığı ya da daha önce böyle bir hasarın olması durumunuz varsa. Eğer 
kendinizde ateş, yorgunluk, bitkinlik, morarma, kanama, şişkinlik, bilinç bulanıklığı, görme 
kaybı ve nöbet olursa hemen doktorunuza söyleyiniz. 
 
Tiroid beziniz ile ilgili probleminiz var ise . XSUNİB  tiroid  problemlerine sebep olabilir. Eğer 
tedaviniz sırasında normalden daha çabuk yoruluyorsanız, diğer insanlardan daha çok üşüyorsanız 
veya sesiniz derinleşmişse doktorunuza söyleyiniz. XSUNİB  kullanmadan önce ve kullanım 
sırasında düzenli olarak tiroid fonksiyonlarınız kontrol edilmelidir. Eğer tiroid bezleriniz yeterli tiroid hormonu üretmiyorsa tiroid hormonu tedavisi görebilirsiniz. 
Pankreasınız veya safra keseniz ile ilgili bir rahatsızlığınız varsa . Eğer midenizin olduğu 
yerde ağrı hissediyorsanız, mide bulantısı, hazımsızlık, ishal, kusma ve ateş var ise 
doktorunuza söyleyiniz. Bunlar pankreasınızın veya safra kesenizin iltihaplanmasından 
kaynaklı olabilir.
 
 
• Karaciğer bozukluğunuz varsa . Eğer XSUNİB  ile tedavi sırasında kaşıntı, deride veya 
gözlerde sararma, koyu renk idrar, mide bölgesinin sağ üst kısmında ağrı veya rahatsızlık hissi 
gibi belirtileri gözlemlediyseniz doktorunuza söyleyiniz. Doktorunuz XSUNİB  kullanmadan 
önce ve kullanım sırasında karaciğer fonksiyonlarınızı kontrol etmek amacıyla kan testleri yapacaktır.   
 
• Böbrek bozukluğunuz varsa . Doktorunuz böbrek fonksiyonlarınızı izleyecektir. 
 
• Yakın zamanda ameliyat olacaksanız veya olduysanız . XSUNİB  yaralarınızın 
iyileşmesini etkileyebilir. Ameliyat olacaksanız XSUNİB  kullanmayı bırakmalısınız. 
Doktorunuz XSUNİB ’e tekrar başlayacağınız zamanı belirleyecektir.
 
 
 • Doktorunuz XSUNİB  tedavisine başlamadan önce dişleriniz ile ilgili bir kontrol 
yapılmasını talep edebilir.  
 
• Ağzınızda, dişlerinizde ya da çenenizde ağrı olduysa ya da şu anda varsa, ağzınızda 
yara ya da şişmeler görülüyorsa, çenenizde ağırlık ya da uyuşma hissediyorsanız ya da 
dişinizi kaybettiyseniz hemen doktorunuza ve diş hekiminize bildiriniz. 
• Diş tedavisi görmek ya da dişinize cerrahi bir işlem uygulanmak zorundaysa ve özellikle aynı zamanda damar yoluyla uygulanan bisfosfanatlar denen ilaçları kullanıyorsanız, aynı zamanda XSUNİB  kullandığınızı diş hekiminize söyleyiniz. 
 
• Ciddi deri veya cilt altı doku reaksiyonlarınız varsa . XSUNİB ’i kullanırken “gangrenli 
4  piyoderma” (ağrılı deri ülseri) veya nekrotizan fasit (hayatı tehdit edici olabilecek şekilde 
deri/yumuşak doku enfeksiyonlarının hızlıca yayılması) oluşabilir. Yara çevresinde, ateş, ağrı, 
kızarıklık, şişme veya irin veya kan akması gibi semptomları içerecek bir enfeksiyon oluşması durumunda derhal doktorunuz ile iletişime geçiniz. Bu durum sunitinib kullanımının 
bırakılmasıyla düzelir. Genellikle gövdede kendini kırmızımsı noktalar veya ortasında 
kabarcık olan dairesel benekler olarak kendini gösteren ciddi deri döküntüleri (Stevens -
Johnson sendromu, toksik epidermal nekroz, eritem multiforme) sunitinib kullanımı ile bildirilmiştir. Döküntü yaygın kabarcıklara veya derinin soyulmasına kadar ilerleyebilir ve ölümcül olabilir. Bu durumlar ile karşılaşmanız d urumunda hemen sizi yönlendirmesi için 
doktorunuza danışınız.  
 
• Sara hastalığı olarak bilinen epilepsi nöbetleri geçiriyorsanız veya daha önce 
geçirdiyseniz.  Eğer yüksek kan basıncınız (tansiyonunuz), baş ağrınız veya görüşünüzde 
kayıp var ise  mümkün olan en kısa zamanda doktorunuzu bilgilendiriniz.
 
 
• Şeker hastalığınız varsa . Diyabet hastalarında düşük kan şekeri riskini en aza indirmek 
için, kullanılan anti -diyabetik ilaçların dozunun ayarlanması gerekliliğini değerlendirmek için 
kan glukoz seviyesi düzenli olarak kontrol edilmelidir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  XSUNİB ’in yiyecek ve içecek ile kullanılması  
 XSUNİB  yemeklerle beraber ya da haricinde kullanılabilir. 
 Ancak XSUNİB  ile tedavi görürken greyfurt suyu içmekten kaçınmalısınız. 
 Hamilelik  
 İlacı kullanmadan önce doktorunuza veya eczacınıza danışınız.  
 Eğer hamileyseniz, emziriyorsanız, hamile olduğunuzu düşünüyorsanız ya da hamile kalmayı planlıyorsanız ilacı kullanmadan önce doktorunuza veya eczacınıza danışınız.   Hamile kalma olasılığı bulunan kadınlar, XSUNİB  tedavisi süresince gerekli doğum kontrol 
yöntemlerini kullanmalıdırlar. Hamileyseniz kullanmayınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
 
İlacı kullanmadan önce doktorunuza veya eczacınıza danışınız.  
 Emziriyorsanız XSUNİB ’i kullanmayınız. 
 Araç ve makine kullanımı  
 Eğer baş dönmesi veya anormal yorgunluk gibi şikayetleriniz olursa araç ve makine kullanırken dikkatli olunuz.  
5  XSUNİB ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her “doz”unda (kapsül) 1 mmol (23 mg)’dan daha az sodyum ihtiva eder; yani 
aslında “sodyum içermez”.  Diğer ilaçlar ile birlikte kullanımı  
 
Yakın zamanda reçeteli veya reçetesiz olmak üzere aldığınız veya alacağınız herhangi bir ilaç 
varsa doktorunuza veya eczacınıza bildiriniz.  
 
Bazı ilaçlar vücudunuzdaki XSUNİB  düzeyini etkileyebilir. Eğer aşağıda belirtilen  aktif 
maddeleri içeren  herhangi bir ilaç kullanıyorsanız doktorunuzu bilgilendiriniz:  : 
 
• Tüberküloz ilaçları (rifampin)  
• Enfeksiyon tedavisinde kullanılan a ntibiyotikler (eritromisin, klaritromisin, rifampisin)  
• Depresyon ve kaygı giderici (anksiyete) anksiyete tedavisinde kullanılan sarı kantaron  
(Hypericum perforatum ) içeren bitkisel ürünler  
• Alerjik/solunum ya da deri hastalıkları ilaçları (kortizon ve benzeri ilaçlar, deksametazon gibi)  
• Sara (epilepsi) ve diğer sinir sistemi durumlarının tedavisinde kullanılan ilaçlar (fenitoin, 
karbamazepin, fenobarbital)  
• Mantar enfeksiyonunda kullanılan antifungal ilaçlar (ketokonazol, itrakonazol)   
• HIV enfeksiyonunda (AIDS) kullanılan ilaçlar (ritonavir)  
• Varfarin veya asenokumarol gibi kan sulandırıcı ilaçlar  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. XSUNİB  nasıl kullanılır?  
 
Uygun kullanım ve doz/uygulama sıklığı için talimatlar:  
 XSUNİB ’i her zaman doktorunuzun tam olarak size belirttiği şekilde kullanınız. Emin değilseniz 
doktorunuza danışınız.  
 Doktorunuz, tedavi edilmesi gereken kanser tipine göre, size uygun dozu belirleyecektir. - Gastrointestinal stromal tümör ya da böbrek kanseri için tedavi alıyorsanız, toplam 6 haftalık 
tedavi uygulanacak şekilde, normal doz 28 gün (kesintisiz 4 hafta) boyunca günde bir kez 50 mg’dır ve ardından 14 günlük (2 hafta) istirahat (ilaçsız) dönemi geçmelidir. Doktorunuz bu 6 haftalık tedavinin kaç defa uygulanacağını belirleyecektir.  
- Pankreatik nöroendokrin tümör için tedavi alıyorsanız, normal doz, istirahat dönemi 
olmaksızın günde bir kez 37,5 mg’dır.  Doktorunuz almanız gereken uygun dozun yanı sıra XSUNİB  tedavinizi kesmeniz gerekip 
gerekmediğine ve gerekiyorsa son verme zamanına karar verecektir.  
 Uygulama yolu ve metodu:  
XSUNİB  ağızdan alınır. Aç karnına veya yemeklerle beraber alınabilir. Kapsülleri açmayınız.  
 Değişik yaş grupları:  
Çocuklarda kullanımı:  
XSUNİB ’in çocuk hastalardaki güvenlilik ve etkililiği değerlendirilmemiştir. 18 yaş altında 
kullanılması önerilmemektedir.  
 
6  Yaşlılarda kullanımı:  
Genç ve yaşlı hastalar arasında güvenlilik ve etkililik açısından herhangi bir anlamlı fark 
gözlenmemiştir.  
 Özel kullanım durumları:  
Böbrek/Karaciğer yetmezliği:  
Hekiminiz sizin durumunuz için uygun kararı verecektir.  
 Eğer XSUNİB ’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  Kullanmanız gerekenden daha fazla XSUNİB  kullandıysanız:  
XSUNİB ’den kullanmanız gerekenden fazlasını kullanmışsanız bir doktor veya eczacı ile 
konuşunuz. Tıbbi yardım almanız gerekebilir.  
XSUNİB ’i kullanmayı unutursanız:  
 
Unutulan dozları dengelemek için çift doz almayınız. 
 
XSUNİB  ile tedavi sonlandırıldığındaki oluşabilecek etkiler:  
XSUNİB  tedavisi sonlandırıldığında özellik gerektirecek bir durum oluşmaz.  
Doktorunuza  danışmadan tedaviyi sonlandırmayınız. 
 
4. Olası yan etkiler nelerdir?  
 
Tüm ilaçlar gibi XSUNİB ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa XSUNİB ’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
 Kalp Problemleri: Eğer; kendinizi çok yorgun hissediyorsanız, kısa aralıklarla nefes alıp 
veriyorsanız, ayaklarınız ve ayak bilekleriniz şişiyorsa doktorunuza bildiriniz. Bu belirtiler kalp yetmezliği, kalp kası problemleri (kardiyomiyopati)’nin de dahil olduğu kalp problem lerinin 
belirtileri olabilir.  
 Akciğer veya nefes alma problemleri: Öksürük, göğüste ağrı, ani nefes darlığı veya öksürükle 
kan gelmesi durumlarında doktorunuza bildiriniz. Bunlar kan pıhtılarının akciğerlere ilerlemesinden kaynaklanan pulmoner emboli adı verilen durumun belirtileri olabilir.  Böbrek bozuklukları: İdrara çıkma sıklığında değişiklik veya idrara çıkamama gibi böbrek 
yetmezliği belirtileri olursa doktorunuza bildiriniz.  Kanama: XSUNİB  ile tedavi esnasında ciddi kanamanız veya karında ağrı, şişkinlik, kan kusma, 
siyah, yapışkan dışkı, kanlı idrar, baş ağrısı veya bilinç durumunuzda değişim, öksürürken kan gelmesi veya akciğerlerden veya havayol larından gelen kanlı balgam gibi belirtiler olursa 
doktorunuza bildiriniz.  
 Bağırsakta delinmeye yol açan tümör tahribatı: Karnınızda şiddetli ağrı, ateş, mide bulantısı, 
kusma, dışkıda kan veya bağırsak alışkanlıklarınızda değişiklik olursa doktorunuza bildiriniz.  
 Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi müdahaleye 
7  veya hastaneye yatırılmanıza gerek olabilir.  
 
Aşağıda, görülme sıklığına göre tüm yan etkiler listelenmiştir.  Yan etkiler aşağıdaki kategorilerde gösterildiği şekilde sınıflandırılmıştır:  
 Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir.  Bilinmiyor: Eldeki verilerden hareketle tahmin edilemiyor.  
Çok yaygın:  
• Kırmızı kan hücresi ve/veya nötrofil (bir çeşit beyaz kan hücresi) sayısında azalma  
• Trombositopeni (kan pulcuğu da denilen trombosit sayısında azalma)  
• Nefes darlığı  
• Yüksek kan basıncı   
• Aşırı yorgunluk, güç kaybı  
• Deri altında ve göz çevresindeki sıvıdan kaynaklı doku şişmesi, alerjik döküntü 
• Ağızda ağrı/tahriş, ağızda yara/iltihap/kuruluk, tat alma bozukluğu, mide rahatsızlığı, mide 
bulantısı, kusma, ishal, kabızlık, karın ağrısı/şişkinlik, iştah azalması/kaybı  
• Vücutta tiroid bezinin az çalışması (hipotiroidizm)  
• Sersemlik  
• Baş ağrısı  
• Burun kanaması  
• Sırt ağrısı, eklem ağrısı  
• Kollarda ve bacaklarda ağrı  
• Deride sararma/renk kaybı, derinin aşırı renklenmesi, saç rengi değişikliği, avuç içinde ve ayak tabanında döküntü, döküntü, cilt kuruluğu 
• Öksürük 
• Ateş 
• Uykuya dalmada güçlük  
• Ödem  
 
Yaygın:  
• Virüs ve bakterilere karşı koruyan kandaki beyaz kan hücrelerinde azalma  
• Kan damarlarında pıhtı oluşumu 
• Göğüste ağrı, kesik kesik nefes almak ile kendini gösteren koroner atardamarlarında daralma 
veya tıkanmadan dolayı kalp kaslarına kan sağlamada bozukluk  
• Göğüs ağrısı  
• Huzursuzluk, nefes almada güçlük, çarpıntı ve düşük kan basıncı ile kendini gösteren kalp 
tarafından pompalanan kan miktarında azalma  
• Göğsün yan tarafında batıcı tarzda bir ağrı ile kendini gösteren akciğerleri çevreleyen sıvı 
birikimi  
• Enfeksiyonlar  
• Şiddetli enfeksiyona bağlı (kan dolaşımında mevcut olan enfeksiyon) doku hasarı, organ 
yetmezliği ve ölüm. 
• Kandaki şeker seviyesinde azalma. Eğer düşük kan şekerini gösteren yorgunluk, çarpıntı, 
terleme, açlık ve bilinç kaybı gibi belirtiler deneyimliyorsanız hemen doktorunuza bilgi veriniz. 
8  • Bazen şişmeye yol açan idrarda protein kaybı  
• Grip benzeri belirtiler  
• Kan testlerinde pankreas ve karaciğer enzimlerinde anormallik  
• Kanda aşırı miktarda ürik asit  
• Hemoroid, rektumda ağrı, diş etlerinde kanama, yutkunma güçlüğü ya da yutkunamama  
• Dilde yanma veya acı hissi, sindirim sisteminde iltihaplanma, bağırsak veya midede aşırı gaz  
• Kilo kaybı  
• Kas iskelet sistemi ağrıları (kaslarda ve kemiklerde ağrı), kaslarda zayıflık, kaslarda yorgunluk, 
kas ağrısı, kas spazmları  
• Burun kuruluğu, burun tıkanıklığı  
• Fazla gözyaşı salgısı  
• Ciltte anormal hassaslık, cilt kuruluğu, kaşıntı, ciltte pullanma ve iltihaplanma, deride sulu 
kabarcıklar, akne, tırnaklarda renk değişikliği, saç dökülmesi  
• Kol ve bacaklarda anormal duyarlılık 
• Duyarlılıkta anormal artma ya da azalma, özellikle dokunma hissinde  
• Mide yanması  
• Uyuma hissi, yorgunluk, susuzluk, ciltte kuruluk ile kendini gösteren su kaybı (dehidrasyon)  
• Sıcak basması, yüzde kızarıklık 
• Anormal renkte idrar  
• Depresyon  
• Ürperme  
 
Yaygın olmayan:  
• Kadınlık veya erkeklik organının da dahil olduğu hayatı tehdit edici yumuşak doku 
enfeksiyonları. Cilt hasarının çevresinde ateş, ağrı, kızarıklık, şişme ve kan ya da irin gelen enfeksiyon olduğunda doktorunuza başvurunuz.  
• İnme  
• Kalbe kan akışında azalma veya kesilmeden kaynaklı kalp krizi  
• Kalbin elektriksel aktivitesinde (EKG) değişiklikler ya da anormal ritim  
• Keskin bir göğüs ağrısı ile kendini gösteren kalp çevresinde sıvı birikmesi  (perikard efüzyon u) 
• Mide bulantısı, iştah kaybı, kilo kaybı ile kendini gösteren karaciğer yetmezliği  
• Pankreas iltihabından kaynaklanan karın (abdomen) ağrısı  
• Dışkıda kan görülmesi, dışkının parlak kırmızı veya koyu siyah olması ile kendini gösteren 
bağırsakta delinmeye yol açan tümör tahribatı (perforasyon)  
• Karın ağrısı ve ateş ile kendini gösteren safra kesesi taşlarının eşlik ettiği veya etmediği safra kesesi iltihabı 
• Fistül, anal fistül  
• Ağızda, dişte ve/veya çenede ağrı, ağız içinde şişme veya yara, çenede hissizlik veya ağırlık hissi veya dişte gevşeme. Bu yan etkiler çenede kemik hasarının (osteonekroz) belirtisi olabilir. Bu yan etkilerle karşılaşırsanız hemen doktorunuza haber veriniz . 
• Aşırı sinirlilik, çarpıntı, hızla zayıflama ile kendini gösteren tiroid hormonlarının aşırı üretimi sonucu vücudun dinlenme sırasında kullandığı enerji miktarında artma.  
• İdrar yolunda kanama  
• Ameliyat sonrasında yara iyileşmesinde anormallik 
• Kas kaynaklı kandaki enzim (kreatin fosfokinaz) seviyesinde artış  
• Alerji oluşturan bir maddeye karşı; saman nezlesi, deri döküntüsü, deride kaşıntı, ürtiker, vücutta ödem ve nefes almada zorluk gibi aşırı reaksiyonlar  
• Solunum güçlüğü, öksürükle ağızdan kan gelmesi  
• Kolon iltihabı (kolit, iskemik kolit)  
9   
Seyrek:  
• Cilt veya mukozalarda ciddi reaksiyon (Stevens -Johnson sendromu, toksik epidermal nekroliz, 
eritema multiforme)  
• Tümör lizis sendromu, kanser tedavisi esnasında ortaya çıkabilen bir grup metabolik 
rahatsızlıktan ibarettir. Bu rahatsızlıklar, ölen kanser hücrelerinin yıkımından kaynaklanır ve belirtileri şunlardır: bulantı, nefes darlığı, düzensiz kalp atımı, kas krampları, nöbet, bulanık idrar böbrek fonksiyonlarında değişme ve akut böbrek yetmezliğine yol açabilen anormal laboratuvar test sonuçları (kanda yüksek potasyum, ürik asit ve fosfor seviyeleri ve düşük 
kalsiyum seviyeleri) ile ilişkili yorgunluk  
• Böbrek sorunlarına yol açabilen anormal kas yıkımı (rabdomiyolizis)  
• Baş ağrısı, zihin karışıklığı, nöbet, görüş kaybı gibi bazı belirtiler veren beyinde anormal 
değişiklikler (geri dönüşümlü lökoensefalopati sendromu)  
• Ağrılı deri ülseri (piyoderma gangrenosum)   
• Karaciğer iltihabı (hepatit)  
• Boyun bölgesinde şiddetli ağrı ile kendini gösteren tiroid bezlerinin iltihaplanması  
• Trombotik mikroanjiyopati (TMA) olarak bilinen en küçük kan damarlarında hasar olması  
 
 
 Bilinmiyor:  
• Kan damarı duvarının genişlemesi ve zayıflaması veya kan damarı duvarında bir yırtık 
(anevrizmalar ve arter diseksiyonları)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği 
hakkında daha fazla bilgi edinilmesine katkı sağlamış olacaksınız.  5. XSUNİB ’in saklanması  
 XSUNİB ’i çocukların göremeyeceği, erişemeyeceği yerlerde ve ambalajında saklayınız. 
 30°C’nin altındaki oda sıcaklığında saklayınız.  
 Son kullanma tarihiyle uyumlu olarak kullanınız.  Ambalajdaki son kullanma tarihinden sonra XSUNİB ’i kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığı nca belirlenen toplama sistemine veriniz.  
 Eğer üründe ve/veya ambalajında bozukluklar fark ederseniz XSUNİB ’i kullanmayınız.  
 Çevreyi korumak amacıyla kullanmadığınız XSUNİB ’i çöpe veya lavaboya atmayınız. İhtiyacınız 
10  olmayan ilacın imhası hakkında eczacınıza danışınız. 
 Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı Resmî 
Gazetede yayımlanan Atık Yönetimi Yönetmeliğine göre yapılır.  
 
Ruhsat sahibi:  
TRPHARM İlaç Sanayi Ticaret A.Ş.  
Büyükdere Cad. Kanyon Ofis Bloğu. No: 185 
K: 14 34394 Levent -Şişli/İSTANBUL  
Tel: 0 212 386 31 52 Faks: 0 212 355 13 80  
 Üretim yeri:  
Bluepharma - Indústria Farmacêutica, S.A.  
S. Martinho do Bispo  
3045- 016 Coimbra  
Portekiz  
 Bu kullanma talimatı 13/ 09/2024 tarihinde onaylanmıştır.  
