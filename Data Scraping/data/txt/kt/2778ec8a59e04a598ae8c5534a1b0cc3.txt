1 
  
 
 
KULLANMA TALİMATI  
 
ROMATİM % 1 jel 
Cilt üzerine uygulanır.  
• Etkin madde: Her 1 g jel 10 mg Diklofenak sodyum içerir.  
• Yardımcı maddeler:  PVP,  karbomer 940, izopropil alkol, trietanolamin  (pH ayarlayıcı), 
distile su ve koruyucu olarak metilparaben sodyum içerir.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız.Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı  
     kullandığınızı doktorunuza söyleyiniz.  
• Bu talimatta yazılanlara aynen uyunuz.İlaç hakkında size önerilen dozun dışında  
     yüksek veya düşük doz kullanmayınız.           
 
Bu Kullanma Talimatında:  
1.   ROMATİM nedir ve niçin kullanılır?  
2.   ROMATİM’i kullanmadan önce dikkat edilmesi gerekenler  
3.   ROMATİM nasıl kullanılır?  
4.  Olası yan etkiler nelerdir?  
5. ROMATİM'in saklanması  
 
Başlıkları yer almaktadır.  
1. ROMATİM nedir ve ne için kullanılır?  
• ROMATİM etkin madde olarak diklofenak sodyum içeren, jel formunda bir  ilaçtır.  
• ROMATİM topikal kullanılan non -streoidal antiinflamafuvar preparatları olarak  adlandırılan 
bir ilaç grubuna dahildir. Yalnızca harici kullanım içindir.  
• ROMATİM, 50 g’lık tüpler ile kullanıma sunulmaktadır.  
 
 
 
2 
  
ROMATİM , aşağıdaki hastalıkların lokal tedavisinde ağrı kesici (analjezik) ve iltihap giderici 
(antiinflamatuvar) olarak etkilidir:  
• Yumuşak doku zedelenmeleri: Burkulma, zorlanma, incinmeye bağlı, kasları kemiklere 
bağlayan bağlarda, kaslarda ya da eklemlerde travma ve sırt ağrısı (spor yaralanmaları)  
• Yumuşak doku romatizmasının lokalize formları: Tendonit (ör: tenisçi dirseği), kemik üzerini 
kaplayan yumuşak doku iltihabı (bursit), omuz -el sendromu ve çevresel eklem hastalıkları  
• Dizlerde ya da parmaklardaki ciddi olmayan eklem romatizması (artrit) ağrısında hafifleme  
• Kireçlenme (Osteoartrit)  
 
2.ROMATİM’i kullanmadan önce dikkat edilmesi gerekenler  
ROMATİM’i aşağıdaki durumlarda KULLANMAYINIZ  
Eğer:  
•  Diklofenaka veya ROMATİM’'in bileşiminde bulunan yardımcı maddelerden herhangi    
birine karşı (yardımcı maddeler listesine bakınız) alerjiniz var ise  
• Asetilsalisilik asit (ağrı kesici bir ilaç) veya ibuprofen gibi diğer non -steroidal  
antiinflamatuvar ilaçlar ile hırıltı ya da kısa nefes alma (astım atağı), sıvı kabarcıklı deri  
döküntüsü , vucudün su tutması (ödem oluşması) ya da kurdeşen veya burun akıntısı gibi 
şikayetleriniz oluyorsa  
•  Hamileyseniz (özellikle son 3 aylık dönemde) kullanmayınız.  
•  Böbrek yetmezliği hastalığınız varsa kullanmayınız.  
•  14 yaşından küçük çocuklarda ve adolesanlarda kullanmayınız.  
ROMATİM’i aşağıdaki durumlarda DİKKATLİ KULLANINIZ  
 
Eğer:  
 • Doktor tavsiyesi haricinde, geniş alanlara ve uzun süreli kullanılmamalıdır.  
 • Cildiniz güneş ışığına karşı daha duyarlı olabileceğinden, güneşlenirken veya güneş lambaları 
(solaryum) kullanırken dikkatli olunuz.  
• Diklofenak içeren diğer ürünlerle birlikte kullanılmamalıdır.  
• Sistemik yan etkilerin artışına neden olabileceğinden ROMATİM  ve steroit yapıda olmayan 
iltihap giderici ilaçlarla (NSAİ) birlikte kullanılacaksa dikkatli olunmalıdır.  
• Bronşiyal astım ya da alerjik hastalığı olan/olmuş olan kişilerde bronş daralması görülebilir.  
• Yaşlı hastalarda yan etkilerin ortaya çıkma eğilimi daha yüksek olduğu için NSAİ ilaçlar bu 
kişilerde dikkatli kullanılmalıdır.  
• Hastalar, ciddi yanık riski nedeniyle sigara içerken veya çıplak alevlerin yakınında dikkatli 
olmaları konusunda bilgilendirilmelidirler.  
3 
 • ROMATİM , kumaşta (giysi, yatak takımı, pansuman vb.) biriktiğinde potansiyel olarak yanıcı 
olan parafin içerir. Giysileri ve yatak takımlarını yıkamak, ürün birikimini azaltabilir ancak 
tamamen kaldırmayabilir.  
• Çocukları göremeyeceği ve erişemeyeceği yerlerde saklanmalıdır.  
• ROMATİM  yalnızca harici kullanım içindir. Ağız içine uygulamayınız.  
Yutmayınız.  
• ROMATİM ’in gözle temasından kaçınınız. Gözle teması durumunda gözünüzü temiz suyla 
yıkayınız. Rahatsızlık devam ederse doktorunuza ya da  eczacınıza danışınız.  
• ROMATİM ’i açık yaralara ya da hasar görmüş, döküntülü ve ekzemalı  cilt üzerine 
uygulamayınız. Deri döküntülerinizin olması durumunda tedavinizi  durdurunuz.  
• ROMATİM  kapatıcı olmayan bandajlarla kullanılabilir; ancak hava  geçirmeyen kapatıcı 
bandajlar kullanılmamalıdır.  
• Mide ya da bağırsak yaralarınız (ülser) varsa ya da geçmişte olduysa, ROMATİM  
kullanmadan önce doktorunuza ya da eczacınıza danışınız.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
ROMATİM’in yiyecek ve içecek ile kullanılması  
ROMATİM’in uygulama yöntemi açısından yiyecek ve içeceklerle etkileşimi yoktur.  
Hamilelik  
İlacı kullanmadan önce doktorunuza veya eczacınıza danışınız.  
• ROMATİM’i gebeliğiniz boyunca, özellikle üçüncü üç aylık dönemde kesinlikle  
kullanmayınız.  
• ROMATİM , hamileliğin ilk 6 ayında sadece doktorunuz tarafından gerekli görüldüğünde 
kullanılmalıdır. Doz mümkün olduğunca düşük tutulmalı ve tedavi süresi mümkün olduğunca 
kısa olmalıdır.  
• Hamile olmayı planlayan kadınların doktora başvurması önerilmektedir.  
• Hamileliğin son 3 ayında bebeğin yağ asidi bileşenlerinin sentezlenmesine engel olacak 
şeylere maruz kalması, bebekte kalp ve akciğerde zarar oluşması ile başlayıp amnion sıvısında 
azalmalı böbrek yetmezliğine kadar ilerleyebilen böbrek fonksiyon bozuklu ğuna neden olabilir  
Tedavi sırasında hamile olduğunuzu fark ederseniz hemen doktorunuza veya eczacınıza  
danışınız.  
 
 
 
4 
 Emzirme  
İlacı kullanmadan önce doktorunuza veya eczacınıza danışınız.  
• ROMATİM’i kesinlikle gerekli olmadıkça emzirme döneminde kullanmayınız.  
Doktorunuz tarafından kullanılması gerekli görüldüğünde geniş alanlara uygulamayınız,  uzun 
süreli kullanmayınız ve göğüs üzerine uygulamayınız.  
Araç ve makine kullanımı  
• ROMATİM’in araç ve makine kullanma yeteneğiniz üzerinde etkisi yoktur.  
ROMATİM’in içeriğinde bulunan bazı yardımcı maddeler hakkında önemli bilgiler  
ROMATİM , metilparaben sodyum içerdiğinden alerjik reaksiyonlara (muhtemelen gecikmiş) 
neden olabilir.  
Diğer ilaçlar ile birlikte kullanımı  
• Diklofenak içeren veya diğer nonsteroidal antiinflamatuvar ağrı kesici/iltihap giderici (aspirin 
ya da ibuprofen  gibi) diğer ürünlerle birlikte kullanmayınız.  
• Jelin vücuda uygulanmasında emilim miktarı düşük olduğu için bir etki gözlenmesi 
beklenmez.  
• Böbrek bozukluğu olan hastalarda, ilacın ekinliğini azaltacak ürünlerle kullanılması akut 
böbrek yetmezliği de dahil olmak üzere böbrek fonksiyonlarında bozulmanın ilerlemesine 
neden olabilir; genellikle bu durum düzeltilebilir.  
• Yaşlı hastalarda dikkatli kullanılmalıdır.  
• Hastalar ilacı uygun şekilde kullanmalı ve eşzamanlı olarak düzenli böbrek fonksiyonları için 
analiz gerekliliği kontrol edilmelidir .  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
3. ROMATİM nasıl kullanılır?  
Uygun kullanım ve doz/uygulama sıklığı için talimatlar:  
Yetişkinler:  
ROMATİM ’i günde 3 -4 defa derinin etkilenen bölgesine yavaşça ovmak suretiyle uygulayınız. 
Gerekli olan miktar ağrılı yerin genişliğine bağlıdır. Örneğin: Etkilenen alanın büyüklüğüne 
göre 2 gram (yaklaşık kiraz büyüklüğünde) -4 gram (yaklaşık ceviz büyüklüğünde) ROMATİM 
yaklaşık olarak 2,0 -2,5 cm çapında bir alanı tedavi etmek için yeterlidir.  
 
 
 
5 
  
 
 
ROMATİM ’i doktor tavsiyesi haricinde kas ve eklem ağrılarında (incinme, burkulma, ezilme 
gibi) ya da tendonitte 2 hafta, artrit ağrısında 3 haftadan uzun süreli kullanmayınız. 7 gün 
kullanmanız sonucunda ağrı ve şişlik durumunda bir gelişme olmazsa ya da daha kötüy e giderse 
doktorunuza danışınız.  
Uygulama yolu ve metodu:  
Derinin ağrıyan ya da şişen bölgesine yavaşça ovmak suretiyle uygulayınız. Ovma sırasında  
hafif serinletici bir etki hissedebilirsiniz.  Uygulamadan sonra ellerinizi emici bir kağıt (ıslak 
mendil olmamalı) ile siliniz ve sonrasında yıkayınız (tedavi edilen bölge elleriniz değilse).   
Değişik yaş grupları:  
Çocuklarda kullanımı:  
ROMATİM’in çocuklarda ve 14 yaşın altındaki ergenlerde kullanımı önerilmemektedir.  l4 yaş 
ve üzeri çocuklarda, ağrı için 7 günden uzun süre kullanılması ya da semptomların  kötüleşmesi 
durumunda doktora danışılması önerilmektedir.  
Yaşlılarda kullanımı:  
Yaşlılarda ROMATİM’in yetişkin dozları kullanılabilir.  
Özel kullanım durumları:  
Özel kullanım durumu yoktur.  
Eğer ROMATİM’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
Kullanmanız gerekenden daha fazla ROMATİM kullandıysanız:  
Eğer siz ya da çocuğunuz kazara ROMATİM  yutarsanız/yutarsa doktorunuza danışınız ya da 
hastanenin acil servisine başvurunuz.   
ROMATİM’ten kullanmanız gerekenden fazlasını kullanmışsanız bir doktor veya eczacı ile  
konuşunuz.  
ROMATİM’i kullanmayı unutursanız:  
Eğer ROMATİM’in  bir dozunu almayı unutursanız, hatırladığınız anda dozu alınız ve bir  
sonraki dozu normal kullanma zamanında alınız.  
Unutulan dozları dengelemek için çift doz uygulamayınız.  
4. Olası yan etkiler nelerdir?  
Tüm ilaçlar gibi ROMATİM’in içeriğinde bulunan maddelere duyarlı olan kişilerde yan  etkiler 
olabilir.  
6 
 Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
Aşağıdakilerden biri olursa ROMATİM’i kullanmayı durdurunuz ve DERHAL  
doktorunuza bildiriniz veya size en yakın hastanenin acil bölümüne başvurunuz:  
•
 Ağız, yüz, dil ve boğazda şişme  
•
 Sıvı kabarcıklı deri döküntüsü ya da kurdeşen  
•
 Hırıltı ya da kısa nefes alma, ya da göğüste sıkışma hissi (astım)  
Bunların hepsi çok ciddi yan etkilerdir. Eğer bunlardan biri sizde mevcut ise, sizin  
ROMATİM’e  karşı ciddi alerjiniz var demektir. Acil tıbbi müdahaleye veya hastaneye  
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
Yaygın görülen yan etkiler  
• Deride döküntü  (ekzema, eritem, dermatit)  
• kaşıntı  
Seyrek görülen yan etkiler  
• Deride içi sıvı dolu kabarcıklar  
Çok seyrek görülen yan etkiler  
• Deride iltihaplı kabarcıklar  
• Aşırı hassasiyet tepkileri(alerji)  
• Vücudun su tutması  (ödem oluşması)  
• Nefes almada güçlük  
• Gün ışığına aşırı hassasiyet  
Bilinmiyor  
• Uygulama yerinde yanma hissi  
• Kuru cilt  
 
 
 
7 
  
Yan etkilerin raporlanması  
Kullanma Talimatında yer alan veya almayan  herhangi  bir yan etki meydana gelmesi 
durumunda  hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri  www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800  314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
5. ROMATİM’in saklanması  
ROMATİM’i çocukların göremeyeceği, erişemeyeceği yerlerde ve ambalajında saklayınız.  
25 0C’nin altındaki oda sıcaklığında saklayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve  
İklim Değişikliği Bakanlığınca belirlenen toplama sistemine veriniz .  
Son kullanma tarihiyle uyumlu olarak kullanınız.  
Etiketin veya ambalajın üzerinde belirtilen son kullanma tarihinden sonra ROMATİM ’i 
kullanmayınız.  
Eğer üründe ve/veya ambalajında bozukluklar fark ederseniz ROMATİM ’i kullanmayınız  
Ruhsat Sahibi :  
Kurtsan İlaçları A.Ş.  Göztepe Mah.  
İstoç 2. Cad.  Burak Plaza No:1,  
İç Kapı No: 072,   
34218  Bağcılar / İstanbul  
Tel: 0212 481 30 50  
Fax: 0212 481 59 19  
Üretim Yeri   :  
Argis İlaç San. ve Tic. A.Ş  
Yenimahalle/Ankara -TÜRKİYE  
 
Bu kullanma talimatı …. /…/… … tarihinde onaylanmıştır.                                                                                   
 
