KISA ÜRÜN BİLGİSİ
1.BEŞERİ TIBBİ ÜRÜNÜN ADI
TİOZONE® krem
2. KALİTATİF VE KANTİTATİF BİLEŞİM
Etkin maddeler:
Tiokonazol %1
Hidrokortizon Asetat %2
Yardımcı maddeler:
Propilen glikol %10,00
Setil Alkol %2,40
Stearil Alkol %1,60
Metil Paraben %0,15
Propil Paraben %0,08
Butillenmiş hidroksitoluen %0,10
Yardımcı maddeler için 6.1’e bakınız.
3. FARMASÖTİK FORM
Krem
Beyaz renkli homojen krem
4. KLİNİK ÖZELLİKLER
4.1. Terapötik endikasyonlar
İnflamatuar semptomlarla birlikte görülen yüzeysel cilt mantar enfeksiyonlarının başlangıç
tedavisinde endikedir. Antimikrobiyal ve antiinflamatuvar etki gösterir.
4.2. Pozoloji ve uygulama şekli
Pozoloji / uygulama sıklığı ve süresi:
TİOZONE®, hekim tarafından başka bir şekilde önerilmediği takdirde, günde 2 defa etkilenen
bölgeye ince bir tabaka halinde uygulanır.
Tedavi süresi yaklaşık 1 haftadır. 1 hafta içinde semptomlarda düzelme görülmezse, doktora
başvurulmalıdır. Gerekirse kortikoid içermeyen bir antifungal ile tedaviye devam edilebilir.
- 1 -Uygulama şekli:
Lokal olarak ince bir tabaka halinde deri üzerine uygulanır. TİOZONE® yalnızca haricen
kullanım için tasarlanmıştır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek yetmezliği bulunan hastalarda doz ayarlamasına gerek duyulmamaktadır.
Hidrokortizon karaciğerde metabolize olduğu için, karaciğer yetmezliğinde doz ayarlamasına
gerek duyulabilir.
Pediyatrik popülasyon:
Çocuklarda kullanımı için dozaj önerileri ve endikasyonları kanıtlanmamıştır. Bu sebeple
çocuklarda kullanılmamalıdır.
Geriyatrik popülasyon:
Özel kullanımı yoktur.
4.3. Kontrendikasyonlar
TİOZONE®,
- Bileşimindeki etkin maddelere veya bunların türevlerine karşı aşırı duyarlılığı
bulunanlarda,
- Gebeliğin ilk üç ayında ve emzirme döneminde,
- Bileşimindeki hidrokortizon asetattan ötürü, rektum ve anal bölgenin tüberküloz
proseslerinde, enfeksiyon hastalıklarında, sistemik fungal enfeksiyonlarda, canlı virüs
aşılarının uygulanması sırasında,
- 12 yaşından küçük çocuklarda kullanılmamalıdır.
4.4. Özel kullanım uyarıları ve önlemleri
Bakterilerle enfekte olmuş cilt hastalıklarında kullanılırken dikkat edilmelidir; ayrıca spesifik
ek bir tedavi gerekebilir.
Glokom gelişebileceğinden göz çevresine uygulanmamalıdır; ayrıca ano-genital bölgeye
ve/veya hasarlı cilde uygulanmamalıdır.
Topikal kortikosteroidlerin yan etki profilini minimum seviyede tutmak için günde 2 defadan
fazla olmamak koşulu ile sadece etkilenen bölgeye uygulanmalıdır.
Tekrarlayan enfeksiyonları engellemek için, kişisel hijyene önem verilmelidir, iç çamaşır ve
havlu, bez gibi kişisel eşyalar her gün değiştirilmelidir.
- 2 -Hidrokortizon absorbsiyonunda artış ve bunu takiben adrenal baskılama meydana
gelebileceğinden, etkilenen bölge pansuman veya bez sargı ile kapatılmamalıdır.
Lokal iritasyon gelişirse, TİOZONE®’nun kullanımına ara verilmeli ve gerek görüldüğünde
farklı bir tedavi uygulanmalıdır.
Bileşiminde bulunan metil paraben, propil paraben ve butillenmiş hidroksitoluen nedeniyle,
alerjik reaksiyonlara (muhtemelen gecikmiş) ve lokal deri reaksiyonlarına (örneğin kontakt
dermatite) ya da gözlerde ve mukoz membranlarda iritasyona sebebiyet verebilir. Ayrıca
formülasyonda bulunan propilen glikol ciltte irtitasyona, setil alkol ve stearil alkol ise lokal
deri reaksiyonlarına (örneğin kontakt dermatite) neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Bilinmemektedir.
Özel popülasyonlara ilişkin ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Çocuklar üzerinde herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi ilk trimesterde D, ikinci ve üçüncü trimesterde C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Hayvanlar üzerinde yapılan araştırmalar hidrokortizon asetatın teratojenik etkisinin
bulunduğunu göstermiştir (bkz. Kısım 5.3). Hidrokortizonun insan fetusu üzerine küçük bir
risk taşıdığı düşünülmektedir.
TİOZONE®’nun yarar/zarar oranı hekim tarafından değerlendirilmeli, gerekli olmadıkça
gebelik döneminde kullanılmamalıdır.
Gebelik Dönemi
Gebeliğin ilk üç ayında TİOZONE® kullanılmamalıdır.
TİOZONE®’nun gebe kadınlarda kullanımına ilişkin yeterli veri mevcut değildir.
Hamilelikte, hidrokortizon ve inaktif prekürsörü olan kortizonun insan fetusu üzerine küçük
bir risk taşıdığı düşünülmektedir.
- 3 -Hayvanlar üzerinde yapılan çalışmalarda tiokonazolün fetus üzerinde teratojenik etkisi
olmadığı gösterilse de insanlar üzerinde herhangi bir kontrollü çalışma mevcut değildir.
Gebeliğin son dönemlerinde kullanımına, anne ve bebek için yarar/zarar oranının
saptanmasından sonra hekim tarafından karar verilmelidir.
Laktasyon Dönemi
Kortikosteroidlerin topikal uygulanması sonucu anne sütünde tayin edilebilecek kadar yeterli
düzeyde absorbe edilip edilmediği bilinmemektedir. Sistemik olarak uygulanan
kortikosteroidler bebekler üzerinde zararlı etki oluşturmayacak miktarlarda anne sütüne
geçmektedir. Bununla birlikte, emziren annelerde topikal kortikosteroidler kullanılırken
dikkatli olunmalıdır. Özellikle geniş alanlara uygulanmasından kaçınılmalı, emziren annelerin
göğüslerine tatbik edilmemelidir.
Tiokonazolün anne sütü ile atılımı bilinmemektedir. Çoğu ilaç anne sütüne geçebildiği için
uygulama sırasında emzirmeye ara verilmelidir.
Üreme yeteneği / Fertilite:
Hidrokortizon asetatın üreme yeteneği ve fertilite üzerine etkisi olup olmadığı ile ilgili bilgi
bulunmamaktadır.
Erkek sıçanlarda 150 mg/kg/gün dozda oral tiokonazol uygulamasını takiben hiçbir fertilite
bozukluğu görülmemiştir. Dişi sıçanlara 35 mg/kg/gün’den yüksek dozda oral tiokonazol
uygulamasını takiben preimplantasyon kaybı görülmüştür.
4.7. Araç ve makine kullanımı üzerindeki etkiler
TİOZONE®’nun araç ve makine kullanma yeteneği üzerindeki etkisi bilinmemektedir.
4.8. İstenmeyen etkiler
Lokal yan etkiler: özellikle uzun kullanımdan sonra telanjiektazi, cilt atrofisi ve ciltte çatlaklar
(stria); iritasyon, kuruluk, folikülit, hipopigmentasyon, sekonder enfeksiyon, alerjik kontakt
dermatit.
Yan etkilerin sıklık gruplandırması aşağıda sunulmuştur:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları:
Bilinmiyor:Alerjik reaksiyon
- 4 -Sinir sistemi hastalıkları:
Bilinmiyor:Parestezi
Deri ve derialtı dokusu bozuklukları:
Çok seyrek: Deri inflamasyonu, deri döküntüsü
Bilinmiyor: Depigmentasyon, vezikül oluşumu, kontakt dermatit, deride kuruluk, göz çevresinde
ödem, tırnak ile ilgili sorunlar (tırnaklarda renk değişimi, kütikül iltihabı ve tırnak ağrısı) kaşıntı, deri
iritasyonu, deride pullanma, ürtiker
Genel bozukluklar ve uygulama bölgesine ilişkin hastalıklar:
Yaygın: Periferik ödem
Bilinmiyor: Ağrı
Bunlar, topikal kortikosteroid kullanımı sonucunda oluşan hafif ve genellikle geçici yan
etkilerdir; tedavinin devamında şikayetlerin kaybolduğu görülmüştür.
Ayrıca, kortikosteroid sınıfına ait istenmeyen yan etkiler arasında özellikle uzun süreli
kullanım sonucunda meydana gelen cilt atrofisi, telanjiektazi ve ciltte çatlaklar (stria);
folikülit, hipertrikozis, perioral dermatit, alerjik kontakt dermatit, depigmentasyon ve
adrenokortikal baskılama.
Topikal uygulamada, hidrokortizon asetatın kan düzeyi daha düşük olacağından bu yan
etkilerin çok daha seyrek görülmesi beklenmektedir.
4.9. Doz aşımı ve tedavisi
Akut doz aşımının meydana gelmesi beklenmemektedir. Kronik doz aşımı veya yanlış
kullanımda topikal veya sistemik yan etki görülme sıklığı yükselebilir.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik Grubu: Topikal kortikosteroid ve antifungal
ATC Kodu: D01AC20
Hidrokortizon asetat, adrenal korteksten salgılanan steroid bir hormon olup, yüksek etkili bir
antiinflamatuvardır. Hidrokortizon asetat topikal uygulamalarda vazokonstriktör, lizozomal
membran stabilizatör etkisi ile kaşıntıyı inflamasyonu ve ağrıyı giderme potansiyelinden
yararlanır.
Hidrokortizon asetat adrenal korteksten salgılanan steroid bir hormon olup, hem
glukokortikoid (antiinflamatuvar), hem de mineralokortikoid özelliklerine sahiptir.
Hidrokortizon asetatın etki mekanizması henüz tam olarak açıklanmamış olsa da, bazı
- 5 -çalışmalar insanlarda vazokonstriktör potens ve terapötik etkinliği arasında görülebilir bir
korelasyon olduğunu öne sürmüştür.
Kortikosteroidler, inflamasyona ait endojen kimyasal mediyatörlerin oluşumunu,
salgılanmasını ve aktivitesini baskılayabilir. Kortikosteroidler, hasarın olduğu bölgeye
marjinasyonu ve takiben hücre göçünü engelleyerek dilatasyon ve bölgedeki artmış damar
geçirgenliğini düşürür, böylece hücrelerin hasarlı bölgeye geçişi azalır. Bu vazokonstriktif
etki, serum ekstravazasyonunu, ödemi ve rahatsızlığı azaltır.
Tiokonazol, maya ve mantarlara (dermatofitler dahil) yüksek etkinliğe sahip sentetik
antifungal bir ajandır. Tiokonazolün krem ve losyon gibi topikal farmasötik formları
Epidermophyton floccosum, Microsporum audouini, Microsporum canis, Trichophyton
rubrum, Trichophyton mentagrophytes’in sebep oldukları Tinea capitis, Tinea corporis, Tinea
cruris, Tinea manuum ve Tinea pedis gibi dermatofitozislerin tedavisinde kullanılmaktadır.
Ayrıca, tiokonazol T. Rubrum, Hendersonula toruloidea veya Acremonium’un da sorumlu
oldukları onikomikozis, Malassezia furfur tarafından olulşturulan pityriasis (tinea) versicolor
ve Candida albicans’ın meydana getirdiği intertrigo, diaper rash (pişik) ve paronişi’nin de
dahil oldukları kütanoz ve mukokütanoz enfeksiyonların tedavisinde de yer almaktadır.
Tiokonazol normal mantar hücre zarının geçirgenliğini bozarak ekti gösterir. Ergosterol
mantar hücre zarının temel bir bileşenidir. Tiokonazol lanosterolü ergosterole dönüştürmede
gerekli bir sitokrom P450 enzimi olan 14-alfa demetilaz ile etkileşime girerek ergosterol
sentezini inhibe eder. Ergosterol sentezinin inhibisyonu, hücre geçirgenliğini artırarak, fosfor
içeren bileşikler ve potasyum gibi hücre içeriklerinin hücre dışına sızmasına sebep olur.
5.2. Farmakokinetik Özellikler
Genel Özellikler
Emilim:
Hidrokortizon asetat:
Hidrokortizon asetat sağlam deriden absorbe edilebilir, deride inflamasyon varsa perkütanöz
absorpsiyon artar.
Tiokonazol:
Hayvan deneyleri, tiokonazolün topikal kullanımında minimum emilim sağlandığını
göstermektedir. Deney hayvanlarına %2 tiokonazol içeren kremin uygulanmasından 12 saat
sonra maksimum konsantrasyona ulaşılmıştır (0.13 mcg/mL).
%1 tiokonazol içeren kremin 20 mg/gün dozda 28 gün süreyle uygulamasından sonra
plazmada bulunan konsantrasyonlar göz ardı edilebilecek seviyelerde bulunmuştur (10.1
ng/ml).
- 6 -Dağılım:
Hidrokortizon asetat:
Hidrokortizon asetat yaklaşık % 90 oranında plazma proteinlerine bağlanır.
Tiokonazol:
Tiokonazolün, anne sütüne geçip geçmediği bilinmemektedir.
Biyotransformasyon:
Hidrokortizon asetat:
Hidrokortizon asetat karaciğerde metabolize edilerek metabolitleri olan tetrahidrokortizon ve
tetrahidrokortizole dönüşür.
Tiokonazol:
Tiokonazolün ana metaboliti glukuronid konjugatıdır.
Tiokonazolün metabolitlerinden biri imidazol halkası üzerinde N-glukuronidasyon sonucu
şekillenir, diğer metaboliti ise klorotiyenil grubunun O-detiyenilasyonu, alkole hidrate olması
ve glukuronidasyonu ile meydana gelir.
Eliminasyon:
Hidrokortizon asetat:
Hidrokortizon asetat dokularda ve karaciğerde, glukuronid ve sülfat metabolitleri dahil olmak
üzere biyolojik inaktif bileşenlerine metabolize edilir. Bu inaktif metabolitler ve az miktarda
değişime uğramayan kısım idrarla atılır.
Tiokonazol:
Tiokonazolün oral yoldan alınan dozunun yaklaşık %25-%27’si metabolitleri şeklinde idrar
ile birlikte atılırken, % 59’u çoğunlukla değişmemiş ilaç şeklinde feçes ile atılır.
5.3. Klinik öncesi güvenlik verileri
Deney hayvanlarında hidrokortizon veya kortizonun gebelik sonuçlarına olan etkileri pek çok
çalışma ile açıklanmıştır. Fare ve tavşanlar üzerinde yapılan çalışmaların çoğunda doza ve
ırka bağlı olarak yavrularda damak yarığı, intrauterin büyüme geriliği, kafanın, mandibulanın
ve spina bifidanın küçülmesi, yavru boyunda ve ağırlığında azalma, katarakt, embriyonun bir
kısmının veya tamamının rezorpsiyonu, ölü doğum, karaciğer ağırlığında azalma ve polikistik
böbrek hastalığı gibi etkiler bildirilmiştir.
- 7 -Yapılan bir klinik öncesi araştırmada, sıçan aşil tendonunda travma oluşturulduktan sonra 1, 3
veya 5 kere uygulanan 10 cc’lik (125 mg/ml) hidrokortizon asetat enjeksiyonu sonrası
tendonda önemli histolojik veya biyokimyasal zararlı etkiler görülmemiştir.
Bir başka klinik öncesi araştırmaya göre ise, tavşanların aşil tendonlarına hidrokortizon
infiltrasyonu sonucu; enjeksiyon bölgesinde nekroz geliştiği ve kortikosteroid
infiltrasyonunun bu tendonlarda iyileşme işlemini geciktirdiği görülmüştür.
Hayvanlar üzerinde yapılan tekrarlı doz çalışmalarında, tiokonazolün diğer imidazol türevi
antifungal ajanlar gibi karaciğer sitokrom P450 enzimini indüklediğini göstermiştir.
Hamile tavşanlarda gebeliğin son 10 gününde 50 mg/kg/gün dozunda tiokonazol
uygulamasının ardından doğumla ilgili hiçbir advers etki görülmemiştir. In vivo ve in vitro
çalışmalarda tiokonazol gerek kromozomal, gerekse subkromozomal düzeyde mutajenik
aktivite göstermemiştir. Erkek sıçanlarda 150 mg/kg/gün dozunda tiokonazolün oral
uygulamasını takiben hiçbir fertilite sorunu görülmemiştir. Bunun yanı sıra dişi sıçanlarda 35
mg/kg/gün dozdan fazla oral tiokonazol uygulamasını takiben preimplantasyon kaybı
görülmüştür.
6. FARMASÖTİK ÖZELLİKLER
6.1. Yardımcı maddelerin listesi
Deiyonize Su
Sitrik Asit
Sodyum Sitrat
Disodium EDTA
Xanthan Gum
Vitamin E
Metil Paraben
Peg-6 Stearat, Etilen Glikol Palmitostearat ve Peg 32 stearat karışımı (Tefose 63)
Etil Oleat
Isopropil Palmitat
Emülsiyon yapıcı parafin (Emulsifying Wax)
Setil Alkol
Stearil Alkol
Hintyağı, kısmi olarak hidrojene (Partially Hydrogenated Castor Oil)
Dimetikon
Tween 80
Propil Paraben
Butillenmiş hidroksitoluen
Propilen glikol
6.2. Geçimsizlikler
Bilinen herhangi bir geçimsizliği bulunmamaktadır.
- 8 -6.3. Raf ömrü
24 ay
6.4. Saklamaya yönelik özel uyarılar
25oC’nin altındaki oda sıcaklığında saklayınız.
6.5. Ambalajın niteliği ve içeriği
Lamine polifoil tüp
Ambalaj büyüklüğü: 30 g
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmelikleri” ne uygun olarak imha edilmelidir.
7. RUHSAT SAHİBİ
Embil İlaç Sanayii Ltd. Şti.
Maslak Mah. Sümer Sokak
Ayazağa Ticaret Merkezi No:3 Kat: 1
Şişli - İstanbul
Tel : 0212 365 93 30
Faks : 0212 286 96 41
E-posta: info@embil.net
8. RUHSAT NUMARASI (LARI)
250/92
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 09.05.2013
Ruhsat yenileme tarihi:
10. KÜB’ÜN YENİLENME TARİHİ
- 9 -