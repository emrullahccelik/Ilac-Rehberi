KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
TÜFAM’a bildirmeleri beklenmektedir. Bakınız Bölüm 4.8 Advers reaksiyonlar nasıl
raporlanır?
1. BEŞERİ TIBBİ ÜRÜNÜN ADI
GLARİN 100 U/mL sc kullanım için enjeksiyonluk çözelti içeren kartuş
Steril
2. KALİTATİF VE KANTİTATİF BİLEŞİM
Etkin madde:
Enjeksiyonluk çözeltinin her bir mL’si, 100 U (3,64 mg’a eşdeğer) insülin glarjin
içermektedir.
Her bir 3 mL’lik çözelti kartuşu 300 U (10,92 mg) insülin glarjin içerir.
İnsülin glarjin, rekombinant DNA teknolojisi ile Escherichia coli kullanılarak üretilmiş bir
biyobenzerdir.
Yardımcı maddeler:
Sodyum hidroksit pH ayarlayıcı
Yardımcı maddeler için Bölüm 6.1’e bakınız.
3. FARMASÖTİK FORM
Kartuşlarda enjeksiyonluk çözelti
GLARİN, berrak ve renksiz çözeltidir.
4. KLİNİK ÖZELLİKLER
4.1. Terapötik endikasyonlar
Tip 1 diyabetli yetişkin ve 2 yaş ve üzerindeki çocuk hastalarda ve uzun etkili insülinin
gerekli olduğu Tip 2 diyabetli yetişkin hastalarda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Bu preparatın potensi ünite bazında belirtilmektedir. Bu birim GLARİN’e özeldir ve IU ile
veya diğer insülin analoglarının potensi için kullanılan birimler ile aynı değildir (bkz. Bölüm
5.1. Farmakodinamik özellikler).
GLARİN, uzatılmış etkiye sahip insülin analoğu olan insülin glarjin içermektedir. Her gün
aynı saatte olmak şartıyla, günün herhangi bir saatinde, günde bir kez uygulanmalıdır.
İnsülin glarjin dozu ve uygulama zamanı kişiye göre ayarlanmalıdır. Tip 2 diabetes mellitus
hastalarında GLARİN oral etkili antidiyabetik tıbbi ürünlerle beraber uygulanabilir.
1/15Uygulama şekli:
GLARİN subkütan uygulanır.
GLARİN intravenöz uygulanmamalıdır. GLARİN’in uzun süreli etkisi subkütan dokuya
enjeksiyonuna bağlıdır. Normal subkütan dozun intravenöz yoldan uygulanması şiddetli
hipoglisemiye yol açabilir.
GLARİN’in karın, uyluk veya deltoid yoldan uygulanmasından sonra serum insülin veya
glukoz seviyelerinde klinik olarak anlamlı farklılıklar bulunmamıştır. Enjeksiyon yerleri her
bir enjeksiyonda dönüşümlü olarak kullanılmalıdır. Lipodistrofi ve kütanöz amiloidoz riskini
azaltmak için bir enjeksiyon bölgesi içindeki enjeksiyon yerleri her enjeksiyonda dönüşümlü
olarak kullanılmalıdır (bkz. Bölüm 4.4 ve 4.8).
GLARİN başka bir insülinle karıştırılmamalı veya seyreltilmemelidir. Karıştırma veya
seyreltme, zaman/etki profilini değiştirebilir ve karıştırma ürünün çökmesine yol açabilir.
GLARİN sadece subkütan enjeksiyon için uygundur.
GLARİN’i kullanmadan önce Bölüm 6.6. ve Kullanma Talimatı dikkatle okunmalıdır. (bkz.
Bölüm 6.6)
Özel popülasyonlara ilişkin bilgiler:
Sınırlı deneyim nedeniyle, GLARİN’in aşağıdaki hasta gruplarında etkililiği ve güvenliliği
değerlendirilememiştir: 2 yaşın altındaki çocuklar, karaciğer yetmezliği veya orta/şiddetli
böbrek yetmezliği olan hastalar (bkz. Bölüm 4.4. Özel kullanım uyarıları ve önlemleri).
Böbrek yetmezliği:
Böbrek yetmezliği olan hastalarda, azalan insülin metabolizması nedeniyle, insülin ihtiyacı
düşebilir.
Karaciğer yetmezliği:
Karaciğer yetmezliği olan hastalarda, azalan glukoneogenez kapasitesi ve azalan insülin
metabolizması nedeniyle, insülin ihtiyacı düşebilir.
Pediyatrik popülasyon:
İnsulin glarjin’in güvenliliği ve etkililiği, adolesanlarda ve 2 yaş ve üzerindeki çocuklarda
gösterilmiştir (bkz. Bölüm 5.1). Dozu ve uygulama zamanı kişiye göre ayarlanmalıdır.
2 yaşın altındaki çocuklarda insulin glarjin’in güvenliliği ve etkililiği belirlenmemiştir.
Geriyatrik popülasyon:
Yaşlılarda (65 yaş ve üzeri), böbrek fonksiyonlarının zamanla bozulması, insülin ihtiyacında
sabit bir düşüşe neden olabilir.
Diğer insülinlerden GLARİN’e geçiş
Orta veya uzun etkili insülinden, GLARİN’e geçerken, bazal insülin dozunda bir değişiklik
yapılması ve birlikte kullanılan antidiyabetik tedavisinin (ilave regüler insülinlerin veya hızlı
etkili insülin analoglarının dozu ve zamanlaması veya oral antidiyabetik ajanların dozu)
ayarlanması gerekebilir.
2/15Günde iki kez NPH insülinden GLARİN’e geçiş
Bazal insülinle tedavi şemasını günde iki kez NPH insülinden, günde tek doz GLARİN’e
değiştiren hastalar, gece ve sabah erken saatlerde hipoglisemi riskini azaltmak için, tedavinin
ilk haftalarında günlük bazal insülin dozlarını % 20-30 oranında azaltmalıdırlar.
İnsülin glarjin 300 ünite/mL'den GLARİN’e geçiş
GLARİN ve insülin glarjin 300 birim/mL biyoeşdeğer değildir ve doğrudan değiştirilemez.
Hipoglisemi riskini azaltmak için, bazal insülin rejimini günde bir kez insülin glarjin 300
ünite/ml olan bir insülin rejiminden günde bir kez GLARİN rejimine geçiren hastalar,
dozlarını yaklaşık % 20 oranında azaltmalıdır.
İlk haftalardaki bu doz azaltımı, en azından kısmen, öğün vakti alınan insülin artırılarak telafi
edilmeli, bu dönemden sonra doz şeması kişiye göre ayarlanmalıdır.
Diğer insülinlerden GLARİN’e geçiş sırasında ve bunu izleyen ilk haftalarda yakın
metabolik kontrol önerilmektedir.
Düzelen metabolik kontrol ve bunun sonucunda insülin duyarlılığında meydana gelen artış
nedeniyle dozlama şemasında yeniden ayarlama yapılması gerekebilir. Hastanın vücut
ağırlığı veya yaşam tarzı, insülin alım zamanı değiştiğinde ya da hipoglisemiye veya
hiperglisemiye duyarlılığı arttıran başka koşulların meydana geldiği durumlarda da doz
ayarlaması gerekebilir (bkz. Bölüm 4.4. Özel kullanım uyarıları ve önlemleri).
İnsan insülinine karşı antikor oluşumu nedeniyle yüksek insülin dozları ile tedavi edilmekte
olan hastalar GLARİN ile düzelen bir insülin yanıtı gösterebilirler.
4.3. Kontrendikasyonlar
Etkin madde veya Bölüm 6.1’de yer alan yardımcı maddelerden herhangi birine karşı aşırı
duyarlılık.
4.4. Özel kullanım uyarıları ve önlemleri
Takip edilebilirlik
Biyobenzer ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
Diğer tüm terapötik proteinlerde olduğu gibi GLARİN için de potansiyel immunojenisite
riski söz konusudur.
GLARİN, diyabetik ketoasidozun tedavisi için uygun bir insülin seçeneği değildir. Bu gibi
durumlarda intravenöz olarak uygulanan regüler insülin önerilmektedir.
Yetersiz kan şekeri kontrolü veya hipoglisemi veya hiperglisemi epizotlarına bir eğilim
olması durumunda, doz ayarlaması yapmadan önce hastanın tedavi şemasına uyumu,
enjeksiyon yerleri, uygun enjeksiyon tekniği ve diğer ilgili faktörler gözden geçirilmelidir.
Hastanın başka bir tip veya marka insüline geçmesi sıkı bir tıbbi gözlem altında yapılmalıdır.
Form, marka (üretici), tip (regüler, NPH, lente, uzun etkili, vs.), orijin (hayvan, insan, insan
insülin analoğu) ve/veya üretim yöntemi değişimleri; doz değişim ihtiyacı ile sonuçlanabilir.
Hastalar, lipodistrofi ve kutanöz amiloidoz riskini azaltmak için belirlenen enjeksiyon
yerlerini her enjeksiyonda dönüşümlü olarak kullanmaları konusunda bilgilendirilmelidir. Bu
3/15reaksiyonların oluştuğu enjeksiyonbölgelerine insülin enjeksiyonu yapılmasından sonra,
insülin emiliminde gecikme ve glisemik kontrolde kötüleşme olması potansiyel bir risktir.
Enjeksiyon yerinin, etkilenmemiş bir bölgeye doğru anlık olarak değiştirilmesinin
hipoglisemiye neden olduğu bildirilmiştir. Enjeksiyon bölgesinde değişiklik sonrasında kan
glukoz izlemi önerilmektedir ve antidiyabetik ilaçlarda doz ayarlaması dikkate alınabilir.
Hipoglisemi
Hipogliseminin ortaya çıkma zamanı kullanılan insülinlerin etki profiline bağlıdır ve bu
nedenle tedavi şeması değiştiğinde değişebilir. GLARİN’in bazal insülin sağlamasının daha
sürekli olması nedeniyle daha az gece ve daha fazla erken sabah hipoglisemisi beklenebilir.
Hipoglisemik epizotların özel bir klinik anlam taşıyabileceği hastalarda özellikle dikkatli
olunmalıdır ve kan şekeri izlenmesinin yoğunlaştırılması önerilebilir. Bu hastalar şunlardır:
Beyni besleyen kan damarlarında veya koroner arterlerde anlamlı daralma (kardiyak veya
serebral hipoglisemi komplikasyonları riski) olan hastalar ya da proliferatif retinopatisi olan
hastalar, özellikle de bu hastaların fotokoagülasyonla tedavi edilmediği (hipoglisemi sonrası
geçici körlük riski) durumlar.
Hastalar, hipogliseminin uyarıcı semptomlarının azaldığı durumların farkında olmalıdırlar.
Bazı risk gruplarında hipogliseminin uyarıcı semptomları değişebilir, daha az belirgin
olabilir veya hiç görünmeyebilir. Bu hastalar şunlardır;
- kan şekeri kontrolü belirgin biçimde düzelmiş olanlar
- yavaş gelişen hipoglisemisi olanlar
- yaşlılar
- hayvan insülininden insan insülinine geçiş yapanlar
- otonomik nöropatisi bulunanlar
- uzun süredir diyabeti olanlar
- bir psikiyatrik hastalığı bulunanlar
- belirli bazı tıbbi ürünleri birlikte kullananlar (bkz. Bölüm 4.5 Diğer tıbbi ürünler ile
etkileşimler ve diğer etkileşim şekilleri).
Bu gibi durumlarda, hasta hipogliseminin farkına varmadan, ağır hipoglisemi (ve hatta bilinç
kaybı) gelişebilir.
Subkütan insülin glarjinin uzatılmış etkisi hipogliseminin düzelmesini geciktirebilir.
Eğer glikozillenmiş hemoglobin için normal veya azalmış değerler saptanırsa, tekrarlayan,
fark edilmemiş (özellikle gece) hipoglisemi epizotları olasılığı düşünülmelidir.
Hastanın tedavi ve diyet şemasına uyumu, doğru insülin uygulaması ve hipoglisemi
semptomları hakkında farkındalık, hipoglisemi riskini azaltmak için son derece önemlidir.
Hipoglisemiye yatkınlığı artıran faktörlerin varlığı özellikle yakın izlemeyi zorunlu kılar ve
doz ayarlamasını gerektirebilir. Bu faktörler şunlardır:
- enjeksiyon bölgesinde değişiklik
- artan insülin duyarlılığı (örneğin stres faktörlerinin ortadan kaldırılmasıyla)
- alışılmamış, artan veya uzamış fiziksel aktivite
- eşlik eden hastalık durumu (örneğin kusma, diyare)
- yetersiz gıda alımı
- kaçırılan öğünler
- alkol tüketimi
- bazı kompanse edilmeyen endokrin bozuklukları (örneğin hipotiroidizm ve ön hipofiz
4/15veya adrenokortikal yetersizlik)
- belirli bazı tıbbi ürünlerin birlikte kullanılması (bkz. Bölüm 4.5).
Hipokalemi
İnsülin glarjin dahil tüm insülin ilaçları, ekstraselülerden intraselüler boşluğa potasyum
geçişine neden olarak hipokalmiye yol açar. Tedavi edilmeyen hipokalemi, solunum felcine,
ventriküler aritmiye ve ölüme neden olabilir. Hipokalami riski olan hastalarda (örn.
potasyum düşürücü ilaçlar kullanan hastalar, serum potasyum konsantrasyonuna duyarlı
ilaçlar alan hastalar) potasyum düzeyleri izlenmelidir.
İnsülin antikorları
İnsülin uygulanması, insülin antikorlarının oluşmasına sebep olabilir. Bu tür insülin
antikorlarının varlığı, nadiren hiperglisemi veya hipoglisemiye eğilimi düzeltmek için insülin
dozunun ayarlanmasını gerektirebilir (bkz. Bölüm 5.1).
Eşlik eden hastalık
Eşlik eden bir hastalık olması durumunda daha yoğun bir metabolik izleme gerekir. Pek çok
olguda, ketonlar için idrar testleri endikedir ve çoğunlukla insülin dozunun ayarlanması
gerekir. İnsülin gereksinimi çoğunlukla artar. Tip 1 diyabeti olan hastalar çok az yiyebilseler
veya hiç yiyemeseler veya kusma vb. sorunları yaşasalar bile az da olsa karbonhidrat
tüketimini sürdürmeli ve insülini asla tamamen bırakmamalıdırlar.
GLARİN Kartuş’un kullanımı
GLARİN 100 U/mL sc kullanım için enjeksiyonluk çözelti içeren kartuş sadece subkütan
enjeksiyon için uygundur. GLARİN’i kullanmadan önce Bölüm 6.6. ve Kullanma Talimatı
dikkatle okunmalıdır. GLARİN Kullanma Talimatında önerildiği gibi kullanılmalıdır (bkz.
Bölüm 6.6)
Uygulama hataları
Diğer insülinlerin, özellikle de kısa etkili insülinlerin yanlışlıkla insülin glarjin yerine
uygulandığı ilaç uygulama hataları bildirilmiştir. Uygulama sırasında insülin glarjinle diğer
insülinleri karıştırmamak için, her enjeksiyondan önce insülinin etiketi mutlaka kontrol
edilmelidir.
GLARİN’in pioglitazonla birlikte uygulanması
Özellikle kalp yetmezliği gelişimi açısından risk faktörleri bulunan hastalarda, pioglitazonun
insülinle birlikte kullanılması sırasında kalp yetmezliği olguları bildirilmiştir. GLARİN’in
pioglitazonla birlikte uygulanması düşünüldüğünde bu risk göz önünde bulundurulmalıdır.
Bu kombinasyonun uygulanması halinde, hastalar kalp yetmezliği belirti ve semptomları,
kilo alımı ve ödem açısından takip edilmelidir. Kardiyak semptomlarda bozulma görülmesi
durumunda, pioglitazon tedavisine son verilmelidir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Çok sayıda madde glukoz metabolizmasını etkiler ve insülin glarjinin dozunun ayarlanmasını
gerektirebilir.
5/15Kan şekerini düşürücü etkiyi artırabilecek ve hipoglisemi yatkınlığını artırabilecek maddeler;
oral antidiyabetik ajanlar, anjiyotensin dönüştürücü enzim (ADE) inhibitörleri, disopiramid,
fibratlar, fluoksetin, monoamino oksidaz (MAO) inhibitörleri, pentoksifilin, propoksifen,
salisilatlar veya sülfonamid antibiyotikleri içermektedir.
Kan şekerini düşürücü etkiyi azaltabilecek maddeler; kortikosteroidler, danazol, diazoksid,
diüretikler, glukagon, izoniazid, östrojenler ve progestojenler, fenotiazin türevleri,
somatropin, sempatomimetik ajanlar (örneğin, epinefrin [adrenalin], salbutamol, terbutalin)
ve tiroid hormonları, atipik antipsikotik tıbbi ürünler (örneğin klozapin ve olanzapin) ve
proteaz inhibitörlerini içermektedir.
Beta-blokörler, klonidin, lityum tuzları veya alkol insülinin kan şekerini düşürücü etkisini
kuvvetlendirebilir veya zayıflatabilir. Pentamidin hipoglisemiye yol açabilir ve bazen bunu
hiperglisemi izleyebilir.
Bunun yanı sıra, beta-blokörler, klonidin, guanetidin ve rezerpin gibi sempatolitik ilaçların
etkisiyle, adrenerjik karşı-düzenleme belirtileri azalabilir veya kaybolabilir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli olan kadınlar/doğum kontrolü (Kontrasepsiyon)
Oral kontraseptiflerin içindeki östrojen ve progestojenler GLARİN’in kan glukozunu
düşürücü etkisini azaltabilir. GLARİN’in oral kontraseptifler üzerindeki etkisine ilişkin veri
bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve veya/
doğum /ve veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir. Klinik olarak gerekli
olmadıkça gebelikte GLARİN kullanılmamalıdır.
İnsülin glarjin için, kontrollü klinik çalışmalardan, gebelik ile ilgili klinik veri
bulunmamaktadır. Pazarlama sonrası araştırmalarda gebe kadınlardan elde edilen çok sayıda
veri (1000’den fazla gebelikteki sonuçlar) gebelikte insülin glarijine ilişkin bir yan etkiye ve
insülin glarjine bağlı malformatif ya da feto/neonatal toksisiteye işaret etmemektedir.
Hayvan çalışmalarından elde edilen veriler üreme toksisitesine işaret etmemektedir.
GLARİN’in gebelik döneminde kullanılması, klinik olarak gerekli olması durumunda
düşünülebilir.
Önceden var olan veya gestasyonal diyabeti olan hastalar için hiperglisemi ile ilişkili advers
sonlanımların önlenmesi açısından tüm gebelik süresince iyi metabolik kontrolün
sürdürülmesi çok önemlidir. İnsülin gereksinimi ilk trimesterde azalabilir ve genellikle ikinci
ve üçüncü trimesterde artar. Doğumdan hemen sonra, insülin gereksinimi hızla düşer (artan
6/15hipoglisemi riski). Bu nedenle kan şekerinin dikkatli izlenmesi çok önemlidir.
Laktasyon dönemi
İnsülin glarjinin insan sütüne geçip geçmediği bilinmemektedir. Bir peptid olan insülin
glarjin insan sindirim sisteminde sindirilerek aminoasitlere indirgendiği için, ağızdan alınan
insülin glarjinin emzirilen yenidoğan/süt çocuklarında metabolik etki yapması beklenmez.
Emziren kadınlarda insülin dozu ve diyette ayarlama yapılması gerekebilir.
Üreme yeteneği /Fertilite
Hayvan çalışmaları, fertilite açısından herhangi bir doğrudan zararlı etkiyi işaret
etmemektedir.
4.7. Araç ve makine kullanımı üzerindeki etkiler
Hipoglisemi veya hiperglisemi veya örneğin görme bozukluğunun bir sonucu olarak hastanın
konsantre olma ve tepki verme yeteneği etkilenebilir. Bu durum, bu yeteneklerin özellikle
önemli olduğu (örn. araç veya makine kullanma gibi) durumlarda bir risk oluşturur.
Hastalara araba kullanırken hipoglisemiden kaçınmak için önlemler almaları tavsiye
edilmelidir. Bu durum, hipogliseminin uyarıcı semptomlarına farkına varma yeteneği azalmış
veya kaybolmuş kişilerde ya da sık hipoglisemi epizotları yaşayan kişilerde özellikle
önemlidir. Bu koşullarda araç veya makine kullanmanın tavsiye edilebilir olup olmadığı
düşünülmelidir.
4.8. İstenmeyen etkiler
İnsülin tedavisinin genellikle en sık görülen istenmeyen etkisi olan hipoglisemi (çok yaygın),
insülin dozunun insülin gereksinimine oranla fazla yüksek olması halinde meydana gelebilir
(bkz. Bölüm 4.4.).
Aşağıda klinik çalışmalarda gözlenen ilgili advers reaksiyonlar sistem organ
klasifikasyonuna ve azalan sıklığa göre listelenmiştir: Çok yaygın (≥1/10); yaygın (≥1/100
ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok
seyrek (<1/10.000); bilinmiyor (eldeki verilerden hareketle tahmin edilemiyor).
Her bir sıklık grubunda, istenmeyen etkiler azalan ciddiyet (şiddet) düzeyine göre
sıralanmıştır.
Bağışıklık sistemi hastalıkları
Seyrek: Alerjik reaksiyonlar
Metabolizma ve beslenme hastalıkları
Çok yaygın: Hipoglisemi
Sinir sistemi hastalıkları
Çok seyrek: Tat alma duyusunda bozukluk
Göz hastalıkları
Seyrek: Görme bozukluğu, retinopati
Deri ve deri altı doku hastalıkları
Yaygın: Lipohipertrofi
7/15Yaygın olmayan: Lipoatrofi
Bilinmiyor: Kütanöz amiloidoz
Kas iskelet bozuklukları, bağ doku ve kemik hastalıkları
Çok seyrek: Kas ağrısı (miyalji)
Genel bozukluklar ve uygulama bölgesine ilişkin hastalıklar
Yaygın: Enjeksiyon yeri reaksiyonları
Seyrek: Ödem
Seçili advers reaksiyonların tanımı
Metabolizma ve beslenme hastalıkları
Şiddetli hipoglisemik ataklar, özellikle eğer tekrarlayan ataklar ise, nörolojik hasarlara yol
açabilirler. Uzayan veya şiddetli hipoglisemik epizotlar yaşamı tehdit edici olabilir.
Pek çok hastada, nöroglikopeni belirti ve semptomları adrenerjik karşıt düzenlenme
belirtilerini takip eder. Genellikle, kan glukozundaki düşüş ne kadar fazla ve hızlı olursa,
karşı-düzenleme fenomeni ve bunun semptomları o kadar belirgin olur (bkz. Bölüm 4.4).
Bağışıklık sistemi hastalıkları
İnsüline karşı ani gelişen tipte alerjik reaksiyonlar seyrektir. İnsülinlere (insülin glarjin
dahil) veya yardımcı maddelere karşı görülen bu tip reaksiyonlar genel deri reaksiyonları,
anjiyoödem, bronkospazm, hipotansiyon ve şok ile bağlantılı olabilir ve yaşamı tehdit edici
olabilir.
Göz hastalıkları
Glisemik kontrolde belirgin bir değişiklik, göz merceklerinin dolgunluğu ve refraktif
indeksindeki geçici değişikliklerden dolayı, geçici görme bozukluğuna neden olabilir.
Uzun süreli düzelen glisemik kontrol diyabetik retinopatinin ilerleme riskini azaltır. Bununla
birlikte, glisemik kontrolde ani düzelme sağlayan yoğun insülin tedavisi de diyabetik
retinopatinin geçici bir süre kötüleşmesine neden olabilir. Proliferatif retinopatisi olan
hastalarda, özellikle fotokoagülasyon ile tedavi edilmemişse, şiddetli hipoglisemik epizotlar
geçici görme kaybına yol açabilir.
Deri ve deri altı doku hastalıkları
Enjeksiyon yerinde lipodistrofi ve kutanöz amiloidoz oluşabilir ve lokal insülin
absorpsiyonunu geciktirebilir. Enjeksiyon yerinin devamlı olarak değiştirilmesi bu
reaksiyonların azalmasına veya önlenmesine yardımcı olabilir (bkz. Bölüm 4.4).
Genel bozukluklar ve uygulama bölgesine ilişkin hastalıklar
Enjeksiyon bölgesindeki reaksiyonlar, kızarıklık, ağrı, kaşıntı, ürtiker, şişme veya
enflamasyonu içermektedir. İnsülinlere karşı enjeksiyon yerinde gözlenen çoğu minör
reaksiyonlar çoğunlukla birkaç gün veya hafta içinde kaybolur.
Seyrek olarak ve özellikle daha önceki zayıf metabolik kontrol yoğun insülin tedavisi ile
düzeltildiğinde, insülin sodyum tutulmasına ve ödeme neden olabilir.
Pediyatrik popülasyon
Genel olarak, 18 yaş ve altındaki hastalar için güvenlilik profili 18 yaş üstü hastalar ile
benzerdir.
8/15Pazarlama sonrası çalışmalardan elde edilen yan etki bildirimleri; 18 yaş ve altındaki
hastalarda 18 yaş üstü hastalara göre, nispeten daha sık enjeksiyon yeri reaksiyonlarını
(enjeksiyon yerinde ağrı, reaksiyon) ve deri reaksiyonlarını (döküntü, ürtiker) içermekteydi.
2 yaş altındaki hastalarda herhangi bir klinik çalışma güvenlilik verisi mevcut değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler
İnsülin doz aşımı, şiddetli ve bazen uzun süreli ve yaşamı tehdit eden hipoglisemiye yol
açabilir.
Tedavi
Hafif hipoglisemi epizotları çoğunlukla oral karbonhidratlarla tedavi edilebilir. Tıbbi ürünün
dozu, öğün alışkanlıkları veya fiziksel aktivitede ayarlamalar gerekebilir.
Koma, nöbet veya nörolojik bozukluğun eşlik ettiği daha şiddetli epizodlar, intramuüsküler/
subkütan glukagon ya da konsantre intravenöz glukoz ile tedavi edilebilir. Hipoglisemi
belirgin klinik düzelmeden sonra da tekrarlayabileceği için karbonhidrat alınımının ve
hastanın izlenmesinin sürdürülmesi gerekebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Enjeksiyonluk uzun-etkili insülinler ve analogları
ATC Kodu: A10AE04
*GLARİN biyobenzer bir ilaçtır.
Etki mekanizması
GLARİN, insülin glarjin içeren bir antidiyabetiktir. İnsülin glarjin rekombinant DNA
teknolojisi ile üretilen bir insan insülini analoğudur. Nötral pH’de düşük çözünürlük
göstermek üzere tasarlanmıştır. İnsülin glarjin, GLARİN enjeksiyonluk çözeltinin asidik
pH’sında (pH 4) tamamen çözünür. Subkütan enjeksiyonu takiben, asidik çözelti
nötralleşerek mikro çökeltilerin oluşmasına yol açar. Bunlardan sürekli az miktarda
salıverilen insülin glarjin düzgün, pikler içermeyen, uzun süreli ve öngörülebilir
konsantrasyon/zaman profili oluşturur.
İnsülin glarjin M1 ve M2 olmak üzere 2 aktif metabolite metabolize olur. (bkz. Bölüm 5.2)
İnsülin reseptörüne bağlanma: In vitro çalışmalar, insülin glarjin ile M1 ve M2
metabolitlerinin insan insülin reseptörüne afinitesinin insan insülini ile benzer olduğunu
göstermektedir.
IGF-1 reseptörüne bağlanma: İnsülin glarjinin insan IGF-1 reseptörüne afinitesi insan
insülininin afinitesinden yaklaşık 5 ila 8 kat daha fazladır (ancak IGF-1’in birinden yaklaşık
9/1570 ila 80 kat daha düşüktür), oysa M1 ve M2 IGF-1 reseptörüne insan insülinine kıyasla
biraz daha düşük afiniteyle bağlanmaktadır.
Tip I diyabetik hastalarda bulunan toplam insülin konsantrasyonunun (insülin glarjin ve
metabolitleri), IGF-1 reseptörlerinin maksimum sayısının yarısı kadarının doygunluğa
ulaşması ve sonrasında IGF-1 reseptörü ile başlatılan mitojenik-proliferatif yolağın
aktivasyonu için gerekenden belirgin olarak daha düşük olduğu gösterilmiştir. Endojen IGF-
1’in fizyolojik konsantrasyonları mitojenik-proliferatif yolağı aktive edebilir; ancak,
GLARİN tedavisi dahil olmak üzere insülin tedavisinde bulunan terapötik konsantrasyonlar
IGF-1 yolağını aktive etmek için gereken farmakolojik konsantrasyonlardan belirgin olarak
daha düşüktür.
İnsülin glarjin de dahil olmak üzere insülinin primer aktivitesi glukoz metabolizmasının
düzenlenmesidir. İnsülin ve analogları, özellikle iskelet kası ve yağ tarafından periferik
glukoz alımını uyararak ve hepatik glukoz üretimini inhibe ederek kan glukoz düzeylerini
düşürürler. İnsülin, adipositte lipolizi inhibe eder, proteolizi inhibe eder ve protein sentezini
artırır.
Klinik farmakoloji çalışmalarında, aynı dozlarda verildiğinde, intravenöz insülin glarjin ve
insan insülininin eşit etki gücüne sahip olduğu gösterilmiştir. Tüm insülinlerde olduğu gibi,
insülin glarjinin etki süresi fiziksel aktivite ve diğer değişkenlerden etkilenebilmektedir.
Sağlıklı bireylerde veya tip 1 diyabeti olan hastalarda yapılan öglisemik klemp
çalışmalarında, subkütan uygulanan insülin glarjinin etki başlangıcı, insan NPH insülinine
kıyasla daha yavaş, etki profili düz, piksiz ve etkisi daha uzundur.
Aşağıdaki grafik hastalarda yapılan bir çalışmanın sonuçlarını göstermektedir.:
*Sabit plazma glukoz düzeyleri sağlamak üzere infüzyon yapılan glukoz miktarı olarak
belirlenmiş (saat başı ortalama değerler)
Subkütan insülin glarjinin daha uzun süreli etkisi, daha yavaş olan absorpsiyon hızıyla
doğrudan ilişkilidir ve günde tek doz uygulamayı desteklemektedir. İnsülin glarjin gibi insülin
ve insülin analoglarının etki süresi farklı bireylerde ya da bireyin kendisinde belirgin
değişkenlik gösterebilir.
Klinik bir çalışmada, hem sağlıklı bireylerde hem de tip 1 diyabeti olan hastalarda intravenöz
10/15insülin glarjin ve insan insülini uygulaması sonrasında hipoglisemi semptomları veya karşı-
düzenleme hormon yanıtları benzer olmuştur.
Klinik çalışmalarda, NPH-insülini ve insülin glarjin tedavi gruplarında insan insülini ve
insülin glarjinle çapraz tepki gösteren antikorlar aynı sıklıkta gözlenmiştir.
Tip 2 diyabeti olan 1024 hastada günde tek doz insülin glarjinin diyabetik retinopati
üzerindeki etkileri açık-etiketli 5 yıllık NPH (günde iki doz) kontrollü bir çalışmada
değerlendirilmiştir. Diyabetik retinopatinin erken tedavi çalışmasında (ETDRS), derecesi 3
veya üzerindeki basamakta retinopatisi olan bu hastaların retinopati ilerlemesi fundus
fotografisi ile incelendi. İnsülin glarjin ile NPH insülin karşılaştırıldığında, diyabetik
retinopatinin ilerlemesinde anlamlı bir farklılık görülmemiştir.
ORIGIN (Outcome Reduction with Initial Glargine INtervention) çalışması çok merkezli,
randomize, 2x2 faktorial tasarımlı bir çalışma olup yüksek kardiyovasküler (KV) riski ve
açlık glukoz (IFG) ya da glukoz toleransı (IGT) bozuk olan (katılımcıların % 12’si) veya en
az bir antidiyabetik oral ilaç ile tedavi edilen tip 2 diabetes mellitus hastası (katılımcıların %
88’i) olan 12537 katılımcı ile yürütülmüştür. Katılımcılar FPG ≤95 mg/dl (5.3 mM) olacak
şekilde insülin glarjin (n=6264) tedavisine ya da standart bakıma (n=6273) randomize
edilmiştir (1:1).
İlk ko-primer etkinlik sonucu, KV ölümün, ölümcül olmayan miyokard enfarktüsünün (MI)
veya ölümcül olmayan inmenin ortaya çıktığı ilk ana kadar geçen süre; ikinci ko-primer
etkinlik sonucu ise revaskülarizasyon prosedürünün (koroner, karotid veya periferal) veya
kalp yetmezliği nedeniyle hastaneye yatışın veya ilk ko-primer sonuçlardan herhangi birinin
ortaya çıktığı ilk ana kadar olan süredir.
İkincil sonlanımlar tüm nedenlere bağlı mortalite ve bir birleşik mikrovasküler sonlanımdır.
İnsülin glarjin standart bakım ile karşılaştırıldığında KV hastalık ve KV mortalite için rölatif
riski değiştirmemiştir. İnsülin glarjin ve standart bakım arasında iki birincil sonlanım, bu
sonlanımları oluşturan herhangi bir sonlanım bileşeni, tüm nedenlere bağlı mortalite ya da
birleşik mikrovasküler sonlanım açısından fark saptanmamıştır.
Çalışma sonunda ortalama insülin glarjin dozu 0,42 U/kg olarak saptanmıştır. Başlangıçta
katılımcıların medyan HbA1c değeri % 6,4 iken medyan HbA1c değer aralığı, tedavi
sırasında insülin glarjin grubunda % 5,9- 6,4 ve izlem boyunca standart bakım grubunda %
6,2-6,6 bulunmuştur. Şiddetli hipoglisemi oranı (etkilenen katılımcı/yıllarca etkilenen 100
katılımcı) insülin glarjin grubunda 1,05 ve standart bakım grubunda 0,3; doğrulanmış ciddi
olmayan hipoglisemi oranları sırasıyla 7,71 ve 2,44 olarak bildirilmiştir. 6 yıllık çalışma
boyunca insülin glarjin grubunun % 42’sinde herhangi bir hipoglisemi olayı görülmemiştir.
Tedavideki son muayenede vücut ağırlığında başlangıca göre insülin glarjin grubunda
ortalama 1,4 kg artış ve standart bakım grubunda ortalama 0,8 kg azalma saptanmıştır.
Pediyatrik popülasyon:
Randomize, kontrollü bir çalışmada, yaşları 6-15 arasında değişen tip 1 diyabetli pediyatrik
hastalar (n=349), 28 hafta süreyle bazal-bolus insülin rejimiyle tedavi edildi; her öğünden
önce regüler insan insülini uygulanmıştır. İnsülin glarjin günde bir kez yatmadan önce, NPH
insan insülini günde bir veya iki kez uygulandı. Her iki tedavi grubunda glikohemoglobin ve
11/15semptomatik hipoglisemi insidansı üzerinde benzer etkiler gözlenmiştir. Bununla beraber,
insülin glarjin grubunda açlık plazma glukozunda başlangıç değerine göre gözlenen düşüş,
NPH grubuna kıyasla daha fazla olmuştur. İnsülin glarjin grubunda gözlenen hipoglisemi de
daha hafifmiş. Bu çalışmada insülin glarjinle tedavi edilen hastaların 143’ü, ortalama takip
süresi 2 yıl olan kontrolsüz devam çalışmasında insülin glarjinle tedaviye devam etmiştir.
İnsülin glarjinle tedavinin uzatıldığı bu dönemde, güvenlilikle ilgili yeni bir uyarı işareti
saptanmamıştır.
Yaşları 12-18 arasında değişen, tip 1 diyabetli 26 adolesanın dahil edildiği çapraz bir
çalışmada, insülin glarjin + insülin lispro, NPH + regüler insan insüliniyle karşılaştırılmıştır.
Her bir tedavi, rastgele sıra ile 16 hafta süreyle uygulanmıştır. Yukarıda tanımlanan
pediyatrik çalışmada olduğu gibi bu çalışmada da, başlangıç değerine kıyasla açlık plazma
glukozunda gözlenen azalma, insülin glarjin grubunda NPH grubundan daha fazlaymış.
HbA1c’de başlangıç değerine göre gözlenen değişiklikler her iki tedavi grubunda benzer
bulunmuştur. Bununla beraber, gece boyunca kaydedilen kan glukozu değerleri, insülin
glarjin/lispro grubunda, NPH/regüler grubuna kıyasla anlamlı derecede daha yüksekmiş
(ortalama en düşük nokta sırasıyla 5,4 mM’ye karşılık 4,1 mM). Buna paralel olarak,
noktürnal hipoglisemi insidansları insülin glarjin/lispro grubunda % 32, NPH/regüler
grubunda % 52 olarak saptanmıştır.
Yaşları 2-6 arasında değişen tip 1 diabetes mellituslu 125 çocuğun dahil edildiği 24 haftalık
paralel grup çalışmasında, günde bir kez sabahları uygulanan insülin glarjin ve günde bir
veya iki kez bazal insülin olarak uygulanan NPH insülin karşılaştırılmıştır. Her iki gruba da
yemeklerden önce bolus insülin verilmiştir.
Tüm hipoglisemilerde insülin glarjinin NPH’a üstünlüğünü gösteren birincil hedef
sağlanmadı ve insülin glarjin hipoglisemi olaylarını arttırma trendi göstermiştir (insülin
glarjin: NPH oranı (% 95 Cl) =1,18 (0,97-1,44).
Glikohemoglobin ve glukoz değişkenlikleri her iki tedavi grubunda benzer bulunmuştur. Bu
çalışmada güvenlilikle ilgili yeni bir uyarı işareti saptanmamıştır.
5.2. Farmakokinetik özellikler
Emilim:
Sağlıklı bireylerde ve diyabetik hastalarda, insülin glarjinin subkütan enjeksiyonunu takiben,
serum insülin konsantrasyonları insan NPH insülinine kıyasla daha yavaş ve çok daha uzun
süreli absorpsiyon olduğunu ve bir doruk olmadığını göstermiştir. Dolayısıyla,
konsantrasyonlar insülin glarjinin farmakodinamik aktivitesinin zaman profiliyle uyumlu
bulunmuştur. Şekil 1’deki grafik insülin glarjin ve NPH insülinin zamana göre aktivite
profilini göstermektedir.
Dağılım:
Günde bir kez enjekte edilen insülin glarjin, ilk dozdan sonraki 2-4 gün içinde kararlı durum
düzeyine ulaşır.
Biyotransformasyon:
Diyabetik hastalarda subkütan insülin glarjin enjeksiyonundan sonra, insülin glarjin Beta
zincirinin karboksil ucunda hızla metabolize olarak, iki aktif metabolit olan M1 (21A-Gly-
insülin) ve M2 (21A-Gly-des-30B-Thr-insülin) oluşmaktadır. Plazmada, dolaşımdaki başlıca
bileşik M1 metabolitidir. M1’e maruziyet uygulanan insülin glarjin dozuyla birlikte artar.
Farmakokinetik ve farmakodinamik bulgular, insülin glarjin ile subkütan enjeksiyonun
etkisinin esas olarak M1’e maruziyete dayandığını göstermektedir. İnsülin glarjin ve M2
12/15metaboliti bireylerin büyük çoğunluğunda saptanabilir düzeyde bulunmamıştır ve
saptanabildiklerinde de konsantrasyonlarının uygulanan insülin glarjin dozundan bağımsız
olduğu bulunmuştur.
Eliminasyon:
İntravenöz yoldan uygulandığında insülin glarjin ve insan insülininin eliminasyon yarılanma
ömrü karşılaştırılabilir.
Doğrusallık/doğrusal olmayan durum:
İnsülin glarjinin konsantrasyonları, farmakodinamik aktivitesinin zaman profiliyle uyumlu
bulunmuştur.
Hastalardaki karakteristik özellikler
Yaş ve cinsiyet:
Klinik çalışmalarda yaş ve cinsiyete dayanan alt-grup analizleri, insülin glarjin ile tedavi
edilen hastalarla bütün araştırma popülasyonu karşılaştırıldığında, güvenlilik ve etkililik
açısından herhangi bir farklılık göstermemiştir.
Pediyatrik popülasyon:
Yaşları 2-6 arasında değişen tip 1 diabetes mellituslu çocuklardaki farmakokinetik özellikler
bir klinik çalışmada değerlendirilmiştir (bkz. Bölüm 5.1). İnsülin glarjinle tedavi edilen
çocuklarda, insülin glarjinin ve aktif metabolitleri olan M1 ve M2’nin plazma “çukur” (vadi)
düzeyleri ölçülmüş, plazma konsantrasyonu değerlerinin erişkinlerle benzer olduğu ve kronik
kullanımda insülin glarjinin veya metabolitlerinin birikme eğilimi göstermediği saptanmıştır.
5.3. Klinik öncesi güvenlilik verileri
Klinik öncesi veriler konvansiyonel güvenlilik farmakolojisi, tekrarlayan doz toksisitesi,
genotoksisite, karsinojenik potansiyel ve üreme toksisitesi ile ilgili çalışmalar baz alındığında
insanlar için özel bir tehlike göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Çinko klorür
M-krezol
Gliserin
Sodyum hidroksit veya hidroklorik asit
Enjeksiyonluk su
6.2.Geçimsizlikler
GLARİN diğer tıbbi ürünlerle karıştırılmamalıdır.
6.3. Raf ömrü
24 ay
Kartuşun ilk kullanımdan sonraki raf ömrü
Direkt ışıktan ve sıcaklıktan korumak şartıyla, tıbbi ürün maksimum 4 hafta süre ile 25°C’nin
altında saklanabilir. Kartuş içeren kalem buzdolabında saklanmamalıdır.
Her enjeksiyondan sonra ışıktan korumak için kalemin kapağı tekrar yerine takılmalıdır.
13/156.4. Saklamaya yönelik özel tedbirler
Kullanılmamış kartuşlar
Buzdolabında (2-8°C’de) saklayınız.
Dondurmayınız.
GLARİN’in buzdolabında dondurucu bölme veya soğutma paketi ile doğrudan temasını
önleyiniz.
Kartuşları ışıktan korumak için dış karton kutusunda saklayınız.
Kullanımdaki kartuşlar
Saklama koşulları için bkz. Bölüm 6.3.
6.5. Ambalajın niteliği ve içeriği
Siyah tapa (bromobütil kauçuk) ve başlık (flençli alüminyum) ve kapak (bromobütil veya
izopren kauçuk) içeren kartuşlarda (Tip I, renksiz, cam) 3 m mL çözelti.
5 kartuş içeren ambalajları bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kartuş kullanmadan önce, 1-2 saat süre ile oda sıcaklığında tutulmalıdır.
Kartuş kullanılmadan önce incelenmelidir. Çözelti sadece berrak, renksiz ve görülebilir katı
partikül içermeyen ve su benzeri görünüme sahip ise veya su benzeri görünümdeyse
kullanılmalıdır. GLARİN çözelti olduğu için, kullanılmadan önce yeniden süspansiyon haline
getirilmesi gerekmemektedir.
GLARİN başka bir insülinle karıştırılmamalı veya seyreltilmemelidir. Karıştırma veya
seyreltme, zaman/etki profilini değiştirebilir ve karıştırma ürünün çökmesine yol açabilir.
Boş kalemler asla yeniden kullanılmamalıdır ve uygun bir şekilde atılmalıdır.
Herhangi bir kontaminasyonu önlemek için, her bir kullanıma hazır dolu enjeksiyon kalemi
yalnız bir hasta tarafından kullanılmalıdır.
İnsülin glarjin ve diğer insülinler arasındaki ilaç kullanım yanlışlığını önlemek için insülin
etiketi her enjeksiyon öncesi kontrol edilmelidir (bkz. Bölüm 4.4).
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Koçak Farma İlaç ve Kimya Sanayi A.Ş.
Mahmutbey Mah. 2477. Sok. No:23
Bağcılar / İstanbul
Telefon : (0212) 410 39 50
Faks : (0212) 447 61 65
8. RUHSAT NUMARASI(LARI)
14/152016/335
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.04.2016
Ruhsat yenileme tarihi: -
10. KÜB’ÜN YENİLENME TARİHİ
-
15/15