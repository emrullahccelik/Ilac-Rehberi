1 KULLANMA TALİMATI  
 
SANTAFER® FORT 100 mg/ 0,35 mg  film kaplı tablet  
Ağızdan alınır.  
 
 Etkin madde: Her film kaplı tablette , 100 mg elementer demire eşdeğer  322,58 mg  Demir 
III Hidroksit Polimaltoz Kompleksi ve 0,35 mg folik asit içerir.   
 Yardımcı maddeler:  Krospovidon, polietilen  glikol 6000, polivinil pirolidon , magnezyum 
stearat, mikrokristalin selüloz bulunmaktadır. Kaplama içeriğinde ise; polivinil alkol, 
polietilen glikol  3350, titanyum dioksit , talk, kırmızı demir oksit , sarı demir oksit  ve 
ponceau 4R lak (E124).  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa , lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yaz ılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. SANTAFER® FORT  nedir ve ne için kullanılır?  
2. SANTAFER® FORT’u kullanmadan önce dikkat edilmesi gerekenler  
3. SANTAFER® FORT nasıl kullanılır?  
4. Olası yan etkiler nelerdir?  
5. SANTAFER® FORT’un saklanması  
 
Başlıkları yer almaktadır.  
 
1. SANTAFER® FORT  nedir ve ne için kullanılır?  
SANTAFER® FORT , demir III hidroksit polimaltoz kompleksi ve folik asit içeren bir film kaplı 
tablettir. Her bir film kaplı tableti 100 mg Elementer demir’e eşdeğer miktarda demir III 
hidroksit polimaltoz kompleksi ve 0,35 mg folik asit içeren 30 film kaplı tabletlik amb alajlarda 
piyasaya sunulmuştur. Tabletler, kırmızı -kahverengi, bikonveks, yuvarlak film kaplı tabletler 
şeklindedir. Ağız yolu ile uygulanarak, doğal olarak vücutta bütün hücrelerde bulunan ve başta 
kan yapımı ve oksijenin dokulara taşınması gibi hayati ön eme sahip birçok fizyolojik olayda 
önemli rolü olan demir eksikliğinde veya takviye edilmesi gerektiği durumlarda ihtiyacın 
giderilmesi için kullanılır.  
 
SANTAFER® FORT  
 Çeşitli nedenli demir eksikliğine bağlı anemilerin önlenmesi ve tedavisi,  
 Özellikle geb elik ve emzirme dönemlerindeki demir desteği ve demir eksikliği tedavisi için 
kullanılır.   
 
2. SANTAFER® FORT’u kullanmadan önce dikkat edilmesi gerekenler  
SANTAFER® FORT’u aşağıdaki durumlarda KULLANMAYINIZ  
 
Eğer;  
 Demir ya da içerdiği yardımcı maddelerden herhangi birisine karşı aşırı duyarlılığınız varsa,  
 Demir yüklenmesi durumu (hemokromatozis, kronik hemolizis) varsa,  
 Demire karşı aşırı duyarlılığınız varsa,  2  Demir eksikliği görülmeyen diğer anemilerde (hemolitik  anemi gibi),  
 Demir kullanım bozukluğunuz (kurşun anemisi, sidero -akrestik anemi) varsa,  
 Talasemi (Akdeniz anemisi) hastalığınız varsa,   
 İlerleyici ve kronik eklem iltihabınız varsa,  
 Düzenli olarak devamlı kan transfüzyonu gerektiren durumlarınız varsa,  
 HIV infeksiyonunuz var ve demir eksikliğine bağlı aneminiz klinik olarak 
kesinleştirilmemiş ise,  
 Ciddi karaciğer ve böbrek hastalığınız varsa kullanmayınız.  
 
SANTAFER® FORT’u aşağıdaki durumlarda DİKKATLİ KULLANINIZ  
Eğer mide ülseriniz varsa SANTAFER® FORT kullanıp kullanılmayacağına doktorunuz karar 
verecektir.  
 
Ağızdan demir ilaçlarının kullanımı sırasında dışkını n rengi koyulaşabilir; bu durum  normal 
olup herhangi bir önlem gerektirmez.  
 
Dışkıda kan aranması sırasında yanılgıya neden olmaz. Bu nedenle bu  inceleme sırasında 
tedavinin kesilmesine gerek yoktur.  
 
Alkolizm ve bağırsaklardan demirin emilimini bozan hastalıklarda dikkatli kullanılmalıdır.  
 
Çeşitli hastalıklara veya kansere bağlı gelişen kansızlıkta, alınan demir karaciğerde depolanır 
ve ancak hastalıkların ve kanserin tedavisini takiben karaciğerden ayrılarak kullanılır hale gelir.   
 
Çocuklarda demir içeren ürünlerin yanlışlıkla alınması/yutulması fatal (ölümcül) zehirlenmelere 
yol açabilir. Bu nedenle bu ilaçları çocukların erişemeyeceği yerle rde saklayınız. Aşırı dozda 
alındığında doktorunuzu ya da zehir danışmayı derhal arayınız.  
 
“Bu uyarılar, geçmişteki herhangi bir dönemde dahi olsa sizin için geçerliy se lütfen 
doktorunuza danışınız. ” 
 
SANTAFER® FORT’un  yiyecek ve içecek ile kullanılması  
SANTAFER® FORT  yemeklerle birlikte veya yemeklerden sonra alınmalıdır.  
 
Süt ile beraber alınmamalıdır. Kalsiyum içeren ürün ve ilaçlarla birlikte alınmamalıdır. Arada 
en az 2 saat süre bırakılmalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
SANTAFER® FORT’u doktorunuzun önerisi halinde hamilelikte demir takviyesi olarak 
kullanabilirsiniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce d oktorunuza veya eczacınıza danışınız.  
 
SANTAFER® FORT’u doktorunuzun önerisiyle emzirme döneminde demir takviyesi olarak 
kullanabilirsiniz.  
 
Demir, anne sütüne geçmektedir. Bu geçiş, annenin mevcut demir seviyesine ve gıda ile alınan 
demir miktarına göre değişmez. Bu sebeple, emziren anneye demir ilacı verilmesi, bebekte bir 
demir zehirlenmesine veya bebekte var olan demir eksikliğinin ortadan kaldırılmasına sebep 
olmaz.  
 3 Araç ve makine kullanımı  
Araç ve makine kullanımı üzerinde hiçbir etkisi yoktur.  
 
SANTAFER® FORT’un içeriğinde bulunan bazı yardımcı maddeler hakkında önemli 
bilgiler  
SANTAFER® FORT’un içeriğinde bulunan ponceau 4R lak (E124) , alerjik reaksiyonlara sebep 
olabilir.  
 
Diğer ilaçlar ile birlikte kullanımı  
Demir III hidroksit polimaltoz kompleksi besinler ve birlikte uygulanan ilaçlarla (tetrasiklinler, 
antiasitler) iyonik bir etkileşim yapmaz.  
 
Levotiroksin içeren ilaçlar (tiroid hastalıklarının tedavisinde kullanılan) SANTAFER FORT ile 
birlikte alındığında emilimi bozulduğundan, iki ilacın en az 2 saat ara verilerek alınması 
gerekmektedir.  
 
Eğer reçeteli ya da reçetesiz herhangi bir ilacı şu and a kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SANTAFER® FORT  nasıl kullanılır?  
 
 Uygun kullanım ve doz/uygulama sıklığı için talimatlar:  
SANTAFER® FORT için tavsiye edilen normal  doz, günde 1 tablettir.  
 
Doktor tarafından uygun görüldüğünde günde 2 defa 1 tablet alınabilir.  
 
 Uygulama yolu ve metodu:  
Ağızdan alınır.  
 
 Değişik yaş grupları  
Çocuklarda kullanımı:  
Çocuklarda kullanılmamaktadır.  
 
Çocuklarda daha uygun bir doz ayarlaması sağlamak  için demir hidroksit polimaltoz kompleksi 
içeren  şurup 1 0 mg/ ml ve demir hidroksit polimaltoz kompleksi içeren  oral damla 50 mg/1 ml 
formları kullanılabilir.  
 
Yaşlılarda kullanımı:  
Yetişkinler için belirlenmiş olan doz uygulanır.  
 
 Özel kullanım durumları:   
Böbrek/Karaciğer yetmezliği:  
SANTAFER® FORT’u ciddi karaciğer ve böbrek hastalıklarında kullanmayınız.  
 
Doktorunuz ayrı bir tavsiyede bulunmadıkça bu talimatları takip ediniz.  
 
 İlacınızı zamanında almayı unutmayınız.  
 Doktorunuz SANTAFER® FORT ile tedavinizin ne kadar süreceğini size bildirecektir. 
Tedaviyi erken kesmeyiniz, çünkü tedavi süresi demir metabolizmasının durumuna ve kan 
değerlerinin normalleşmesine bağlıdır. Normal kan değerleri elde edildikten sonra  vücuttaki 
demir d epolarının dolması için en az 1 ay daha devam edilmesi tavsiye edilir.  
 
Eğer SANTAFER® FORT’un etkisinin çok güçlü ve ya zayıf olduğuna dair bir izleniminiz var 
ise doktorunuz veya eczacınız ile konuşunuz.  4 Kullanmanız gerekenden daha fazla SANTAFER® FORT kullandıysanız:  
 
SANTAFER® FORT’un fazla alınması ile ishal, mide ağrısı ve kusma oluşabilir ve daha ileri 
durumlarda metabolik asidoz (hızlı ve derin soluk alma, damarlarda genişlemeye bağlı derinin 
sıcak ve kırmızı bir hal alması, tansiyon düşmesi), şiddetli kas spazmları (kas ve ya kas grubunda 
istem dışı ani olarak gelişen ani kas kasılması) ve koma (derin bilinçsizlik hali) görülebilir.  
 
SANTAFER® FORT’ tan kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
SANTAFER® FORT’u kullanmayı unutursa nız 
 
Tabletinizi hatırladığınız anda alınız ve sonra önceki gibi devam ediniz.  
 
Unutulan dozları dengelemek için çift doz almayınız.  
 
SANTAFER® FORT ile tedavi sonlandırıldığında oluşabilecek etkiler  
Bulunmamaktadır.  
 
4. Olası yan etkiler nelerdir?  
Tüm ilaçlar gibi, SANTAFER® FORT’un  içeriğinde bulunan maddelere duyarlı olan kişilerde 
yan etkiler olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın:   10 hastanın en az birinde görülebilir.  
Yaygın:   10 has tanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:   1.000 hastanın birinden az, fakat 10.000 hastanın birinden fazla  
görülebilir.  
Çok seyrek :   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Aşağıdakilerden biri olursa, SANTAFER® FORT’u kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvu runuz  
 
 Eller, ayaklar, bilekler, yüz, dudakların şişmesi ya da özellikle ağız ve boğazın yutmayı veya 
nefes almayı zorlaştıracak şekilde şişmesi  
 Şiddetli döküntü  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin SANTAFER® FORT ’a karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Çok yaygın:  
 Dışkı renginde değişiklik  
 
Yaygın olmayan:  
 Baş ağrısı  
 Tokluk hissi  
 Bulantı  
 Kusma  5  Kabızlık  
 İshal  
 Dişlerde renk değişikliği  
 Karında rahatsızlık hissi  
 Karın ağrısı  
 Deride kaşıntılı kabartılar, döküntü, kızarıklık  
 Kaşıntı  
 
Seyrek:  
 İdrar renginde değişiklik  
 
Çok seyrek:  
 Astım (solunum yollarının daralmasına bağlı nefes darlığı ile karakterize hastalık)  
 Cilt reaksiyonları  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin rapo rlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği ha kkında daha fazla bilgi edinilmesine katkı sağlamış olacaksınız.  
 
5. SANTAFER® FORT’un  saklanması  
 
SANTAFER® FORT’u  çocukların göremeyeceği, erişemeyeceği yerlerde ve ambalajında 
saklayınız.  
25C’nin altındaki oda sıcaklığında saklayınız.  
Son kullanma tarihiyle uyumlu olarak kullanınız.  
Amabalajdaki son kullanma tarihinden sonra SANTAFER® FORT’u  kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemin e veriniz.  
Ruhsat Sahibi : Santa Farma İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59  
 
Üretim Yeri : Santa Farma İlaç Sanayii A.Ş.  
GEBKİM 41455 Dilovası -KOCAELİ  
Tel: (+90 262) 674 23 00  
Fax: (+90 262) 674 23 21  
 
Bu kullanma talimatı ../../.... tarihinde onaylanmıştır.  
 
 
 