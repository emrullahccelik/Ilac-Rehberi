KISA ÜRÜN BİLGİSİ
1. BEŞERİ TIBBİ ÜRÜNÜN ADI
FUSİX DERMA %2 merhem
2. KALİTATİF VE KANTİTATİF BİLEŞİM
Her bir gram merhem:
Etkin madde:
Sodyum fusidat 20 mg
Yardımcı madde(ler):
Setil alkol 4 mg
Susuz lanolin 46 mg
Yardımcı maddeler için 6.1’e bakınız.
3. FARMASÖTİK FORM
Merhem
Sarımsı beyaz renkte, yabancı cisim içermeyen yarı saydam merhem.
4. KLİNİK ÖZELLİKLER
4.1 Terapötik endikasyonlar
FUSİX DERMA; stafilokok, streptokok, Corynebacterium minutissimum ve diğer FUSİX
DERMA’ya duyarlı organizmaların oluşturduğu deri enfeksiyonlarının tedavisinde endikedir.
Bu endikasyonların belli başlı olanları enfekte yanık ve yaralar, impetigo, enfekte egzama,
follikülit, enfekte olan akne, apse, paronişya, sikozis barbae, hidrozadenit ve eritrazmadır.
4.2 Pozoloji ve uygulama şekli
Pozoloji/uygulama sıklığı ve süresi:
Günde 2-3 kez olmak üzere, lezyonlar üzerine, iyileşme sağlanana kadar uygulanır.
Uygulamadan sonra üzeri kapatılabilir veya açık kalabilir.
Uygulama şekli:
Cilt yüzeyine haricen uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezliğinde topikal kullanılan FUSİX DERMA ile yapılmış bir çalışma
yoktur.
Pediyatrik popülasyon:
Pediyatrik hastalarda kullanım kısıtlaması yoktur.
1 / 5Geriyatrik popülasyon:
Geriyatrik hastalarda kullanım kısıtlaması yoktur.
4.3 Kontrendikasyonlar
Etkin maddeye karşı bilinen aşırı duyarlılık durumunda kontrendikedir. Pseudomonas
aeruginosa gibi duyarlı olmayan organizmaların oluşturduğu enfeksiyonlarda
kullanılmamalıdır.
4.4 Özel kullanım uyarıları ve önlemleri
Gözde irritasyona neden olabileceğinden göze kaçmamasına özen gösterilmelidir.
Bütün diğer topikal kullanılan antibiyotiklerde olduğu gibi, uzun süreli ve sık sık uygulama,
lokal deri reaksiyonlarına (kontakt duyarlılık riskini) ve antibiyotiğe karşı direnç gelişmesini
artırabilir.
FUSİX DERMA’nın içeriğinde bulunan setil alkol, lokal deri reaksiyonlarına (örneğin, kontakt
dermatite) neden olabilir.
FUSİX DERMA’nın içeriğinde bulunan lanolin lokal deri reaksiyonlarına (örneğin, kontakt
dermatite) neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Diğer ilaçlarla herhangi bir etkileşim gözlenmemiştir.
4.6 Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü uygulayan kadınlarda
kullanılmamasına ilişkin yeterli veri mevcut değildir.
Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
FUSİX DERMA’nın gebelerde kullanımı ile ilgili yeterli bilgi mevcut değildir. Ancak
yarar/zarar ilişkisi hekimce etraflı olarak değerlendirmek koşulu ile kullanılmalıdır.
Laktasyon dönemi
FUSİX DERMA’nın insan sütüyle atılıp atılmadığı bilinmemektedir. Ancak yarar/zarar ilişkisi
hekimce etraflı olarak değerlendirmek koşulu ile kullanılmalıdır.
2 / 5Üreme yeteneği/Fertilite
Üreme yeteneği üzerine etkisi bilinmemektedir.
4.7 Araç ve makine kullanımı üzerindeki etkiler
Araç ve makine kullanımı üzerine olumsuz herhangi bir etkisi bildirilmemiştir.
4.8 İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
İmmün sistem hastalıkları
Bilinmiyor: Alerjik reaksiyon
Dermatolojik hastalıklar
Yaygın olmayan: Ekzantem, deride irritasyon, kaşıntı, yanma ve batma hissi, eritem, kuru deri
Bilinmiyor: Kontakt dermatit, egzama, ürtiker, anjiyonörotik ödem
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Lokal uygulamada doz aşımı meydana gelebileceği konusunda hiçbir bilgi yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal kullanılan diğer antibiyotikler
ATC kodu: D06AX01
FUSİX DERMA’nın etkin maddesi olan sodyum fusidat; fucudium cuccineum kültüründen elde
edilen bir antibiyotik olup birçok gram-pozitif organizma üzerinde güçlü antibakteriyel etkiye
sahiptir.
Sodyum fusidat bakteriyel protein sentezini ribozomlarda aminoaçil-sRNA’dan proteinlere
amino asit transferini engelleyerek inhibe eder.
Penisiline ya da diğer antibiyotiklere dirençli olan stafilokoklar FUSİX DERMA’ya özellikle
duyarlıdır.
3 / 5Topikal olarak uygulanan sodyum fusidatın terapötik etkinliği kısmen deri enfeksiyonlarına
neden olan organizmalar üzerindeki antibakteriyel etkisi, kısmen de bu antibiyotiğin, bütünlüğü
bozulmamış olan ciltten penetre olma yeteneğinden kaynaklanmaktadır.
5.2 Farmakokinetik özellikler
Genel özellikler
İn-vitro çalışmalar fusidik asidin bozulmamış insan derisinden penetre olabildiğini
göstermektedir. Penetrasyonun derecesi, fusidik aside maruz kalma süresi ve derinin durumu
gibi faktörlere bağlıdır.
Eliminasyon
Fusidik asit başlıca safrayla ve az olarak da idrarla atılır.
5.3 Klinik öncesi güvenlilik verileri
Bildirilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Beyaz Yumuşak Parafin
Setil Alkol
Susuz Lanolin
Sıvı Parafin
6.2 Geçimsizlikler
Bildirilmemiştir.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında, direkt güneş ışığı ve sıcaktan koruyarak saklayınız.
6.5 Ambalajın niteliği ve içeriği
Primer ambalaj malzemesi olarak çevirmeli, HDPE beyaz kapaklı alüminyum tüp
kullanılmaktadır.
15 g ve 20 g’lık tüplerde sunulmaktadır.
Bir kutu içine 1 adet tüp ile kullanma talimatı yerleştirilir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ”Tıbbi atıkların kontrolü yönetmeliği” ve
”Ambalaj Atıklarının Kontrolü Yönetmeliği”ne uygun olarak imha edilmelidir.
4 / 57. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI(LARI)
2017/434
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.06.2017
Ruhsat yenileme tarihi:
10. KÜB’ÜN YENİLENME TARİHİ
5 / 5