KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
FEBUGUT 80 mg film kaplı tablet
2. KALİTATİF VE KANTİTATİF BİLEŞİM
Etkin madde:
Febuksostat 80 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz veya beyazımsı, iki tarafı düz, oval, bikonveks film kaplı tablet
4. KLİNİK ÖZELLİKLER
4.1 Terapötik endikasyonlar
FEBUGUT, ürat depozisyonunun gerçekleşmiş olduğu durumlarda (tofüs ve/veya gut artriti
öyküsü ya da varlığı dahil) kronik hiperüriseminin tedavisi için endikedir.
FEBUGUT yetişkinlerde endikedir.
4.2 Pozoloji ve uygulama şekli
Pozoloji/Uygulama sıklığı ve süresi:
FEBUGUT’un tavsiye edilen oral dozu, yemekle birlikte ya da ayrı olarak günde bir kez 80
mg’dır. 2-4 hafta sonra serum ürik asit düzeyi >6 mg/dL (357 μmol/L) ise, günde bir kez 120
mg febuksostat uygulanması düşünülebilir.
Febuksostat, serum ürik asit düzeyinin 2 hafta sonra yeniden test edilmesine izin vermeye
yetecek kadar hızlı etki gösterir. Terapötik hedef, serum ürik asit düzeyini 6 mg/dL’nin (357
μmol/L) altına düşürmek ve burada tutmaktır.
Gut alevlenme profilaksisi için en az 6 ay profilaksi uygulanması tavsiye edilir (bkz.bölüm
4.4).
1/19Uygulama şekli:
Oral kullanım içindir.
FEBUGUT ağız yoluyla alınmalıdır ve yemekle birlikte ya da ayrı olarak alınabilir.
Özel popülasyonlara ilişkin ek bilgiler:
Böbrek yetmezliği:
Şiddetli renal bozukluğu olan hastalarda (kreatinin klerensi <30 mL/dak, bkz. bölüm 5.2)
etkililik ve güvenlilik tam olarak değerlendirilmemiştir.
Hafif veya orta şiddette renal bozukluğu olan hastalarda doz ayarlaması gerekli değildir.
Karaciğer yetmezliği:
Şiddetli hepatik bozukluğu olan hastalarda (Child Pugh Sınıf C) febuksostatın etkililiği ve
güvenliliği araştırılmamıştır.
Hafif hepatik bozukluğu olan hastalarda tavsiye edilen doz 80 mg’dır. Orta şiddette hepatik
bozukluğu olan hastalarla ilgili olarak sınırlı bilgi mevcuttur.
Pediyatrik popülasyon:
FEBUGUT’un 18 yaş altı çocuklardaki etkililiği ve güvenliliği belirlenmemiştir. Veri mevcut
değildir.
Geriyatrik popülasyon:
Yaşlılarda doz ayarlaması gerekli değildir (bkz. bölüm 5.2).
4.3 Kontrendikasyonlar
FEBUGUT, etkin maddeye ya da bölüm 6.1’de listelenen yardımcı maddelerin herhangi
birine aşırı duyarlılık durumunda kontrendikedir (ayrıca bkz. bölüm 4.8).
4.4 Özel kullanım uyarıları ve önlemleri
Kardiyovasküler bozukluklar
Daha önceden majör kardiyovasküler hastalıkları (örneğin, miyokard infarktüsü, inme veya
kararsız anjina) olan hastalarda başka tedavi seçeneklerinin uygun olmadığı durumlar dışında
febuksostat ile tedaviden kaçınılmalıdır.
APEX ve FACT çalışmalarında araştırmacı tarafından rapor edilen kardiyovasküler APTC
olaylarının (Anti-Trombosit Araştırmacıları İşbirliği’nden (APTC) alınan tanımlanmış
sonlanım noktaları; kardiyovasküler ölüm, fatal olmayan miyokard infarktüsü, fatal olmayan
inme dahil) insidansı, febuksostat toplam grubunda allopurinol grubuna kıyasla sayısal olarak
daha yüksek olduğu gözlenmiştir (100 Hasta-Yıl başına sırasıyla 1,3 ve 0,3 olay); ancak bu
durum CONFIRMS çalışmasında gözlenmemiştir (çalışmaların detaylı karakteristikleri için
bkz. bölüm 5.1). Her üç çalışma birlikte değerlendirildiğinde (APEX, FACT ve CONFIRMS
çalışmaları) araştırmacı tarafından rapor edilen kardiyovasküler APTC olaylarının insidansı
100 Hasta-Yıl başına sırasıyla 0,7 ve 0,6 olay olarak saptanmıştır. Uzun dönemli uzatma
2/19çalışmalarında, araştırmacı tarafından rapor edilen APTC olaylarının insidansı febuksostat ve
allopurinol için 100 Hasta-Yıl başına sırasıyla 1,2 ve 0,6 olay olarak saptanmıştır. İstatistiksel
olarak anlamlı herhangi bir fark saptanmamış ve febuksostat ile nedensellik ilişkisi tespit
edilmemiştir. Bu hastalardaki tanımlanmış risk faktörleri; aterosklerotik hastalık ve/veya
miyokard infarktüsü ya da konjestif kalp yetmezliği ile ilgili tıbbi geçmişlerinin bulunmasıdır.
Ruhsatlandırma sonrası CARES çalışmasında (çalışmanın ayrıntılı özellikleri için bölüm 5.1’e
bakınız) febuksostatta izlenen majör advers kardiyovasküler olayların (MACE) oranı
allopurionol ile tedavi edilen hastalarla karşılaştırıldığında benzer olduğu (HR 1,03; %95 CI
0,87-1,23), ancak kardiyovasküler ölüm oranlarının daha yüksek olduğu gözlenmiştir
(hastaların %4,3'üne karşı %3,2; HR 1,34; %95 CI 1,03-1,73).
Tıbbi ürüne alerji / aşırı duyarlılık
İlacın pazara verilmesi sonrasında, yaşamı tehdit edici Stevens-Johnson Sendromu, Toksik
epidermal nekroliz ve akut anafilaktik reaksiyon/şok dahil olmak üzere ciddi alerjik/aşırı
duyarlılık reaksiyonlarıyla ilgili nadir olan raporlar toplanmıştır. Çoğu olguda, bu
reaksiyonlar febuksostat ile tedavinin ilk ayında meydana gelmiştir. Bu hastaların hepsi
değilse de bazıları, renal bozukluk ve/veya daha önce allopurinole aşırı duyarlılık
yaşadıklarını belirtmiştir. Bazı olgularda, şiddetli aşırı duyarlılık reaksiyonları, Eozinofili ve
Sistemik Semptomlarla Seyreden İlaç Reaksiyonu (DRESS) da dahil olmak üzere, ateş,
hematolojik, renal ya da hepatik tutulumla ilişkili bulunmuştur.
Hastalar, belirti ve semptomlar konusunda uyarılmalı ve alerjik reaksiyonlar/aşırı duyarlılık
reaksiyonları açısından yakından izlenmelidir (bkz. bölüm 4.8). Stevens-Johnson Sendromu
dahil olmak üzere ciddi alerjik reaksiyonlar/aşırı duyarlılık reaksiyonları meydana geldiği
takdirde febuksostat tedavisi derhal durdurulmalıdır; çünkü ilacın erken kesilmesi daha iyi
prognozla ilişkilidir. Stevens-Johnson Sendromu ve akut anafilaktik reaksiyon/şok dahil
olmak üzere alerjik reaksiyonlar/aşırı duyarlılık reaksiyonları gelişen hastalarda febuksostat
tedavisi hiçbir zaman yeniden başlatılmamalıdır.
Akut gut atakları (gut alevlenmesi)
Febuksostat tedavisi, akut gut atağı tamamen geçmeden başlatılmamalıdır. Gut alevlenmeleri,
tedavinin başlatılması sırasında, serum ürik asit düzeylerinin değişmesi ve bunun sonucunda
doku depozitlerinden ürat mobilizasyonunun gerçekleşmesi nedeniyle meydana gelebilir (bkz.
bölüm 4.8 ve 5.1). Febuksostat tedavisinin başlangıcında, bir NSAİİ ya da kolşisin ile en az 6
ay alevlenme profilaksisinin uygulanması tavsiye edilmektedir (bkz. bölüm 4.2).
Febuksostat tedavisi sırasında gut alevlenmesi olursa ilaç kesilmemelidir. Gut alevlenmesi
hasta için uygun olduğu şekilde eşzamanlı olarak yönetilmelidir. Febuksostat ile sürekli tedavi
gut alevlenmelerinin sıklığını ve şiddetini azaltır.
Ksantin depozisyonu
Ürat oluşum hızının büyük ölçüde artmış olduğu hastalarda (örn. malign hastalık ve tedavisi,
Lesch-Nyhan sendromu) ksantinin idrardaki mutlak konsantrasyonu nadir olgularda, idrar
yolunda depozisyona olanak sağlamaya yetecek kadar artabilir. Febuksostat ile herhangi bir
deneyim olmadığından, bu popülasyonlarda kullanılması tavsiye edilmemektedir.
3/19Merkaptopurin/azatioprin
Febuksostat tarafından ksantin oksidazın inhibe edilmesi gibi şiddetli toksisite ile
sonuçlanabilecek artan merkaptopurin/azatioprin plazma konsantrasyonlarına neden
olabileceğinden, merkaptopurin/azatioprin ile birlikte tedavi edilen hastalarda febuksostat
kullanımı önerilmez. İnsanlarda etkileşim çalışması yapılmamıştır. Kombinasyonun
kullanılmasından kaçınılamıyorsa merkaptopurin ya da azatioprin dozajının azaltılması
tavsiye edilmektedir. Sıçanlarda yapılan bir klinik öncesi çalışmadan elde edilen verilerin
modellenmesi ve simülasyon analizine dayanarak; olası hematolojik etkilerden kaçınmak için
merkaptopurin/azatioprin dozu, febuksostat ile birlikte kullanıldığında önceden reçetelenmiş
dozun %20'sine veya altına düşürülmelidir (bkz. bölüm 4.5 ve bölüm 5.3).
Hastalar yakından izlenmeli ve ardından merkaptopurin/azatioprin dozu terapötik yanıtın
değerlendirilmesine ve olası toksik etkilerin başlangıcına dayanarak ayarlanmalıdır
Organ transplant alıcıları
Organ transplant alıcılarında edinilen herhangi bir deneyim mevcut olmadığından, bu
hastalarda febuksostat kullanılması tavsiye edilmemektedir (bkz. bölüm 5.1).
Teofilin
Febuksostat 80 mg ile teofilin 400 mg (tek doz) sağlıklı gönüllülere birlikte uygulandığında
hiçbir farmakokinetik etkileşim gözlenmemiştir (bkz. bölüm 4.5). Febuksostat 80 mg,
eşzamanlı teofilin tedavisi uygulanan hastalarda, plazma teofilin düzeylerinin artma riski
olmaksızın kullanılabilir. Febuksostat 120 mg için veri mevcut değildir.
Karaciğer bozuklukları
Birleşik faz 3 çalışmaları sırasında, febuksostat ile tedavi uygulanan hastalarda (%5,0) hafif
karaciğer fonksiyon testi anormallikleri gözlenmiştir. Febuksostat tedavisi başlatılmadan önce
ve bunun ardından klinik hükme dayanılarak periyodik şekilde karaciğer fonksiyon testi
yapılması tavsiye edilmektedir (bkz. bölüm 5.1).
Tiroid bozuklukları
Uzun dönemli açık uçlu uzatma çalışmalarında, uzun dönem febuksostat tedavisi uygulanan
hastalarda artmış TSH değerleri (>5.5 μIU/mL) gözlenmiştir (%5,5). Tiroid fonksiyonunun
değişiklik gösterdiği hastalarda febuksostat kullanılırken dikkatli olunmalıdır (bkz. bölüm
5.1).
4.5 Diğer tıbbi ürünler ile etkileşimler ve diğer etkileşim şekilleri
Merkaptopurin/azatioprin
Febuksostatın ksantin oksidaz (XO) inhibisyonu üzerindeki etki mekanizmasına dayanılarak,
eşzamanlı kullanım tavsiye edilmemektedir. XO’nun febuksostat tarafından inhibisyonu, bu
ilaçların plazma konsantrasyonlarının artarak toksisiteye yol açmasına neden olabilir (bkz.
bölüm 4.4). Febuksostatın XO tarafından metabolize edilen ilaçlarla (teofilin hariç) ilaç
etkileşimi çalışmaları insanlarda yapılmamıştır.
Sıçanlarda yapılan bir klinik öncesi çalışmadan elde edilen verilerin modellenmesi ve
simülasyon analizi, febuksostat ile birlikte uygulanması durumunda merkaptopurin/azatioprin
4/19dozunun önceden reçetelenmiş dozun %20'sine veya altına düşürülmesi gerektiğini gösterir
(bkz. bölüm 4.5 ve bölüm 5.3).
Febuksostatın sitotoksik kemoterapi ile ilaç etkileşimi çalışmaları yapılmamıştır.
Febuksostatın sitotoksik tedavi sırasındaki güvenliliği ile ilgili veri mevcut değildir.
Rosiglitazon/CYP2C8 substratları
Febuksostatın in vitro olarak CYP2C8’in zayıf bir inhibitörü olduğu gösterilmiştir. Sağlıklı
gönüllülerde yapılan bir çalışmada, 4 mg tek oral dozda rosiglitazon ile birlikte günlük 120
mg febuksostat uygulamasının rosiglitazon ve metaboliti N-desmetil rosiglitazonun
farmakokinetiğini etkilememiştir; bu da, febuksostatın in vivo olarak bir CYP2C8 enzimi
inhibitörü olmadığını göstermektedir. Dolayısıyla, febuksostatın rosiglitazon ya da diğer
CYP2C8 substratları ile birlikte uygulanması durumunda, bu bileşikler için herhangi bir doz
ayarlaması gerekmemektedir.
Teofilin
XO inhibisyonunun diğer XO inhibitörlerinde rapor edildiği şekilde, dolaşımdaki teofilin
düzeylerinde artışa neden olup olmadığını değerlendirmek için, sağlıklı gönüllülerde
febuksostat ile bir etkileşim çalışması yapılmıştır. Çalışmanın bulguları, teofilin 400 mg tek
doz uygulaması ile birlikte günlük febuksostat 80 mg uygulaması yapılmasının teofilinin
farmakokinetiğini etkilemediğini göstermiştir. Dolayısıyla, febuksostat 80 mg ve teofilinin
eşzamanlı olarak verilmesi konusunda özel bir uyarı belirtilmemektedir. Febuksostat 120 mg
için veri mevcut değildir.
Naproksen ve diğer glukuronidasyon inhibitörleri
Febuksostatın metabolizması, Uridin Glukuronozil Transferaz (UGT) enzimlerine bağımlıdır.
NSAİİ’lar ve probenesid gibi glukuronidasyonu inhibe eden tıbbi ürünler, teorik olarak,
febuksostatın eliminasyonunu etkileyebilir. Sağlıklı gönüllülerde febuksostat ile 250 mg
naproksenin günde iki kez eşzamanlı kullanımı, febuksostat maruziyetinde artış ile
ilişkilendirilmiştir (C %28, EAA %41 ve t %26). Klinik çalışmalarda, naproksenin ya da
maks 1/2
diğer NSAİİ’ların/Cox-2 inhibitörlerinin kullanılması advers olaylarda klinik olarak anlamlı
bir artışla ilişkili olmamıştır.
Febuksostat, naproksen ile birlikte uygulanabilir ve febuksostat ya da naproksen için doz
ayarlaması gerekmez.
Glukuronidasyon indükleyicileri
UGT enzimlerinin potent indükleyicileri, metabolizmada artışa ve febuksostat etkililiğinde
azalmaya yol açabilir. Bu nedenle, potent bir glukuronidasyon indükleyicisi ile tedavinin
başlatılmasından 1-2 hafta sonra serum ürik asit izlemi yapılması tavsiye edilmektedir. Bunun
aksine, indükleyici ile uygulanan tedavinin kesilmesi, febuksostatın plazma düzeylerinin
yükselmesine yol açabilir.
Kolşisin/indometasin/hidroklorotiazid/varfarin
Febuksostat, kolşisin ya da indometasin ile birlikte uygulanabilir ve febuksostat ya da birlikte
uygulanan etkin madde için doz ayarlaması gerekmez.
5/19Hidroklorotiazid ile birlikte uygulandığında febuksostat için doz ayarlaması gerekmez.
Febuksostat ile birlikte uygulandığında varfarin için doz ayarlaması gerekmez. Febuksostatın
(80 mg ya da 120 mg, günde bir kez) varfarin ile birlikte uygulanması sağlıklı gönüllülerde
varfarinin farmakokinetiğini etkilememiştir. INR ve Faktör VII aktivitesi de febuksostat ile
birlikte uygulamadan etkilenmemiştir.
Desipramin/CYP2D6 substratları
Febuksostatın in vitro olarak CYP2D6’nın zayıf bir inhibitörü olduğu gösterilmiştir. Sağlıklı
gönüllülerde yapılan bir çalışmada, günlük 120 mg febuksostat, bir CYP2D6 substratı olan
desipraminin EAA değerinde ortalama %22 artışa neden olmuştur; bu da febuksostatın in vivo
olarak CYP2D6 enzimi üzerinde potansiyel zayıf inhibitör etkisinin olduğunu göstermektedir.
Dolayısıyla, febuksostatın diğer CYP2D6 substratları ile birlikte uygulanması durumunda, bu
bileşikler için herhangi bir doz ayarlaması gerektirmemektedir.
Antasitler
Magnezyum hidroksit ve alüminyum hidroksit içeren bir antasidin eşzamanlı olarak
alınmasının febuksostatın emilimini geciktirdiği (yaklaşık 1 saat) ve C değerinde %32
maks
azalmaya neden olduğu gösterilmiş; ancak EAA’da anlamlı bir değişiklik gözlenmemiştir.
Dolayısıyla, febuksostat antasit kullanımına dikkat edilmeksizin alınabilir.
4.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebelik sırasında insanlar için potansiyel risk ve ayrıca febuksostatın insan sütüne geçip
geçmediği ve insan fertilitesine olan etkileri bilinmediğinden, planlı bir hamilelikten önce
daha uygun alternatif bir tedaviye geçilmelidir.
Çocuk doğurma potansiyeli bulunan kadınlar uygun bir doğum kontrolü uygulamalıdır.
Gebelik dönemi
Maruziyetin gerçekleştiği çok sınırlı sayıda gebede elde edilen veri, febuksostatın gebelik ya
da fetüsün/yenidoğanın sağlığı üzerinde herhangi bir advers etkiye işaret etmemektedir.
Hayvanlarda yapılan çalışmalarda, gebelik, embriyonal/fetal gelişim ya da doğum açısından
doğrudan ya da dolaylı herhangi bir zararlı etki saptanmamıştır (bkz. bölüm 5.3). İnsanlar için
potansiyel risk bilinmemektedir. Febuksostat gebelik sırasında kullanılmamalıdır.
Laktasyon dönemi
Febuksostatın insanlarda anne sütüne geçip geçmediği bilinmemektedir. Hayvanlarda yapılan
çalışmalar febuksostatın anne sütüne geçtiğini ve emzirilen yavruların gelişiminde bozulma
olduğunu göstermiştir. Emzirilen bebek açısından risk ihmal edilemez. Febuksostat emzirme
sırasında kullanılmamalıdır.
6/19Üreme yeteneği/Fertilite
Hayvanlarda, 48 mg/kg/gün’e kadar dozlarda yapılan üreme çalışmalarında fertilite üzerinde
doza bağımlı herhangi bir advers etki görülmemiştir (bkz. bölüm 5.3). FEBUGUT’un insan
fertilitesi üzerindeki etkisi bilinmemektedir.
4.7 Araç ve makine kullanımı üzerindeki etkiler
Febuksostat kullanımında uykululuk hali, sersemlik hissi, parestezi ve bulanık görme rapor
edilmiştir. Hastalar, FEBUGUT’un performans üzerinde ters bir etkisinin olmadığından
makul bir şekilde emin oluncaya kadar, araç ve makine kullanmadan ya da tehlikeli
faaliyetlere katılmadan önce dikkatli olmalıdır.
4.8 İstenmeyen etkiler
Güvenlilik profilinin özeti
Klinik çalışmalarda (en azından 10 mg ila 300 mg doz kullanımı ile tedavi uygulanan 4072
gönüllü) ve ürünün pazara verilmesi sonrasında en sık rapor edilen advers reaksiyonlar, gut
alevlenmeleri, karaciğer fonksiyonu anormallikleri, diyare, bulantı, baş ağrısı, döküntü ve
ödemdir. Bu advers reaksiyonlar çoğunlukla hafif ya da orta şiddette olmuştur. Pazarlama
sonrası deneyimde, febuksostata karşı nadiren görülen ve bazıları sistemik semptomlarla
ilişkili olan ciddi aşırı duyarlılık reaksiyonları ve nadiren görülen ani kardiyak ölüm olayları
meydana gelmiştir.
Tedaviyle ilgili en azından olası ilişkili olduğu düşünülen advers olaylar vücut sistemi, organ
sınıfı ve mutlak frekans yoluyla aşağıda listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Sıklıklar çalışmalara ve gut hastalarında pazarlama sonrası deneyimlere dayanmaktadır.
Her bir sıklık gruplaması içerisinde, advers reaksiyonlar azalan ciddiyet sıralaması ile
sunulmuştur.
Kombine faz 3, uzun dönemli uzatma çalışmalarında ve pazarlama sonrası deneyimde
gözlenen advers reaksiyonlar
Kan ve lenf sistemi hastalıkları:
Seyrek: Pansitopeni, trombositopeni, agranülositoz*
Bağışıklık sistemi hastalıkları:
Seyrek: Anafilaktik reaksiyon*, ilaca aşırı duyarlılık*
Endokrin hastalıklar:
Yaygın olmayan: Kan tiroid stimülan hormon (TSH) düzeylerinde yükselme
7/19Metabolizma ve beslenme hastalıkları:
Yaygın***: Gut alevlenmeleri
Yaygın olmayan: Diabetes mellitus, hiperlipidemi, iştah azalması, vücut ağırlığı artışı
Seyrek: Vücut ağırlığı azalması, iştah artışı, anoreksi
Psikiyatrik hastalıklar:
Yaygın olmayan: Libidoda azalma, insomnia
Seyrek: Sinirlilik
Sinir sistemi hastalıkları:
Yaygın: Baş ağrısı
Yaygın olmayan: Sersemlik hissi, parestezi, hemiparezi, somnolans, tat alma duyusunda
değişiklik, hipoestezi, hiposmi
Göz hastalıkları:
Seyrek: Bulanık görme
Kulak ve iç kulak hastalıkları:
Seyrek: Tinnitus
Kardiyak hastalıklar:
Yaygın olmayan: Atriyal fibrilasyon, palpitasyonlar, anormal EKG
Seyrek: Ani kardiyak ölüm*
Vasküler hastalıklar:
Yaygın olmayan: Hipertansiyon, kızarma, sıcak basması
Solunum, göğüs bozuklukları ve mediasten hastalıkları:
Yaygın olmayan: Dispne, bronşit, üst solunum yolu enfeksiyonu, öksürük
Gastrointestinal hastalıklar:
Yaygın: Diyare**, bulantı
Yaygın olmayan: Abdominal ağrı, abdominal distansiyon, gastroözofageal reflü hastalığı,
kusma, ağız kuruluğu, dispepsi, konstipasyon, sık dışkılama, flatulans, gastrointestinal
rahatsızlık
Seyrek: Pankreatit, ağız ülserasyonu
Hepato-biliyer hastalıklar:
Yaygın: Karaciğer fonksiyon anormallikleri**
Yaygın olmayan: Kolelitiyazis
Seyrek: Hepatit, sarılık*, karaciğer hasarı*
Deri ve deri altı doku hastalıkları:
Yaygın: Döküntü (daha az sıklıkta rapor edilen çeşitli döküntü tipleri dahil; aşağıdaki kısma
bakınız)
Yaygın olmayan: Dermatit, ürtiker, pruritus, deride renk değişikliği, deri lezyonu, peteşi,
maküler döküntü, makülopapüler döküntü, papüler döküntü
8/19Seyrek: Toksik epidermal nekroliz*, Stevens-Johnson Sendromu*, anjiyoödem*, eozinofili ve
sistemik semptomlarla seyreden ilaç reaksiyonu*, yaygın döküntü (ciddi)*, eritem,
eksfoliyatif döküntü, folliküler döküntü, veziküler döküntü, püstüler döküntü, pruritik
döküntü *, eritematöz döküntü, morbilliform döküntü, alopesi, hiperhidrozis
Kas-iskelet, bağ doku ve kemik hastalıkları:
Yaygın olmayan: Artralji, artrit, miyalji, muskuloskeletal ağrı, kas güçsüzlüğü, kas spazmı,
kas sertliği, bursit
Seyrek: Rabdomiyoliz*, eklem sertliği, muskuloskeletal sertlik
Böbrek ve idrar yolu hastalıkları:
Yaygın olmayan: Renal yetmezlik, nefrolitiyazis, hematüri, pollaküri, proteinüri
Seyrek: Tubulointerstisyel nefrit*, ani idrar sıkışması
Üreme sistemi ve meme hastalıkları:
Yaygın olmayan: Erektil disfonksiyon
Genel bozukluklar ve uygulama bölgesine ilişkin hastalıklar:
Yaygın: Ödem
Yaygın olmayan: Yorgunluk, göğüs ağrısı, göğüste rahatsızlık
Seyrek: Susama
Araştırmalar:
Yaygın olmayan: Kan amilaz düzeylerinde yükselme, trombosit sayısında azalma, lökositte
azalma, lenfosit sayısında azalma, kan kreatin düzeylerinde yükselme, hemoglobinde azalma,
kan üre düzeylerinde yükselme, kan trigliserit düzeylerinde yükselme, kan kolesterol
düzeylerinde yükselme, hematokritte azalma, kan laktat dehidrojenaz düzeylerinde yükselme,
kan potasyum düzeylerinde yükselme
Seyrek: Kan glukozunda artış, aktive parsiyel tromboplastin zamanında (aPTT) uzama,
eritrosit sayısında azalma, kan alkalen fosfataz düzeylerinde yükselme, kan kreatin fosfokinaz
artışı*
* Pazarlama sonrası deneyimden alınan advers reaksiyonlar
** Kombine olarak Faz 3 çalışmalarda tedavi sırasında ortaya çıkan ya da kötüleşen enfektif
olmayan diyare ve anormal karaciğer fonksiyon testleri, eşzamanlı olarak kolşisin ile tedavi
uygulanan hastalarda daha sık görülmüştür.
*** Tek Faz 3 randomize kontrollü çalışmalarda gut alevlenmelerinin insidansları için bkz.
bölüm 5.1
Seçilen advers reaksiyonların tanımı
Pazarlama sonrası deneyimde, Stevens-Johnson sendromu, toksik epidermal nekroliz ve
anafilaktik reaksiyon/şok dahil olmak üzere febuksostata ciddi aşırı duyarlılık reaksiyonları
nadiren görülmüştür. Stevens-Johnson sendromu ve toksik epidermal nekroliz, kabarcıklarla
ya da mukozal lezyonlarla ve göz irritasyonuyla ilişkili progresif deri döküntüleri ile
karakterizedir. Febuksostata aşırı duyarlılık reaksiyonları, şu semptomlarla ilişkili
olabilmektedir: infiltre makülopapüler erüpsiyonla karakterize deri reaksiyonları, yaygın ya
da eksfoliyatif döküntüler, ama aynı zamanda deri lezyonları, fasiyal ödem, ateş,
9/19trombositopeni ve eozinofili gibi hematolojik anormallikler ve tek ya da çoklu organ tutulumu
[karaciğer ve böbrek (tubulointerstisyel nefrit dahil)] (bkz. bölüm 4.4).
Tedavinin başlatılmasından hemen sonra ve ilk aylar sırasında gut alevlenmeleri sıklıkla
gözlenmiştir. İlk birkaç ayın ardından, gut alevlenmelerinin sıklığı zamana bağımlı olarak
azalmaktadır. Gut alevlenmesi profilaksisi tavsiye edilmektedir (bkz. bölüm 4.2 ve 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Doz aşımı durumunda hastalara semptomatik ve destekleyici tedavi uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Gut hastalığına karşı kullanılan ilaçlar, ürik asit üretimini inhibe eden
preparatlar
ATC kodu: M04AA03
Etki mekanizması
Ürik asit, insanlarda purin metabolizmasının son ürünüdür ve hipoksantin ksantin ürik asit
kaskadında üretilmektedir. Yukarıda belirtilen transformasyonlardaki her iki adım da, ksantin
oksidaz (XO) tarafından katalizlenmektedir. Febuksostat, terapötik etkisini (serum ürik asit
düzeyinin düşürülmesi) XO’yu selektif olarak inhibe etme yoluyla sağlayan bir 2-ariltiazol
türevidir. Febuksostat, XO’nun potent, non-purin selektif bir inhibitörüdür (NP-SIXO) ve in
vitro inhibisyon Ki değeri 1 nanomolardan küçüktür. Febuksostatın, XO’nun hem
oksitlenmiş, hem de indirgenmiş formlarını potent olarak inhibe ettiği gösterilmiştir.
Febuksostat, terapötik konsantrasyonlarda, purin ya da pirimidin metabolizmasına katılan
diğer enzimleri (guanin deaminaz, hipoksantin guanin fosforibosiltransferaz, orotat
fosforibosiltransferaz, orotidin monofosfat dekarboksilaz ya da purin nükleosid fosforilaz)
inhibe etmez.
Klinik etkililik ve güvenlilik
Febuksostatın etkililiği, hiperürisemisi ve gut hastalığı olan 4101 hastada yürütülen üç adet
Faz 3 pivotal çalışmada (iki pivotal APEX ve FACT çalışması ve ek CONFIRMS çalışması
(aşağıda tanımlanmıştır)) gösterilmiştir. Her bir faz 3 pivotal çalışmada, febuksostatın, serum
ürik asit düzeylerini düşürme ve bu düzeylerde tutma yetisinin allopurinole kıyasla üstün
olduğu gösterilmiştir. APEX ve FACT çalışmalarında birincil etkililik sonlanım noktası, son 3
aylık serum ürik asit düzeyleri <6,0 mg/dL (357 μmol/L) olan hastaların oranıdır. Bulguların
febuksostat için ruhsatının ilk kez verilmesinden sonra elde edildiği ek faz 3 CONFIRMS
10/19çalışmasında birincil etkililik son noktası, son vizitte serum ürat düzeyleri <6,0 mg/dL olan
hastaların oranıdır. Bu çalışmalara, organ transplant alıcısı olan hiçbir hasta dahil
edilmemiştir (bkz. bölüm 4.2).
APEX Çalışması: Febuksostatın Allopurinol ve Plasebo Kontrollü Etkililik Çalışması
(APEX), Faz 3, randomize, çift kör, çok merkezli, 28 haftalık bir çalışmadır. 1072 hasta
randomize edilmiştir: plasebo (n=134), günlük olarak febuksostat 80 mg (n=267), febuksostat
120 mg (n=269), febuksostat 240 mg (n=134) ya da allopurinol (başlangıçtaki serum kreatinin
düzeyi ≤1.5 mg/dL olan hastalar için günde 300 mg [n=258] veya başlangıçtaki serum
kreatinin düzeyi >1.5 mg/dL ve ≤2.0 mg/dL olan hastalar için günde 100 mg [n=10]).
Güvenlilik değerlendirme dozu olarak, 240 mg febuksostat (tavsiye edilen en yüksek dozun 2
katı) kullanılmıştır.
APEX çalışmasında, serum ürik asit (sUA) düzeylerinin 6 mg/dL’nin (357 μmol/L) altına
düşürülmesi açısından, hem günlük febuksostat 80 mg, hem de günlük febuksostat 120 mg
tedavi kollarında, konvansiyonel olarak kullanılan allopurinol dozları olan 300 mg
(n=258)/100 mg (n=10) tedavi koluna kıyasla istatistiksel olarak anlamlı üstünlük
gösterilmiştir (bkz. Tablo 2 ve Şekil 1).
FACT Çalışması: Febuksostat Allopurinol Kontrollü Çalışması (FACT), Faz 3, randomize,
çift kör, çok merkezli, 52 haftalık bir çalışmadır. 760 hasta randomize edilmiştir: günlük
olarak febuksostat 80 mg (n=256), febuksostat 120 mg (n=251), ya da allopurinol 300 mg
(n=253).
FACT çalışmasında, sUA düzeylerinin 6 mg/dL’nin (357 μmol/L) altına düşürülmesi ve bu
düzeylerde tutulması açısından, hem febuksostat 80 mg, hem de febuksostat 120 mg tedavi
kollarında, konvansiyonel olarak kullanılan allopurinol dozu olan 300 mg tedavi koluna
kıyasla istatistiksel olarak anlamlı üstünlük gösterilmiştir.
Birincil etkililik sonlanım noktası bulguları Tablo 1’de özetlenmiştir:
Tablo 1
Son Üç Aylık Vizitlerde Serum Ürik Asit Düzeyleri <6,0 mg/dL (357 µmol/L) Olan
Hastaların Oranı
Çalışma Febuksostat 80 mg Febuksostat 120 mg Allopurinol 300 / 100
QD QD mg QD1
APEX %48* %65*,# %22
(28 hafta) (n=262) (n=269) (n=268)
FACT %53* %62* %21
(52 hafta) (n=255) (n=250) (n=251)
Birleşik Bulgular %51* %63*,# %22
(n=517) (n=519) (n=519)
1100 mg QD (n=10: serum kreatinin düzeyi >1,5 ve ≤2,0 mg/dL olan hastalar) ya da 300
mg QD (n=509) alan gönüllülerde elde edilen bulgular analizler için birleştirilmiştir.
* allopurinole karşı p <0,001, # 80 mg’a karşı p <0.001
QD: Günlük doz
11/19Febuksostatın serum ürik asit düzeylerini düşürme yetisi hızlı ve kalıcı olarak gerçekleşmiştir.
Serum ürik asit düzeyinin 6,0 mg/dL’nin (357 μmol/L) altına düştüğü 2. hafta yapılan vizitte
fark edilmiş ve bu düzeyler tedavi boyunca korunmuştur. İki pivotal Faz 3 çalışmada her bir
tedavi grubu için zamana karşı ortalama serum ürik asit düzeyleri Şekil 1’de gösterilmiştir.
Şekil 1 Kombine Olarak Pivotal Faz 3 Çalışmalarındaki Ortalama Serum Ürik Asit
Düzeyleri
Not: 509 hasta günlük allopurinol 300 mg almış; serum kreatinin düzeyi >1,5 ve <2,0 mg/dL
olan 10 hasta günlük 100 mg almıştır (APEX çalışmasındaki 268 hastanın 10’u).
Febuksostatın tavsiye edilen en yüksek dozun iki katı dozundaki güvenliliğini
değerlendirmek için 240 mg febuksostat kullanılmıştır.
CONFIRMS Çalışması: CONFIRMS çalışması, gut hastalığı ve hiperürisemisi olan hastalarda
febuksostat 40 mg ve 80 mg’ın güvenliliğini ve etkililiğini allopurinol 300 mg ya da 200 mg
ile karşılaştırmalı olarak değerlendirmek için yapılan Faz 3, randomize, kontrollü, 26 haftalık
bir çalışmadır. 2269 hasta randomize edilmiştir: Günlük olarak febuksostat 40 mg (n=757),
febuksostat 80 mg (n=756), ya da allopurinol 300/200 mg QD (n=756). Hastaların en az
%65’inde hafif-orta şiddette renal bozukluk bulunduğu bildirilmiştir (kreatinin klerensi 30-89
mL/dak). 26 haftalık periyot boyunca gut alevlenmelerine karşı profilaksi uygulaması zorunlu
tutulmuştur.
Son vizitte serum ürat düzeyleri <6,0 mg/dL (357 μmol/L) olan hastaların oranı 40 mg
febuksostat için %45, febuksostat 80 mg için %67 ve allopurinol 300/200 mg için %42 olarak
bulunmuştur.
12/19Renal bozukluğu olan hasta alt grubunda birincil sonlanım noktası
APEX Çalışmasında, renal bozukluğu olan (yani başlangıçtaki serum kreatinin düzeyi >1,5
mg/dL ve ≤2,0 mg/dL) 40 hastada etkililik değerlendirmesi yapılmıştır. Renal bozukluğu olan
ve allopurinole randomize edilen gönüllüler için doz üst limiti günlük 100 mg olarak
belirlenmiştir. Febuksostat, birincil etkililik sonlanım noktasına hastaların %44’ünde (günlük
80 mg), %45’inde (günlük 120 mg) ve %60’ında (günlük 240 mg) ulaşmış, günlük allopurinol
100 mg ve plasebo gruplarında ise bu oranlar %0 olmuştur.
Sağlıklı gönüllülerde, renal fonksiyondan bağımsız olarak, serum ürik asit
konsantrasyonundaki yüzde azalma açısından klinik olarak anlamlı bir farklılık
gözlenmemiştir (renal fonksiyonu normal olan grupta %58 ve şiddetli renal disfonksiyonu
olan grupta %55).
CONFIRMS çalışmasında, gut hastalığı ve renal bozukluğu olan hastalarda bir analiz
prospektif olarak tanımlanmıştır ve febuksostatın gut hastalığı ve hafif veya orta şiddette renal
bozukluğu olan hastalarda (çalışmadaki hastaların %65’i) serum ürat düzeylerini <6 mg/dL’ye
düşürme açısından allopurinol 300 mg/200 mg’a kıyasla anlamlı derecede daha etkili
olduğunu göstermiştir.
sUA ≥10 mg/dL olan hasta alt grubunda birincil sonlanım noktası
Hastaların yaklaşık %40’ının (APEX ve FACT çalışmaları için kombine olarak) başlangıçtaki
sUA değeri ≥10 mg/dL olarak bulunmuştur. Bu alt grupta febuksostat, birincil sonlanım
noktasına (son 3 vizitte sUA <6,0 mg/dL), hastaların %41’inde (günlük 80 mg), %48’inde
(günlük 120 mg) ve %66’sında (günlük 240 mg) ulaşmıştır; allopurinol 300 mg/100 mg ve
plasebo gruplarında ise bu oranlar sırasıyla %9 ve %0 olarak bulunmuştur.
CONFIRMS çalışmasında, başlangıçtaki serum ürat düzeyi ≥10 mg/dL olan ve birincil
sonlanım noktasına (son vizitte sUA <6,0 mg/dL) ulaşan hastaların oranı, günlük febuksostat
40 mg uygulananlarda %27 (66/249), günlük febuksostat 80 mg uygulananlarda %49
(125/254) ve günlük allopurinol 300 mg/200 mg uygulananlarda %31 (72/230) olmuştur.
Klinik Sonuçlar: gut alevlenmesi için tedaviye ihtiyaç duyan hastaların oranı
APEX çalışması: 8 haftalık profilaksi periyodu sırasında, febuksostat 120 mg tedavi grubunda
gut alevlenmesi için tedaviye ihtiyaç duyan gönüllülerin oranı (%36), febuksostat 80 mg,
allopurinol 300 mg ve plasebo grubundakilerden (sırasıyla %28, %23 ve %20) daha büyük
olmuştur. Alevlenmeler profilaksi periyodunu takiben artmış ve zamanla kademeli olarak
azalmıştır. Hafta 8 ila Hafta 28 arasında gut alevlenmeleri için gönüllülerin %46 ila %55’i
tedavi almıştır. Çalışmanın son 4 haftası sırasında (Hafta 24-28) gönüllülerin %15’inde
(febuksostat 80, 120 mg), %14’ünde (allopurinol 300 mg) ve %20’sinde (plasebo) gut
alevlenmeleri gözlenmiştir.
FACT çalışması: 8 haftalık profilaksi periyodu sırasında, febuksostat 120 mg tedavi grubunda
gut alevlenmesi için tedaviye ihtiyaç duyan gönüllülerin oranı (%36), febuksostat 80 mg ve
allopurinol 300 mg grubundakilerden (sırasıyla %22 ve %21) daha büyük olmuştur. 8 haftalık
profilaksi periyodundan sonra alevlenmelerin insidansları artmış ve zamanla kademeli olarak
azalmıştır (Hafta 8-52 arasında gönüllülerin %64’ünde ve %70’inde gut alevlenmeleri için
13/19tedavi gerekmiştir). Çalışmanın son 4 haftası sırasında (Hafta 49-52) gönüllülerin %6-8’inde
(febuksostat 80, 120 mg) ve %11’inde (allopurinol 300 mg) gut alevlenmeleri gözlenmiştir.
Gut alevlenmeleri için tedaviye ihtiyaç duyan gönüllülerin oranı (APEX ve FACT Çalışması),
tedavi periyodunun son 32 haftası sırasında (Hafta 20- 24 ila Hafta 49-52 aralıkları) ortalama
başlangıç sonrası serum ürat düzeyinin <6,0 mg/dL, <5,0 mg/dL ya da <4,0 mg/dL’ye ulaştığı
gruplarda, ortalama başlangıç sonrası serum ürat düzeyinin ≥6,0 mg/dL olduğu gruplara
kıyasla sayısal olarak daha küçük olmuştur.
CONFIRMS çalışması sırasında, gut alevlenmeleri için tedaviye ihtiyaç duyan hastaların
yüzdesi (Gün 1 ila Ay 6), febuksostat 80 mg ve allopurinol grupları için sırasıyla %31 ve %25
olarak bulunmuştur. Gut alevlenmeleri için tedaviye ihtiyaç duyan hastaların oranı açısından,
febuksostat 80 mg grubu ile 40 mg grubu arasında farklılık gözlenmemiştir.
Uzun dönemli, açık etiketli uzatma çalışmaları
EXCEL Çalışması (C02-021): Excel çalışması, pivotal Faz 3 çalışmaları (APEX ya da FACT)
tamamlayan hastalarda yapılan üç yıllık, Faz 3, açık etiketli, çok merkezli, randomize,
allopurinol kontrollü bir güvenlilik uzatma çalışmasıdır. Çalışmaya toplam 1086 hasta
kaydedilmiştir: günlük olarak febuksostat 80 mg (n=649), günlük febuksostat 120 mg (n=292)
ve günlük allopurinol 300/100 mg (n=145). Hastaların yaklaşık %69’unda, nihai stabil
tedaviye ulaşmak için herhangi bir tedavi değişikliği gerekmemiştir. 3 ardışık sUA düzeyi
>6,0 mg/dL olan hastalar çalışmadan çıkarılmıştır.
Serum ürat düzeyleri zaman içerisinde korunmuştur (yani başlangıçta febuksostat 80 mg ve
120 mg ile tedavi edilmekte olan hastaların sırasıyla %91 ve %93’ünde Ay 36’da sUA
düzeyleri <6 mg/dL olarak bulunmuştur).
Üç yıllık verilerde gut alevlenmelerinin insidansında azalma görülmüştür; Ay 16-24’te ve Ay
30-36’da hastaların %4’ten azı alevlenme için tedaviye ihtiyaç duymuştur (yani hastaların
%96’dan fazlası alevlenme için tedaviye ihtiyaç duymamıştır).
Günlük Febuksostat 80 ya da 120 mg ile nihai stabil tedavi uygulanan hastaların sırasıyla
%46’sında ve %38’inde, başlangıçtan son vizite kadar primer palpabl tofüs tamamen ortadan
kalkmıştır.
FOCUS Çalışması (TMX-01-005), çalışma TMX-00-004’te 4 haftalık, çift kör, febuksostat
doz uygulamasını tamamlamış olan hastalarda yapılan 5 yıllık, Faz 2, açık etiketli, çok
merkezli bir güvenlilik uzatma çalışmasıdır. Çalışmaya 116 hasta kaydedilmiş ve başlangıçta
günlük febuksostat 80 mg almıştır. Hastaların %62’sinde sUA <6 mg/dL düzeylerinin
korunması için doz ayarlaması gerekli olmamış, %38’inde ise nihai stabil doza ulaşmak için
doz ayarlaması gerekmiştir.
Son vizitte serum ürat düzeyleri <6,0 mg/dL (357 μmol/L) olan hastaların oranı, her bir
febuksostat dozunda %80’den büyük olmuştur (%81-100).
Faz 3 klinik çalışmalar sırasında, febuksostat ile tedavi uygulanan hastalarda (%5,0) hafif
karaciğer fonksiyon testi anormallikleri gözlenmiştir. Bu oranlar, allopurinol tedavisi
14/19sırasında rapor edilen oranlara (%4,2) benzerdir (bkz. bölüm 4.4). Uzun dönemli açık etiketli
uzatma çalışmalarında, uzun dönemli febuksostat tedavisi almakta olan hastalarda (%5,5) ve
allopurinol tedavisi almakta olan hastalarda (%5,8) artmış TSH değerleri (>5.5 μIU/mL)
gözlenmiştir (bkz. bölüm 4.4).
Pazarlama sonrası uzun dönem çalışmalar
CARES Çalışması, gut hastalığı olan ve miyokardiyal enfarktüs, kararsız anjina için
hastaneye yatış, koroner veya serebral revaskülarizasyon prosedürü, inme, hastaneye
yatırılmış geçici iskemik atak, periferik vasküler hastalık, ya da mikrovasküler veya
makrovasküler hastalık kanıtı bulunan şeker hastalığı dahil majör kardiyovasküler hastalığı
geçmişi olan hastalarda febuksostat ve allopurinol ile kardiyovasküler sonuçları karşılaştıran
çok merkezli, randomize, çift-kör, eşdeğerlik çalışmasıdır. 6 mg/dL'den az sUA seviyesine
ulaşmak için; febuksostat dozu 40 mg’dan 80 mg’a kadar titre edilmiştir (böbrek
fonksiyonuna bakılmaksızın) ve allopurinol dozu normal böbrek fonksiyonuna sahip ve hafif
böbrek yetmezliği olan hastalarda 100 mg'lik artışlarla 300’den 600 mg’a, orta derecede
böbrek yetmezliği olan hastalarda 200 mg’dan 400 mg’a titre edilmiştir.
CARES'teki birincil sonlanım noktası; ölümcül olmayan miyokardiyal enfarktüs, ölümcül
olmayan inme, kadiyovasküler ölüm ve kararsız anjina nedeniyle acil koroner
revaskülarizasyonun bir bileşimi olan Majör Advers Kardiyovasküler Olayın (MACE) ilk
meydana geldiği zamandır.
Sonlanım noktaları (birincil ve ikincil), randomize seçilmiş ve en az bir doz çift-kör çalışma
ilacı almış gönüllülerin dahil olduğu tedavi amaçlı (ITT) analizlere göre incelenmiştir.
Tüm hastaların %56,6'sı erken dönemde deneme tedavisini bırakmıştır ve hastaların %45'i
tüm deneme ziyaretlerini tamamlamamıştır.
Toplamda 6190 hasta ortalama 32 ay boyunca izlenmiştir ve ortalama maruz kalma süresi
febuksostat grubundaki (n 3098) hastalar için 728 gün, allopurinol grubundaki (n 3092) 719
gündür.
Birincil MACE sonlanım noktası, febuksostat ve allopurinol tedavi gruplarında benzer
oranlarda meydana gelmiştir (sırasıyla hastaların %10,8'i ve %10,4'ü; tehlike oranı [HR] 1,03;
iki taraflı tekrarlanan %95 güven aralığı [CI] 0,87-1,23).
MACE'in tek tek bileşenlerinin analizinde, febuksostat ile kardiyovasküler ölümlerin
allopurinolden daha yüksek olduğu görülmüştür (hastaların %4,3'üne karşı %3,2; HR 1,34;
%95 CI 1,03-1,73). Diğer MACE olaylarının oranları febuksostat ve allopurinol gruplarında
benzerdir, örneğin ölümcül olmayan miyokardiyal enfarktüs (hastaların %3,6'sına karşı
%3,8’i; HR 0,93; %95 CI 0,72-1,21), ölümcül olmayan inme (%2,3'e karşılık 2,3); HR 1,01;
%95 CI 0,73-1,41) ve kararsız anjina nedeniyle acil revaskülarizasyon (hastaların
%1,6'sı %1,8’i; HR 0,86; %95 CI 0,59-1,26). Tüm nedenlere bağlı ölüm oranı, esas olarak o
gruptaki daha yüksek kardiyovasküler ölüm oranları nedeniyle, febuksostatta da allopurinol
ile karşılaştırıldığında daha yüksektir (%7,8'e karşılık %6,4; HR 1,22; %95 CI 1,01-1,47)
(bkz. bölüm 4.4).
15/19Kalp yetmezliği için hastaneye yatış, iskemiyle ilişkili olmayan aritmiler için hastane
başvuruları, venöz tromboembolik olaylar ve geçici iskemik ataklar için hastaneye yatış
oranları febuksostat ve allopurinol için benzerdir.
5.2. Farmakokinetik özellikler
Genel Özellikler
Sağlıklı gönüllülerde, febuksostatın maksimum plazma konsantrasyonları (C ) ve plazma-
maks
konsantrasyon zaman eğrisi altındaki alan (EAA) değeri, tek ve çoklu dozlar olarak 10 mg ila
120 mg uygulanmasını takiben dozla orantılı olarak artmıştır. 120 mg ila 300 mg arasındaki
dozlarda, febuksostat için EAA değerlerinde dozla orantılı artıştan daha yüksek bir artış
gözlenmiştir. 10 mg ila 240 mg arası dozlar 24 saatte bir uygulandığında kayda değer bir
birikme olmamıştır. Febuksostatın görünür ortalama terminal eliminasyon yarılanma ömrü
(t ) yaklaşık 5 ila 8 saattir.
1/2
Hiperürisemisi ve gut hastalığı olan ve günlük febuksostat 40-240 mg ile tedavi uygulanan
211 hastada popülasyon farmakokinetiği/farmakodinamiği analizleri yapılmıştır. Genel
olarak, febuksostatın bu analizlerle tahmin edilen farmakokinetik parametreleri, sağlıklı
gönüllülerde elde edilenlerle uyumludur; bu da, sağlıklı gönüllülerin gut hastalığı olan hasta
popülasyonundaki farmakokinetik/farmakodinamik değerlendirmeleri için temsil edici
nitelikte olduğunu göstermektedir.
Emilim
Febuksostat, hızla (t 1,0-1,5 saat) ve iyi emilir (en az %84). Tek ya da çoklu olarak oral
maks
yolla günde bir kez 80 ve 120 mg dozlardan sonra, C sırasıyla yaklaşık 2,8-3,2 μg/mL ve
maks
5,0-5,3 μg/mL olarak bulunmuştur. Febuksostat tablet formülasyonunun mutlak
biyoyararlanımı araştırılmamıştır.
Günde bir kez çoklu oral 80 mg dozları ya da tek bir 120 mg dozu (yağ oranı yüksek bir
öğünle birlikte) takiben, C değerinde sırasıyla %49 ve %38 azalma ve EAA değerinde
maks
%18 ve %16 azalma gözlenmiştir. Ancak, test edildiği durumlarda, serum ürik asit
konsantrasyonundaki yüzde azalmada klinik olarak anlamlı bir değişiklik olmamıştır (80 mg
çoklu doz). Dolayısıyla, febuksostat yemekle birlikte ya da ayrı olarak alınabilir.
Dağılım
Febuksostatın oral yolla uygulanan 10-300 mg dozlardan sonraki görünür kararlı durum
dağılım hacmi (Vss/F), 29 ila 75 L aralığında yer almaktadır. Febuksostatın plazma
proteinlerine bağlanma oranı yaklaşık %99,2’dir (esas olarak albümine) ve 80 ila 120 mg
dozlarda ulaşılan konsantrasyon aralığı boyunca sabittir. Aktif metabolitlerin plazma
proteinlerine bağlanma oranı yaklaşık %82 ila %91 aralığında yer almaktadır.
Biyotransformasyon
Febuksostat, üridin difosfat glukuronosiltransferaz (UDPGT) enzim sistemi aracılığıyla
konjugasyon yoluyla ve sitokrom P450 (CYP) sistemi aracılığıyla oksidasyon yoluyla yaygın
olarak metabolize edilir. Farmakolojik olarak aktif dört hidroksil metaboliti tanımlanmıştır;
bunların üçü insan plazmasında meydana gelmektedir. İnsan karaciğeri mikrozomlarıyla
yapılan in vitro çalışmalar, bu oksidatif metabolitlerin esas olarak CYP1A1, CYP1A2,
16/19CYP2C8 ya da CYP2C9 tarafından, febuksostat glukronidin ise esas olarak UGT 1A1, 1A8
ve 1A9 tarafından oluşturulduğunu göstermiştir.
Eliminasyon
Febuksostat, hem hepatik, hem de renal yolaklarla elimine edilir. Oral yolla uygulanan 80 mg
14C-işaretli febuksostat dozunu takiben, dozun yaklaşık %49’u, değişmemiş febuksostat
olarak (%3), etkin maddenin açil glukuronidi olarak (%30), bilinen oksidatif metabolitleri ve
bunların konjugatları olarak (%13) ve diğer bilinmeyen metabolitler olarak (%3) idrarda geri
kazanılmıştır. İdrarla atılıma ek olarak, dozun yaklaşık %45’i, değişmemiş febuksostat olarak
(%12), etkin maddenin açil glukuronidi olarak (%1), bilinen oksidatif metabolitleri ve
bunların konjugatları olarak (%25) ve diğer bilinmeyen metabolitler olarak (%7) dışkıda geri
kazanılmıştır.
Renal bozukluk
Hafif, orta ya da şiddetli renal bozukluğu olan hastalara çoklu dozlar olarak 80 mg
febuksostat uygulanmasını takiben febuksostatın C değeri, renal fonksiyonu normal olan
maks
gönüllülere göre değişmemiştir. Febuksostatın ortalama toplam EAA değeri, şiddetli renal
fonksiyon bozukluğu olan grupta, renal fonksiyonu normal olan gruptaki değerin (7,5 µg
saat/mL) yaklaşık 1,8 katına çıkmıştır (13,2 µg saat/mL). Aktif metabolitlerin C ve EAA
maks
değerleri sırasıyla 2 ve 4 kata kadar artmıştır. Bununla birlikte, hafif veya orta şiddette renal
bozukluğu olan hastalarda doz ayarlaması gerekli değildir.
Hepatik bozukluk
Hafif (Child-Pugh Sınıf A) ya da orta şiddette (Child-Pugh Sınıf B) hepatik bozukluğu olan
hastalarda, çoklu dozlar olarak 80 mg febuksostat uygulanmasını takiben febuksostatın ve
metabolitlerinin C ve EAA değerleri hepatik fonksiyonu normal olan gönüllülere kıyasla
maks
anlamlı derecede değişmemiştir. Şiddetli hepatik bozukluğu olan (Child-Pugh Sınıf C)
hastalarda çalışma yapılmamıştır.
Yaş
Yaşlılarda, çoklu oral dozlar olarak febuksostat uygulamasını takiben febuksostatın ya da
metabolitlerinin EAA değerlerinde, daha genç sağlıklı gönüllülere kıyasla anlamlı
değişiklikler gözlenmemiştir.
Cinsiyet
Çoklu oral dozlar olarak febuksostat uygulamasını takiben C ve EAA değerleri kadınlarda
maks
erkeklerdekinden sırasıyla %24 ve %12 daha yüksek bulunmuştur. Ancak, ağırlığa göre
düzeltilmiş C ve EAA değerleri cinsiyetler arasında benzer bulunmuştur. Cinsiyete göre
maks
doz ayarlaması gerekli değildir.
5.3 Klinik öncesi güvenlilik verileri
Klinik dışı çalışmalardaki etkiler, genellikle insanlardaki maksimum maruziyeti aşan
maruziyetlerde gözlenmiştir.
Sıçanlarda yapılan bir klinik öncesi çalışmadan elde edilen verilerin modellenmesi ve
simülasyon analizi, febuksostat ile birlikte uygulanması durumunda merkaptopurin/azatioprin
17/19dozunun önceden reçetelenmiş dozun %20'sine veya altına düşürülmesi gerektiğini gösterir
(bkz. bölüm 4.4 ve bölüm 4.5).
Karsinojenez, mutajenez, fertilite bozulması
Erkek sıçanlarda, mesane tümörlerinde (tranzisyonel hücreli papillom ve karsinom)
istatistiksel olarak anlamlı artış, yalnızca yüksek doz grubunda, insanlardaki maruziyetin
yaklaşık 11 katında, ksantin kalkülleriyle ilişkili olarak saptanmıştır. Erkek ya da dişi
farelerde ya da sıçanlarda başka hiçbir tümör tipinde anlamlı bir artış olmamıştır. Bu
bulguların, türe özgü purin metabolizmasının ve idrar bileşiminin bir sonucu olduğu ve klinik
kullanımla ilgili olmadığı düşünülmektedir.
Genotoksisite ile ilgili olarak yapılan testlerde, febuksostat için herhangi bir genotoksik etki
saptanmamıştır.
48 mg/kg/gün’e kadar oral dozlardaki febuksostatın erkek ve dişi sıçanlarda fertilite ve üreme
performansı üzerinde herhangi bir etki göstermediği saptanmıştır.
Febuksostattan kaynaklanan fertilite bozulmasına, teratojenik etkilere ya da fetüs üzerinde
zararlara dair hiçbir kanıt saptanmamıştır. Sıçanlarda, insanlardaki maruziyetin yaklaşık 4.3
katında, sütten kesme indeksinde düşüşün ve yavrularda gelişim geriliğinin eşlik ettiği yüksek
doz maternal toksisitesi saptanmıştır. Gebe sıçanlarda insanlardaki maruziyetin yaklaşık 4.3
katında ve gebe tavşanlarda insanlardaki maruziyetin yaklaşık 13 katında yapılan teratoloji
çalışmaları, herhangi bir teratojenik etkiyi ortaya çıkarmamıştır.
6. FARMASÖTİK ÖZELLİKLER
6.1 Yardımcı maddelerin listesi
Mannitol
Hidroksipropil selüloz
Kroskarmelloz sodyum
Kolloidal anhidrus silika
Magnezyum stearat
Mikrokristalin selüloz
Hidroksipropil metil selüloz
Titanyum dioksit
Makrogol
6.2 Geçimsizlikler
Geçerli değildir.
6.3 Raf ömrü
24 ay
18/196.4 Saklamaya yönelik özel tedbirler
30°C’nin altındaki oda sıcaklığında saklayınız.
6.5 Ambalajın niteliği ve içeriği
Karton kutuda, 28 film kaplı tablet içeren PVC-PVDC/Al blister ambalajlarda, kullanma
talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
2019/659
9. RUHSAT TARİHİ/RUHSAT YENİLEME TARİHİ
İlk ruhsat tarihi: 01.12.2019
Ruhsat yenileme tarihi:
10. KÜB’ÜN YENİLENME TARİHİ
19/19