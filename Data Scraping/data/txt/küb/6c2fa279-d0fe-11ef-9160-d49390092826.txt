KISA ÜRÜN BİLGİSİ
1. BEŞERİ TIBBİ ÜRÜNÜN ADI
SEMPRİBAN 3 mg/3 mL i.v. steril enjeksiyonluk çözelti içeren ampul
Steril
2. KALİTATİF VE KANTİTATİF BİLEŞİM
Etkin madde:
Her bir ampul 3 mL’lik çözelti içinde 3 mg ibandronik aside eşdeğer miktarda 3,375 mg
ibandronik asit, monosodyum tuzu, monohidrat içerir.
Yardımcı madde:
Sodyum klorür 25,8 mg
Sodyum asetat trihidrat 0,603 mg
Yardımcı maddeler için Bölüm 6.1.’e bakınız.
3. FARMASÖTİK FORM
Enjeksiyonluk çözelti.
Renksiz, partikülsüz çözelti.
4. KLİNİK ÖZELLİKLER
4.1 Terapötik endikasyonlar
SEMPRİBAN, kırık riski yüksek postmenopozal kadınlarda osteoporoz tedavisinde
endikedir (bkz. Bölüm 5.1.).
Vertebra kırık riskinde azalma sağladığı gösterilmiştir, femur boynu kırıklarına yönelik
etkililiği tespit edilmemiştir.
4.2 Pozoloji ve uygulama şekli
Pozoloji/uygulama sıklığı ve süresi
Doktor tarafından başka şekilde tavsiye edilmediği takdirde;
Tavsiye edilen doz her üç ayda bir 15-30 saniyelik intravenöz enjeksiyon şeklinde
uygulanan 3 mg’dır.
Hastalar destekleyici kalsiyum ve D vitamini almalıdırlar (bkz. Bölüm 4.4 ve 4.5).
Bir dozun atlanması durumunda uygun olan ilk durumda enjeksiyon uygulanmalıdır.
Daha sonraki enjeksiyonlar, son enjeksiyon gününden itibaren 3’er ay arayla olacak şekilde
programlanmalıdır.
Osteoporoz için en uygun bifosfonat tedavisi süresi belirlenmemiştir. Tedaviye devam
ihtiyacı, özellikle de 5 yıl veya daha uzun bir kullanımdan sonra, bireysel hasta bazında
SEMPRİBAN'ın yararlarına ve potansiyel risklerine dayalı olarak periyodik olarakyeniden
1 /16değerlendirilmelidir.
Uygulama şekli:
Her üç ayda bir, 15-30 saniyelik intravenöz kullanım içindir.
Uygulama esnasında intravenöz yol dışına çıkılmamalıdır (bkz. Bölüm 4.4).
Özel popülasyonlara ilişkin ek bilgiler:
Karaciğer yetmezliği:
Doz ayarlaması gerekli değildir (bkz. Bölüm 5.2.).
Böbrek yetmezliği:
Serum kreatinini 200 mikromol/L (2,3 mg/dL)’den daha fazla olan veya kreatinin klirensi
(ölçülen veya tahmin edilen) 30 mL/dk’dan az olan hastalarda, yapılan çalışmalardan elde
edilen klinik verinin sınırlı olmasından dolayı SEMPRİBAN kullanımı önerilmemektedir
(bkz. bölüm 4.4 ve 5.2.).
Serum kreatinini 200 mikromol/L (2,3 mg/dL)’ye eşit ya da daha az olan veya kreatinin
klirensi (ölçülen veya tahmin edilen) 30 mL/dk’ya eşit ya da daha fazla olan hafif veya orta
şiddetli renal yetmezliği olan hastalarda doz ayarlaması gerekli değildir.
Pediyatrik popülasyon:
18 yaşın altındaki çocuklarda SEMPRİBAN’ın kullanımı yoktur, ve SEMPRİBAN bu
popülasyonda araştırılmamıştır.
Geriyatrik popülasyon (>65 yaş):
Doz ayarlaması gerekli değildir (bkz. Bölüm 5.2).
4.3 Kontrendikasyonlar
- İbandronik asit veya 6.1 bölümünde listelenen yardımcı maddelerden herhangi birine
karşı aşırı duyarlılık gösteren hastalarda,
- Hipokalsemisi bulunan hastalarda kontrendikedir.
4.4 Özel kullanım uyarıları ve önlemleri
Uygulama yetersizlikleri
Doku hasarına yol açabileceğinden SEMPRİBAN enjeksiyonunun intra-arteriyel veya
paravenöz yoldan uygulanmamasına özen gösterilmelidir.
Hipokalsemi
Diğer intravenöz uygulanan bifosfonatlar gibi SEMPRİBAN da serum kalsiyum
değerlerinde geçici düşüşlere neden olabilir.
Var olan hipokalsemi SEMPRİBAN enjeksiyonuna başlamadan önce düzeltilmelidir.
Diğer kemik ve mineral metabolizma rahatsızlıkları da SEMPRİBAN enjeksiyon
tedavisine başlamadan önce etkili şekilde tedavi edilmelidir.
2 /16Bütün hastalar yeterli miktarda destekleyici kalsiyum ve D vitamini almalıdırlar.
Anafilaktik reaksiyon/şok
İntravenöz ibandronik asit ile tedavi edilen hastalarda, ölümcül olabilen vakaları da içeren
anafilaktik reaksiyon/şok vakaları rapor edilmiştir.
SEMPRİBAN intravenöz olarak uygulanacağı zaman uygun tıbbi destek ve gözlem
koşullarının hazır bulundurulması gerekmektedir. Eğer anafilaktik veya diğer şiddetli
hipersensitivite/alerji reaksiyonları meydana gelirse, enjeksiyon hemen kesilmeli ve uygun
tedavi başlatılmalıdır.
Böbrek yetmezliği
Tedavi sırasında, böbrek üzerine potansiyel yan etkiye sahip ilaç tedavisi görenler veya
hastalığı bulunanlar tıbbi açıdan düzenli olarak kontrol edilmelidir.
Serum kreatini 200 mikromol/L (2,3 mg/dL)’den fazla olan veya kreatinin klirensi (ölçülen
veya tahmin edilen) 30 mL/dk’dan az olan hastalarda, yapılan çalışmalardan elde edilen
klinik verinin sınırlı olmasından dolayı SEMPRİBAN enjeksiyonu önerilmemektedir (bkz.
Bölüm 4.2 ve 5.2.).
Kalp yetmezliği olan hastalar
Kalp yetmezliği riski bulunan hastalarda aşırı hidrasyondan kaçınılmalıdır.
Çene osteonekrozu
Osteoporoz için SEMPRİBAN kullanan hastalarda pazarlama sonrası dönemde çok seyrek
olarak çene osteonekrozu bildirilmiştir (bkz. Bölüm 4.8).
Ağız içinde iyileşmemiş açık yumuşak doku lezyonları olan hastalarda tedaviye veya yeni
bir tedavi kürüne başlanması ertelenmelidir.
Eşzamanlı risk faktörleri bulunan hastalarda, SEMPRİBAN tedavisinden önce diş
muayenesi ile birlikte tedbir amaçlı diş tedavisi ve bireysel yarar-risk değerlendirmesi
yapılması önerilir.
Hastada çene osteonekrozu oluşma riski değerlendirilirken, aşağıdaki risk faktörleri
dikkate alınmalıdır:
• Kemik rezorpsiyonunu inhibe eden tıbbi ürünün potensi (potensi yüksek bileşikler için
risk daha fazladır), uygulama şekli (parenteral uygulama için risk daha fazladır) ve
kemik rezorpsiyonu tedavisinin kümülatif dozu
• Kanser, eşzamanlı hastalıklar (örn. anemi, koagülopatiler, enfeksiyon), sigara kullanımı
• Eşzamanlı tedaviler: Kortikosteroidler, kemoterapi, anjiyojenez inhibitörleri, baş ve
boyun radyoterapisi
• Yetersiz oral hijyen, periodontal hastalık, sıkı oturmayan takma dişler, diş hastalığı
öyküsü, diş çekilmesi gibi invaziv dental işlemler
3 /16Tüm hastalara SEMPRİBAN tedavisi süresince yeterli oral hijyen sağlamaları, rutin diş
kontrolü yaptırmaları ve dişlerde sallanma, ağrı veya şişme gibi oral semptomlar veya
iyileşmeyen yaralar ya da iltihap oluşması halinde derhal bildirmeleri söylenmelidir.
Tedavi sırasında, invaziv dental işlemler yalnızca dikkatli bir değerlendirme ardından
gerçekleştirilmeli ve SEMPRİBAN uygulamasına yakın yapılmamalıdır.
Çene osteonekrozu oluşan hastalar için tedavi planı, tedavi uygulayan hekim ve çene
osteonekrozu konusunda uzman bir diş hekimi veya oral cerrah arasında yakın işbirliği
içinde ayarlanmalıdır. Sorun ortadan kalkana kadar ve mümkün olduğunda, etkili risk
faktörleri indirgenene kadar SEMPRİBAN tedavisine geçici olarak ara verilmesi dikkate
alınmalıdır.
Dış kulak yolunda osteonekroz
Bifosfonat kullanımında, başlıca uzun dönem tedaviyle ilişkili olmak üzere, dış kulak
yolunda osteonekroz bildirilmiştir. Dış kulak yolunda osteonekroz için olası risk faktörleri
steroid kullanımı ve kemoterapiyi ve/veya enfeksiyon ya da travma gibi lokal risk
faktörlerini içerir. Bifosfonat kullanmakta olup, kronik kulak enfeksiyonları dahil kulakla
ilişkili semptomlar görülen hastalarda dış kulak yolunda osteonekroz olasılığı dikkate
alınmalıdır.
Femurun atipik kırıkları
Özellikle uzun dönem osteoporoz tedavisi için bifosfonat ile tedavi edilen hastalarda atipik
subtrokanterik ve diyafizer femur kırıkları bildirilmiştir. Bu tranvers veya kısa eğik
kırıklar, femur boyunca küçük trokanterin hemen altından suprakondiler bölge üzerine
kadar hemen hemen her yerde meydana gelebilir. Bu kırıklar genellikle travma olmaksızın
ya da minimal travma ile gelişmektedir ve tamamlanmış bir femur kırığının görülmesinden
haftalar ila aylar önce, bazı hastalarda sıklıkla stres kırıklarının görüntülenme özelliklerine
bağlı uyluk veya kasık ağrısı görülür. Kırıklar genellikle çift taraflıdır; bu nedenle
bifosfonat ile tedavi edilen ve femur şaft kırıkları geçirmiş olan hastalarda kontralateral
femur incelenmelidir. Bu kırıkların iyileşmesinde zayıflıklar da bildirilmiştir. Atipik femur
kırığı şüphesi bulunan hastalarda bireysel yarar/risk değerlendirmesine bağlı olarak
bifosfonat tedavisinin bırakılması değerlendirilebilir.
Bifosfonat tedavisi sırasında hastalara herhangi bir uyluk, kalça ya da kasık ağrısı
yaşadıklarında bildirmeleri önerilir ve bu semptomlarla başvuran her hasta
tamamlanmamış femur kırığı açısından değerlendirilmelidir.
SEMPRİBAN her “doz”unda 1 mmol (23 mg)’dan daha az sodyum ihtiva eder; yani
aslında “sodyum içermez”.
4.5 Diğer tıbbi ürünler ile etkileşim ve diğer etkileşim şekilleri
İbandronik asit majör insan hepatik P450 izoenzimlerini inhibe etmediğinden ve sıçanlarda
hepatik sitokrom P450 sistemini uyarmadığı görüldüğünden metabolik etkileşimler olası
görünmemektedir (bkz. Bölüm 5.2.). İbandronik asit yalnızca renal atılıma uğrar ve
herhangi bir biyotransformasyondan geçmez.
4 /164.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
SEMPRİBAN yalnızca postmenopozal kadınların kullanımı içindir ve çocuk doğurma
potansiyeli bulunan kadınlar tarafından kullanılmamalıdır.
Gebelik dönemi
İbandronik asidin gebe kadınlarda kullanımına ilişkin yeterli veri mevcut değildir. Sıçanlar
üzerinde yapılan çalışmalarda bazı üreme toksisiteleri görülmüştür (bkz. Bölüm 5.3).
İnsanlara yönelik potansiyel risk bilinmemektedir.
SEMPRİBAN gebelik döneminde kullanılmamalıdır.
Laktasyon dönemi
İbandronik asidin anne sütüne geçip geçmediği bilinmemektedir. Emziren sıçanlarda
yapılan çalışmalarda intravenöz uygulamayı takiben sütte düşük miktarda ibandronik asit
varlığı görülmüştür. SEMPRİBAN emziren kadınlarda kullanılmamalıdır.
Üreme yeteneği/Fertilite
İbandronik asidin insan fertilitesi üzerindeki etkilerine dair veri yoktur.
Sıçanlarda yapılan üreme çalışmalarında oral yolla kullanılan ibandronik asit fertiliteyi
azaltmıştır. Sıçanlarda yapılan ve intravenöz yolla kullanılan ibandronik asit günlük
yüksek dozlarda fertiliteyi azaltmıştır (bkz. Bölüm 5.3)
4.7 Araç ve makine kullanma yeteneği üzerindeki etkiler
Farmakodinamik ve farmakokinetik profil ve raporlanmış yan etkilere göre,
SEMPRİBAN’ın araç ve makine kullanımı üzerine etkisi yoktur veya göz ardı edilebilir.
4.8 İstenmeyen etkiler
Güvenlilik profilinin özeti
Bildirilen en ciddi advers reaksiyonlar anafilaktik reaksiyon/şok, atipik femur kırıkları,
çene osteonekrozu ve oküler inflamasyondur (bkz. Paragraf “Belli advers reaksiyonların
tanımı ve Bölüm 4.4”).
En sık bildirilen advers reaksiyonlar artralji ve grip benzeri hastalıktır. Bu semptomlar
tipik olarak ilk dozla ilişkili olup, genellikle kısa süreli, hafif veya orta şiddettedir ve
tedavinin devam etmesiyle ve tedavi edici önlemler gerektirmeden kendiliğinden
iyileşir (bkz. Paragraf “Grip benzeri hastalık”).
Advers reaksiyonlar listesi
Tablo 1’de bilinen advers reaksiyonların tam bir listesi sunulmuştur.
5 /16İbandronik asit ile günlük 2,5 mg oral tedavinin güvenliliği 4 plasebo kontrollü klinik
çalışmada tedavi edilen 1251 hastada değerlendirilmiştir; bu hastaların büyük bir
bölümü pivotal üç-yıllık tedavi çalışmasından (MF 4411) gelmektedir.
Osteoporozlu postmenopozal kadınlarda yapılan iki yıllık pivotal çalışmada (BM16550)
her üç ayda bir 3 mg intravenöz SEMPRİBAN enjeksiyonu ile günlük 2,5 mg oral
ibandronik asidin genel güvenliliğinin benzer olduğu gösterilmiştir. Advers etki görülen
hastaların oranı her üç ayda bir 3 mg SEMPRİBAN enjeksiyonu için bir yıl ve iki yıl
sonra sırasıyla %26 ile %28,6 olmuştur.Çoğu vakada tedavinin kesilmesine gerek
olmamıştır.
Advers reaksiyonlar MedDRA sistem organ sınıfına ve sıklığa göre listelenmektedir.
Aşağıdaki sıklık kategorileri kullanılmıştır: Çok yaygın (≥1/10); yaygın (≥1/100 ila
<1/10); yaygın olmayan (≥1/1000 ila <1/100); seyrek (≥1/10.000 ila <1/1000); çok
seyrek (<1/10.000), bilinmiyor (eldeki verilerden hareketle tahmin edilemiyor). Her
sıklık grubunda advers reaksiyonlar azalan şiddete göre sunulmaktadır.
Tablo 1: Faz III çalışmalar BM16550 ve MF 4411 kapsamında ve pazarlama
sonrası deneyimde her 3 ayda bir SEMPRİBAN 3 mg enjeksiyonu veya günlük 2,5
mg ibandronik asit alan postmenopozal kadınlarda meydana gelen advers
reaksiyonlar.
Sistem Organ Sınıfı Yaygın Yaygın olmayan Seyrek Çok seyrek
Anafilaktik
Bağışıklık sistemi Astım Aşırı duyarlılık
reaksiyon /
hastalıkları alevlenmesi reaksiyonu
şok*†
Sinir sistemi hastalıkları Baş ağrısı
Göz hastalıkları Göz
inflamasyonu†*
Flebit/
Vasküler hastalıklar tromboflebit
Gastrit,
Dispepsi,
Diyare,
Abdominal ağrı,
Gastrointestinal Bulantı,
hastalıklar Konstipasyon
Stevens-Johnson
Anjiyoödem, yüz sendromu†,
Deri ve deri altı doku
Kaşıntı ödemi, ürtiker Eritema
hastalıkları
multiforme†,
dermatitis büllöz †
Kas-iskelet bozuklukları, Artralji, miyalji, Atipik Çene kemiği
Kemik ağrısı
bağ doku ve kemik kas iskelet subtrokanterik osteonekrozu*†
hastalıkları ağrıları, sırt ağrısı ve diyafizer Dış kulak yolunda
6 /16femoral kırıklar† osteonekroz
(bifosfonat sınıfı
advers reaksiyonu)
Grip benzeri Enjeksiyon
Genel bozukluklar ve semptomlar*, yerinde
uygulama bölgesine yorgunluk reaksiyonlar,
ilişkin hastalıklar asteni
*Daha fazla bilgi için alt kısımlara bakınız.
†Pazarlama sonrası deneyimlerde belirlenmiştir.
Belli advers reaksiyonların tanımı
Grip benzeri hastalık
Grip benzeri hastalık, akut faz reaksiyonu veya kas ağrısı, eklem ağrısı, ateş, titreme,
yorgunluk, bulantı, iştah kaybı veya kemik ağrısı gibi belirtiler olarak rapor olayları
içerir.
Çene osteonekrozu
Çene osteonekrozu, ibandronik asit gibi kemik erimesini önleyen tıbbi ürünler ile tedavi
gören hastalar içerisinde ağırlıklı olarak kanser hastalarında rapor edilmiştir (bkz.
Bölüm 4.4). Çene osteonekrozu ibandronik asit için pazarlama sonrası koşulda
raporlanmıştır.
Oküler inflamasyon
İbandronik asit tedavisi ile üveit, episklerit, sklerit gibi oküler inflamasyon vakaları
bildirilmiştir. Bazı vakalarda bifosfonat kullanımı sonlandırılmadan bu olaylar
düzelmemiştir.
Anafilaktik reaksiyon/şok
İntravenöz ibandronik asit ile tedavi edilen hastalarda ölümcül olaylar dahil olmak
üzere anafilaktik reaksiyon/şok vakaları bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
SEMPRİBAN ile tedavide doz aşımı ile ilgili özel bir bilgi bulunmamaktadır.
Bu bileşik sınıfı hakkındaki bilgiler doğrultusunda intravenöz doz aşımı hipokalsemi,
7 /16hipofosfatemi ve hipomagnezemi ile sonuçlanabilir. Kalsiyum, fosfor ve magnezyum
serum değerlerinde klinik olarak düşüşler olduğunda, sırasıyla intravenöz kalsiyum
glukonat, potasyum veya sodyum fosfat ve magnezyum sülfat uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Kemik yapısını ve mineralizasyonu etkileyen ilaçlar,
bifosfonatlar
ATC kodu:M05BA06
Etki Mekanizması
İbandronik asit bifosfonatların nitrojen içeren grubuna ait olan çok güçlü bir bifosfonattır,
kemik dokuları üzerinde seçici olarak etki eder ve kemik oluşumunu direkt olarak
etkilemeden özel olarak osteoklast etkinliğini inhibe eder. Osteoklast aktivitesi azalırken
kemik oluşumu etkilenmez.
Postmenopozal kadınlarda, artmış kemik döngüsünü premenopozal seviyelere düşürür ve
kemik kütlesinde progresif bir net kazanç sağlar.
Farmakodinamik etkiler
İbandronik asidin farmakodinamik etkisi, kemik yıkımının inhibisyonudur. In vivo
çalışmalarda, ibandronik asit, gonadal fonksiyonun durmasından, retinoidler, tümör ya da
tümör kaynaklı ürünlerden kaynaklanan kemik erimesini engellemiştir. Genç (hızlı
büyüyen) sıçanlarda da endojen erimesi veya rezorpsiyonu inhibe edilmiştir, bu da tedavi
edilmeyen hayvanlara kıyasla artan normal kemik kütlesiyle sonuçlanmıştır.
Hayvan modelleri, ibandronik asidin osteoklastik etkinliğin son derecede güçlü bir
inhibitörü olduğunu doğrulamaktadır. Gelişmekte olan sıçanlarda, osteoporoz tedavisinin
gerektirdiği dozun 5.000 katı olan dozlarda bile mineralizasyon bozulmamıştır.
Sıçanlarda, köpeklerde ve maymunlarda günlük ve aralıklı (uzamış dozsuz aralıklarla)
uzun dönem ilaç uygulaması, toksik seviyeler dahil olmak üzere farmakolojik olarak
planlanmış dozlardan daha yüksek dozlarda bile, normal kalitede ve/veya mekanik gücü
artmış yeni kemik oluşumuna neden olmuştur. İnsanlarda günlük ve 9-10 haftaya varan
ilaçsız aralıklarla oral ibandronik asit uygulamasının her ikisinde de, ibandronik asidin
kırık azaltıcı etkililik gösterdiği, klinik çalışma (MF 4411) ile doğrulanmıştır.
Hayvan modellerinde, ibandronik asit, kemik kolajeninin üriner biyokimyasal
belirteçlerinin süpresyonu dahil olmak üzere, kemik rezorpsiyonunun doza bağlı
inhibisyonuna işaret eden biyokimyasal değişiklikler oluşturmuştur (deoksipiridinolin ve
tip I kollajen (NTX) ile çapraz bağlı N-telopeptidler gibi).
Postmenopozal kadınlarda hem günlük hem de aralıklı (üç ay başına 9-10 haftalık ilaçsız
bir dönemi olan) oral ve intravenöz ibandronik asidin dozları, kemik erimesi idrar
8 /16biyokimyasal göstergelerinin doza bağımlı olarak azaltılmasına sebep olmuştur.
SEMPRİBAN intravenöz enjeksiyon serum tip I kollajenin alfa zincirine bağlı C
telopeptidi (CTX) seviyelerini tedaviye başladıktan 3-7 gün sonra ve osteokalsin
seviyelerini 3 ay içinde düşürür.
Tedavinin kesilmesinin ardından, postmenopozal osteoporozla ilişkili olarak, tedavi öncesi
patolojik yüksek kemik yıkımı oranlarına dönüş olmuştur.
Günlük oral ibandronik asit 2,5 mg ve her üç ayda bir, 1 mg’a kadar aralıklı dozlarda i.v.
uygulamada postmenopozal kadınlarda iki ve üç yıllık tedaviden sonra yapılan kemik
biyopsilerinin histolojik analizleri, kemiklerin normal kalitede olduğunu göstermiştir ve
mineralizasyon bozukluğu belirtisi bulunmamıştır. SEMPRİBAN 3 mg enjeksiyonuyla iki
yıllık tedaviden sonra kemik döngüsünde beklenen bir azalma, normal kemik kalitesi ve
mineralizasyon defektlerinin bulunmadığı da görülmüştür.
SEMPRİBAN 3 mg enjeksiyon ile iki yıllık tedaviyi takiben, beklendiği şekilde kemik
döngüsünde düşüş görülmüş, kemik kalitesi normal seyretmiş ve mineralizasyon defekti
gözlenmemiştir.
Klinik etkililik
Osteoporotik kırık riski artmış olan kadınları belirleyebilmek için düşük KMY, yaş, önceki
kırıklar, ailesel kırık öyküsü, yüksek kemik döngüsü ve düşük vücut kitle endeksi gibi
bağımsız risk faktörleri dikkate alınmalıdır.
SEMPRİBAN 3 ayda bir 3 mg enjeksiyon
Kemik mineral yoğunluğu (KMY)
Osteoporozlu (başlangıçtaki lomber omurga KMY T-skoru -2,5 SD’nin altında) menopoz
sonrası kadınlarla yapılan 2 yıllık, randomize, çift kör, çok merkezli bir eşdeğerlilik
çalışmasında (BM16550) 3 ayda bir uygulanan BONVİVA 3 mg intravenöz enjeksiyonun
en az günlük uygulanan oral ibandronik asit 2,5 mg tablet kadar etkili olduğu
gösterilmiştir. Bütün hastalar günde 400 IU D vitamini ve 500 mg kalsiyum takviyesi
almıştır. Bu durum, hem bir yıllık sonlanım noktasında yapılan birincil analizde, hem de
iki yıllık sonlanım noktasında yapılan doğrulayıcı analizde ispatlanmıştır (Tablo 2).
Çalışma BM16550'den elde edilen verilere ilişkin bir yıllık dönüm noktasında yapılan
birincil analiz ile 2 yıllık sonlanım noktasında yapılan doğrulayıcı analiz, lomber
omurgadaki KMY’de, total kalçada, femoral boyunda ve trokanterde meydana gelen
ortalama artışlar açısından, 3 ayda bir enjeksiyon yoluyla uygulanan 3 mg doz rejimi ile
günlük oral 2,5 mg doz rejiminin eşdeğer olduğunu göstermiştir (Tablo 2).
9 /16Tablo 2: Çalışma BM16550’de bir yıllık (primer analiz) ve iki yıllık (uygun protokol
popülasyonu) tedaviden sonra başlangıca göre lomber omurga, total kalça, femoral
boyun ve trokanterde ortalama bağıl değişiklik
Bir yıllık çalışma BM 16550 verileri İki yıllık çalışma BM 16550 verileri
Başlangıca göre ortalama Günlük Üç ayda bir Günlük Üç ayda bir
bağıl değişiklik % [% 95 ibandronat 2,5mg ibandronat 3 mg ibandronat 2,5 ibandronat 3 mg
CI] (N=377) enjeksiyon mg (N=334) enjeksiyon
(N=365) (N=334)
Lomber omurga L2-L4 3,8 [3,4, 4,2] 4,8 [4,5, 5,2] 4,8 [4,3, 5,4] 6,3 [5,7, 6,8]
KMY
Total kalça KMY 1,8 [1,5, 2,1] 2,4 [2, 2,7] 2,2 [1,8, 2,6] 3,1 [2,6, 3,6]
Femoral boyun KMY 1,6 [1,2, 2] 2,3 [1,9, 2,7] 2,2 [1,8, 2,7] 2,8 [2,3, 3,3]
Trokanter KMY 3 [2,6, 3,4] 3,8 [3,2, 4,4] 3,5 [3, 4] 4,9 [4,1, 5,7]
Bununla birlikte, bir yılda, p< 0,001, ve iki yılda, p< 0,001, yapılan prospektif planlı
analizde, lomber omurga KMY’sindeki artışlar açısından, 3 ayda bir uygulanan
SEMPRİBAN 3 mg enjeksiyonunun, günlük uygulanan oral ibandronik asit 2,5 mg
tablet’ten üstün olduğu kanıtlanmıştır.
Lomber omurga KMY’si için, 1 yıllık tedavi sonunda KMY, 3 ayda bir 3 mg enjeksiyon
uygulanan hastaların %92,1’inde, günlük olarak oral yoldan 2,5 mg alan hastaların ise
%84,9'unda artmış veya aynı kalmıştır (yani tedaviye cevap vermişlerdir) (p= 0,002). 2
yıllık tedavi sonunda, 3 mg enjeksiyon uygulanan hastaların % 92,8’i ve 2,5 mg oral tedavi
gören hastaların %84,7’sinde lomber omurga KMY’si artmış veya aynı kalmıştır
(p=0,001). Total kalça KMY’si için, bir yılda her 3 ayda bir 3 mg enjeksiyon uygulanan
hastaların % 82,3'ü, günlük olarak oral yoldan 2,5 mg alan hastaların ise % 75,1’i tedaviye
cevap verendir. 2 yıllık tedavi sonunda, 3 mg enjeksiyon uygulanan hastaların %
85,6’sında, 2,5 mg oral tedavi gören hastaların ise % 77’ında total kalça KMY’si artmış
veya aynı kalmıştır (p=0,004). Hem lomber omurgada hem de total kalçada bir yılda
KMY'si artan veya aynı kalan hastaların oranı 3 ayda bir 3 mg enjeksiyon kolunda % 76,2
ve günlük olarak oral yoldan 2,5 mg kolunda % 67,2'dir (p=0,007). İki yılda, 3 ayda bir 3
mg enjeksiyon kolundaki ve günlük 2,5 mg kolundaki hastaların sırasıyla % 80,1’i ve %
68,8’i bu kriteri karşılamıştır (p= 0,001).
Kemik döngüsü biyokimyasal göstergeleri
Ölçülen tüm zaman noktalarında, serum CTX seviyelerinde klinik olarak anlamlı azalmalar
gözlemlenmiştir. 12 ayda başlangıçtan itibaren görülen ortalama bağıl değişmeler, 3 ayda
bir 3 mg intravenöz enjeksiyon rejimi için –%58,6, oral 2,5 mg doz rejimi için –%
62,6’dır. Ayrıca, 3 ayda bir 3 mg enjeksiyon uygulanan hastaların % 64.8’i, günlük olarak
10 /16oral yoldan 5,5 mg alan hastaların ise %64,9’u tedaviye cevap veren (başlangıçtan itibaren
≥% 50 azalma olarak tanımlanmaktadır) olarak tanınmıştır. Serum CTX azalması 2 yılı
aşkın bir süre boyunca sürmüş ve her iki tedavi grubunda hastaların yarısından fazlası
cevap veren olarak tanımlanmıştır. Çalışma BM 16550’nin sonuçlarına dayanılarak, 3 ayda
bir uygulanan ibandronik asit 3 mg intravenöz enjeksiyonun, kırılmaları önlemede en az
günlük olarak oral yoldan uygulanan ibandronik asit 2,5 mg kadar etkin olması
beklenmektedir.
Günlük 2,5 mg ibandronik asit tablet:
İlk üç-yıllık, randomize, çift-kör, plasebo kontrollü, kırık çalışmasında (MF 4411) yeni
radyografik morfometrik ve klinik vertebral kırık insidansında, istatistiksel olarak anlamlı,
tıbbi olarak da uygun bir düşüş ortaya konmuştur (tablo 3). Bu çalışmada, ibandronik asit
oral olarak günlük 2,5 mg ve deneysel bir rejim olarak aralıklı 20 mg dozunda
değerlendirilmiştir. İbandronik asit sabah günün ilk yiyecek veya içeceğinden 60 dakika
önce alınmıştır (doz sonrası açlık dönemi). Çalışmada 55 ila 80 yaşları arasında, en az 5
yıldır postmenopozal dönemdeki, KMY lomber omurgada en az bir vertebrada (L1 - L4)
menopoz öncesi ortalamanın (T - skoru) 2 ila 5 SD (standart sapma) altında olan ve bir ila
dört yaygın vertebral kırığı olan kadında uygulanmıştır. Bütün hastalar günde 500 mg
kalsiyum ve 400 IU D vitamini almıştır. Etkililik 2.928 hastada değerlendirilmiştir. Günlük
olarak uygulanan 2,5 mg ibandronik asit, yeni vertebra kırıklarının insidansında
istatistiksel olarak anlamlı ve tıbbi olarak önemli bir düşüş göstermiştir. Bu rejimle üç
yıllık çalışma süresinde yeni radyografik vertebra kırıklarının oluşumu %62 oranında
düşmüştür (p=0,0001). İki yıl sonunda %61’lik bir bağıl risk düşüşü gözlenmiştir (p=
0,0006). Bir yıllık tedavi sonunda istatistiksel olarak anlamlı bir fark elde edilmemiştir (p=
0,056). Kırık karşıtı etkinin çalışma süresince tutarlı olduğu görülmüştür. Zaman içinde
etki azalmasına dair gösterge yoktur.
Klinik vertebra kırıklarının insidansı da 3 yıl sonra %49 oranında anlamlı şekilde
azalmıştır (p=0,011). Vertebra kırıkları üzerindeki güçlü etki, plaseboya kıyasla boy
kaybında istatistiksel olarak anlamlı düşüşle kendini göstermiştir (p<0,0001).
Tablo 3: 3 yıllık kırık çalışması olan MF 4411 çalışmasından elde edilen bulgular (%,
% 95 GA)
Plasebo Günlük 2,5 mg
(N=974) ibandronik asit
(N=977)
Bağıl risk düşüşü % 62
Yeni morfometrik vertebra kırıkları (40,9, 75,1)
Yeni morfometrik vertebra kırıklarının insidansı % 9,56 % 4,68
(7,5, 11,7) (3,2, 6,2)
Klinik vertebra kırıklarında bağıl risk düşüş % 49
(14,03, 69,49)
11 /16Klinik vertebra kırığı insidansı % 5,33 % 2,75
(3,73, 6,92) (1,61, 3,89)
Üçüncü yılda başlangıç lomber omurgaya kıyasla % 1,26 % 6,54
KMY’de ortalama değişim (0,8, 1,7) (6,1, 7)
Üçüncü yılda başlangıç toplam kalçaya kıyasla -% 0,69 % 3,36
KMY’de ortalama değişim (-1, -0,4) (3, 3,7)
İbandronik asidin tedavi etkisi başlangıçta lomber omurga KMY T-skoru -2,5’in altında
olan hasta alt popülasyonunun analizinde daha fazla değerlendirilmiştir (tablo 4). Vertebra
kırığı riskinde düşüş, genel popülasyonda gözlenenle oldukça tutarlıdır.
Tablo 4: Lomber omurga KMY T-skoru başlangıçta -2,5’in altında olan hastalar için
3 yıllık kırık çalışması olan MF 4411 çalışmasından elde edilen bulgular (%, % 95
GA)
Plasebo Günlük 2,5 mg
(N=587) ibandronik asit
(N=575)
Bağıl risk düşüşü % 59
Yeni morfometrik vertebra kırıkları (34,5, 74,3)
Yeni morfometrik vertebra kırıklarının insidansı % 12,54 % 5,36
(9,53, 15,55) (3,31, 7,41)
Klinik vertebra kırıklarında bağıl risk düşüş % 50
(9,49, 71,91)
Klinik vertebra kırığı insidansı % 6,97 % 3,57
(4,67, 9,27) (1,89, 5,24)
Üçüncü yılda başlangıç lomber omurgaya kıyasla % 1,13 % 7,01
KMY’de ortalama değişim (0,6, 1,7) (6,5, 7,6)
Üçüncü yılda başlangıç toplam kalçaya kıyasla -% 0,7 % 3,59
KMY’de ortalama değişim (-1,1, -0,2) (3,1, 4,1)
MF4411 çalışmasının genel hasta popülasyonunda, vertebra dışı kırıklarda herhangi bir
düşüş görülmemiş olmakla birlikte, günlük ibandronik asidin vertebra dışı kırık riskinde
gözlenen %69 düşüşle birlikte yüksek riskli alt popülasyonda (femoral boyun KMY T-
skoru <-3) etkili olduğu görülmüştür.
İbandronik asit 2,5 mg tabletlerle günlük oral tedavi, iskeletin vertebra veya vertebra dışı
bölgelerinde KMY’de progresif artışlarla sonuçlanmıştır.
Plaseboya kıyasla üç yıllık lomber KMY artışı, başlangıca kıyasla %5,3 ve %6,5 idi.
Başlangıca kıyasla kalçadaki artışlar femoral boyunda %2,8, toplam kalçada %3,4 ve
trokanterde %5,5 idi.
Kemik döngüsünün biyokimyasal belirteçleri (üriner CTX ve serum Osteokalsin gibi)
beklenen şekilde menopoz öncesi düzeylere süpresyon göstermiş ve günlük 2,5 mg
ibandronik asit kullanıldığında 3-6 aylık dönem içinde maksimum süpresyona ulaşılmıştır.
12 /16Günlük 2,5 mg ibandronik asitle tedaviye başladıktan sonra bir ay kadar kısa bir süre sonra
kemik rezorpsiyonunun biyokimyasal belirteçlerinde % 50 düzeyinde klinik olarak anlamlı
düşüş kaydedilmiştir.
Pediyatrik popülasyon (bkz. Bölüm 4.2 ve Bölüm 5.2).
SEMPRİBAN, pediyatrik popülasyonda çalışılmamıştır ve bu sebeple, bu hasta
popülasyonu için herhangi bir etkililik veya güvenlilik verisi mevcut değildir.
5.2 Farmakokinetik özellikler
Genel özellikler
İbandronik asidin kemik üzerindeki primer farmakolojik etkileri, hayvanlarda ve insanlarda
yapılan çeşitli çalışmalarla gösterildiği gibi gerçek plazma konsantrasyonları ile doğrudan
ilişkili değildir.
İbandronik asit plazma konsantrasyonları, 0,5 mg ila 6 mg ibandronik asidin intravenöz
uygulamasından sonra dozla orantılı bir şekilde artar.
Emilim:
Geçerli değildir.
Dağılım:
İlk sistemik maruziyetten sonra ibandronik asit hızla kemiğe bağlanır ya da idrarla atılır.
İnsanlarda, görünür terminal dağılım hacmi en az 90 L olup ve kemiğe ulaşan doz
miktarının, dolaşımdaki miktarın %40-50’si olduğu tahmin edilmektedir. İnsanlarda
proteine bağlanma oranı yaklaşık %85-87 olduğundan (terapötik ibandronik asit
konsantrasyonlarında in vitro koşullarda belirlenmiştir), yer değiştirme sebebi ile diğer
ilaçlarla etkileşim riski düşüktür.
Biyotransformasyon:
Hayvanlarda veya insanlarda ibandronik asidin metabolize olduğuna dair bir bulgu yoktur.
Eliminasyon:
İntravenöz uygulamayı takiben ibandronik asidin emilen kısmı kemik absorbsiyonu ile
dolaşımdan uzaklaştırılır (postmenopozal kadınlarda tahmini %40-50) ve geri kalanı
böbrekler tarafından değişmeden elimine edilir.
Yarılanma ömrü aralığı doz ve analiz duyarlılığına bağlıdır ancak eliminasyon yarılanma
ömrü genellikle 10-72 saat aralığındadır.
Hesaplanan değerler büyük ölçüde çalışmanın süresi, kullanılan doz ve tayin hassasiyetinin
bir sonucu olduğundan, gerçek yarılanma ömrünün diğer bifosfonatlar gibi önemli ölçüde
daha uzun olması beklenmektedir. Erken plazma düzeyleri hızla düşerek intravenöz veya
oral uygulamadan sonra sırasıyla 3 ve 8 saat içinde doruk değerlerin % 10’una
ulaşmaktadır.
İbandronik asidin total klirensi 84-160 mL/dk aralığındaki ortalama değerlerle düşüktür.
13 /16Renal klirens (sağlıklı postmenopozal kadınlarda yaklaşık 60 mL/dk), total klirensin % 50-
60’ına denk gelir ve kreatinin klirensiyle ilgilidir. Görünen total ve renal klirens arasındaki
farkın kemik tarafından tutulumu yansıttığı kabul edilmektedir.
Sekresyon yolaklarının diğer etkin maddelerin atılımına dahil olan bilinen asidik veya
bazik taşıma sistemlerini içermediği görülmektedir (bkz. Bölüm 4.5). Bununla birlikte,
ibandronik asit insanlarda majör hepatik P450 izoenzimlerini inhibe etmez ve sıçanlarda
hepatik sitokrom P450 sistemini indüklemez.
Doğrusallık/doğrusal olmayan durum:
İbandronatın plazma konsantrasyonları, 0,5 mg ila 6 mg arası yapılan intravenöz uygulama
sonucu, doza bağlı olarak artar.
Hastalardaki karakteristik özellikler
Cinsiyet:
İbandronik asidin farmakokinetiği kadınlarda ve erkeklerde benzerdir.
Irk:
İbandronik asidin mevcut klinik bulgularında Asyalı ile Kafkas etnik gruplar arası fark
olduğuna dair bir kanıt yoktur. Afrika kökenli hastalar ile ilgili çok az veri bulunmaktadır.
Böbrek yetmezliği:
Farklı derecelerde böbrek yetmezliği olan hastalarda ibandronatın renal klirensi, kreatinin
klirensi ile doğrusal olarak ilişkilidir.
Hafif ya da orta derecede böbrek yetmezliği olan hastalarda doz ayarlaması gerekli değildir
(kreatinin klirensi 30 mL/dk’ya eşit ya da daha yüksek).
Ağır böbrek yetmezliği olan hastalarda (kreatinin klirensi 30 mL/dk’dan az) 21 gün
boyunca, günlük 10 mg oral uygulama alımı, normal renal fonksiyona sahip olan
hastalardan 2-3 kat daha yüksek plazma konsantrasyonları göstermiştir. Ağır böbrek
yetmezliği olan hastalarda ibandronatın total klirensi 44 mL/dk’dır. Ağır böbrek yetmezliği
olan hastalarda (kreatinin klirensi 30 mL/dk’dan az) 0,5 mg intravenöz uygulamadan sonra
total, renal ve non-renal klirensler sırasıyla % 67, % 77 ve % 50 oranında düşmüştür ancak
tolere edilebilirlikte maruziyetin artmasıyla ilişkili bir azalma olmamıştır.
Sınırlı klinik deneyime bağlı olarak, SEMPRİBAN ciddi böbrek yetmezliğinde önerilmez
(bkz. Bölüm 4.2 ve 4.4). İbandronik asidin farmakokinetik özellikleri hemodiyalize giren
son dönem böbrek yetmezliği olan çok küçük bir hasta grubunda değerlendirilmiştir. Bu
nedenle, hemodiyalize girmemiş hastalarda ibandronik asidin farmakokinetiği
bilinmemektedir. Sınırlı veri nedeniyle, ibandronik asit son dönem böbrek yetmezliği olan
hastalarda kullanılmamalıdır.
Karaciğer yetmezliği (bkz. Bölüm 4.2):
Karaciğer yetmezliği olan hastalarda ibandronatın farmakokinetiği ile ilgili veri yoktur.
14 /16İbandronatın klirensinde karaciğerin özel bir rolü yoktur ancak renal atılım ve kemikte
tutulum yoluyla temizlenir. Bu nedenle karaciğer yetmezliği olan hastalarda doz
ayarlaması gerekli değildir. Buna ilaveten terapötik konsantrasyonlarda ibandronik asidin
proteine bağlanma oranı %85 olduğu için, ağır karaciğer yetmezliğinde görülen
hipoproteinemi, serbest plazma konsantrasyonlarında klinik olarak anlamlı bir artışa yol
açmaz.
Geriyatrik popülasyon (bkz. Bölüm 4.2):
Yapılan çok değişkenli bir analizde, yaşın araştırılan farmakokinetik parametrelerin hiçbiri
için bağımsız bir faktör olmadığı belirlenmiştir. Böbrek fonksiyonu yaşla azaldığından,
böbrek fonksiyonu dikkate alınması gereken tek husustur (böbrek yetmezliği bölümüne
bakınız).
Pediyatrik popülasyon:
İbandronik asidin bu yaş grubunda kullanımı ile ilgili veri yoktur.
5.3 Klinik öncesi güvenlilik verileri
Köpeklerde toksik etkiler (örneğin renal hasar belirtileri) yalnızca maksimum insan
maruziyetinin yeterince üzerinde olduğu kabul edilen maruziyette gözlenmiş olup, klinik
kullanım için çok az anlam ifade etmektedir.
Mutajenisite/Karsinojenisite:
Karsinojenik ve genotoksik potansiyele ait belirtiler gözlenmemiştir. Genotoksisite testleri
ibandronik asit için genetik aktiviteye ait kanıt olmadığını göstermiştir.
Üreme toksisitesi
3 aylık doz rejimini için özel çalışmalar yapılmamıştır. Sıçanlarda ve tavşanlarda günlük
intravenöz doz rejiminin uygulandığı çalışmalarda, ibandronik asidin doğrudan fetal toksik
veya teratojenik etkisine dair herhangi bir kanıt bulunamamıştır. Vücut ağırlığı artışı
sıçanların F1 yavrularında azalmıştır. Oral uygulamanın doğurganlık üzerindeki etkileri
sıçanlarda yapılan üreme çalışmalarında, 1 mg/kg/gün ve üstü dozlarda, artmış
preimplantasyon kayıplarıdır. Sıçanlarda üreme çalışmaları sırasında intravenöz yolla
ibandronik asit 0,3 ve 1 mg/kg/gün dozlarında sperm sayısını azaltırken, erkeklerde 1
mg/kg/gün ve dişilerde ise 1,2 mg/kg/gün dozlarda fertilitede azalmaya neden olmuştur.
İbandronik asidin diğer advers etkileri, sıçanlara ilişkin üreme toksisitesi çalışmalarında bu
tıbbi ürün sınıfı (bifosfonatlar) için beklendiği gibi olmuştur. Bu yan etkiler, implantasyon
bölgelerinin sayısında azalma, doğal doğumun etkilenmesi (distosi) ve viseral
varyasyonlarda artış (renal pelvis üreter sendromu) olaylarını içermektedir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Glasiyal asetik asit
Sodyum asetat trihidrat
15 /16Enjeksiyonluk su
6.2 Geçimsizlikler
SEMPRİBAN kalsiyum içeren solüsyonlar veya intravenöz yolla uygulanan diğer tıbbi
ürünlerle karıştırılmamalıdır.
6.3 Raf ömrü
36 ay
6.4 Saklama yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
Renksiz cam ampul enjeksiyonluk 3 mL çözelti içermektedir.
Ambalaj boyutu: 1 Ampul
6.6 Beşeri tıbbi üründen arta kalan maddelerin imhası ve diğer özel önlemler
SEMPRİBAN enjeksiyonu tek kullanım içindir. Yalnızca partikül içermeyen, berrak
çözelti içeren ampuller kullanılmalıdır.
İntravenöz kullanım konusunda özel dikkat gösterilmelidir.
SEMPRİBAN intravenöz infüzyon yoluyla uygulanacaksa, yalnızca izotonik salin veya %5
dekstroz solüsyonu ile uygulanmalıdır.
Kullanılmamış olan ürünler ya da atık materyaller “Tıbbi Atıklarının Kontrolü
Yönetmeliği” ve “Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Sanofi İlaç San. ve Tic. A.Ş.
Şişli-İSTANBUL
8. RUHSAT NUMARASI
21.07.2010-226/6
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.07.2010
Ruhsat yenileme tarihi: -
10. KÜB’ÜN YENİLENME TARİH
-
16 /16