1/10 KULLANMA TALİMATI  
 
TROPİSAL  0,5 mg + 2,5 mg/ 2,5 mL nebülizasyon için inhalasyon çözeltisi  
Bu ilaç ağız veya burundan soluyarak (inhalasyon yoluyla) kullanılır.  
Steril 
 
•Etkin madde:  İpratropium bromür ve salbutamol.  
Her bir 2,5 mL’lik tek dozluk flakon, 0,5 mg ipratropium bromür (0,52 mg ipratropium bromür 
monohidrat olarak ) ve 2, 5 mg  salbutamol (3 mg  salbutamol sülfat olarak ) içerir.  
 
•Yardımcı maddeler : Sodyum klorür, hidroklorik asit, enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kulla ndığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  yüksek veya düşük doz kullanmayınız. 
 
 Bu Kullanma Talimatında:  
1. TROPİSAL nedir ve ne için kullanılır?  
2. TROPİSAL’i  kullanmadan önce dikkat edilmesi gerekenler  
3. TROPİSAL nasıl kullanılır?  
4. Olası yan etkiler nelerdir?   
5. TROPİSAL’in saklanması  
Başlıkları yer almaktadır. 
 
1. TROPİSAL  nedir ve ne için kullanılır?  
Bu ilacı, nebülizatör  adı verilen bir aletle kullanacaksınız. Bu alet, ilacınızı solunum yoluyla 
alabilmeniz için buğu haline çevirir. TROPİSAL  iki farklı ilaç içerir:  
• İpratropium bromür  
• Salbutamol sülfat   
Her iki ilaç da “bronkodilatörler”  yani “bronş açıcılar” adı ver ilen bir ilaç grubunda yer alır. Bu 
ilaçlar “kronik obstrüktif akciğer hastalığı” ya da kısaca KOAH denilen bir hastalıkta daha kolay nefes almayı sağlamak için kullanılır. Bu ilaçlar, solunum yolunuzu açarak etki gösterir.  
 TROPİSAL  İnhalasyon  Çözeltisi, her biri bir defada kullanıl mak üzere hazırlanmış  karton kutu 
içerisinde 3 katmanlı (PET/ Alu / LDPE) folyo ile saşelenmiş şekilde , 20 adet tek dozluk, şeffaf, 
2.5 mL’lik, düşük yoğunluklu polietilen (LDPE) flakon içeren ambalajlar halinde piya saya 
sunulmaktadır. 2/10 2. TROPİSAL ’i kullanmadan önce dikkat edilmesi gerekenler  
TROPİSAL ’i aşağıdaki durumlarda KULLANMAYINIZ  
Eğer;  
- İpratropium  bromür , salbutamol veya bu ilacın içindeki  yardımcı maddelerden herhangi birine 
karşı aşırı duyarlı (alerjik) iseniz (Bkz. Yukarıda  “Yardımcı maddeler” bölümü)  
- Atropin ya da atropin benzeri il aç içeren diğer benzer ilaçlara karşı  aşırı duyarlı (alerjik) iseniz,  
- “Hipertrofik obstrüktif kardiy omiyopati” adlı bir kalp probleminiz varsa. Bu durumda kalbin 
iki yarısı arasında bulunan duvar büyümüştür ve kan akımını bloke etmektedir.  
- Kalbiniz çok hızlı çarpıyorsa (taşiaritmi),  
- Gebe iseniz ya da gebe kalma ihtimaliniz varsa ya da emziriyorsanı z.  
 
Yukarıda sıralananlardan herhangi biri ya da bir kaçı sizin için geçerliyse, bu ilacı kullanmayınız. Eğer emin değilseniz, TROPİSAL ’i kullanmadan önce doktorunuzla veya 
eczacınızla konuşunuz.  
 TROPİSAL ’i aşağıdaki durumlarda DİKKATLİ KULLANINIZ  
 Eğer aşağıdaki durumlardan biri sizin için geçerliyse, bu ilacı kullanmadan önce doktorunuza 
veya  eczacınıza danışınız;  
 - Glokomunuz varsa ya da sizde glokom gelişebileceği söylendiyse,  
- Kalp ya da dolaşım sorunlarınız varsa ya da yakın zamanda bir kalp kri zi geçirdiyseniz,  
- Şeker hastalığınız varsa,  
- Tiroid beziniz fazla çalışıyorsa,  
- İdrara çıkma ile ilgili sorununuz varsa,  
- Prostat sorunu olan bir erkekseniz,  
- Kistik fibrozunuz varsa,  
-“Feokromasitoma ” adı verilen bir durum yaşadıysanız. Bu durum nadir görülen, habis olmayan 
bir tümördür. İnhaleri kullanmanız semptomlarınızın kötüleşmesine neden olabilir.  - Salbutamolün yüksek tedavi dozlarıyla, özellikle akut bronkospazm  tedavisi (B kz. Bölüm 3 
ve 4) alanlarda “laktik asidoz” denen bir durum bildirilmiştir. Laktat seviyelerinde artış, hızlı 
nefes alma ve nefes darlığına (hırıltıda iyileşme olsa bile) neden olabilir. Eğer ilacın etki göstermediğini düşünüyorsanız veya nebülizatör ü doktorun önerdiğinden daha sık kullanma 
ihtiyacı hissediyorsanız, acilen doktorunuza danışınız.  
 
Eğer yukarıdakilerin herhangi birinin sizin için geçerli olduğundan emin değilseniz, 
TROPİSAL  kullanmadan önce doktorunuz ya da eczacınızla konuşunuz.  
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
    
 3/10 TROPİSAL ’in yiyecek ve içecek ile kullanılması   
TROPİSAL  solunum yoluyla uygulandığı için yiyecek ve içeceklerden etkilenmez. 
 
Hamilelik  
İlacı kullanmadan önce doktorunuza veya eczacınıza danışınız.  
 Eğer gebeyseniz ya da gebe kalma ihtimaliniz varsa, TROPİSAL  kullanmayınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Eğer emziriyorsanız TROPİSAL  kullanmayınız.  
 Araç ve makine kullanımı  
TROPİSAL  tedavisi sırasında baş dönmesi, odaklanmada zorluk, bulanık görme gibi etkiler 
ortaya çıkabilir. Eğer sizde yukarıda sözü edilen etkiler ortaya çıkarsa, araba ya da alet ve 
makine kullanmayınız.  
 
TROPİSAL ’in içeriğinde bulunan bazı yardımcı maddeler hakk ında önemli bilgiler  
TROPİSAL’in içeriğinde özel uyarı gerektiren herhangi bir  yardımcı madde bulunmamaktadır.  
 
Diğer ilaçlar ile birlikte kullanımı 
Eğer TROPİSAL  tedavisi sırasında, reçetesiz temin ettikleriniz de dahil, başka bir ilaç 
kullanıyorsanız ya da son zamanlarda kullandıysanız, doktorunuza ya da eczacınıza bu durumu 
bildiriniz. Bu durum, bitkisel ürünleri de kapsar. Çünkü TROPİSAL  diğer ilaçların çalışmasını 
etkiyebilir. Diğer ilaçlar da TROPİSAL ’in çalışma şek lini etkileyebilir.  
 
Özellikle aşağıda belirtilen ilaçlardan herhangi birini kullanıyorsanız doktorunuza ya da 
eczacınıza söyleyiniz:  
•  Prednizolon gibi steroid ilaçlar  
•  İdrar söktürücü ilaçlar (diüretikler)  
•  Depresyon ilaçları  
•  Nefes almanıza yardımcı olan ilaçlar  
• “Antikolinerjikler” olarak adlandırılan ilaçlar (Bu ilaçlar, kolik ağrısını, Parkinson 
hastalığını, idrara çıkma ya da idrar ya da dışkı kaçırma durumlarını tedavi için 
kullanılabilir)  
• Propranolol gibi betablokör ilaçlar (Bu ila çlar kalp sorunlarını, yüksek kan basıncını, 
anksiyeteyi ya da migreni tedavi etmede kullanılabilir),  
• “Beta -mimetikler” adı verilen, fenoterol gibi, solunumla ilgili sorunların tedavisi için 
kullanılan ilaçlar  
•  Digoksin (kalbin hızlı atması durumunda  ya da kalp yetmezliği için kullanılır)  
 4/10 Eğer yukarıdakilerden herhangi birinin sizin için geçerli olup olmadığından emin değilseniz, 
TROPİSAL  kullanmadan önce doktorunuz ya da eczacınızla konuşunuz.  
 
Ameliyatlar  
Ameliyatlarda kullanılan bazı gazlar (an estezik gazlar) ilacınızın etkilerini değiştirebilir. Eğer 
bir ameliyat geçirecekseniz, doktorunuza, diş hekiminize ya da anesteziyi yapacak olan uzmana TROPİSAL  kullanmakta olduğunuzu mutlaka söyleyiniz.  
 Testler  
Rutin spor ilacı testlerinin bir parçası olarak idrar örneği vereceğiniz zaman, testi yapan kişiye bu ilacı kullandığınızı söyleyiniz. TROPİSAL  salbutamol içerir ve bu madde, testte pozitif 
sonuca neden olabilir.  
Eğer reçeteli ya  da reçetesiz herhangi bir  ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz . 
 
3. TROPİSAL  nasıl kullanılır?  
• Uygun kullanım ve doz/uygulama sıklığı için talimatlar:  
İlacınızı ne zaman ve nasıl kullan acağınız konusunda, daima doktorunuzun talimatlarını 
izleyiniz. Emin değilseniz doktorunuza veya eczacınıza danışınız. En iyi sonucu alabilmek için 
onların talimatlarına uyunuz. Bu kullanma talimatında anlamadığınız veya emin olmadığınız konular varsa dokt orunuza veya eczacınıza sorunuz.  
 
Doz:  
Yetişkinler (yaşlılar da dahil) ve 12 yaşından büyük çocuklar için olağan doz, günde 3 ya da 4 kez kullanılan birer tek dozluk flakondur .  
 TROPİSAL  12 yaş altındaki çocuklara önerilmez.  
 Bu ilacı yutmayınız ya da enjekte etmeyiniz.  
 Doktorunuzun size söylediğinden daha fazla miktarda ilaç kullanmayınız.  
 Aşağıdaki durumlarda hemen doktorunuza başvurunuz:  
•   Eğer ilacınızın eskisi gibi etkili olmadığını düşünüyorsanız,  • Eğer nebülizat örü doktorunuzun size önerdiğinde n daha fazla kullanmaya ihtiyaç 
duyuyorsanız.  Doktorunuz bu durumlarda ilacınızın ne kadar yararlı olduğunu kontrol etme gereksinimi 
duyabilir.  
 
Doktorunuz hastalığınıza bağlı olarak ilacınızın dozunu belirleyecek ve size  uygulayacaktır.  
 
 5/10 • Uygulama yolu ve metodu:  
TROPİSAL  İnhalasyon Çözeltisi, uygun bir nebülizatör veya intermitan pozitif basınçlı 
solunum cihazı (ventilatör) ile uygulanabilir. TROPİSAL ’in doğru bir şekilde kullanımı için, 
bu kullanma talimatının sonundaki uygulama talimatlarına bakınız. Yine de emin olamazsanız, 
doktorunuza veya eczacınıza danışınız.  
 
• Değişik yaş grupları   
Çocuklarda kullanımı:   
Çocuklardaki bilgilerin yetersiz olması ne deniyle, TROPİSAL ’in 12 yaşından küçük 
çocuklarda kullanılması önerilmemektedir.  
 
Yaşlılarda kullanımı:   
Yaşlı hastalar TROPİSAL ’i özel bir doz ayarlaması yapılmaksızın kullanabilirler. 
 • Özel kullanım durumları:  
Böbrek/Karaciğer yetmezliği:  
TROPİSAL  karaciğer ya da böbrek yetmezliği olan hastalarda incelenmediği için bu gibi 
hastalarda dikkatle kullanılmalıdır.  
 Eğer TROPİSAL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
Kullanmanız gerekenden daha fazla TROPİSAL  kullandıysanız  
TROPİSAL ’i önerilen dozdan daha fazla kullanmanız halinde, içerdiği ipratropium bromüre 
bağlı olarak, kısa süre içinde ağız kuruluğu, gözde uyum bozuklukları gibi bazı etkiler ortaya çıkabilir. Bu e tkiler, hafif ve geçicidir. Çünkü soluyarak veya ağızdan uygulama sonrası vücutta 
emilimi düşüktür.  
 Bu ilacın formülünde bulunan diğer etkin madde olan salbutamol ile meydana gelen doz aşımının belirtileri arasında şunlar bulunur: kalp atım hızının artma sı (taşikardi), çarpıntı, 
titreme, tansiyonun yükselmesi, kanda potasyum düzeyinin düşmesi, tansiyonun düşmesi, nabız basıncının genişlemesi, kalp atım hızında değişiklikler, anjinal ağrı ve yüz kızarması (flushing). Salbutamolün fazla miktarda alınması ile metabolik asidoz adı verilen bir tıbbi durum da bildirilmiştir.  
 Salbutamol doz aşımı durumunda doktorunuz size gerekli tedaviyi uygulayacaktır. Bununla birlikte, eğer bronkospazm (bronşların kasılması) 
öykünüz varsa, doktorunuz bunu dikkate 
alarak kara r verecektir.  
 
TROPİSAL ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
  
 6/10 TROPİSAL ’i kullanmayı unutursanız  
Eğer tavsiye edilen TROPİSAL  dozlarından birini zamanında almayı unutursanız 
kaygılanmayınız ve hatırlar hatırlamaz uygulayınız. Ancak eğer bir sonraki dozun zamanı 
yaklaşmış ise, unuttuğunuz dozu atlayınız ve zamanı gelen dozunuzu alınız.  
 
Başka bir sorunuz olursa doktorunuza veya eczacınıza sorunuz.  
 
Unutulan dozları dengelemek için çift doz almayınız. 
 
TROPİSAL  ile tedavi sonlandırıldığında oluşabilecek etkiler  
TROPİSAL  tedavisinin gereğinden önce sonlandırılması, hastalığınızın ağırlaşmasına yol 
açabilir. Bu nedenle, şikayetleriniz ortadan kalkmış olsa bile, doktorunuz reçete ettiği sürece 
TROPİSAL  kullanmaya devam ediniz. Eğer bu tedaviyi durdurmak istiyorsanız, mutlaka 
doktorunuza danışınız.  
 
Bu ilacın kullanımı hakkında başka sorularınız varsa, doktor veya eczacını za sorunuz. 
 4. Olası yan etkiler nelerdir?  
Tüm ilaçlar gibi TROPİSAL ’in içeriğinde bulunan maddelere duyarlı olan kişilerde yan etkiler 
olabilir . Bu yan etkiler herkeste görülmeyebilir.  
 Aşağıdakilerden biri olursa, TROPİSAL ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• TROPİSAL  kullanımından sonra hırıltılı solunum ya da nefes almada güçlük ortaya 
çıkarsa, doktorunuz aksini önermedikçe, bu ilacı kullanmaya son veriniz.  
• Ciltte döküntü, kaşıntı ve kurdeşen gibi alerjik reaksiyonlar. Şiddetli durumlarda dil, dudaklar ve yüzün şişm esi ile aniden başlayan nefes almada güçlük ve baş dönmesine 
neden olabilen kan basıncı düşmesi şeklinde belirtiler ortaya çıkabilir.  
 
Bu yan etkilerden herhangi biri sizin için geçerli ise, derhal doktorunuza başvurunuz.  Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin  TROPİSAL ’e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
  
Bu çok ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
Aşağıda belirtilen yan etkiler TROPİSAL  kullanan hastalarda görülmüştür.  
 Yan etkiler aşağıdaki kategorilerde gösterildiği şekilde sıralanmıştır:  7/10 Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor.  
 
Yaygın olmayan  
- Sinirlilik, baş dönmesi ve sallanma hissi  
- Ağız kuruluğu  
- Öksürük ve baş ağrısı  
- Bulantı  
- Boğazda tahriş  
- Tansiyon yükselmesi  
- Kalp atım hızında artış ve kalp atımında düzensizlik (palpitasyonlar)  
- Ses problemleri (disfoni)  
- Deri reaksiyonları  
 
Seyrek  
- Anafilaktik reaksiyon, aşırı duyarlılık, anjiyoödem (dil, dudaklar ve yüzde şişme)  
- Kalp atımında düzensizlik  
- Düzenli fakat anormal derecede hızlı kalp atım hızı  
- Göğüs ağrısı (anjina gibi kalp sorunlarına bağlı olarak). Bu durum ortaya çıkarsa 
doktorunuza ya da eczacınıza söyleyiniz. Ancak, doktorunuz aksini söyle medikçe ilacı 
kullanmaya devam ediniz.  
- Bulanık görme, göz bebeklerinde büyüme, glokom, gözde ağrı, batma ve kızarıklık, gözün 
şişmesi, renkler ya da haleler görme, gözün farklı uzaklıklara uyum sağlamasında sorunlar 
(akomodasyon bozuklukları)  
- Terlemenin artması  
- Döküntü, kurdeşen, kaşıntı  
- İlacın inhalasyonundan hemen sonra ortaya çıkan beklenmedik göğüs sıkışması  
- Boğazda kuruma, boğazın şişmesi  
- Ses kaslarındaki kasılmaya bağlı olarak, konuşmada ve nefes almada güçlük  
- Bronşların daralması sonucu nefes almada güçlük  
- İshal, kabızlık, kusma ya da sindirim sistemi ile ilgili diğer sorunlar  
- Ağızda şişme ve ağız mukozasında iltihaplanma  
- Kas krampları, kas güçsüzlüğü ve ağrı  
- İdrar yapmada güçlük  
- Kuvvetsizlik (asteni)  
- Tansiyon düşmesi  
- Ruh halinde değişiklikler  
- Mental bozukluk (Beynin bir hastalıkla ya da ikincil diğer etmenlerle oluşabilen işlev bozukluğu)  
 8/10 Ayrıca kanınızda potasyum düzeyleri beklenmedik biçimde azalabilir (hipokalemi). Eğer bu 
durum ortaya çıkarsa, dokt orunuz potasyum düzeyinizi kontrol etmeye devam edecektir.  
 
Bilinmiyor   
Laktik asidoz olarak bilinen durum, karın ağrısı, hızlı nefes alma ve nefes darlığı (hırıltıda 
iyileşme olsa bile) el- ayakta üşüme, düzensiz kalp ritmi veya susamaya neden olabilir.  
 
Eğer bu yan etkilerden herhangi biri sizi rahatsız ederse ya da şiddetlenirse ya da bu kullanma talimatında yer almayan herhangi bir yan etki ortaya çıkarsa doktorunuza ya da eczacınıza 
danışınız.  
 
Çözeltinin ya da buğusunun istenmeden göze kaçması sonuc unda, gözde ağrı, batma ya da 
kızarma, gözbebeğinde genişleme, bulanık görme, haleler veya renkli görüntüler görme 
oluşabilir. Eğer bu durumlar ortaya çıkarsa hemen doktorunuza başvurunuz. Eğer herhangi bir 
diğer zamanda gözlerinizde bir sorun ortaya çıkar sa doktorunuza danışınız.  
 Eğer bu kullanma talimatında bahsi geçmeyen herhangi bir yan etki ile karşılaşırsanız, doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr 
sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği hakkında daha fazla bilgi edinilmesine katkı sağlamış olacaksınız.  
 
5. TROPİSAL ’in saklanması  
TROPİSAL ’i çocukların göremeyeceği, erişemeyeceği yerlerde ve ambalajında saklayınız. 
 
25°C altındaki oda sıcaklığında saklayınız. Dondurmayınız. Flakonları , ışıktan korumak için, 
kutusunda  saklayınız.  
 
İlacın renginde değişiklik varsa kullanmayınız.  
 
Tek dozluk birimle r koruyucu içermediğinden, flakon açılır açılmaz içindeki ilaç derhal  
kullanılmalıdır.  
 
Son kullanma tarihiyle uyumlu olarak kullanınız . 
Ambalajdaki  son kullanma tarihinden sonra TROPİSAL ’i kullanmayınız . 
Eğer üründe ve/veya ambalajında bozukluklar fark ederseniz,  TROPİSAL’i kullanmayınız. 
 
Son kullanma tarihi geçmiş veya kullanılmayan il açları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  9/10 Ruhsat Sahibi:  AROMA İLAÇ SAN. LTD. ŞTİ.  
  Vakıflar OSB Mahallesi,  
  Sanayi Caddesi, No:22/1 Kat:2  
  Ergene/ TEKİRDAĞ  
  Tel: 0282 675 10 06 
 Üretim Yeri :     AROMA İLAÇ SAN. LTD. ŞTİ.  
  Vakıflar OSB Mahallesi,  
  Sanayi Caddesi, No:22/1 Kat:2  
  Ergene/ TEKİRDAĞ  
  Tel: 0282 675 10 06 
  
Bu kullanma talimatı 24.05.2022 tarihinde onaylanmıştır.  
    
 
   
    
 
   
 
   
 
    
 
   
 10/10 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR.  
 
Uygulama Talimatı:  
Tek dozluk flakonlar  yalnızca, uygun bir nebülizatör  cihazı ile inhalasyon şeklinde  kullanılmak 
içindir ve oral yoldan alınmamalı ya da parenteral yoldan uygulanmamalıdır. 
 Nebülizatör ünüzü kullanmaya ba şlamadan önce, aşağıdaki 1’den 6’ ya kadar sıralanan bilgileri 
okuyunuz.  
 
1. Nebülizatör ü, imalatçısının ya da hekimin talimatları doğrultusunda kullanıma hazırlayınız. 
Nasıl kullanacağınızdan emin değilseniz, doktorunuza sorunuz.  
2. Tek dozluk bir flakonu şeritten koparınız. 
• Yeni bir tek dozluk flakonu dikkalice şeritten ayırınız.  
• Flakon daha önce açılmışsa veya içindeki sıvının rengi 
değişmişse kullanmayınız.  
3. Tek dozluk flakonu, uç kısmını şertçe bükerek açınız.  
• Bunu yaparken flakonu daima yukarı doğru tutunuz.  
4. Tek dozluk flakonun içeriğini, nebülizatör ün rezervuarına (depo 
kısmına) sıkarak boşaltınız.      
• Farklı bir miktar kullanmanız gerekiyorsa doktorunuz size söyleyecektir.  
• Doktorunuz, ila cınızı seyreltmeniz gerektiğini söyledi ise, size 
“steril sodyum klorür %0,9 çözeltisi” verilecektir. Doktorunuz 
seyreltme  işlemini nasıl yapacağınızı gösterecektir.  Seyreltme 
yapıldıktan hemen sonra kullanılır. 
5. Nebülizatörün parçalarını birleştirip, doktorunuzun tari f ettiği 
şekilde inhale ediniz. 
6. Kullandıktan sonra, rezervuarda kalmış olabilecek çözeltiyi atınız 
ve nebülizatör ü,  
• İmalatçısının talimatları doğrultusunda temizleyiniz.  
• Nebülizatör ünüzü temiz tutmanız önemlidir.  
 
Sıvı veya buğu halindeki ilaç kazayla gözünüze kaçarsa, gözlerinizde ağrı, batma ve kızarma, göz bebeklerinizde genişleme, görmede bulanıklık olabilir, renkli ve ışıklı görüntüler görebilirsiniz. 
Böyle bir durum ortaya çıkarsa, doktorunuza başvurunuz. Göz problemleriniz başka bir zaman 
ortaya çıkarsa, doktorunuzu arayınız.   Tek dozluk flakonla r koruyucu madde içermediğinden, mikroplarla bulaşmayı önlemek amacıyla, 
flakonun açıldıktan hemen sonra kullanılması ve her uygulamada yeni bir flakonun açılması öne m 
taşımaktadır. Kısmen kullanılmış, açılmış veya hasar görmüş tek dozluk flakonla r atılmalıdır.  
 TROPİSAL ’i, aynı nebülizatör  içinde diğer ilaçlarla karıştırmamaya özellikle  özen 
göstermelisiniz.   
