KISA ÜRÜN BİLGİSİ
1. BEŞERİ TIBBİ ÜRÜNÜN ADI
CUROSURF 240 mg/3 mL intratrakeal süspansiyon içeren flakon
2. KALİTATİF VE KANTİTATİF BİLEŞİM
Etkin madde: 3 mL’lik flakon, 240 mg domuz akciğeri fosfolipit fraksiyonu (poractant alfa)
içermektedir.
Yardımcı madde:
Yardımcı maddeler için 6.1’e bakınız.
CUROSURF doğal bir surfaktan olup domuz akciğerlerinden elde edilmektedir. İçeriğinin
tamamına yakınını, çoğunluğu fosfatidilkolin olmak üzere (toplam fosfolipit içeriğinin
yaklaşık %70’i), fosfolipitler oluşturmakta, %1 oranında da düşük molekül ağırlıklı
hidrofobik proteinler (SP-B ve SP-C) içermektedir.
Süspansiyonun her mL’si, yaklaşık 74 mg/mL toplam fosfolipit ve 0,9 mg/mL düşük
moleküler ağırlıklı hidrofobik proteinlere eşdeğer 80 mg/mL domuz akciğerinden elde edilen
fosfolipit fraksiyonu içerir.
3. FARMASÖTİK FORM
Endotrakeopulmoner instilasyon için süspansiyon.
Endotrakeopulmoner kullanım için beyazımsı sarı renkli steril süspansiyon içeren tek dozluk
flakon.
4. KLİNİK ÖZELLİKLER
4.1 Terapötik endikasyonlar
- Respiratuvar Distres Sendromu (RDS) izlenen veya RDS riski altında olan prematüre
bebekler ;
- Diğer surfaktan eksikliği bulguları izlenen prematüre bebeklerin tedavisi.
4.2 Pozoloji ve uygulama şekli
Pozoloji/uygulama sıklığı ve süresi:
Kurtarma tedavisi: Önerilen başlangıç dozu, RDS teşhisi konur konmaz uygulanan 100-200
mg/kg’lık tek dozdur (1,25-2,5 mL/kg).
100 mg/kg’lik (1,25 mL/kg) ilave dozların uygulanması mümkündür. Bu ilave dozlar hala
yardımlı ventilasyon ve oksijen desteği gerektiren bebeklerde 12 saatlik aralıklarla
verilmelidir (maksimum toplam doz: 300-400 mg/kg).
Profilaksi: Doğumdan hemen sonra (tercihen 15 dakika içinde) 100-200 mg/kg (1,25-2,5
mL/kg) uygulanmalıdır. İlk dozdan 6-12 saat sonra ayrıca 100 mg/kg (1,25 mL/kg) verilebilir.
RDS belirtileri devam eden ve ventilatöre bağlı bebeklerde bu doz 12 saat sonra tekrar
uygulanabilir (maksimum toplam doz: 300-400 mg/kg).Uygulama şekli:
CUROSURF yalnızca, prematüre bebeklerin bakımı, resüsitasyonu ve stabilizasyonunda
eğitimli ve deneyimli kişiler tarafından ve bu bebeklerin ventilasyon ve takibi için uygun
ekipmanın mevcut olduğu hastane ortamında uygulanmalıdır.
CUROSURF bebeklerde kalp atım hızı ve arteriyel oksijen konsantrasyonu veya oksijen
saturasyonunun sürekli olarak takip edilebildiği koşulları uygun yenidoğan ünitelerinde
endotrakeapulmoner olarak uygulanır.
CUROSURF kullanıma hazır flakonlar halinde bulunmaktadır ve +2 ila +8°C arasında
sıcaklıkta saklanmalıdır. Kullanmadan önce flakon oda sıcaklığına kadar ısıtılmalı (birkaç
dakika avuç içinde tutularak) ve daha homojen bir süspansiyon elde edebilmek için
“çalkalamadan”, hafifçe aşağı-yukarı çevirilmelidir. Flakon içerisindeki süspansiyon steril
iğne ve şırınga yardımı ile aşağıdaki açıklamalara uygun olarak çekilir. Sonrasında
CUROSURF’ü akciğerlere ulaştırmak için uygun bir kateter veya tüp kullanılmalıdır.
1) Çentiği (FLIP UP) renkli plastik kapağın üzerine yerleştiriniz.
2) Çentiği kaldırınız ve yukarıya çekiniz.
3) Plastik kapağı aluminyum kısmı ile aşağı doğru çekiniz.
4) ve 5) Tüm halkayı alüminyum sargıyı çekerek çıkarınız.
6) ve 7) Lastik kapağı ekstratın içeriğinden ayırınız.
CUROSURF aşağıdaki şekillerde uygulanabilir;
a. Bebeği solunum cihazından ayırarak
Bebeği solunum cihazından kısa bir süreliğine ayırınız ve süspansiyonun 1,25-2,5 mL/kg
(100-200 mg/kg)’nı tek bolus doz olarak endotrakeal tüp vasıtası ile doğrudan alt trakea’nın
içine uygulayınız. Bebeği yaklaşık bir dakika el ile ventile ediniz ve daha önce kullanılan set
vasıtası ile solunum cihazına tekrar bağlayınız. İlave dozlar (1,25 mL/kg) gerekli olduğunda
aynı yaklaşımla uygulanabilir;
veyab. Bebeği solunum cihazından ayırmaksızın
Süspansiyonun 1,25-2,5 mL/kg (100-200 mg/kg)’nı tek bolus doz olarak endotrakeal tüp
vasıtası ile doğrudan alt trakea’nın içine uygulayınız.
İlave dozlar (1,25 mL/kg) gerekli olduğunda aynı yaklaşımla uygulanabilir.
CUROSURF uygulamasından sonra pulmoner uyunç (kompliyans) hızla düzelebilir. Bu
nedenle ventilatör ayarlarının derhal yapılması gerekir.
Alveolar gaz değiş-tokuşunun düzelmesi, arteriyel oksijen konsantrasyonunun hızlı bir şekilde
artmasına neden olabilir. Bu nedenle hiperoksiden kaçınmak için solunan oksijen
konsantrasyonunun hızlı bir şekilde ayarlanması gerekir. Uygun kan oksijen değerlerinin
korunması için, periyodik hemogaz analizine ek olarak, transkutanöz PaO ’nin veya oksijen
2
satürasyonunun sürekli izlenmesi de önerilir.
veya
c. Mekanik ventilasyona başlamadan önce, doğum odasında, endotrakeal tüp ile üçüncü bir
uygulama seçeneği bulunmaktadır – bu durumda ambu tekniği kullanılır ve doğum odasında
ya da bebek yenidoğan birimine yatırıldıktan sonra CPAP (Nazal yoldan sürekli pozitif
havayolu basıncı)’la ekstübasyon da bir seçenektir (INtübasyon SURfaktan Ekstübasyon –
INSURE). Dozlar a) ve b) maddelerindeki yöntemlerle aynıdır.
veya
d. İnce kateterle daha az invaziv surfaktan uygulaması (LISA)
Alternatif olarak, kendiliğinden soluyabilen erken doğan bebeklerde CUROSURF ince bir
kateterle daha az invaziv surfaktan uygulanması (LISA) tekniğiyle verilebilir. Dozlar a), b) ve
c) maddelerindeki şekilde uygulanır. Küçük çaplı kateter bebeklerin trakesine CPAP’da
yerleştirilir, sürekli kendiliğinden solunum sağlanır ve laringoskopi ile ses telleri doğrudan
gözlenir. CUROSURF 0,5-3 dakika süresince tek bolus olarak instile edilir. CUROSURF
instillasyonu sonrasında tüp hemen çıkartılır. CPAP tedavisi tüm prosedür süresince devam
etmelidir.
Surfaktan uygulamasında planlanan bu kullanım için CE işaretli ince kateterler
kullanılmalıdır.
Özel popülasyonlara ilişkin ek bilgiler:
Böbrek/Karaciğer Yetmezliği
Böbrek ve karaciğer bozukluğu olan hastalarda CUROSURF’ün güvenlilik ve etkililiği
incelenmemiştir.
Pediyatrik Popülasyon
CUROSURF yalnızca erken doğan ve Respiratuvar Distres Sendromu gelişen bebekler
içindir.
Geriyatrik Popülasyon
Geçerli değildir.
4.3 Kontrendikasyonlar
Formüldeki bileşenlere aşırıduyarlığı olanlarda kontrendikedir.Herhangi bir spesifik kontrendikasyonu henüz bilinmemektedir.
4.4 Özel kullanım uyarıları ve önlemleri
CUROSURF ile tedaviye başlamadan önce bebeğin genel durumu stabil hale getirilmelidir.
Asidoz, hipotansiyon, anemi, hipoglisemi ve hipoterminin de düzeltilmesi ayrıca önerilir.
Reflü durumunda CUROSURF uygulaması durdurulmalı ve gerekli ise, endotrakeal tüp
temizleninceye kadar solunum cihazı üzerindeki doruk (peak) inspiratuar basınç artırılmalıdır.
Doz uygulanırken veya doz uygulandıktan kısa bir süre sonra ventilasyonu önemli derecede
bozulan bebeklerde, özellikle ilacın verilmesinden önce pulmoner sekresyonlar belirgin ise,
endotrakeal tüpün mukusla tıkandığı düşünülmelidir. Bu nedenle doz verilmeden önce emme
(suctioning) uygulamasının yapılması endotrakeal tüpü tıkayan mukus tıkaç olasılığını
azaltabilir. Endotrakeal tüp tıkanıklığından şüphe ediliyorsa ve tıkanıklığı açmada “emme”
işlemi yetersizse endotrakeal tüp derhal değiştirilmelidir.
Bununla birlikte, uygulamadan sonra en az 6 saat boyunca trakeal sekresyonların aspirasyonu,
hayatı tehdit eden durumlar dışında önerilmez.
Bradikardi, hipotansiyon ve azalmış oksijen satürasyonu vakalarının meydana gelmesi
durumunda (bkz. bölüm 4.8) CUROSURF uygulaması durdurulmalı ve kalp hızını normal
hale getirmek için uygun önlemler göz önünde bulundurulmalı ve alınmalıdır. Stabilizasyon
sonrasında, bebeğin hayati belirtilerinin uygun bir şekilde izlenmesi koşulu ile tedaviye
devam edilebilir.
Gerekli solunum cihazı ayarlarının hemen yapılması durumunda, CUROSURF uygulandıktan
sonra pulmoner uyunç (göğüs ekspansiyonu) ve oksijenasyon hızlı bir şekilde düzelebilir.
Alveolar gaz değiş-tokuşunun düzelmesi, arteriyel oksijen konsantrasyonunda hızlı bir artışa
sebep olabilir. Bu durumda solunan oksijen konsantrasyonunda hızlı bir şekilde ayarlama
yapılarak hiperoksiden kaçınılmalıdır. Uygun kan oksijnenasyon değerlerini sürdürmek için,
periyodik kan gazı analizine ek olarak, transkutanöz PaO veya oksijen satürasyonu
2
değerlerinin sürekli olarak izlenmesi de tavsiye edilir.
Nazal Sürekli Pozitif Havayolu Basıncı (nCPAP), tedaviye devam etmek için kullanılabilir,
ancak bu uygulama yalnızca teknik donanımı yeterli birimlerde gerçekleştirilmelidir.
Surfaktan ile tedavi edilen bebekler enfeksiyon belirtileri bakımından dikkatli bir şekilde
izlenmelidir. Enfeksiyonun erken belirtilerinde bebeğe derhal uygun antibiyotik tedavisi
başlanmalıdır.
CUROSURF ile yapılan tedaviye istenilen yanıtın alınamaması veya hızlı relaps durumunda,
bir sonraki dozun uygulanmasından önce, patent duktus arteriosus ya da pnömoni vb. akciğer
hastalıkları gibi diğer immatürite komplikasyonları olasılığı değerlendirilmelidir.
Çok uzamış (3 haftadan fazla) alveoler membran yırtığından sonra doğan bebeklerde, bir
dereceye kadar pulmoner hipoplazi oluşabilir ve bu vakalar eksojen surfaktan’a optimal bir
yanıt göstermeyebilirler.Surfaktan uygulamasının RDS’nin şiddetini azaltması beklenebilir ancak, prematüre bebekler
immatürite ile ilişkili diğer komplikasyonları sergileyebildiklerinden, prematüre doğum ile
ilişkili mortalite ve morbiditeyi tamamen ortadan kaldırması beklenmemelidir. CUROSURF
uygulaması sonrası beyinin elektriksel aktivitesinin 2 ila 10 dakika süreyle geçici olarak
baskılandığı bildirilmiştir. Bu durum yalnızca bir çalışmada gözlenmiştir ve etkisi belirgin
değildir.
CUROSURF LISA tekniği ile uygulandığında, bradikardi, apne ve düşük oksijen satürasyonu
sıklığının arttığı bildirilmiştir. Bu olaylar genellikle kısa sürelidir, uygulama sırasında önemli
sonuçlara yol açmaz ve kolayca kontrol altına alınır. Bu olaylar ciddi hale gelirse, surfaktan
tedavisi kesilmeli ve komplikasyonlar tedavi edilmelidir.
100 veya 200 mg/kg’ın (1,25-2,5 mL/kg) dışındaki başlangıç dozları ve 12 saatte birden daha
sık uygulanan dozların etkileri veya CUROSURF’ün RDS tanısı konduktan 15 saat sonra
başlayan uygulaması hakkında herhangi bir bilgi bulunmamaktadır.
CUROSURF’ün şiddetli hipotansiyon izlenen prematüre bebeklere uygulanması
araştırılmamıştır.
4.5 Diğer tıbbi ürünler ile etkileşimler ve diğer etkileşim şekilleri
Bilinen herhangi bir etkileşimi yoktur.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
Gebelik dönemi
CUROSURF’ün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3).
CUROSURF yalnızca erken doğan ve Respiratuvar Distres Sendromu gelişen bebeklere
uygulanan bir ilaçtır. Bundan dolayı gebelikte kullanımı yoktur.
Laktasyon dönemi
Veri yoktur.
Üreme yeteneği /Fertilite
Veri yoktur.
4.7 Araç ve makine kullanımı üzerindeki etkiler
Veri yoktur.4.8 İstenmeyen etkiler
Klinik çalışmalarda tedavi esnasında gözlenen ve pazarlama sonrası deneyim sırasında
edinilenlerle birleştirilmiş istenmeyen etkiler aşağıdaki tabloda Sistem Organ Sınıfı’na
(MedDRA Tarafından Tercih Edilen Terim ile gösterilen) ve şu sıklıklara göre listelenmiştir:
çok yaygın (≥1/10); yaygın (≥1/100 ve <1/10); yaygın olmayan (≥1/1,000 ila <1/100); seyrek
(≥1/10,000 ila <1/1,000); çok seyrek (<1/10,000); bilinmiyor (mevcut verilerden tahmin
edilemiyor).
Sistem Organ Sınıf İstenmeyen etki Sıklık
Enfeksiyonlar ve enfestasyonlar Sepsis Yaygın olmayan
Sinir sistemi hastalıkları İntrakraniyal hemoraji Yaygın olmayan
Kardiyak hastalıklar Bradikardi Seyrek
Vasküler hastalıklar Hipotansiyon Seyrek
Bronkopulmoner displazi Seyrek
Pnömotoraks Yaygın olmayan
Solunum göğüs bozuklukları ve Pulmoner hemoraji Seyrek
mediastinal hastalıklar Hiperoksi Bilinmiyor
Yenidoğan siyanozu Bilinmiyor
Apne Bilinmiyor
Azalmış oksijen satürasyonu Seyrek
Araştırmalar
Anormal elektroensefalogram Bilinmiyor
Yaralanma, zehirlenme ve Endotrakeal
Bilinmiyor
prosedürle ilişkili komplikasyonlar entübasyon komplikasyonu
Bebeklerde gelişme geriliği sonucu apne ve sepsis oluşabilir.
CUROSURF uygulamasından sonra intrakraniyal hemoraji oluşumu, ortalama arteriyel kan
basıncındaki azalma ve arteriyel oksijenasyondaki erken doruk değerleri (pikler) (PaO ) ile
2
ilişkilendirilmiştir. İnstilasyondan hemen sonra solunum cihazının ayarlanmasıyla yüksek
PaO piklerinden kaçınılması tavsiye edilir.
2
Bugüne kadar gerçekleştirilen klinik çalışmalarda, CUROSURF ile tedavi edilen bebeklerde
patent duktus arteriosus sıklığında hafif bir artış eğilimi bildirilmiştir (diğer surfaktanlarla
olduğu gibi).
CUROSURF’ün protein bileşenlerine karşı antikor oluşumu gözlenmiştir, fakat şu ana kadar
klinik açıdan anlam ifade eden herhangi bir kanıt mevcut değildir.
Prematüre yenidoğanlar; yoğun bakım şartlarına rağmen nispeten daha yüksek periventriküler
lökomalazi olarak bildirilen, serebral hemoraji ve serebral iskemi, patent duktus arteriosus ve
fötal dolaşımın devam etmesi gibi hemodinamik anomali sıklıklarına sahiptir. Bu bebeklerde
aynı zamanda pnömoni ve bakteremi (veya septisemi) gibi enfeksiyonların gelişme riski
vardır. Perinatal dönemde nöbetler de meydana gelebilir. Prematüre bebeklerde genellikle
şiddetli hastalık ve mekanik ventilasyon ile kötüleşebilen hematolojik bozukluklar ve
elektrolit bozuklukları da gelişir. Prematüriteye ilişkin bu komplikasyonların yanı sıra
hastalığın şiddeti ve mekanik ventilasyonun kullanımı, reoksijenasyon gereksinimi ile
doğrudan ilişkili olarak; pnömotoraks, pulmoner interstisyel amfizem ve pulmoner hemoraji
gelişebilmektedir. Uzun süre ile yüksek konsantrasyonda oksijen kullanımı ve mekanik
ventilasyon, bronkopulmoner displazi ve prematüre retinopatisine neden olabilir.LISA Tekniği
Klinik çalışmalarda, standart tedavi kontrol gruplarına kıyasla LISA grubunda bazı geçici ve
hafif advers olaylar daha sık bildirilmiş olup, uygulamaya dair önemli sonuçlara yol
açmamıştır; özellikle: oksijen desatürasyonu (%57,4 LISA ve %26,6 standart grup) , apne
(%21,8 ve %12,8) , bradikardi (%11,9 ve %2,8), ağız köpürmesi (%21,8 ve %2,8) , öksürük
(%7,9 ve %0,9), boğulma (%6,9 ve %1,8) ve aksırma (%5 vs 0). İki grup arasındaki farklılık
standart gruba kıyasla, LISA grubunda sedasyonun daha az sıklıkta kullanılması ile
ilişkilendirilebilir. Bu olayların çoğu kolayca kontrol altına alınabilmiştir.
Spontan karşılaştırmalı klinik bir çalışmada (NINSAPP) cerrahi gerektiren bazı nekrotizan
enterokolit vakaları (%8,4 LISA grubu ve %3,8 standart uygulama-intübasyon/MV) ve
fokal intestinal perforasyon vakaları (%11,2 LISA grubu ve %10,6 standart grup)
bildirilmiştir, gruplar arasında istatistiksel anlama sahip bir farklılık yoktur. Bu olaylar erken
doğan bebeklerde ya erken doğum nedeniyle ortaya çıkan komplikasyonlardır ya da diğer
tedavilerin bir sonucudur.
Süpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99).
4.9 Doz aşımı ve tedavisi
CUROSURF uygulamasının ardından herhangi bir doz aşımı vakası bildirilmemiştir. Ancak
kazara doz aşımı durumunda ve eğer bebeğin solunumunda, ventilasyonunda veya
oksijenasyonunda belirgin klinik etkiler görülmesi halinde, süspansiyon mümkün olduğu
kadar fazla miktarda aspire edilmeli ve sıvı ve elektrolit dengesine özel dikkat gösterilerek
bebeğe destekleyici tedavi uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Akciğer surfaktanları
ATC kodu: R07AA02
Akciğer surfaktanı, başta fosfolipitler ve spesifik proteinler olmak üzere çeşitli maddelerin
karışımıdır, alveollerin iç yüzeyini kaplar ve pulmoner yüzey gerilimini azaltabilir.
Bu yüzey gerilimi azaltıcı etki, alveolleri stabilize etmek ve ekspresyon sonunda kollapsı
önlemek için elzemdir. Bu husus ventilasyon döngüsü boyunca yeterli gaz değişimini
muhafaza etmeyi sağlar.
Nedeni ne olursa olsun akciğer surfaktanının eksikliği şiddetli solunum yetmezliğine yol açar.
Bu durum erken doğan bebeklerde Respiratuvar Distres Sendromu (RDS) olarak bilinir. RDS
erken doğan bebeklerde akut mortalite ve morbiditenin en büyük nedenidir ve uzun süreli
respiratuvar ve nörolojik sekellere yol açabilir.CUROSURF, endojen pulmoner surfaktanın bu eksikliğini, intratrakeal yolla uygulanan
eksojen bir surfaktanla gidermek (replasman tedavisi) için geliştirilmiştir. CUROSURF’ün
yüzey özellikleri akciğerlere uniform olarak dağılmasını ve alveollerde hava-sıvı ara
yüzeyinde yayılmasını sağlar.
Pulmoner endojen surfaktan, ventilasyon sırasında alveollerin hava-sıvı arayüzeyinde yüzey
gerilimini azaltır ve alveolleri transpulmoner istirahat basıncında kollapsa karşı stabil hale
getirir. Prematüre bebeklerde pulmoner surfaktan yetersizliği; zayıf akciğer genişlemesi,
yetersiz gaz değişimi ve akciğerlerin kademeli kollapsı (atelektazi) ile karakterize
Respiratuvar Distres Sendromuna (RDS) neden olur.
In vivo – Olgunlaşmamış (immatür) ve prematüre tavşanlarda yapılan pek çok
farmakodinamik çalışmada, CUROSURF, akciğer kompliyansını, pulmoner gaz değişimini ve
sağkalımı iyileştirmiştir.
In vitro – CUROSURF, Wilhelmy Denge Sistemi ile ölçüldüğünde, minimum yüzey gerilimi
≤ 4mN/m’ye düşürür.
Klinik etkililik ve güvenlilik
Spontan klinik bir çalışma (NINSAPP) CUROSURF uygulanması sırasında LISA tekniği ve
standart (intübasyon, uygulama ve mekanik solunum) tekniklerini, erken doğan 23 ve 27
haftalık RDS bebeklerden oluşan iki grupta karşılaştırmıştır (LISA grubu: N.108, kontrol
grubu: N. 105). LISA tekniği birincil sonlanım noktası açısından standart teknikten daha
etkisiz değildir (36 gestasyon haftasında bronkopulmoner displazinin görülmediği sağkalım).
İkincil sonlanım noktaları ele alındığında, majör komplikasyonsuz sağkalım artışı ve erken
doğum kaynaklı diğer morbiditelerinin sıklığının azalması açısından LISA daha üstündür.
Mekanik solunum gereksinimi, LISA ile anlamlı derecede daha azdır.
5.2 Farmakokinetik özellikler
Genel özellikler
İnsanlar üzerinde, CUROSURF’ün absorpsiyonu, biyotransformasyonu veya atılmasını
karakterize edecek hiçbir farmakokinetik çalışma düzenlenmemiştir. CUROSURF’de
bulunan fosfolipitlerin yapısı klinik olmayan çalışmalarda değerlendirilmiştir.
Emilim:
Geçerli değildir.
Dağılım:
CUROSURF endotrakeapulmoner uygulamasından sonra esas olarak akciğerlerde kalır.
Uygulamadan 48 saat sonra sadece surfaktan lipite ait eser miktarlar serum ve akciğer dışı
organlarda bulunur.
Biyotransformasyon:
CUROSURF içindeki surfaktanla ilişkili proteinlerin metabolik yolu hakkında bilgi mevcut
değildir.
Eliminasyon:
14C işaretli dipalmitoil-fosfotidilkolin’in akciğerlerdeki yarılanma ömrü yetişkin tavşanlarda
yaklaşık 25 saat ve yenidoğan tavşanlarda yaklaşık 67 saat olarak gözlenmiştir.CUROSURF doğrudan, biyofiziksel etkilerin alveolar yüzeyde meydana geldiği hedef organ
olan akciğerlere uygulanır.
Hem yetişkin hem yenidoğan tavşanlarda, 14C-DPPC’nin (di-palmitoil-fosfatidilkolin -
CUROSURF) tek endotrakeal uygulamasından sonra, ilk üç saat içerisinde, radyoaktif madde
ile işaretlenmiş bileşimin yaklaşık %50’si alveollerden hızlıca uzaklaştırılmıştır. 24 saatlik bir
dönemde işaretli DPPC'nin, yenidoğan tavşanlardaki yaklaşık %20’ye göre, yaklaşık %45’i
yetişkin tavşanların akciğerlerinden temizlenmiştir. Yenidoğan tavşanlarda CUROSURF –
14C-DPPC alveolar boşluktan akciğer parenkimasına geçmiş ve daha sonra yeniden alveollere
salgılanmıştır, halbuki yetişkin tavşanlarda DPPC’nin çoğu geri kazanılmamıştır.
Doğrusallık/doğrusal olmayan durum:
Geçerli değildir.
5.3 Klinik öncesi güvenlilik verileri
Akut toksisite
CUROSURF’ün (200 mg/kg) sağlıklı, yani surfaktan yetersizliği olmayan sıçan, kobay
domuz, köpek ve tavşanlara endotrakeal yoldan uygulanması, solunum yollarının sıvı ile aşırı
hacimle dolması ile yorumlanan izole solunum semptomalarına yol açmıştır.
2000 mg/kg’a kadar CUROSURF’ün intraperitoneal uygulaması fare ve sıçanlarda pilo-
ereksiyona ve hipoaktiviteye neden olmuştur.
Tekrarlanan uygulamalarda görülen toksisite
Köpek, tavşan ve sıçanlarda yapılan subakut intratrakeal toksisite çalışmasında (14 gün)
CUROSURF uygulaması ile ilişkili klinik etkiler, hematolojik değişiklikler veya
makroskopik varyasyonlar görülmemiştir. Yalnızca, akciğerlere uygulanan aşırı hacimle
ilişkilendirilebilen solunum bulguları görülmüştür.
CUROSURF’ün 4 hafta boyunca günlük 600 mg/kg dozda intraperitoneal yoldan
uygulanmasından sonra sıçanların karaciğerinde hafif ile orta derece geri dönüşümlü
santrilobüler hepatosit vakuolizasyon ve vakuolar dejenerasyon meydana gelmiştir. Bu,
yüksek lipid dozlarının intraperitoneal uygulamasından sonra beklenen bir durumdur. 600
mg/kg’da enjeksiyon bölgesinde akut inflamasyon ve fibrozis meydana gelmiştir. 350
mg/kg’lık doza kadar lokal veya sistemik tedaviyle ilişkili hiçbir etki görülmemiştir.
CUROSURF’ün surfaktan eksikliği durumundaki fizyolojik ve terapötik etkileri çeşitli
hayvan modellerinde kapsamlı olarak belgelenmiştir.
Histerektomi ile elde edilen ve cansız immatür tavşan fetüslerinde CUROSURF uygulaması
akciğer ekspansiyonunda belirgin bir düzelme sağlamıştır.
%100 oksijenle ventile edilen, erken doğan tavşanlarda, trakeal kanül vasıtasıyla CUROSURF
uygulanmasının ardından kontrol grubuna göre tidal volümde ve akciğer-toraks
kompliyansında belirgin düzelme vardır.
Ayrıca erken doğan yenidoğan tavşanlarda CUROSURF ile tedavi (10 mL/kg standart tidal
volümün idamesi) akciğer-toraks sistemi kompliyansı, matür yeni doğan hayvanlarınkine
benzer seviyeye çıkmıştır.In vivo – CUROSURF çeşitli farmakodinamik çalışmalarda prematüre tavşanlarda akciğer
uyumunu, pulmoner gaz değişimini veya sağkalımı artırmıştır.
14C-DPPC’nin alveolar makrofajlardaki konsantrasyonu yenidoğan ve yetişkin tavşanların
akciğerlerindekinden ≤ %2 olarak bulunmuştur. Yenidoğan tavşanlarda geri kazanılan toplam
14C-DPPC miktarının %0,6'sından daha düşük bir miktar 48. saatte sırasıyla serum,
karaciğer, böbrek ve beyinlerinde tespit edilmiştir.
İmmünojenisite
Hayvanlar üzerinde yapılan antijenisite çalışmalarında CUROSURF’ün, parenteral veya
endotrakeal yol ile tekrarlanan duyarlılaştırma sonrası akut anaflaktik reaksiyonları
indüklemediği ve subkutan yol ile duyarlılaştırma sonrası spesifik antikorların oluşumunu
stimüle etmediği gösterilmiştir.
Hayvan çalışmalarından elde edilen sonuçlar, CUROSURF’ün kontrol grubu bebeklerde
yapılan geleneksel tedavi (Sham tedavisi, yani solunum cihazından ayırma ve 2 dakika
süreyle manuel ventilasyon) ile karşılaştırıldığında antikor yanıtını indüklemediği ya da
immün komplekslerin oluşumunu stimüle etmediği klinik çalışmalardan elde edilen verilerle
uyumludur.
Karsinojenisite
CUROSURF veya diğer surfaktanların karsinojenik potansiyelini değerlendirmek üzere henüz
bir çalışma yapılmamıştır.
Mutajenisite
CUROSURF ile yapılan Ames testi; Çin hamsteri V79 hücrelerinde gen mutasyonu analizi,
Çin hamsteri over hücrelerinde kromozomal aberasyon analizi, HELA S3 hücrelerinde
planlanmamış DNA sentezi ve in vivo fare mikronukleus testini içeren mutajenisite
çalışmaları negatiftir.
Fertilitenin bozulması
CUROSURF ile üreme toksisitesi çalışmaları gerçekleştirilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Sodyum hidrojen karbonat (pH düzenleyici)
Enjeksiyonluk su
6.2 Geçimsizlikler
Geçerli değildir.
6.3 Raf ömrü
18 aydır.
Belirtilen son kullanım tarihi, açılmamış ve doğru bir şekilde saklanmış ambalaj için geçerli
tarihtir.
Tek kullanım içindir.
6.4 Saklamaya yönelik özel tedbirler
+2 ila +8°C arasında, ışıktan koruyarak saklanmalıdır.Oda sıcaklığına kadar ısıtılmış olan açılmamış, kullanılmamış flakonlar daha sonra
kullanılmak üzere 24 saat içinde tekrar buzdolabına konabilir.
Oda sıcaklığına kadar ısıtılmış olan ambalajları bir kereden fazla buzdolabına koymayınız.
İlk uygulamadan sonra flakonda kalan kısmı kullanmayınız. Kullanılmayan kısımları ileride
kullanmak için saklamayınız.
6.5 Ambalajın niteliği ve içeriği
Şeffaf renksiz camlarda tek dozluk flakonlarda, plastik ve alüminyum kapak ve klorobutil
lastik tıpa ile sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
7. RUHSAT SAHİBİ
Chiesi İlaç Ticaret A.Ş
Büyükdere Cad. No:122 Özsezen İş Merkezi C-Blok Kat:3 Esentepe-Şişli 34390, İstanbul
Tel: 0212 370 9100
Fax: 0212 370 9127
8. RUHSAT NUMARASI
111/51
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.12.2001
Ruhsat yenileme tarihi: 21.03.2016
10. KÜB’ÜN YENİLENME TARİHİ