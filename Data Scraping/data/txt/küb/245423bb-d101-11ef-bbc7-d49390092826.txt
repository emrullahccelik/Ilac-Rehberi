KISA ÜRÜN BİLGİSİ
1. BEŞERİ TIBBİ ÜRÜNÜN ADI
DELİX 5 mg çentikli tablet
2. KALİTATİF VE KANTİTATİF BİLEŞİM
Etkin madde:
Ramipril 5 mg
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Çentikli tablet.
Beyaz veya hemen hemen beyaz, çentikli oblong tablet.
İkiye bölünebilir çentikli tablet.
4. KLİNİK ÖZELLİKLER
4.1. Terapötik endikasyonlar
• Hipertansiyon, Konjestif kalp yetmezliği, miyokard infarktüsü, inme ve kardiyovasküler
ölüm riskinde azalma
Koroner arter hastalığı, inme, periferik vasküler hastalık veya diyabet ile birlikte en az bir
kardiyovasküler risk faktörü (hipertansiyon, artmış total kolesterol düzeyi, düşük HDL
düzeyi, sigara kullanımı veya mikroalbuminüri) taşıyan kardiyovasküler olay geçirme riski
yüksek hastalarda miyokard infarktüsü, inme veya kardiyovasküler ölüm risklerini azaltmada
endikedir. İhtiyaç duyulan diğer tedavilere (antihipertansif, antiplatelet, lipid düşürücü tedavi
gibi) ek olarak kullanılabilir (bkz. Bölüm 4.3, 4.4, 4.5 ve 5.1).
• Diyabetik ve non-diyabetik nefropati
4.2. Pozoloji ve uygulama şekli
Pozoloji/uygulama sıklığı ve süresi:
DELİX tek başına ya da diğer antihipertansif ajanlarla kombine olarak kullanılabilir (Bkz.
Bölüm 4.3, 4.4, 4.5 ve 5.1).
Dozaj istenilen antihipertansif etkiye ve hastanın ilaca toleransına bağlıdır. Ramipril tedavisi
uzun süreli bir tedavidir: Doktor tedavi süresini her bir hastanın durumuna göre ayarlar.
— Hipertansiyon tedavisi:
Önerilen başlangıç dozu günde bir kez alınan 2,5 mg'dır. Alınan cevaba göre doz 2-3
haftalık aralıklarla günde 5 mg'a kadar yükseltilebilir. Genel idame dozu günde 2,5 ila 5 mg
ramiprildir; izin verilebilen maksimum günlük doz 10 mg’dır.
— Konjestif kalp yetmezliği tedavisi:
Önerilen başlangıç dozu günde 1 kez 1,25 mg DELİX'tir. Hastanın cevabına bağlı olarak doz
artırılabilir. Eğer doz artırılacak olursa, dozun 1-2 haftalık aralarla iki katına çıkarılması
önerilir. Günlük 2,5 mg veya daha yüksek bir DELİX dozuna ihtiyaç duyulursa, bu tek doz
halinde veya ikiye bölünmüş olarak alınabilir. İzin verilen en yüksek günlük doz 10 mg’dır.
1— Miyokard infarktüsü sonrası tedavi:
Yeni miyokard infarktüsü geçirmiş olan hastalarda önerilen başlangıç dozu sabah ve akşam
2,5 mg olmak üzere, günde 5 mg DELİX’tir. Hastanın bu başlangıç dozunu tolere edememesi
durumunda 2 gün boyunca günde iki kez 1,25 mg verilmesi önerilir.
Her iki durumda da, hastanın tedaviye vereceği cevaba bağlı olarak, doz daha sonra
artırılabilir. Eğer doz artırılacaksa, dozun 1 ila 3 günlük aralarla yükseltilmesi tavsiye edilir.
Başlangıçta bölünerek alınan toplam günlük doz, daha sonraları günde tek doz olarak
alınabilir. İzin verilen maksimum günlük doz 10 mg DELİX’tir.
Miyokard infarktüsünün hemen ardından gelişen ağır kalp yetmezliği (NYHA IV) hastalarının
tedavisindeki deneyim henüz yetersizdir. Yine de bu hastaların tedavisine karar verilecek
olursa, tedavinin mümkün olan en düşük dozla başlatılması (günde bir kez 1,25 mg DELİX)
ve herhangi bir doz artışında dikkatli olunması önerilir.
— Miyokard infarktüsü, inme veya kardiyovasküler ölüm riskinin azaltılması
Önerilen başlangıç dozu günde 1 kez 2,5 mg'dır. Tolerabiliteye bağlı olarak, doz kademeli
olarak arttırılmalıdır. Bir hafta sonra doz iki katına çıkartılmalıdır. Üç hafta sonra, mutat
sürdürme dozu olan 10 mg için doz tekrar iki katına çıkartılmalıdır.
Günde 1 kez 10 mg üzerindeki dozlar kontrollü klinik çalışmalarda yeterince
araştırılmamıştır.
Kreatinin klirensi <0,6 mL/saniye olarak tanımlanan şiddetli böbrek bozukluğu olan hastalar
yeterince araştırılmamıştır.
— Diyabetik ve non-diyabetik nefropati tedavisi:
Önerilen başlangıç dozu günde 1 kez 1,25 mg DELİX'tir. Hastanın cevabına bağlı olarak doz
günde 1 kez 5 mg idame dozuna kadar artırılabilir.
Günde 1 kez 5 mg üzerindeki dozlar kontrollü klinik çalışmalarda yeterince araştırılmamıştır.
Kreatinin klirensi <0,6 mL/saniye olarak tanımlanan şiddetli böbrek bozukluğu olan hastalar
yeterince araştırılmamıştır.
Uygulama şekli:
DELİX tabletleri, yemekler sırasında veya yemekten önce/sonra yeterli miktarda sıvı ile
(yaklaşık ½ bardak su) bütün olarak yutulmalıdır.
Özel popülasyonlara ilişkin ek bilgiler:
Böbrek yetmezliği:
2
Kreatinin klirensi (Vücut yüzey alanı başına 1,73 m ) 20–50 mL/dak arasındaki değerlerde
böbrek fonksiyon bozukluğu olan hastalarda tedaviye günde 1 defa 1,25 mg DELİX ile
başlanır. Böyle vakalarda uygulanacak en yüksek günlük doz 5 mg’dır.
Karaciğer yetmezliği:
Karaciğer fonksiyon bozukluğu olan hastalarda DELİX tedavisine verilen cevap artmış veya
azalmış olabilir. Bu hastalarda tedavi sıkı tıbbi kontrol altında başlatılmalıdır. Bu vakalarda
izin verilen en yüksek günlük doz 2,5 mg'dır.
2Pediyatrik popülasyon:
DELİX’in çocuklarda, şiddetli böbrek fonksiyon bozukluğu olan hastalarda ve diyaliz
hastalarında (kreatinin klirensi 20 mL/dk’dan düşük olanlar, vücut yüzey alanı başına 1,73
m2) kullanımı ile ilgili yeterli deneyim kazanılamamıştır.
Geriyatrik popülasyon:
Yaşlılarda günde 1,25 mg DELİX gibi azaltılmış başlangıç dozu düşünülmelidir.
Diğer:
Hipotansif etkinin özel bir risk teşkil ettiği hastalarda (örn. daralan koroner damarların kalp
beslenmesini bozduğu durumlar veya beyni besleyen akışın eksilmesi), sıvı veya tuz kaybı
tamamen düzeltilmemiş, şiddetli hipertansiyon durumlarında azaltılmış başlangıç dozu olarak
1,25 mg ramipril düşünülmelidir.
Önceden diüretik tedavisi görmüş hastalarda DELİX tedavisine başlanmadan 2-3 gün önce
mümkünse diüretik ilaç kesilmeli (diüretik ilacın etki süresine bağlı olarak) veya en azından
diüretik dozu azaltılmalıdır. Önceden diüretik tedavisi gören hastalar için başlangıç dozu
genel olarak günde 1,25 mg’dır.
4.3. Kontrendikasyonlar
Ramipril, aşağıdaki durumlarda kullanılmamalıdır:
— Ramiprile, diğer anjiyotensin dönüştürücü enzim (ADE) inhibitörlerine veya bölüm 6.1’de
listelenen yardımcı maddelerden herhangi birine karşı aşırı duyarlılık gösteren hastalar.
— Anjiyoödem geçmişi olan hastalar (kalıtsal, idiyopatik veya ADE inhibitörleri veya
anjiyotensin II reseptör antagonistleri (AIIRA) ile geçmiş bir anjiyoödeme bağlı olarak).
— Eş zamanlı olarak sakubitril/valsartan tedavisi (bkz. Bölüm 4.4 ve 4.5).
— Kanın negatif yüklü yüzeylerle temasına yol açan ekstrakorporeal tedaviler (bkz. Bölüm
4.5)
— Belirgin bilateral renal arter stenozu veya tek bir böbrekte arter stenozu olan hastalar.
— Hamilelerde
— Hipotansif ya da hemodinamik olarak instabil durumda olan hastalar.
— DELİX ile aliskirenin beraber kullanımı diyabetes mellitus veya böbrek yetmezliği
(GFR<60 mL/dak/1,73 m2) olan hastalarda kontrendikedir (bkz. Bölüm 4.5 ve 5.1).
4.4. Özel kullanım uyarıları ve önlemleri
Özel popülasyonlar:
Gebelik:
Ramipril gibi ADE inhibitörleri veya Anjiyotensin II reseptör antagonistleri (AIIRA) gebelik
sırasında kullanıma başlatılmamalıdır. Devam etmekte olan ADE inhibitörü/ AIIRA
tedavisinin zorunlu olduğu düşünülmüyorsa, gebelik planlayan hastalar, gebelikte kullanım
için kanıtlanmış bir güvenlilik profili olan alternatif bir anti-hipertansif tedaviye geçmelidir.
Gebelik tanısı konduğunda, ADE inhibitörü/ AIIRA tedavisi derhal durdurulmalı ve
mümkünse, alternatif bir tedavi başlatılmalıdır (bkz. Bölüm 4.3 ve 4.6).
Belirli hipotansiyon riski taşıyan hastalar:
- Renin-anjiyotensin-aldosteron sistemi yoğun şekilde aktive olan hastalar
3Özellikle bir ADE inhibitörü ya da birlikte bir diüretiğin ilk kez verildiği ya da ilk kez doz
artışı yapıldığı zaman, renin-anjiyotensin-aldosteron sistemi yoğun şekilde aktive hastalar,
ADE inhibisyonuna bağlı böbrek fonksiyon bozukluğu ve kan basıncında akut belirgin
düşme riski altındadırlar. Renin-anjitotensin-aldosteron sisteminin belirgin aktivasyonuna
karşı tedbir alınmalı ve örneğin aşağıdaki durumlarda, kan basıncı izlemi dahil tıbbi kontrol
uygulanmalıdır:
Şiddetli hipertaniyonu bulunan hastalar
o
Dekompanse konjestif kalp yetmezliği olan hastalar
o
Hemodinamikle ilişkili sol ventrikül içeri ya da dışarı akımında engel olan hastalarda
o
(örn. aort ya da mitral kapak stenozu).
İkinci fonksiyonel böbrekle unilateral renal arter stenozu olan hastalar
o
Sıvı ya da tuz kaybı olan ya da olabilecek hastalarda (diüretik kullanan hastalar dahil)
o
Karaciğer sirozu ve/veya assit olan hastalar
o
Majör ameliyat geçiren hastalarda veya hipotansiyon oluşturan ajanlarla uygulanan
o
anestezi sırasında
Genellikle, su kaybı, hipovolemi ya da tuz kaybının, tedaviye başlamadan önce düzeltilmesi
tavsiye edilir (bununla birlikte, kalp yetmezliği olan hastalarda, bu tür düzeltici işlemler aşırı
hacim yüklemesi riskine karşı dikkatlice tartılmalıdır).
- Renin-anjiyotensin-aldosteron sisteminin (RAAS) dual blokajı:
ADE inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS’ın dual
blokajına yol açtığından ADE inhibitörleri, anjiyotensin II reseptör blokerleri ya da
aliskirenin birlikte kullanılması önerilmez (bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir.
Diyabetik nefropatisi olan hastalarda ADE inhibitörleri ve anjiyotensin II reseptör blokerleri
birlikte kullanılmamalıdır.
- Miyokard infarktüsü sonrası geçici veya kalıcı kalp yetmezliği:
- Akut hipotansiyon durumunda kardiyak veya serebral iskemi riski olan hastalar: Tedavinin
başlangıç fazı özel tıbbi kontrol gerektirir.
Yaşlılar:
bkz. Bölüm 4.2.
Ameliyat:
Ramipril gibi anjiyotensin dönüştürücü enzim inhibitörleri ile tedavinin, mümkünse
ameliyattan bir gün önce kesilmesi önerilir.
Renal fonksiyonun izlenmesi:
Renal fonksiyon tedavinin öncesinde ve tedavi boyunca değerlendirilmeli ve özellikle
tedavinin ilk haftalarında doz ayarlaması yapılmalıdır. Renal bozukluğu olan hastalarda
özellikle dikkatli izlem gereklidir (bkz. Bölüm 4.2). Özellikle konjestif kalp yetmezliği olan
hastalarda ya da bir renal transplant sonrası, renal fonksiyonda bozulma riski bulunmaktadır.
Anjiyoödem:
Ramipril dahil ADE inhibitörleri ile tedavi edilen hastalarda anjiyoödem raporlanmıştır (bkz.
Bölüm 4.8). ADE inhibitörlerinin anjiyoödeme (örneğin solunum bozukluğu ile beraber veya
4solunum bozukluğu olmaksızın solunum yollarında veya dilde şişme) neden olabilen mTOR
(rapamisinin memeli hedefi) inhibitörleri (örn. temsirolimus, sirolimus, everolimus),
vildagliptin veya neprilisin (NEP) inhibitörleri (örn. rasekadotril) ile eş zamanlı kullanımı
anjiyoödem riskini artırabilir. Sakubitril/valsartan ile ADE inhibitörlerinin ramiprilin eş
zamanlı olarak kullanımı anjiyoödem riskini artırdığından kontrendikedir (bkz. Bölüm 4.3 ve
4.5).
Anjiyoödem durumunda DELİX kesilmelidir. Derhal acil durum tedavisi başlatılmalıdır.
Hastanın, hastaneye yatırılarak en az 12-24 saat gözlenmesi ve ancak semptomların tam
olarak giderilmesi halinde hastaneden çıkarılması tavsiye edilir.
DELİX dahil ADE inhibitörleri ile tedavi edilen hastalarda intestinal anjiyoödem bildirilmiştir
(bkz. Bölüm 4.8). Bu hastalar karın ağrısıyla (bulantı veya kusmanın eşlik ettiği veya
etmediği) başvurmuştur.
Desensitizasyon sırasında anafilaktik reaksiyonlar:
ADE inhibisyonu altında, böcek zehirlerine ve diğer alerjenlere karşı oluşabilecek anafilaktik
ve anafilaktoid reaksiyonların olasılığı ve şiddeti artar. Desensitizasyon öncesi DELİX’in
geçici bir süre kesilmesi düşünülmelidir.
Elektrolit izlemesi – Hiperkalemi:
DELİX dahil ADE inhibitörleri ile tedavi edilen bazı hastalarda hiperkalemi gözlenmiştir.
Hiperkalemi gelişme riski olan hastalar, renal yetmezliği olan hastaları, yaşı yüksek hastaları
(> 70 yaş), kontrol edilmeyen diabetes mellitusu olanları veya potasyum tuzları, potasyum
tutucu diüretikler ve diğer plazma potasyum arttırıcı aktif maddeler kullananları, veya
dehidrasyon, akut kardiyak dekompansasyon, metabolik asidoz gibi rahatsızlık durumlarını
içerir. Yukarıda belirtilen ajanların eş zamanlı kullanılması uygun bulunmuşsa, serum
potasyumunun düzenli olarak izlenmesi önerilir (bkz. Bölüm 4.5).
Elektrolit izlemesi - Hiponatremi:
Ramipril ile tedavi edilen bazı hastalarda uygunsuz antidiüretik hormon salınımı sendromu
(SIADH) ve ardından hiponatremi gözlenmiştir. Yaşlılarda ve hiponatremi riski olan diğer
hastalarda serum sodyum düzeyinin düzenli olarak izlenmesi önerilir.
Nötropeni/agranülositoz:
Nadiren trombositopeni ve anemi ile birlikte nötropeni/agranülositoz görülmüş ve kemik iliği
depresyonu da bildirilmiştir. Olası bir lökopeninin tespitine olanak tanımak için beyaz kan
hücre sayımının takibi tavsiye edilmektedir. Tedavinin başlangıç evresinde ve böbrek
fonksiyon bozukluğu ile birlikte kollajen hastalığı olanlarda (örn. lupus eritematöz ya da
skleroderma) ve kan sayımında değişikliklere yol açabilecek diğer ilaçlarla tedavi edilenlerde
daha sık takip önerilmektedir. (bkz. Bölüm 4.5 ve 4.8).
Etnik farklılıklar:
ADE inhibitörleri siyah hastalarda siyah olmayanlara göre daha yüksek oranda anjiyoödeme
yol açmaktadır.
Diğer ADE inhibitörleri gibi ramipril de siyah hastalarda siyah olmayanlara göre kan
basıncını düşürmede daha az etkili olabilir. Bunun nedeni muhtemelen siyah hipertansif
popülasyonda renin düzeyinin düşüklüğü ile birlikte bulunan hipertansiyon prevalansının
yüksek olmasıdır.
5Öksürük:
ADE inhibitörleri kullanımı ile ilişkili öksürük bildirilmiştir. Öksürük karakteristik olarak
kuru ve sürekli bir öksürük olup tedavi kesildikten sonra düzelmektedir. Öksürük ayırıcı
tanısında ADE inhibitörlerine bağlı öksürük düşünülmelidir.
4.5. Diğer tıbbi ürünler ile etkileşimler ve diğer etkileşim şekilleri
Klinik çalışma verileri, renin-anjiyotensin-aldosteron sisteminin (RAAS), ADE inhibitörleri,
anjiyotensin II reseptör blokerleri ya da aliskirenin kombine kullanımıyla ikili blokajının, tekli
RASS etkili ajanın kullanımına kıyasla daha yüksek sıklıkta hipotansiyon, hiperkalemi ve
böbrek fonksiyonunda azalma (akut böbrek yetmezliği dahil) gibi advers olaylarla ilişkili
olduğunu göstermiştir (bkz. Bölüm 4.3, 4.4 ve 5.1).
Kontrendike kombinasyonlar:
ADE inhibitörleri ile eş zamanlı olarak sakubitril/valsartan kullanımı anjiyoödem riskini
artırdığı için kontrendikedir (bkz. Bölüm 4.3 ve 4.4). Ramipril tedavisi, son
sakubitril/valsartan dozundan sonra 36 saat geçmeden başlatılmamalıdır. Sakubitril/valsartan
tedavisi, son DELİX dozundan sonra 36 saat geçmeden başlatılmamalıdır.
Bazı yüksek akım diyaliz ya da hemofiltrasyon membranları (örn. poliakrilonitril
membranları) ve düşük dansiteli lipoprotein aferezi ile dekstran sülfatın kullanımı gibi, kanın
negatif yüklü yüzeylerle temasına yol açan ekstrakorporal tedaviler: Şiddetli anafilaktoid
reaksiyonlar riski (bkz. Bölüm 4.3). Böyle bir tedavi gerekli ise, farklı tipte bir diyaliz
membranı veya farklı bir sınıftan antihipertansif ajanın kullanılması dikkate alınmalıdır.
Kullanım önlemleri:
Potasyum tuzları, heparin, potasyum tutucu diüretikler ve diğer plazma potasyumunu artıran
etkin maddeler (anjiyotensin II antagonistleri, trimetoprim ve sülfametoksazol ile sabit doz
kombinasyonları, takrolimus, siklosporini içerir): Hiperkalemi meydana gelebilir, bu nedenle,
serum potasyumunun yakından takip edilmesi önerilir.
Antihipertansif ajanlar (örn. diüretikler) veya kan basıncını düşerebilen diğer ilaçlar (örn.
nitratlar, trisiklik antidepresanlar, anestezikler, akut alkol alımı, baklofen, alfuzosin,
doksazosin, prazosin, tamsulosin, terazosin): Hipotansiyon riskinin şiddetlenmesi beklenir
(Diüretikler için bkz. Bölüm 4.2) .
Vazopresör sempatomimetikler ve DELİX’in antihipertansif etkisini azaltabilecek diğer
maddeler (örneğin izoproterenol, dobutamin, dopamin, epinefrin): Kan basıncı takibi tavsiye
edilmektedir.
Allopurinol, immünsüpressif ilaçlar, kortikosteroidler, prokainamid, sitostatikler ve kan
tablosunu değiştirebilen diğer ilaçlar: Hematolojik reaksiyonların olasılığı artar (bkz. Bölüm
4.4).
Lityum tuzları: ADE inhibitörleri ile lityum atılımını azalabilir dolayısıyla lityuma bağlı
toksisitenin artmasına yol açabilir. Bu nedenle lityum seviyeleri izlenmelidir.
İnsülin dahil antidiyabetik ajanlar: Hipoglisemik reaksiyonlara yol açabilir. Kan glikozu takibi
tavsiye edilmektedir.
6Nonsteroidal antiinflamatuvar ilaçlar ve asetilsalisilik asit: DELİX’in antihipertansif etkisinin
zayıflaması beklenmektedir. Ayrıca, ADE inhibitörlerinin ve NSAİİ’ların birlikte
kullanılması, böbrek fonksiyonun kötüleşme riskinin artmasına ve serum potasyumunda bir
artışa yol açabilir.
mTOR inhibitörleri ya da DPP IV inhibitörleri: mTOR inhibitörleri (örn. temsirolimus,
everolimus, sirolimus) ya da vildagliptin gibi ilaçların eş zamanlı kullanımı anjiyoödem
riskini artırabilir. Tedaviye başlanırken dikkatli olunmalıdır (bkz. Bölüm 4.4).
Neprilisin (NEP) inhibitörleri: ADE inhibitörleri ve rasekadotril gibi NEP inhibitörlerinin eş
zamanlı olarak kullanımı ile anjiyoödem riskinde artış raporlanmıştır (bkz. Bölüm 4.4).
Sakubitril/valsartan:
Sakubitril/valsartan ile ADE inhibitörlerinin eş zamanlı olarak kullanımı anjiyoödem riskini
artırdığından kontrendikedir.
Özel popülasyonlara ilişkin ek bilgiler:
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: D.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ADE inhibitörleri veya diüretikler olmadan mümkün olmayan tedavi rejimlerine geçiş
durumlarında gebelikten kaçınılmalıdır. Çocuk doğurma potansiyeli olan kadınlar tedavi
süresince uygun ve etkili bir doğum kontrolü uygulamalıdır. Kontrasepsiyon yöntemlerine
etkisi konusunda veri bulunmamaktadır.
Gebelik dönemi
DELİX, gebelikte kontrendikedir (Bkz. Bölüm 4.3). Bu yüzden tedaviye başlanmadan önce,
hamilelik durumu değerlendirilmelidir.
Gebeliğin birinci trimesterinde ADE inhibitörlerine maruziyeti takiben teratojenisite riskine
dair epidemiyolojik kanıtlar kesin değildir, ancak, riskte küçük bir artış göz ardı edilemez.
Devam eden ADE inhibitörü tedavisinin zorunlu olduğu düşünülmedikçe, gebelik planlayan
hastalar, gebelikte kullanım için kanıtlanmış bir güvenlilik profili olan alternatif bir anti-
hipertansif tedaviye geçmelidir. Gebelik tanısı konduğunda, ADE inhibitörü tedavisi derhal
durdurulmalı ve mümkünse, alternatif bir tedavi başlatılmalıdır.
İkinci ve üçüncü trimesterde ADE inhibitörü / anjiyotensin II reseptör antagonisti (AIIRA)
tedavisine maruziyetin, insan fetotoksisitesini (azalan renal fonksiyon, oligohidramniyoz,
kafatası kemikleşmesinde gecikme) ve neonetal toksisiteyi (renal yetmezlik, hipotansiyon,
hiperkalemi) indüklediği bilinmektedir (bkz. Bölüm 5.3). Gebeliğin ikinci trimesteri itibariyle
ADE inhibitörüne maruziyet söz konusu olduğunda, renal fonksiyon ve kafatası için ultrason
kontrolü önerilmektedir. Anneleri ADE inhibitörü kullanmış olan yeni doğanlar hipotansiyon,
7oligüri ve hiperkalemi açısından yakından gözlenmelidir (aynı zamanda bkz. Bölüm 4.3 ve
4.4).
Laktasyon dönemi
Emzirme döneminde ramipril kullanımına ilişkin yeterli veri mevcut olmadığı için (bkz.
Bölüm 5.2) ramipril tavsiye edilmez ve özellikle yeni doğan veya erken doğan bebekleri
emzirme döneminde, güvenliliği kanıtlanmış alternatif tedavi yöntemleri tercih edilmelidir.
Üreme yeteneği/ Fertilite
Sıçan, tavşan ve maymunlardaki üreme toksikolojisi çalışmaları herhangi bir teratojenik
özellik ortaya çıkarmamıştır.
Fertilite, erkek ve dişi sıçanlarda bozulmamıştır.
4.7. Araç ve makine kullanımı üzerindeki etkiler
Bazı advers etkiler (örn. baş dönmesi, dengesizlik hissi gibi kan basıncındaki düşüşün bazı
semptomları) hastanın konsantrasyon ve tepki verme yetilerini bozabilir, bu yüzden, bu
yetilerin kullanımın özel önemi olan durumlarda (örn. bir motorlu araç ya da makine
kullanımı) bir risk teşkil eder. Bu durum özellikle tedavinin başlangıcında, veya başka bir
preparattan geçiş yapılırken ortaya çıkabilir. İlk dozda veya sonraki doz artışlarında, birkaç
saat süresince araç veya makine kullanımı tavsiye edilmez.
4.8. İstenmeyen etkiler
Güvenlilik profilinin özeti
Ramiprilin güvenlilik profili sürekli kuru öksürük ve hipotansiyona bağlı reaksiyonları içerir.
Ciddi advers reaksiyonlar anjiyoödem, hiperkalemi, renal ya da hepatik bozukluk, pankreatit,
şiddetli deri reaksiyonları ve nötropeni/agranülositozu içerir.
Advers etkiler MedDRA sistemine göre listelenmiştir.
Çok yaygın (≥ 1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Yaygın Yaygın olmayan Seyrek Çok Bilinmiyor
seyrek
Kan ve lenf Eozinofili Beyaz kan Kemik iliği
sistemi hücresi yetersizliği,
hastalıkları sayısında pansitopeni,
azalma hemolitik anemi
(nötropeni
veya
agranülositoz
dahil), kırmızı
kan hücresi
sayısında
azalma,
hemoglobinde
azalma,
trombosit
sayısında
düşüş
8Bağışıklık Anafilaktik ya
sistemi da anafilaktoid
hastalıkları reaksiyonlar,
antinükleer
antikor artışı
Endokrin Uygunsuz
hastalıkları antidiüretik
hormon
salıverilmesi
sendromu
(SIADH)
Metabolizma Kan potasyum Anoreksi, iştah Kan sodyum
ve beslenme düzeyinde azalması düzeyinde
hastalıkları artış düşüş
Psikiyatrik Depresif duygu Konfüzyonel Dikkat
hastalıkları durum, durum bozuklukları
anksiyete,
sinirlilik,
huzursuzluk,
somnolans dâhil
olmak üzere
uyku
bozuklukları
Sinir sistemi Baş ağrısı, baş Vertigo, Tremor, denge İskemik inme
hastalıkları dönmesi parestezi, bozukluğu ve geçici
disguzi, aguzi iskemik atak
dahil olmak
üzere serebral
iskemi,
psikomotor
becerilerde
bozukluk,
yanma hissi,
parozmi
Göz Görme Konjonktivit
hastalıkları bulanıklığı dahil
görme
bozuklukları
Kulak ve iç İşitme
kulak bozukluğu,
hastalıkları kulak
çınlaması
Kardiyak Angina pektoris
hastalıkları veya miyokard
infarktüsü dahil
olmak üzere
9miyokard
iskemisi,
taşikardi, aritmi,
palpitasyonlar,
periferik ödem
Vasküler Hipotansiyon, Cilt kızarması Vasküler Raynaud
hastalıklarıı ortostatik kan stenoz, fenomeni
basıncı hipoperfüzyon,
düşüşü, vaskülit
senkop
Solunum, Prodüktif Burun
göğüs olmayan gıcık tıkanıklığı,
bozuklukları yapan astımın
ve öksürük, şiddetlenmesi
mediastinal bronşit, dâhil olmak
hastalıkları sinüzit, dispne üzere
bronkospazm
Gastro- Gastro- Pankreatit (ADE Glossit Aftöz stomatit
intestinal intestinal inhibitörleri ile
enflamasyon, fatal sonuç
hastalıkları
sindirim veren olgular
bozuklukları, çok istisnai
abdominal olarak
rahatsızlık, bildirilmiştir),
dispepsi, pankreas
diyare, enzimlerinde
bulantı, artış, ince
kusma, bağırsakta
anjiyoödem,
gastrit dahil üst
abdominal ağrı,
konstipasyon,
ağız kuruluğu
Hepato-bilier Karaciğer Kolestatik Akut karaciğer
hastalıkları enzimi ve/veya sarılık, yetmezliği,
konjuge hepatoselüler kolestatik veya
bilirubin artışı hasar sitolitik hepatit
(çok nadir fatal
sonuçlanabilir.)
Deri ve Özellikle Anjiyoödem Eksfolyatif Foto- Toksik
derialtı doku makülo- (çok istisnai dermatit, sensi- epidermal
hastalıkları papüler olarak, ürtiker, tivite nekroliz,
döküntü anjiyoödemden onikoliz reaksi- Stevens-
kaynaklanan yonu Johnson
hava yolu Sendromu,
tıkanıklığı fatal eritema
sonuç multiforme,
verebilmektedir) pemfigus,
10prurit, psöriazisin
hiperhidroz şiddetlenmesi,
pemfigoid ya da
likenoid
ekzantem veya
enantem,
alopesi
Kas-iskelet Kas Artralji
bozuklukları, spazmları,
bağ doku ve miyalji
kemik
hastalıkları
Böbrek ve Akut böbrek
idrar yolu yetmezliği dahil
hastalıkları olmak üzere
renal bozukluk,
idrar çıkışında
artış, önceden
mevcut olan
proteinürinin
kötüleşmesi, kan
üre artışı, kan
kreatininde artış
Üreme Geçici erektil Jinekomasti
sistemi ve impotans, libido
meme azalması
hastalıkları
Genel Göğüs ağrısı, Pireksi Asteni
bozukluklar bitkinlik
ve uygulama
bölgesine
ilişkin
hastalıkları
Pediyatrik popülasyon
Ramiprilin güvenliliği, 2-16 yaş arasındaki 325 çocuk ve adolesanda, 2 klinik çalışmada
izlenmiştir. Advers olayların yapısı ve şiddeti yetişkinlerdekine benzer olmakla birlikte,
aşağıdakilerin sıklığı çocuklarda daha yüksek olmuştur:
- Taşikardi, nazal konjesyon ve rinit pediyatrik popülasyonda ‘yaygın’, yetişkinlerde ‘yaygın
olmayan’,
- Konjonktivit pediyatrik popülasyonda ‘yaygın’, yetişkinlerde ‘seyrek’,
- Tremor ve ürtiker pediyatrik popülasyonda ‘yaygın olmayan’, yetişkinlerde ‘seyrek’
olmuştur.
Ramiprilin pediyatrik popülasyondaki genel güvenlilik profili, yetişkinlerdeki güvenlilik
profilinden anlamlı bir farklılık göstermemektedir.
11Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler: ADE inhibitörleriyle doz aşımı, aşırı periferik vazodilatasyon (belirgin
hipotansiyon, şok ile), bradikardi, elektrolit bozuklukları ve böbrek yetmezliğine yol açabilir.
Tedavi: Hasta yakından izlenmeli ve tedavi semptomatik ve destekleyici olmalıdır. Önerilen
önlemler primer detoksifikasyon (mide lavajı, adsorbanların uygulanması) ve α -adrenerjik
1
agonistler veya anjiyotensin II (anjiyotensinamid) uygulamalarını içeren hemodinamik
stabilitenin sağlanmasına yönelik önlemleri içerir. Ramiprilin aktif metaboliti ramiprilatın
genel dolaşımdan hemodiyalizle uzaklaştırılması zayıftır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin dönüştürücü enzim (ADE) inhibitörleri, sade
ATC kodu: C09AA05
Etki mekanizması
Prodrug ramiprilin aktif metaboliti olan ramiprilat, dipeptidilkarboksipeptidaz I enzimini
(eşanlamları: anjiyotensin-dönüştürücü enzim; kinaz II) inhibe etmektedir. Bu enzim plazma
ve dokuda anjiyotensin I’in aktif vazokonstriktör madde anjiyotensin II’ye dönüşmesini ve
ayrıca aktif vazodilatör bradikininin yıkımını katalize etmektedir. Azalmış anjiyotensin II
oluşumu ve bradikinin yıkımının inhibisyonu vazodilatasyona yol açmaktadır.
Anjiyotensin II aynı zamanda aldosteron salıverilmesini de stimüle ettiğinden, ramiprilat,
aldosteron sekresyonunda bir azalmaya neden olmaktadır. ADE inhibitörü monoterapisine
ortalama yanıtın siyah (Afro-Karayip) hipertansif hastalarda (çoğunlukla düşük renin
hipertansif popülasyon) siyah olmayan hastalara kıyasla daha düşük olduğu saptanmıştır.
Farmakodinamik etkiler
Antihipertansif özellikler:
Ramipril uygulaması periferik arter direncinde belirgin bir azalmaya neden olmaktadır. Genel
olarak, renal plazma akışında ve glomerüler filtrasyon hızında önemli hiçbir değişiklik yoktur.
Hipertansiyonu olan hastalara ramipril uygulaması, kalp atım hızında telafi edici bir artış
olmaksızın sırtüstü ve ayakta kan basıncında bir azalmaya yol açmaktadır.
Hastaların çoğunda tek dozun antihipertansif etki başlangıcı oral uygulamadan 1–2 saat sonra
belirgin olarak görülmektedir. Tek dozun pik etkisine çoğunlukla oral uygulamadan 3–6 saat
sonra ulaşılmaktadır. Tek dozun antihipertansif etkisi çoğunlukla 24 saat sürmektedir.
Ramipril ile devam eden tedavinin maksimum antihipertansif etkisi genellikle 3 ila 4 hafta
sonra belirgin olarak görülmektedir. İki yıl devam eden uzun süreli tedavide antihipertansif
etkinin korunduğu gösterilmiştir.
Ramiprilin aniden kesilmesi kan basıncında hızlı ve aşırı bir rebound artışa yol açmamaktadır.
12Kalp yetmezliği:
Diüretik ve opsiyonel kardiyak gikozitlerle geleneksel tedaviye ek olarak kullanılan ramiprilin
New York Kalp Derneği fonksiyonel sınırlandırmasına göre sınıf II-IV kalp yetmezliği olan
hastalarda etkili olduğu gösterilmiştir. İlaç kalp hemodinamiği üzerinde yararlı etkilere
sahiptir (sol ve sağ ventriküler dolum basınçlarında azalma, toplam periferik vasküler dirençte
azalma, kardiyak verimde artış ve kardiyak indekste düzelme). Nöroendokrin aktivasyonu da
azaltmıştır.
Klinik etkililik ve güvenlilik
Kardiyovasküler koruma/Nefroproteksiyon
En az 9.200 hastada standart tedaviye ramiprilin eklendiği plasebo kontrollü bir koruma
çalışması (HOPE çalışması) yürütülmüştür. Aterotrombotik kardiyovasküler hastalık (koroner
kalp hastalığı, inme ya da periferik vasküler hastalığı öyküsü) ya da diabetes mellitus
nedeniyle kardiyovasküler hastalık riski artmış ve en az bir ek risk faktörü (belgelenmiş
mikroalbuminüri, hipertansiyon, total kolesterol düzeyi yüksekliği, yüksek yoğunluklu
lipoprotein kolesterol düzeyi düşüklüğü ya da sigara) olan hastalar çalışmaya alınmıştır.
Çalışma ramiprilin, tek başına ya da birleşik miyokard enfarktüsü, kardiyovasküler nedenlerle
ölüm ve inme (primer birleşik olaylar) insidansını istatistiksel olarak anlamlı düzeyde
azalttığını göstermiştir.
HOPE çalışması: Temel bulgular
Ramipril Plasebo Rölatif risk p-
(%95 güvenlik değeri
aralığı)
% %
Tüm hastalar N=4,645 N=4,652
Primer birleşik olay 14 17,8 0,78 (0,7-0,86) <0,001
Miyokard enfarktüsü 9,9 12,3 0,0 (0,7-0,9) <0,001
Kardiyovasküler 6,1 8,1 0,74 (0,64-0,87) <0,001
nedenlerle ölüm
İnme 3,4 4,9 0,68 (0,56-0,84) <0,001
Sekonder sonlanım
noktaları
Herhangi bir nedenle ölüm 10,4 12,2 0,84 (0,75-0,95) 0,005
Revaskülarizasyon ihtiyacı 16 18,3 0,85 (0,77-0,94) 0,002
Stabil olmayan anjina 12,1 12,3 0,98 (0,87-1,1) NS
nedeniyle hastaneye yatış
Kalp yetmezliği nedeniyle 3,2 3,5 0,88 (0,7-1,1) 0,25
hastaneye yatış
Diyabet ile ilişkili 6,4 7,6 0,84 (0,72-0,98) 0,03
komplikasyon
HOPE çalışmasının önceden belirlenmiş bir alt çalışması olan MICRO-HOPE çalışmasında,
55 yaş ve üzerinde (yaş üst sınırı yoktur) ve çoğunda tip 2 diyabet (ve diğer KV risk
faktörlerinden en az biri) olan normotansif ya da hipertansif 3577 hastada güncel tıbbi
tedaviye ek olarak kullanılan 10 mg ramiprilin etkisi plasebo ile karşılaştırılmıştır.
13Primer analiz ramipril grubunda 117 (% 6,5) ve plasebo grubunda 149 (% 8,4) katılımcıda
açık nefropati geliştiğini göstermiştir (RRR % 24; %95 GA [3-40], p = 0,027.
REIN çalışması çok merkezli, randomize, çift kör paralel grup, plasebo kontrollü çalışma olup
kronik diyabete bağlı olmayan nefropati nedeniyle hafif (ortalama üriner protein atılımı > 1 ve
< 3 g/24 saat) ya da şiddetli proteinürisi (≥ 3 g/24 saat) olan 352 normotansif ya da hipertansif
hastada (18-70 yaş) ramipril tedavisinin glomerüler fonksiyon hızında (GFR) azalma oranına
etkisini araştırmıştır. Her iki alt popülasyon da prospektif olarak tabakalandırılmıştır.
En şiddetli proteinürisi olan hastaların (ramipril grubundaki yarar nedeniyle tabaka erken
bozulmuştur) temel analizi aylık ortalama GFR azalmasının ramipril ile plaseboya göre daha
düşük olduğunu göstermiştir (-0,54 (0,66) vs. -0,88 (1,03) mL/dak/ay, p = 0,038). Gruplar
arası fark ayda 0,34 [0,03-0,65] ve yılda yaklaşık 4 mL/dak. olmuştur; ramipril grubundaki
hastaların %23,1’i birleşik sekonder sonlanım noktasına (başlangıç serum kreatinin
konsantrasyonunun iki katına çıkması ve/veya son evre böbrek hastalığı (SEBH) gelişerek
diyaliz ya da renal transplantasyon ihtiyacı) ulaşırken bu oran plasebo grubunda % 45,5
olmuştur (p = 0,02).
Renin-anjiyotensin-aldosteron sisteminin (RAAS) ikili blokajı
İki büyük randomize, kontrollü çalışma (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans
Affairs Nephropathy in Diabetes)) bir ADE inhibitörünün bir anjiyotensin II reseptör
blokeriyle kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son organ hasarı ile birlikte seyreden tip 2 diabetes mellitus hastalarında
yürütülmüştür. VA NEPHRON-D çalışması, tip 2 diabetes mellitus hastalığı olan ve diyabetik
nefropatisi bulunan hastalarda yürütülmüştür.
Bu çalışmalar renal ve/veya kardiyovasküler sonlanımlar ve mortalite üzerinde anlamlı yarar
göstermemiş, monoterapiyle kıyaslandığında hiperkalemi, akut böbrek hasarı ve/veya
hipotansiyon riskinin arttığı gözlenmiştir. Benzer farmakodinamik özellikleri dikkate
alındığında, bu sonuçlar diğer ADE inhibitörleri ve anjiyotensin II reseptör blokerleri için de
anlamlıdır.
Bu nedenle ADE inhibitörleri ve anjiyotensin II reseptör blokerleri diyabetik nefropati
bulunan hastalarda birlikte kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi bulunan
tip 2 diabetes mellitus hastalarında standart bir ADE inhibitörü ya da bir anjiyotensin II
reseptör blokeri tedavisine aliskiren eklenmesinin yararını test etmek için tasarlanan bir
çalışma olmuştur. Advers sonuç riskinde artış olması nedeniyle çalışma erken
sonlandırılmıştır. Aliskiren grubunda, plasebo grubuna kıyasla, kardiyovasküler ölüm ve inme
vakalarının her ikisi de sayısal olarak daha sık görülmüş ve ilgili advers olaylar ve ciddi
advers olaylar (hiperkalemi, hipotansiyon ve renal disfonksiyon) aliskiren grubunda plasebo
grubuna göre daha sık bildirilmiştir.
14Akut miyokard enfarktüsünden sonra sekonder koruma
AIRE çalışması belgelenmiş miyokard enfarktüsü ardından kalp yetmezliğinin geçici/kalıcı
klinik belirtileri olan en az 2000 hasta ile yürütülmüştür. Ramipril tedavisi akut miyokard
enfarktüsü ardından 3-10 günde başlanmıştır. Çalışma ortalama 15 aylık izlemde mortalite
oranının ramipril ile tedavi edilen hastalarda % 16,9 ve plasebo ile tedavi edilen hastalarda %
22,6 olduğunu göstermiştir. Mutlak mortalite azalması % 5,7 ve rölatif risk azalması % 27 (%
95 GA[% 11-40]) olarak hesaplanmıştır.
Pediyatrik popülasyon
Hipertansiyonu olan (% 73 primer hipertansiyon) 6-16 yaş arasında 244 pediyatrik hastayı
içeren randomize, çift kör, plasebo kontrollü çalışmada hastalar vücut ağırlığı temelinde
yetişkinlerde 1,25 mg, 5 mg ve 20 mg ile elde edilen plazma ramiprilat konsantrasyonuna
göre ya düşük/orta ya da yüksek doz ramipril kullanmıştır. 4 hafta sonunda ramipril sistolik
kan basıncında düşüş sonlanım noktası açısından etkisiz bulunurken en yüksek dozda
diyastolik kan basıncını düşürmüştür. Doğrulanmış hipertansiyonu olan çocuklarda orta ve
yüksek dozlarda ramipril hem sistolik hem de diyastolik kan basıncını anlamlı düzeyde
düşürmüştür.
Bu etki hipertansiyonu olan (% 75 primer hipertansiyon) 6-16 yaş arasında 218 pediyatrik
hastayı içeren randomize, çift kör, tedavi bırakılması ve 4 haftalık doz artırılması
çalışmasında gözlenmemiştir; test edilen üç doz düzeyinde [vücut ağırlığına göre düşük
(0,625 mg – 2,5 mg), orta (2,5 mg – 10 mg) ya da yüksek doz (5 mg – 20 mg)] diyastolik ve
sistolik kan basıncında orta dereceli fakat istatistiksel olarak anlamlı olmayan bir rebound
(kan basıncının başlangıç düzeyinde dönmesi) gözlenmiştir. Ramipril çalışılan pediyatrik
popülasyonda doğrusal doz yanıt ilişkisi göstermemiştir.
5.2. Farmakokinetik özellikler
Genel Özellikler:
Emilim:
Ramipril, oral uygulamayı takiben gastrointestinal kanaldan hızla emilmektedir: ramipril
doruk plazma konsantrasyonlarına bir saat içinde ulaşılılır. İdrar geri kazanımına dayanarak
ramiprilin emiliminin en az % 56 olduğu gösterilmiştir ve gastrointestinal kanalda yiyecek
bulunmasından anlamlı bir şekilde etkilenmemektedir. Aktif metabolit ramiprilatın 2,5 mg ve
5 mg ramipril oral uygulamasını takiben biyoyararlanımı % 45’tir.
Ramiprilin tek aktif metaboliti olan ramiprilatın doruk plazma konsantrasyonlarına, ramipril
alımından 2 – 4 saat sonra ulaşılır. Ramipril genel dozu ile günlük bir doz uygulamasından
sonra ramiprilatın kararlı durum plazma konsantrasyonlarına tedavinin yaklaşık dördüncü
gününde ulaşılır.
Dağılım:
Ramipril ve ramiprilatın proteine bağlanma oranı sırasıyla, yaklaşık % 73 ve % 56’dır.
Biyotransformasyon:
Ramipril neredeyse tamamen ramiprilata, diketopiperazin esteri, diketopiperazin asidi, ve
ramipril ve ramiprilatın glukorinidlerine metabolize olur.
Eliminasyon:
Metabolitler esas olarak renal yol ile atılır.
15Ramiprilat plazma konsantrasyonu polifazik olarak azalır. Anjiyotensin dönüştürücü enzime
güçlü ve doyurulabilir biçimde bağlanması ve yavaş ayrılması nedeniyle ramiprilat çok düşük
plazma konsantrasyonlarında uzun süreli bir terminal eliminasyon fazı gösterir.
Günde tek doz çoklu ramipril kullanımında ramiprilat konsantrasyonunun etkili yarılanma
ömrü 5-10 mg doz aralığında 13-17 saat ve 1,25-2,5 mg doz aralığında daha uzundur. Bu fark
enzimin ramiprilata bağlanmasındaki doygunluk kapasitesi ile ilişkilidir.
Doğrusallık/Doğrusal Olmayan Durum
Yeterli veri mevcut değildir.
Hastalardaki karakteristik özellikler
Geriyatrik hastalar:
Yeterli veri mevcut değildir.
Böbrek yetmezliği olan hastalar (bkz. Bölüm 4.2):
Böbrek fonksiyon bozukluğu olan hastalarda ramiprilatın böbrek yoluyla atılımı azalmaktadır
ve böbrek ramiprilat klerensi orantısal olarak kreatinin klerensi ile ilişkilidir. Bunun
sonucunda ramiprilatın plazma konsantrasyonları artmakta ve normal böbrek fonksiyonuna
sahip bireylere kıyasla daha yavaş azalmaktadır.
Karaciğer yetmezliği olan hastalar (bkz. Bölüm 4.2):
Karaciğer fonksiyon bozukluğu olan hastalarda, hepatik esteraz aktivitesinin azalmasına bağlı
olarak, ramiprilin ramiprilata metabolize olması gecikmiş ve bu hastalarda ramipril plazma
seviyeleri yükselmiştir. Bununla beraber, bu hastalardaki ramiprilat doruk konsantrasyonları,
normal hepatik fonksiyona sahip hastalarda görülenlerden farklı olmamıştır.
Laktasyon:
Tek doz ramipril sonrasında anne sütünde ramipril ve metaboliti saptanamayan düzeylerdedir.
Fakat çoklu dozdaki etki bilinmemektedir.
Pediyatrik popülasyon:
Ramiprilin farmakokinetik profili 2- 16 yaşlarında, ağırlıkları ≥ 10 kg olan, 30 hipertansif
pediyatrik hastada çalışılmıştır. 0,05 ile 0,2 mg/kg dozlarında sonra, ramipril hızla ve geniş bir
ölçüde ramiprilata metabolize olmuştur. Ramiprilat doruk plazma konsantrasyonlarına 2-3
saat içinde ulaşılmıştır. Ramiprilat klirensi vücut ağırlığı logaritması ile (p<0,01) ve aynı
zamanda doz ile (p<0,001) yüksek oranda ilişkilidir. Her bir doz grubunda çocukların yaşı
arttıkça klirens ve dağılım hacmi artmıştır. Çocuklarda 0,05 mg/kg doz ile elde edilen
maruziyet, 5 mg ramipril ile tedavi edilen yetişkinlerdeki ile benzer olmuştur. Çocuklarda 0,2
mg/kg doz, yetişkinlerde maksimum önerilen doz olan 10 mg’dan daha yüksek maruziyet
seviyeleri ile sonuçlanmıştır.
5.3. Klinik öncesi güvenlilik verileri
Akut toksisite
Kemirgenlerde ve köpeklerde oral ramipril uygulamalarında akut toksisite görülmemiştir.
Kronik toksisite
Kronik uygulamaları kapsayan çalışmalar sıçanlar, köpekler ve maymunlar üzerinde
yürütülmüştür. Üç türde de plazma elektrolitlerinde kayma ve kan tablosu değişiklikleri
saptanmıştır.
16Köpek ve maymunlarda 250 mg/kg/gün dozlarda ramiprilin farmakodinamik aktivitesinin bir
görünümü olarak jukstaglomerülar aparatta belirgin büyüme gözlenmiştir.
Sıçan, köpek ve maymunlarda sırasıyla 2, 2,5 ve 8 mg/kg/gün dozlar zararlı etki
gözlenmeksizin tolere edilmiştir.
Üreme toksisitesi
Sıçan, tavşan ve maymunlardaki üreme toksikolojisi çalışmaları herhangi bir teratojenik
özellik ortaya çıkarmamıştır.
Fertilite, erkek ve dişi sıçanlarda bozulmamıştır.
Fetal ve laktasyon dönemindeki dişi sıçanlara 50 mg/kg/vücut ağırlığı ya da üzerindeki
günlük dozlarda uygulanan ramipril, yavrularda geri dönüşsüz böbrek hasarına (renal pelviste
dilatasyon) yol açmıştır.
Mutajenite
Çeşitli test sistemleri kullanılarak yapılan yoğun mutajenite testlerinde ramipril mutajenik ya
da genotoksik özellik açısından herhangi bir belirti göstermemiştir.
Tek doz ramipril uygulanan çok genç sıçanlarda geri dönüşsüz böbrek hasarı gözlenmiştir.
6. FARMASÖTİK ÖZELLİKLERİ
6.1. Yardımcı maddelerin listesi
Hidroksipropil metilselüloz
Prejelatine mısır nişastası
Mikrokristalize selüloz
Sodyum stearil fumarat
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
25°C altındaki oda sıcaklığında,kuru bir yerde ve ışıktan uzakta saklayınız.
6.5. Ambalajın niteliği ve içeriği
DELİX çentikli tabletler PVC/Alu blister ambalajlarda 28 ve 90 adet olarak kullanıma
sunulmuştur.
28 tablet içeren her kutuda her biri 14 çentikli tablet içeren 2 blister kart bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Şişli-İstanbul
8. RUHSAT NUMARASI
196/87
179. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 01.06.2001
Ruhsat yenileme tarihi: 01.06.2011
10. KÜB’ÜN YENİLENME TARİHİ
18