KISA ÜRÜN BİLGİSİ
1. BEŞERİ TIBBİ ÜRÜNÜN ADI
DİNESİN 200 mcg/2 mL I.V. İnfüzyonluk Çözelti Hazırlamak İçin Konsantre
2. KALİTATİF VE KANTİTATİF BİLEŞİM
Etkin madde:
Her 1 mL’sinde 100 mikrogram deksmedetomidin’e eşdeğer 118.0 mikrogram
deksmedetomidin hidroklorür içerir.
Yardımcı madde(ler):
Sodyum klorür ............... 9.0 mg/ml
Yardımcı maddeler için 6.1’e bakınız.
3. FARMASOTİK FORM
Enjeksiyonluk berrak ve renksiz bir çözelti
4. KLİNİK ÖZELLİKLER
4.1 Terapötik endikasyonlar
DİNESİN, yoğun bakım ünitelerinde tedavi esnasında başlangıçtan itibaren entübe edilmiş ve
mekanik olarak ventile edilen ve uyarılabilir ve yönlendirilebilir olmayan hastaların
sedasyonunda endikedir.
DİNESİN, 24 saatten uzun süren infüzyonlar için endike değildir.
DİNESİN;
 Yoğun bakım ünitelerinde, sözel stimülasyona yanıt olarak, uyanmanın
gerçekleşmesinden, daha derin bir sedasyon gerektirmeyen yetişkin hastalarda (Richmond
Ajitasyon-Sedasyon Ölçeği (RASS) 0 ila -3'e karşılık gelir),
 Entübe edilmemiş yetişkin hastalarda, sedasyon gerektiren diagnostik veya
cerrahi prosedürler (örn. prosedürel/uyanık sedasyon) öncesinde ve/veya sırasında
kullanılır.
4.2 Pozoloji ve uygulama şekli
Yoğun bakım ünitelerinde ;
- Sözel stimülasyona yanıt olarak, uyanmanın gerçekleşmesinden daha derin bir
sedasyon gerektirmeyen yetişkin hastalarda (Richmond Ajitasyon-Sedasyon Ölçeği
(RASS) 0 ila -3'e karşılık gelir)
- Tedavi esnasında başlangıçtan itibaren entübe edilmiş ve mekanik olarak ventile edilen
ve uyarılabilir ve yönlendirilebilir olmayan hastaların sedasyonunda:
Pozoloji
Halihazırda entübe edilmiş ve sedasyon altındaki hastalar, 0.7 mikrogram/kg/saat
şeklindeki başlangıç infüzyon oranı ile deksmedetomidine geçiş yapabilirler; bu doz daha
sonra hastanın yanıtına bağlı olarak, istenilen sedasyon düzeyine ulaşılacak şekilde 0.2-1.4
mikrogram/kg/s aat doz aralığında basamaklar halinde ayarlanabilir. Daha düşük bir
1/18başlangıç infüzyon oranı, fiziksel olarak güçsüz hastalarda göz önünde bulundurulmalıdır.
Deksmedetomidin çok kuvvetlidir ve infüzyon oranı saatte bir şeklinde verilir. Doz ayarlaması
sonrasında bir saate kadar yeni bir kararlı durum sedasyon düzeyine ulaşılamayabilir.
Maksimum Doz
1.4 mikrogram/kg/saat maksimum dozu aşılmamalıdır. DİNESİN’in maksimum dozu ile
yeterli sedasyon düzeyine ulaşamayan hastalar alternatif sedatif ajana geçirilmelidir.
Yoğun bakım sedasyonunda advers reaksiyonlarda artış ile ilişkilendirildiğinden
DİNESİN yükleme dozunun kul anılması önerilmemektedir. DİNESİN’in klinik etkileri
belirlenene kadar gerekiyorsa propofol veya midazolam verilebilir.
Süre
DİNESİN’in 14 günden fazla kullanımıyla ilgili deneyim bulunmamaktadır.
DİNESİN’in bu süreden daha uzun süre kullanılması düzenli olarak yeniden
değerlendirilmelidir.
DİNESİN doz uygulaması bireyselleştirilmeli ve istenen klinik etkiye göre titre
edilmelidir.
Entübe edilmemiş yetişkin hastaların, sedasyon gerektiren diagnostik veya cerrahi
prosedürler (örn.prosedürel/uyanık sedasyon) öncesinde ve/veya sırasında sedasyonunda;
Prosedürel Sedasyonun Başlatılması:
- 10 dakikada 1.0 mikrogram/kg yükleme infüzyonu.
(Oftalmik cerrahi gibi daha az invaziv prosedürler için, 10 dakika verilen 0,5
mikrogram/kg’lık bir yükleme infüzyonu uygun olabilir).
Prosedürel Sedasyonun İdamesi:
- İdame infüzyonu genel ikle 0,6-0,7 mikrogram/kg/saat ile başlatılır ve 0,2 ile
1 mikrogram/kg/saat arasında değişen dozlarda istenen klinik etkiyi elde etmek için titre
edilir. İdame infüzyon hızı, hedeflenen sedasyon seviyesine ulaşmak için ayarlanmalıdır.
DİNESİN, yalnızca ameliyathanedeki hastaların anestezi yönetiminde veya diagnost ik
prosedürleri sırasında uzman sağlık profesyonelleri tarafından uygulanmalıdır. Hastalar
hipotansiyon, hipertansiyon, bradikardi, solunum depresyonu, hava yolu obstrüksiyonu,
apne, dispne ve/veya oksijen desatürasyonunun erken belirtileri için sürekli olarak
izlenmelidir (bkz. Bölüm 4.8).
Takviye oksijen hemen bulundurulmalı ve gerektiğinde sağlanmalıdır. Oksijen
satürasyonu nabız oksimetresi ile izlenmelidir.
DİNESİN, prosedürel sedasyon esnasında yükleme infüzyonu ve takip eden idame
infüzyonu olarak verilir. Prosedüre bağlı olarak, istenen klinik etkiyi elde etmek için eş
zamanlı lokal anestezi veya analjeziye ihtiyaç duyulabilir. Ağrılı prosedürlerde veya artan
sedasyon derinliği gerekliyse ek analjezi veya sedatifler (örn. Opioidler, midazolam
2/18veya propofol) önerilir. DİNESİN’in farmakokinetik dağılım yarı ömrünün yaklaşık 6
dakika olduğu hesaplanmıştır; bu, DİNESİN’in istenen klinik etkisine titrasyon için gereken
uygun süreyi değerlendirirken, uygulanan diğer ilaçların etkileriyle birlikte göz önünde
bulundurulabilir.
Uygulama şekli:
DİNESİN, sadece kontrollü infüzyon cihazı kullanılarak seyreltilmiş intravenöz infüzyon
şeklinde uygulanmalıdır. Uygulama öncesinde bu tıbbi ürünün seyreltilmesi ile ilgili
talimatlar için Bölüm 6.6’ya bakınız.
Özel popülasyonlara ilişkin ek bilgiler:
Böbrek yetmezliği:
Renal yetmezliği olan hastalarda doz ayarlaması gerekli değildir.
Karaciğer yetmezliği:
DİNESİN karaciğerde metabolize olduğundan karaciğer yetmezliği olan hastalarda dikkatle
kullanılmalıdır. Azaltılmış bir idame dozu düşünülmelidir (bkz. Bölüm 4.4 ve 5.2).
Pediyatrik popülasyon:
0 ila 18 yaş arası çocuklarda DİNESİN’in güvenliliği ve etkililiği belirlenmemiştir. Mevcut
veriler bölüm 4.8, 5.1 ve 5.2'de açıklanmaktadır, ancak pozoloji konusunda herhangi
bir tavsiyede bulunulamaz.
Geriyatrik popülasyon:
Yaşlı hastalar için normalde doz ayarlaması gerekmez (bkz. Bölüm 5.2). Yaşlı hastalarda
hipotansiyon riski artmış gibi görünmektedir (bkz. Bölüm 4.4), ancak prosedürel sedasyondan
elde edilen sınırlı veriler açık bir doz ilişkisi göstermemektedir.
4.3 Kontrendikasyonlar
Deksmedetomidin hidroklorür’e veya yardımcı maddelerden herhangi birine karşı aşırı
duyarlılık,
 İleri kalp bloğu (2. ve 3. derece), kalp pili takılı değilse,
 Kontrolsüz hipotansiyon,
 Akut serebrovasküler durumlar.
4.4 Özel kullanım uyarıları ve önlemleri
İzleme
DİNESİN, yoğun bakım ortamında, ameliyathanede ve diagnostik prosedürler sırasında
kul anılmak üzere tasarlanmıştır. Diğer durumlarda kul anılması tavsiye
edilmez. DİNESİN infüzyonu sırasında tüm hastalara sürekli kardiyak izleme
yapılmalıdır. Solunum depresyonu ve bazı durumlarda apne riski nedeniyle entübe
edilmemiş hastalarda solunum izlenmelidir (bkz. Bölüm 4.8).
Deksmedetomidin kullanımından sonra iyileşme süresinin yaklaşık bir saat
olduğu bildirilmiştir. Ayakta tedavi ortamında kullanıldığında, yakın izleme en az bir
saat (veya hastanın durumuna bağlı olarak daha uzun süre) devam etmeli ve hastanın
güvenliliği ni sağlamak için tıbbi gözetim en az ilave bir saat daha sürdürülmelidir.
3/18Genel Önlemler
Deksmedetomidin bolus dozu olarak verilmemelidir ve YBÜ (Yoğun Bakım Ünitesi)
yükleme dozu önerilmez. Bu nedenle kullanıcılar, ajitasyonun akut kontrolü için veya
prosedürler sırasında, özel ikle tedavinin ilk birkaç saatinde, alternatif bir sakinleştirici
kullanmaya hazır olmalıdır. Prosedürel sedasyon sırasında, sedasyon seviyesinde hızlı bir
artış gerekirse, başka bir sedatifin küçük bir bolusu kullanılabilir.
Deksmedetomidin alan bazı hastaların stimüle edildiklerinde uyarılabilir ve uyanık olduğu
gözlemlenmiştir. Bu tek başına, diğer klinik bulgu ve semptomların yokluğunda ilacın etkilil
ik eksikliğinin kanıtı olarak değerlendirilmemelidir.
Deksmedetomidin normalde derin sedasyona neden olmaz ve hastalar kolaylık
la uyandırılabilir. Bu nedenle, deksmedetomidin, bu etki profilini tolere edemeyen,
örneğin sürekli derin sedasyon gerektiren hastalarda uygun değildir.
Deksmedetomidin, entübasyon için genel anestezik indüksiyon ajanı olarak veya kas
gevşetici kullanımı sırasında sedasyon sağlamak için kullanılmamalıdır.
Deksmedetomidin, diğer bazı yatıştırıcıların antikonvülsan etkisinden yoksundur ve
bu nedenle, altta yatan nöbet aktivitesini bastırmayacaktır.
Deksmedetomidinin, sedatif ve kardiyovasküler etkileri olan diğer ilaçlarla birlikte
kullanımında aditif etki ortaya çıkabileceğinden, dikkatli olunmalıdır.
Hastaya kontrollü sedasyon için deksmedetomidin önerilmez. Yeterli veri mevcut değildir.
Deksmedetomidin ayakta tedavi ortamında kullanıldığında, hastalar refakatçileri tarafından
bir süre izlenmelidir. Hastalara, araç kullanmaktan veya diğer tehlikeli görevlerden ve
mümkünse, deksmedetomidinin gözlenen etkilerine, prosedüre, eş zamanlı ilaç tedavilerine,
hastanın yaşı ve durumuna bağlı olarak, uygun bir süre boyunca yatıştırabilen diğer ajanların
(örneğin; benzodiazepinler, opioidler, alkol) kul anımından kaçınmaları tavsiye edilmelidir.
Yaşlı hastalara deksmedetomidin verilirken dikkatli olunmalıdır. 65 yaşın üzerindeki yaşlı
hastalar, prosedürler için, bir yükleme dozu dahil olmak üzere, deksmedetomidin
uygulanmasıyla hipotansiyona daha yatkın olabilir. Doz azaltılması düşünülmelidir.
(bkz. Bölüm 4.2.)
Kardiyovasküler etkiler ve önlemler
Deksmedetomidin, merkezi sempatoliz yoluyla kalp atış hızını ve kan basıncını düşürür,
ancak daha yüksek konsantrasyonlarda hipertansiyona yol açan periferal vazokonstriksiyona
neden olur (bkz. Bölüm 5.1). Deksmedetomidin bu nedenle şiddetli kardiyovasküler
instabilitesi olan hastalarda uygun değildir.
Önceden bradikardisi olan hastalara deksmedetomidin uygulanırken dikkatli olunmalıdır.
Kalp atış hızı < 60 olan hastalarda Deksmedetomidinin etkilerine ilişkin veriler çok sınırlıdır
ve bu tür hastalara özel dikkat gerekmektedir. Bradikardi normalde tedavi gerektirmez,
ancak sıklık la antikolinerjik ilaçlara veya gerektiğinde doz azaltılmasına yanıt vermiştir.
Yüksek fiziksel zindeliğe sahip ve dinlenme kalp atış hızı yavaş olan hastalar, alfa-2
reseptör agonistler i nin bradikardik etkilerine özellikle duyarlı olabilir ve geçici sinüs
durması vakaları bildirilmiştir. Ayrıca sıklıkla bradikardi veya atriyoventriküler bloktan önce
gelen kalp durması vakaları da bildirilmiştir (bkz. Bölüm 4.8).
4/18Deksmedetomidinin hipotansif etkileri,önceden hipotansiyonu (özellikle vazopressörlere yanıt
vermiyorsa), hipovolemi, kronik hipotansiyonu veya şiddetli ventriküler disfonksiyonu
olan hastalar ve yaşlılar gibi azalmış fonksiyonel rezervi olan hastalarda daha büyük önem
taşıyabilir ve bu durumlarda özel bakım gereklidir (bkz. Bölüm 4.3). Hipotansiyon normalde
spesifik bir tedavi gerektirmez, ancak gerektiğinde, kullanıcılar doz azaltma,
sıvılar ve/veya vazokonstriktörlerle müdahale edilmeye hazır olmalıdır.
Bozulmuş periferal otonomik aktiviteye sahip hastalar (örn. omurilik hasarına bağlı olarak),
deksmedetomidine başladıktan sonra daha belirgin hemodinamik değişikliklere sahip
olabilir ve bu nedenle dikkatle tedavi edilmelidir.
Deksmedetomidinin periferal vazokonstriktif etkileri ile ilişkili olarak, özel ikle yükleme
dozu sırasında geçici hipertansiyon gözlenmiştir ve YBÜ sedasyonunda yükleme dozu
tavsiye edilmemektedir. Hipertansiyon tedavisi genellikle gerekli olmamıştır, ancak sürekli
infüzyo n hızının azaltılması tavsiye edilebilir.
Daha yüksek konsantrasyonda lokal vazokonstriksiyon, yakından izlenmesi gereken
iskemik kalp hastalığı veya şiddetli serebrovasküler hastalığı olan hastalarda daha
büyük önem taşıyabilir. Miyokardiyal veya serebral iskemi belirtileri geliştiren bir hastada
dozun azaltılması veya ilacın kesilmesi düşünülmelidir.
Deksmedetomidin, spinal veya epidural anestezi ile birlikte uygulanırken, hipotansiyon veya
bradikardi riskindeki olası artış nedeniyle dikkatli olunması önerilir.
Karaciğer yetmezliği
Aşırı dozlama, deksmedetomidin klerensinin azalmas ının bir sonucu olarak advers
reaksiyon, aşırı sedasyon veya uzun süreli etki riskini artırabileceğinden, şiddetli karaciğer
yetmezliğinde dikkatli olunmalıdır.
Nörolojik hastalıklar
Kafa travması gibi ciddi nörolojik bozukluklarda ve nöroşirürji sonrası
deksmedetomidin deneyimi sınırlıdır ve burada özellikle derin sedasyon gerekliyse
dikkatli kullanılmalıdır. Deksmedetomidin, serebral kan akışını ve intrakraniyal basıncı
azaltabilir ve tedavi seçilirke n bu durum dikkate alınmalıdır.
Diğer
Alfa-2 agonistleri, uzun süreli kullanımdan sonra aniden kesildiğinde nadiren
yoksunluk sendromu ile ilişkilendirilmiştir. Deksmedetomidin kesildikten kısa bir süre
sonra hastada ajitasyon ve hipertansiyon gelişirse bu olasılık dikkate alınmalıdır.
Deksmedetomidin, geleneksel soğutma yöntemlerine dirençli olabilen hipertermiyi
tetikleyebilir. Sürekli, açıklanamayan ateş durumunda deksmedetomidin tedavisi
kesilmelidir ve malign hipertermiye duyarlı hastalarda kul anılması tavsiye edilmez.
5/18Yardımcı maddeler
DİNESİN her bir flakonda 1 mmol (23 mg)’dan daha az sodyum içerir, yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yalnızca erişkinlerde gerçekleştirilmiştir.
Anestetikler/Sedatifler/Hipnotikler/Opioidler
Deksmedetomidin eş zamanlı uygulanması anestetikler, sedatifler, hipnotikler ve opioidlerin
etkilerinde artışa yol açabilmektedir. Sevofluran, izofluran, propofol, alfentanil ve midazolam
ile yapılan spesifik çalışmalarda bu etkiler kanıtlanmıştır. Deksmedetomidin ile izofluran,
propofol, alfentanil ve midazolam arasında herhangi bir farmakokinetik etkileşim
gösterilmemiştir. Bununla birlikte, olası farmakodinamik etkiler nedeniyle birlikte
uygulandıkları zaman, deksmedetomidin ya da eşlik eden anestetik, sedatif, hipnotik ya da
opioid dozunun azaltılması gerekebilir.
Nöromüsküler Blokörler
On sağlıklı gönüllünün yer aldığı bir çalışmada, 1 ng/mL plazma konsantrasyonunda 45
dakika boyunca deksmedetomidin uygulaması, roküronyum uygulaması ile ilişkili
nöromüsküler blokajın büyüklüğünde klinik olarak anlamlı herhangi bir artışa neden
olmamıştır.
Sitokrom P450
In vitro çalışmalar, belirgin herhangi bir baskın yolak olmadan deksmedetomidin’in CYP2A6,
CYP1A2, CYP2E1, CYP2D6 ve CYP2C19 gibi birkaç sitokrom P450 enzimi tarafından
metabolize olduğunu göstermektedir. Deksmedetomidin, CYP2D6, CYP3A4 ve CYP2B6
inhibisyonunda güçlü özelliklere sahiptir.
Deksmedetomidin tarafından CYP2B6 dahil CYP enzimlerinin inhibisyonu insan karaciğer
mikrozom inkübasyonlarında çalışılmıştır. In vitro çalışma, deksmedetomidin ile baskın
CYP2B6 metabolizmasına sahip substratlar arasında in vitro ortamda etkileşim potansiyeli
olduğunu düşündürmektedir.
In vitro ortamda deksmedetomidinin CYP1A2, CYP2B6, CYP2C8, CYP2C9 ve CYP3A4
üzerinde indüksiyonu gözlenmiştir ve in vivo ortamda indüksiyon olasılık dışı bırakılamaz.
Bu durumun klinik önemi bilinmemektedir. Bununla birlikte deksmedetomidin,
CYP2D6, CYP3A4 ve CYP2B6 ile metabolize olan ilaçlarla eş zamanlı uygulanırken dikkat
edilmelidir.
Bir etkileşim çalışmasında esmolol ile etkileşim makul düzeyde olmasına karşın, beta
blokerler gibi bu etkilere neden olan başka tıbbi ürünler alan hastalarda artmış hipotansif ve
bradikardik etkiler olasılığı göz önünde bulundurulmalıdır.
Özel popülasyonlara ilişkin ek bilgiler:
Pediyatrik popülasyon:
Etkileşim çalışmaları sadece erişkinlerde gerçekleştirildiğinden pediyatrik popülasyon ile
ilgili olarak bilgi bulunmamaktadır.
6/184.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlara uygun bir doğum kontrolü uygulanmalıdır.
Gebelik dönemi
Gebe kadınlarda deksmedetomidin kullanımına ilişkin yeterli ve iyi kontrollü çalışmalar
bulunmamaktadır.
Hayvanlar üzerinde yapılan araştırmalar üreme toksisitesinin bulunduğunu göstermiştir
(bkz. Bölüm 5.3). İnsanlara yönelik potansiyel risk bilinmemektedir.
Kadının klinik durumu deksmedetomidin ile tedavi gerektirmedikçe gebelik
sırasında deksmedetomidin kullanılmamalıdır.
Laktasyon dönemi
Deksmedetomidin hidroklorür’ün insan sütüyle atılıp atılmadığı bilinmemektedir.
Deksmedetomidin, insan sütüne geçmektedir, ancak seviyeler, tedavinin kesilmesinden 24
saat sonra saptama sınırının altında olacaktır. Bebekler için bu risk göz ardı edilemez.
Emzirmenin veya tedavinin sonlandırılmasına çocuk ve anne için yararları dikkate alınarak
karar verilmelidir.
Üreme yeteneği/Fertilite
Sıçan doğurganlık çalışmasında, deksmedetomidinin erkek veya dişi doğurganlığı
üzerinde hiçbir etkisi olmamıştır. Doğurganlıkla ilgili insan verisi mevcut değildir.
4.7 Araç ve makine kullanımı üzerindeki etkiler
Hastalara, sedasyondan sonra bir süre motorlu taşıt veya tehlikeli makineler kullanmak ya da
yasal dokümanlar imzalamak gibi zihinsel uyanıklık gerektirebilecek aktivitelerini yerine
getirme becerisinde bozulma olabileceği anlatılmalıdır.
4.8 İstenmeyen etkiler
Güvenlilik profili özeti
Yetişkin YBÜ hastalarının sedasyonu
Yoğun bakım ortamında deksmedetomidin ile en sık bildirilen advers reaksiyonlar, sırasıyla
hastaların yaklaşık %25, %15 ve %13'ünde meydana gelen hipotansiyon, hipertansiyon ve
bradikardidir.
Hipotansiyon ve bradikardi aynı zamanda, randomize Yoğun Bakım Ünitesi (YBÜ) hastalar
ının sırasıyla %1.7 ve %0.9’unda meydana gelen en sık deksmedetomidin ile ilişkili ciddi
advers reaksiyonlardır.
Prosedürel/uyanık sedasyon
Prosedürel sedasyonda deksmedetomidin ile en sık bildirilen advers reaksiyonlar aşağıda
listelenmiştir (faz III çalışmalarının protokolleri, kan basıncı, solunum hızı ve kalp
7/18atış hızındaki değişiklikleri advers olay olarak bildirmek için önceden tanımlanmış eşikleri
içerir).
- Hipotansiyon (deksmedetomidin grubunda %55'e karşılık kurtarma amaçlı midazolam ve
fentanil alan plasebo grubunda %30)
- Solunum depresyonu (deksmedetomidin grubunda %38'e karşılık kurtarma amaçlı
midazolam ve fentanil alan plasebo grubunda %35)
- Bradikardi (deksmedetomidin grubunda %14'e karşılık kurtarma amaçlı midazolam
ve fentanil alan plasebo grubunda %4)
Deksmedetomidin ile advers reaksiyonlar MedDRA Sistem Organ Sınıfı’na (SOC) göre
listelenmiştir. Advers reaksiyonlar, her bir SOC içinde sıklık kategorilerine göre sıralanmıştır
ve azalan ciddiyet sırasına göre sunulmaktadır. Sıklıklar şu şekilde tanımlanmaktadır: Çok
yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları
Yaygın: Hiperglisemi,hipoglisemi
Yaygın olmayan: Metabolik asidoz, hipoalbuminemi
Psikiyatrik hastalıklar
Yaygın: Ajitasyon
Yaygın olmayan: Halüsinasyon
Kardiyak hastalıklar
Çok yaygın: Bradikardi1,2
Yaygın: Miyokard iskemisi veya infarktüsü, taşikardi,
Yaygın olmayan: Atriyoventriküler blok1, kardiyak çıkışta azalma, kardiyak arrest,1
Vasküler hastalıklar
Çok yaygın: Hipotansiyon1,2, hipertansiyon1,2
Solunum, göğüs ve mediastinal hastalıklar
Yaygın: Solunum depresyonu2,3, atelektazi, plevral efüzyon, hipoksi, pulmoner
ödem
Yaygın olmayan: Dispne, apne
Gastrointestinal hastalıklar
Yaygın: Bulantı2, kusma, ağız kuruluğu2
Yaygın olmayan: Karın şişliği
Böbrek ve idrar yolu hastalıkları
Bilinmiyor: Poliüri
Genel bozukluklar ve uygulama bölgesine ilişkin hastalıklar
Yaygın: Yoksunluk sendromu, hipertermi
Yaygın olmayan: İlaç etkisizliği, susama
1 Seçilmiş advers reaksiyonların tanımı bölümüne bakınız.
8/182 Prosedürel sedasyon çalışmalarında da gözlenen advers reaksiyon
3 YBÜ sedasyon çalışmalarında ‘yaygın’ insidans
Seçilmiş advers reaksiyonların tanımı
Klinik olarak anlamlı hipotansiyon veya bradikardi, bölüm 4.4’te açıklandığı gibi
tedavi edilmelidir.
Deksmedetomidin ile tedavi edilen nispeten sağlıklı yoğun bakım ünitesinde olmayan
deneklerde bradikardi bazen sinüsün durmasına veya duraklamasına yol açmıştır.
Semptomlar, bacak kaldırma ve atropin veya glikopirolat gibi antikolinerjiklere yanıt vermişt
ir. İzole vakalarda bradikardi, önceden bradikardisi olan hastalarda asistoli dönemler
ine ilerlemiştir. Ayrıca sıklıkla bradikardi veya atriyoventriküler bloktan önce gelen kalp
durması vakaları da bildirilmiştir.
Hipertansiyon, bir yükleme dozunun kul anımıyla ilişkilendirilmiştir ve bu reaksiyon, böyle
bir yükleme dozundan kaçınarak veya yükleme dozunun infüzyon hızını düşürerek
azaltılabilir.
Özel popülasyonlara ilişkin ek bilgiler:
Pediyatrik popülasyon:
Çoğunluğu post-operatif, doğum sonrası > 1 aylık bebekler, yoğun bakım biriminde 24
saate kadar tedavi açısından değerlendirilmiştir ve erişkinler ile benzer güvenlilik profili
sergilemişlerdir. Yenidoğan bebekler (28-44 haftalık gestasyon) veriler çok kısıtlıdır ve
<0.2 mikrogram/kg/saat idame dozları ile sınırlıdır. Literatürde bir yenidoğanda tek bir
hipotermik bradikardi vakası bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Semptomlar
Hem klinik çalışmalarda hem de pazarlama sonrası verilerde deksmedetomidin için birkaç doz
aşımı vakası bildirilmiştir. Bu vakalarda bildirilen en yüksek deksmedetomidin infüzyon hızı
20 aylık çocuk için 36 dakika boyunca 60 mikrogram/kg/saat ve erişkin için 15 dakika
boyunca 30 mikrogram/kg/saat olmuştur. Aşırı doz ile bağlantılı olarak bildirilen en yaygın
advers reaksiyonlar bradikardi, hipotansiyon, fazla sedasyon, uyuşukluk ve kardiyak arresttir.
9/18Yönetim
Klinik semptomların eşlik ettiği doz aşımı durumlarında deksmedetomidin infüzyo
nu azaltılmalı veya kesilmelidir. Beklenen etkiler temelde kardiyovask ülerdir ve klinik
durumun gerektirdiği şekilde tedavi edilmelidir (bkz. Bölüm 4.4). Yüksek konsantrasyonda
hipertansiyon, hipotansiyondan daha ön planda olabilir. Klinik çalışmalarda sinüs
arrest vakaları kendiliğinden eski durumuna dönmüş ya da atropin ve glikopirolat tedavisine
cevap vermiştir. Kardiyak arrest ile sonuçlanan izole ciddi doz aşımı olgularında
resüsitasyo n gerekmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Psikoleptikler, diğer hipnotik ve sedatifler
ATC kodu: N05CM18
Etki mekanizması:
Deksmedetomidin, geniş farmakolojik özelliklere sahip selektif bir alfa-2 reseptör agonistidir.
Sempatik sinir uçlarından noradrenalin salınmasını azaltarak sempatolitik etki gösterir. Alfa
-2
selektivitesi hayvanlarda düşük ve orta dozların (10-300 mikrogram/kg) yavaş intravenöz
infüzyonu sonrasında gözlenmiştir. Hem alfa hem alfa aktivitesi, yüksek dozların
1 2
(≥1000 mikrogram/kg) yavaş intravenöz infüzyonu sonrasında veya hızlı intravenöz
uygulama ile gözlenmiştir. Sedatif etkilere beyin sapında yerleşik olan baskın noradrenerjik
çekirdek olan locus coeruleus ateşlenmesinin azaltılması aracılık eder. Deksmedetomidinin
analjezik ve anestetik/analjezik koruyucu etkileri vardır. Kardiyovasküler etkiler doza
bağlıdır; daha düşük infüzyon oranlarında santral etkiler baskın olarak kalp atım hızı ve kan
basıncında azalmaya neden olur. Daha yüksek dozlarda periferik vazokonstriktif etkiler ön
plana çıkar ve sistemik vasküler direnç ve kan basıncında artışa neden olur, ayrıca bradikardik
etki de belirginleşir. Deksmedetomidin sağlıklı gönüllülere monoterapi şeklinde verildiğinde
solunum depresyonuna neden olmaz.
Erişkin YBÜ (Yoğun Bakım Ünitesi) hastalarının sedasyonu
Önceden entübe edilip midazolam veya propofol ile sedasyon uygulanan post-operatif yoğun
bakım popülasyonundaki plasebo kontrollü çalışmalarda deksmedetomidin, 24 saate varan
sedasyon süreleri boyunca hem kurtarma amaçlı sedatif (midazolam ve propofol) hem de
opioidlere duyulan gerekliliği anlamlı derecede azaltmıştır. Deksmedetomidin kolundaki
hastaların çoğu için ek sedatif tedavisi gerekmemiştir. Hastalar, deksmedetomidin infüzyonu
durdurulmadan başarıyla ekstübe edilebilmektedir. Yoğun bakım dışındaki çalışmalar, yeterli
izlemin yapılması şartıyla deksmedetomidin’in endotrakeal entübasyon olmaksızın hastalara
güvenle uygulanabileceğini göstermiştir.
Medikal ağırlıklı ve yoğun bakım biriminde 14 gün süreyle hafif ila orta dereceli sedasyon
(RASS 0 ila -3) gerektiren bir popülasyonda deksmedetomidin, hedef sedasyon aralığında
geçen süre bakımından midazolam (oran 1.07; %95 GA 0.971, 1.176) ve propofol (oran 1.00;
%95 GA 0.922, 1.075) ile benzer olmuş, midazolam ile karşılaştırıldığında mekanik
ventilasyon süresini azaltmış ve midazolam ve propofol ile karşılaştırıldığında ekstübasyona
kadar geçen süreyi kısaltmıştır. Midazolam ve propofol ile karşılaştırıldığında hastalar daha
10/18kolay uyandırılmış, daha koopere olmuş ve ağrıları olsun olmasın daha iyi iletişim
kurabilmiştir. Deksmedetomidin ile tedavi edilen hastalarda, midazolam alan hastalar ile
karşılaştırıldığında hipotansiyon ve bradikardi daha sık, taşikardi daha seyrek; propofol ile
tedavi edilen hastalarla karşılaştırıldığında da taşikardi daha sık, hipotansiyon ise benzer
bulunmuştur. Bir çalışmada CAM-ICU ölçeği ile ölçülen deliryum, midazolam ile
karşılaştırıldığında azalmış ve propofol ile karşılaştırıldığında deksmedetomidin tedavisinde
deliryum ilişkili advers etkiler daha düşük olmuştur. Yetersiz sedasyon nedeniyle tedaviden
ayrılan hastalar propofol veya midazolam tedavisine geçirilmiştir. Geçişten hemen önce
standart tedavi ile sedasyona ulaşmada zorluk çekilen hastalarda yetersiz sedasyon riski
artmıştır.
Büyük oranda post-operatif hastalarda oluşan, 1 ay ile <17 yaş arası bir popülasyondaki doz
kontrollü yoğun bakım birimi çalışmasında pediyatrik etkililik görülmüştür.
Deksmedetomidin ile tedavi edilen hastaların yaklaşık %50’si, medyan 20.3 saatlik, 24 saati
geçmeyen tedavi süresince kurtarma amaçlı midazolam ilavesine gerek duymamıştır. 24
saatten uzun süreli tedavi için veri mevcut değildir. Yenidoğan bebekler (28-44 hafta
gestasyon) ile veriler çok kısıtlıdır ve düşük dozlar (<0.2 mikrogram/kg/saat) ile sınırlıdır
(bkz. Bölüm 4.4 ve 5.2). Hipotermi varlığında ve kalp atım hızına bağlı kardiyak çıkışın
(output) olduğu durumlarda yenidoğanlar deksmedetomidin bradikardi etkilerine karşı
özellikle hassas olabilir.
Çift kör, karşılaştırma ürünü kontrollü yoğun bakım birimi çalışmalarında deksmedetomidin
ile tedavi edilen hastalarda (n=778) kortizol baskılanma insidansı %0.5 olup bu değer gerek
midazolam (n=338) gerekse propofol (n=275) ile tedavi edilen hastalarda %0 olmuştur. Bu
olay 1 hastada hafif, 3 hastada orta şiddetli olarak bildirilmiştir.
Prosedürel/Uyanık sedasyon
Cerrahi ve diyagnostik prosedürler öncesinde ve/veya sırasında entübe edilmemiş hastaların
sedasyonu için deksmedetomidinin etkililik ve güvenliliği, iki randomize, çift-kör,
plasebo kontrollü çok merkezli klinik deneyde değerlendirilmiştir.
▪ Çalışma 1’de, monitorize anestezi bakımı ve lokal/bölgesel anestezi altında elektif
cerrahiler/prosedürler geçiren hastalar, 10 dakika boyunca 1 μg/kg (n=129) veya 0.5 μg/kg
(n=134)’luk deksmedetomidin yükleme infüzyo nu veya plasebo (normal salin; n=63), ve
takip eden 0.6 μg/kg/saat ile başlayan idame infüzyonu alacak şekilde randomize edilmiştir.
Çalışma ilacının idame infüzyonu 0,2 μg/kg/saat ile 1 μg/kg/saat arasında titre edilebilir.
Kurtarma amaçlı midazolama ihtiyaç duymadan hedeflenen sedasyon düzeyine
ulaşan hastaların oranı (Gözlemcinin Uyanıklık Değerlendirmesi/Sedasyon Ölçeği ≤ 4)
plasebo alan hastaların %3'üne karşılık, deksmedetomidin 1 μg/kg alan hastaların
%54'ü ve deksmedetomidin 0,5 μg/kg alan hastaların %40’ıdır.
Kurtarma amaçlı midazolama ihtiyaç duymayan, 1 μg/kg deksmedetomidin grubu ve 0,5
μg/kg deksmedetomidin grubuna randomize edilen bireylerin oranındaki risk farkı, plaseboyla
11/18karşılaştırıldığında, sırasıyla %48 (%95 CI: %37-%57) ve %40 (%95 CI: %28 -%48)’dir.
Medyan (aralık) kurtarma amaçlı midazolam dozu, deksmedetomidin 1.0 μg/kg grubunda
1.5 (0.5-7.0) mg, deksmedetomidin 0.5 μg/kg grubunda 2.0 (0.5-8.0) mg ve plasebo
grubunda 4.0 (0.5-14.0) mg’dır.
Kurtarma amaçlı midazolam doz ortalamalarındaki fark, plaseboyla karşılaştırıldığında,
1 μg/kg deksmedetomidin ve 0.5 μg/kg deksmedetomidin grubunda sırasıyla, -3.1 mg (%95
CI:-3.8 - -2.5) ve -2.7 mg (%95 CI: -3.3 - -2.1) olup, dekmedetomidin lehinedir.
İlk kurtarma amaçlı dozuna kadar medyan süre, 1.0 μg/kg deksmedetomidin grubunda
114 dakika, 0.5 μg/kg deksmedetomidin grubunda 40 dakika ve plasebo grubunda 20
dakikadır.
▪ Çalışma 2’de, topikal anestezi altında uyanık fibreoptik entübasyona maruz kalan hastalar,
10 dakika boyunca 1 μg/kg (n=55) deksmedetomidin yükleme infüzyonu veya plasebo
(normal salin) (n=50) ve, takip eden 0,7 μg/kg/saat’lik sabit idame infüzyonu alacak şekilde
randomize edilmiştir.
Ramsay Sedasyon Skalası ≥ 2’yi korumak için, plasebo alan hastaların %14’üne karşılık,
deksmedetomidin alan hastaların %53’ü midazolam kurtarmasına ihtiyaç duymamıştır.
Kurtarma amaçlı midazolamı gerektirmeyen deksmedetomidine randomize edilen deneklerin
oranındaki risk farkı, plaseboya kıyasla %43'tür (%95 CI: %23 -%57).
Ortalama kurtarma amaçlı midazolam dozu, deksmedetomidin grubunda 1.1 mg ve plasebo
grubunda 2.8 mg’dır. Kurtarma amaçlı midazolamın doz ortalamasındaki fark,
deksmedetomidin lehine -1.8 mg (%95 CI: -2.7 - -0.86) olmuştur.
5.2.Farmakokinetik özellikler
Genel özellikler
İntravenöz uygulama sonrasında deksmedetomidin aşağıdaki farmakokinetik parametreleri
sergilemektedir: dağılım yarı ömrünün (t ) yaklaşık 6 dakika olduğu hızlı bir dağılım fazı;
1/2
yaklaşık 2 saatlik bir terminal eliminasyon yarı ömrü; yaklaşık 118 litrelik bir kararlı durum
dağılım hacmi (Vss). Klerensin yaklaşık 39 L/s olduğu tahmin edilmektedir. Bu tahmini
klerens ile ilişkili ortalama beden ağırlığı 72 kg’dır.
Deksmedetomidin, 24 saate kadar intravenöz infüzyon yoluyla uygulandığında 0.2 ila 0.7
mikrogram/kg/saat dozaj aralığında lineer farmakokinetik sergilemektedir. Tablo 1’de
deksmedetomidin 12 ve 24 saat süreyle 0.17 mikrogram/kg/saatlik (0.3 ng/mL hedef plazma
konsantrasyonu), 24 saat süreyle 0.33 mikrogram/kg/saatlik (0.6 ng/mL hedef plazma
konsantrasyonu) ve 24 saat süreyle 0.70 mikrogram/kg/saatlik (1.25 ng/mL hedef plazma
konsantrasyonu) idame infüzyon hızlarında uygulandığında gözlenen başlıca farmakokinetik
parametreler gösterilmektedir.
12/18Tablo 1: Ortalama ± SS Farmakokinetik Parametreler
Yüklemeinfüzyonu (dak)/Toplamİnfüzyon Süresi (saat)
10 dak/12 saat 10 dak/24 saat 10 dak/24 saat 35 dak/24 saat
Deksmedetomidin Hedef Plazma Konsantrasyonu (ng/mL) ve Doz
(mikrogram/kg/saat)
Parametre 0.3/0.17 0.3/0.17 0.6/0.33 1.25/0.70
t1/2*, saat 1.78 ± 0.30 2.22 ± 0.59 2.23 ± 0.21 2.50 ± 0.61
KL, litre/saat 46.3 ± 8.3 43.1 ± 6.5 35.3 ± 6.8 36.5 ± 7.5
Vss, litre 88.7 ± 22.9 102.4 ± 20.3 93.6 ± 17.0 99.6 ± 17.8
#
Ort. Css , 0.27 ± 0.05 0.27 ± 0.05 0.67 ± 0.10 1.37 ± 0.20
ng/mL
* Harmonik ortalama ve psödo standart sapma olarak gösterilmiştir.
#
Ortalama C = Deksmedetomidinin Ortalama kararlı durum konsantrasyonu. Ortalama
SS
Css, 12 saatlik infüzyon için 2.5 ila 9 saat doz sonrası alınan örneklere ve 24 saatlik
infüzyonlar için 2.5 ila 18 saat doz sonrası alınan örneklere dayanılarak hesaplanmıştır.
Yukarıda belirtilen gruplardan her biri için yükleme dozları sırasıyla 0.5, 0.5, 1 ve 2.2
mikrogram/kg olmuştur.
>24 saat için 0.2 ila 1.4 mikrogram/kg/saatlik deksmedetomidin idame dozlarından sonra
deksmedetomidinin farmakokinetik parametreleri, diğer çalışmalarda deksmedetomidinin
<24 saatlik idame infüzyon uygulamasından sonra görülen farmakokinetik parametreler ile
benzer olmuştur. Klerens (KL), dağılım hacmi (V) ve t1/2 değerleri sırasıyla 39.4 L/saat,
152 L ve 2.67 saat olmuştur.
Dağılım
Deksmedetomidinin kararlı durum dağılım hacmi (Vss) yaklaşık 118 litre olmuştur.
Deksmedetomidinin proteine bağlanması normal, sağlıklı erkek ve kadın gönüllülerin
plazmasında değerlendirilmiştir. Deksmedetomidin, plazma proteinlerine %94 oranında
bağlanır. Plazma protein bağlanması, 0.85 ila 85 ng/ml konsantrasyon aralığında sabittir.
Deksmedetomidin, plazmada deksmedetomidinin ana bağlayıcı proteini olan serum
albümini ile hem insan serum albüminine hem de Alfa-1-asit glikoproteinine bağlanır.
Proteine bağlanma erkek ve kadınlarda benzer olmuştur. Plazma proteinlerine bağlanan
deksmedetomidin kısmı, sağlıklı gönüllüler ile karşılaştırıld ığında karaciğer yetmezliği
olan gönüllülerde anlamlı düzeyde daha düşük olmuştur.
Deksmedetomidin hidroklorürün bağlanma yerine fentanil, ketorolak, teofilin, digoksin ve
lidokainin geçme olasılığı in vitro olarak araştırılmış ve deksmedetomidin hidroklorürün
plazmada proteine bağlanmasında ihmal edilebilir bir değişimin olduğu gösterilmiştir.
Fenitoin, varfarin, ibuprofen, propranolol, teofilin ve digoksinin bağlanma yerine
deksmedetomidin hidroklorürün geçmesi de in vitro olarak araştırılmış ve deksmedetomidin
hidroklorürün bu bileşiklerin hiçbirinin yerine geçmesinin anlamlı derecede olmadığı
düşünülmüştür.
Biyotransformasyon:
Deksmedetomidin karaciğerde yoğun bir metabolizma ile elimine edilir. Başlıca üç tip
metabolik reaksiyon vardır; doğrudan N-glukuronidasyon, doğrudan N-metilasyon ve
13/18sitokrom P450 katalizli oksidasyon. Dolaşımdaki en bol deksmedetomidin metabolitleri, iki
izomerik N- glukuroniddir. Metabolit H-1, N-metil 3-hidroksimetil deksmedetomidin O-
glukuronid, aynı zamanda deksmedetomidin biyotransformasyonunun ana dolaşımdaki
ürünüdür. Sitokrom P-450, deksmedetomidinin 3-metil grubunda hidroksilasyon ile
üretilen 3-hidroksimetil deksmedetomidin ve imidazol halkasında oksidasyon ile üretilen
H-3 olmak üzere dolaşımdak i iki küçük metabolitin oluşumunu katalize eder. Mevcut
veriler, oksitlenmiş metabolitle r in oluşumuna çeşitli CYP formlarının (CYP2A6, CYP1A2,
CYP2E1, CYP2D6 ve CYP2C19) aracılık ettiğini göstermektedir. Bu metabolitler ihmal
edilebilir farmakolojik aktivite ye sahiptir.
Eliminasyon:
Deksmedetomidinin terminal yarı ömrü (t1/2) yaklaşık 2 saattir ve klerensin yaklaşık 39 L/saat
olduğu tahmin edilmektedir. Bir kütle dengesi çalışması, radyoaktif işaretli
deksmedetomidinin intravenöz uygulamasından dokuz gün sonra radyoaktivitenin ortalama
%95’inin idrarda ve %4’ünün feçeste tespit edildiğini göstermiştir.
İdrarda tespit edilen radyoaktivitenin yaklaşık %85’i infüzyondan sonraki 24 saat içinde
atılmıştır. İdrarda atılan radyoaktivite fraksiyonu N-glukuronidasyon ürünlerinin kümülatif
üriner atılımın yaklaşık %4’ünü oluşturduğunu göstermektedir.
Ek olarak, 3-hidroksi-deksmedetomidin glukuronidi ve 3-karboksi-deksmedetomidini
oluşturacak şekilde ana ilacın alifatik hidroksilasyonu idrardaki dozun yaklaşık %14’ünü
oluşturmuştur. 3-hidroksi N-metil-deksmedetomidin, 3-karboksi N-metildeksmedetomidin, ve
N-metil ve O-glukuronid deksmedetomidini veren deksmedetomidin N-metilasyonu idrardaki
dozun yaklaşık %18’inden sorumludur. N-metil metaboliti dolaşımda minör bir bileşiktir ve
idrarda tespit edilmemiştir. Üriner metabolitlerin yaklaşık %28’i tanımlanmamıştır.
Hastalardaki karakteristik özellikler
Geriyatrik hastalarda:
Deksmedetomidinin farmakokinetik profili yaş ile değişmemektedir. Genç (18-40 yaş), orta
yaşlı (41-65 yaş) ve yaşlı (>65 yaş) hastalarda deksmedetomidinin farmakokinetiğinde farklılık
olmamıştır.
Böbrek yetmezliği:
Deksmedetomidin farmakokinetikleri (Cmaks, Tmaks, EAA, t1/2, KL ve Vss) sağlıklı
gönüllüler ile karşılaştırıldığında şiddetli böbrek yetmezliği olan hastalarda (kreatinin
klerensi:<30 mL/dk) anlamlı düzeyde farklı bulunmamıştır.
Karaciğer yetmezliği:
Deksmedetomidinin plazma proteinine bağlanması, sağlıklı gönüllüler ile karşılaştırıldığında
karaciğer yetmezliği olan hastalarda azalmıştır. Plazmada bağlanmamış deksmedetomidinin
ortalama yüzdesi sağlıklı gönüllülerde %8.5’ten ciddi karaciğer yetmezliği olan hastalarda
%17.9 aralığında değişmiştir. Farklı derecelerde karaciğer yetmezliği (child-Pugh sınıf A, B,
C) olan hastalarda hepatik deksmedetomidin klerensi azalmış ve plazma eliminasyonu
(t1/2) uzamıştır. Hafif, orta ve şiddetli karaciğer yetmezliği olan gönüllülerde bağlanmamış
deksmedetomidinin ortalama plazma klerens değerleri, normal sağlıklı gönüllülerde
14/18gözlenenlerin sırasıyla %59, %51 ve %32’si olmuştur. Hafif, orta ve şiddetli karaciğer
yetmezliği olan hastalarda ortalama t1/2 değeri sırasıyla 3.9, 5.4 ve 7.4 saate uzamıştır.
Deksmedetomidin etki amaçlı uygulanmakla birlikte, karaciğer yetmezliği olan hastalarda
yetmezlik derecesine ve yanıta bağlı olarak başlangıç dozunda/idame dozunda azaltmanın göz
önünde bulundurulması gerekebilir.
Deksmedetomidin dozu etkiye göre ayarlanmakla birlikte, karaciğer yetmezliği olan hastalarda
doz azaltımının göz önünde bulundurulması gerekli olabilir (bkz. Bölüm 4.2).
Cinsiyet:
Deksmedetomidin farmakokinetiğinde cinsiyete bağlı farklılık gözlenmemiştir.
Pediyatrik popülasyon:
Yenidoğan bebekler (28-44 hafta gestasyon) ila 17 yaşa kadarki çocuklarda veriler sınırlıdır.
Çocuklarda (1 ay ila 17 yaş) deksmedetomidin yarı ömrünün yetişkinlerde gözlenen ile benzer
olduğu fakat yenidoğanlarda (<1 ay) daha yüksek olduğu görülmektedir. Bir ay-6 yaş
gruplarında beden ağırlığına göre düzeltilen plazma klerensinin daha yüksek olduğu fakat
daha büyük çocuklarda azaldığı görülmüştür. Yenidoğan bebeklerde (<1 ay) beden ağırlığına
göre düzeltilen plazma klerensi, immatürite nedeniyle daha büyük yaş gruplarından daha
düşük bulunmuştur (0.9 l/saat/kg). Eldeki veriler aşağıdaki tabloda özetlenmektedir:
Ortalama (%95 GA)
Yaş N KL(l/saat/kg) t1/2 (saat)
<1 ay 28 0.93 (0.76, 1.14) 4.47 (3.81, 5.25)
1 ila <6 ay 14 1.21 (0.99, 1.48) 2.05 (1.59, 2.65)
16 ila <12 ay 15 1.11 (0.94, 1.31) 2.01 (1.81, 2.22)
12 ila <24 ay 13 1.06 (0.87, 1.29) 1.97 (1.62, 2.39)
2 ila <6 yaş 26 1.11 (1.00, 1.23) 1.75 (1.57, 1.96)
6 ila <17 yaş 8 0.80 (0.69, 0.92) 2.03 (1.78, 2.31)
15/18Doğrusal/Doğrusal olmayan durum:
Deksmedetomidin, 24 saate kadar intravenöz infüzyon yoluyla uygulandığında 0.2 ila 0.7
mikrogram/kg/saat doz aralığında lineer farmakokinetik sergilemektedir.
5.3 Klinik öncesi güvenlilik verileri
Deksmedetomidin, in vitro bakteriyel ters mutasyon tayin (E. Coli ve Salmonella
typhimurium) veya memeli hücre ileri mutasyon tayininde (fare lenfoma) mutajenik değildir.
Deksmedetomidin, sıçan S9 metabolik aktivasyon varlığında in vitro lenfosit kromozom
aberasyon testinde klastojeniktir. Buna karşın deksmedetomidin, insan S9 metabolik
aktivasyon varlığında veya yokluğunda ile in vitro insan lenfosit kromozom aberasyon
testinde klastojenik değildir. Deksmedetomidin NMRI fare’de yapılan in vivo fare
mikronukleus testinde klastojenik olmasına rağmen, CD-1 farelerde klastojenisite ile ilgili
olarak herhangi bir kanıt bulunmamaktadır.
Erkek ve dişi sıçanlarda, erkeklere çiftleşmeden 10 hafta önce ve dişilere çiftleşmeden 3 hafta
2
önce ve çiftleşme sırasında uygulanan 54 mikrogram/kg (mikrogram/m temel alınarak
maksimum önerilen insan intravenöz dozdan daha az) dozlara kadar günde bir kez subkutan
enjeksiyondan sonra fertilite etkilenmemiştir.
Deksmedetomidin sıçanlara 200 µg/kg/gün (vücut yüzey alanı dayalı olarak önerilen
maksimum insan intravenöz dozuna yaklaşık olarak eşit bir doz) kadar dozlarda fetal
organogenez boyunca (5 ile 16. gestasyon günleri arasında) subkutan olarak ya da tavşanlara
96 µg/kg/gün (plazma eğri altında kalan alan karşılaştırmasına dayalı olarak önerilen
maksimum dozda insan maruziyetinin yaklaşık yarısı) kadar intravenöz dozlarda fetal
organogenez boyunca (6 ile 18. gestasyon günleri arasında) uygulanmasını takiben teratojenik
etkiler gözlenmemiştir. Diğer yandan, sıçanlarda 200 mikrogram/kg subkutan dozunda
implantasyon sonrası kayıplarda artış ve canlı yavrularda azalma ile kendini gösteren fetak
toksisite gözlenmiştir. Sıçanlarda etkinin gözlenmediği doz 20 mikrogram/kg’dır (vücut
yüzey alanı karşılaştırmasına dayalı olarak maksimum önerilen insan intravenöz dozundan
daha düşük bir doz). Başka bir üreme çalışmasında deksmedetomidin gebe sıçanlara subkutan
olarak 8 mikrogram/kg ve 32 mikrogram/kg dozlarında (vücut yüzey alanı karşılaştırmasına
dayalı olarak maksimum önerilen insan intravenöz dozundan daha düşük bir doz) 16.
gestasyon gününden itibaren sütten kesmeye kadar uygulandığında daha düşük yavru
ağırlıkları gözlenmiştir. İlaveten, 32 mikrogram/kg grubundaki yavruların çiftleşmelerine izin
verildiğinde, ikinci nesil yavrularda daha yüksek fetal ve embriyosidal toksisite ve gecikmiş
motor gelişimi gözlenmiştir.
16/186. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Enjeksiyonluk su
6.2 Geçimsizlikler
Fiziksel geçimlilik saptanmış olduğundan deksmedetomidin infüzyonu aynı intravenöz
kateter içinde kan ve plazma ile bir arada uygulanmamalıdır.
Aşağıdaki ilaçlarla uygulandığından deksmedetomidinin geçimsiz olduğu gösterilmiştir:
Amfoterisin B, diazepam
Aşağıdaki intravenöz çözeltilerle uygulandığında deksmedetomidinin geçimli olduğu
gösterilmiştir:
- su içinde %0.9 sodyum klorür
- su içinde %5 dekstroz
- %20 mannitol
- Laktatlı Ringer çözeltisi
- 100 mg/mL magnezyum sülfat çözeltisi
- %0.3 potasyum klorür çözeltisi
Geçimlilik çalışmaları deksmedetomidinin bazı doğal kauçuk tiplerine adsorbe olma
potansiyelini ortaya koymuştur. Deksmedetomidin etki sağlayacak dozda uygulanmakla
birlikte, sentetik veya kaplamalı doğal kauçuk contadan üretilen uygulama bileşenlerinin
kullanımı tavsiye edilmektedir.
6.3 Raf ömrü
24 ay.
6.4 Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5 Ambalajın niteliği ve içeriği
Primer ambalaj malzemesi olarak 2 mL, şeffaf Tip I cam flakon ve gri bromobütil teflon tıpa
kullanılmıştır. Flakonlara alüminyum flip-off kapak ambalaj materyali kullanılarak sızdırmaz
özellik kazandırılmıştır. Bir karton kutu içerisinde 5 ve 25 adet sızdırmaz özellikte flakon
kullanma talimatı ile birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
DİNESİN hazırlanırken her zaman aseptik tekniklere bağlı kalınmalıdır.
DİNESİN, çözeltinin ve kabın müsaade ettiği tüm durumlarda partiküler madde ve renk
17/18değişimi açısından gözle incelenmelidir.
Hazırlanması ile ilgili talimatlar:
DİNESİN enjeksiyon, 200 mikrogram/2 mL (100µg/mL)
DİNESİN, uygulama öncesinde gereken konsantrasyon (4 mikrogram/mL) elde edilecek
şekilde %0.9 sodyum klorür enjeksiyonu ile seyreltilmelidir. İster yükleme dozu ister idame
infüzyonu olsun, çözeltilerin hazırlanışı aynıdır.
İnfüzyonun hazırlanması için 2 mL DİNESİN infüzyon çözeltisi çekiniz.
48 mL %0.9 sodyum klorür ekleyerek toplamda 50 mL elde ediniz.
Hafifçe çalkalayarak iyice karıştırınız.
Seyreltildikten sonra, kullanımdaki kimyasal ve fiziksel stabilite 25°C’nin altındaki oda
sıcaklığında 24 saat için gösterilmiştir.
Mikrobiyolojik açıdan ürün hemen kullanılmalıdır. Hemen kullanılmayacak ise, kullanmadan
önceki saklama süresi ve koşulları kullanıcının (profesyonel sağlık personeli)
sorumluluğundadır.Eğer seyreltme işlemi kontrollü ve valide edilmiş aseptik koşullarda
yapılmadıysa, saklama süresi ve koşulları 2°C ila 8°C’den 24 saatten uzun olmamalıdır.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : 34460 İstinye - İstanbul
Tel No : (212) 362 18 00
Faks No : (212) 362 17 38
8. RUHSAT NUMARASI(LARI)
2023/436
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.11.2023
Ruhsat yenileme tarihi:
10. KÜB’ÜN YENİLENME TARİHİ
18/18