KISA ÜRÜN BİLGİSİ
1. BEŞERİ TIBBİ ÜRÜNÜN ADI
PROPOFOL-PF MCT %2 1000 mg/50 mL I.V. enjeksiyonluk/infüzyonluk emülsiyon
Steril
2. KALİTATİF VE KANTİTATİF BİLEŞİM
Etkin madde:
Propofol 20 mg/mL
Yardımcı maddeler:
Her 1 mL içerisinde;
Rafine soya yağı..…………………..50 mg
Sodyum hidroksit……………………y.m
Yardımcı maddeler için bölüm 6.1’e bakınız.
3. FARMASÖTİK FORM
I.V. enjeksiyonluk veya infüzyonluk emülsiyon
Beyaz renkli, su içinde yağ emülsiyonudur.
4. KLİNİK ÖZELLİKLER
4.1. Terapötik endikasyonlar
PROPOFOL-PF MCT %2;
• Yetişkinlerde ve 3 yaşından büyük çocuklarda genel anestezinin indüksiyonu ve idamesi,
• Yoğun bakım ünitelerinde ventilasyondaki 16 yaşından büyük hastaların sedasyonu,
• Yetişkinlerde ve 3 yaşından büyük çocuklarda tek başına veya lokal veya rejyonal anestezi ile
kombine olarak diagnostik ve cerrahi prosedürlerde sedasyon için kısa etkili bir intravenöz genel
anesteziktir.
4.2. Pozoloji ve uygulama şekli
Genel bilgiler
PROPOFOL-PF MCT %2 sadece hastanelerde veya yeterli ekipmanlarla donatılmış günlük tedavi
ünitelerinde, anestezi veya yoğun bakım hastalarının bakımı konusunda eğitimli hekimler
tarafından verilmelidir.
1/18Dolaşım ve solunum fonksiyonları (EKG, nabız-oksimetre gibi) sürekli olarak izlenmeli ve
hastanın hava yolunun açık tutulması, yapay ventilasyon ve diğer resüsitasyon işlemleri için gerekli
ekipman sürekli hazır bulundurulmalıdır. Tanı ve cerrahi prosedürler sırasında uygulanan sedasyon
için kullanılan PROPOFOL-PF MCT %2, cerrahi veya tanı prosedürü yürüten kişi tarafından
uygulanmamalıdır.
PROPOFOL-PF MCT %2 emülsiyonunun dozu, kullanılan ön ilaç tedavisine ve hastanın yanıtına
göre bireyselleştirilmelidir.
PROPOFOL-PF MCT %2’ye ilaveten tamamlayıcı olarak genelde ağrı kesici ajanların kullanımı
gereklidir.
Pozoloji / uygulama sıklığı ve süresi
PROPOFOL-PF MCT %2 intravenöz uygulanır. Dozaj hastanın bireysel cevabına göre ayarlanır.
PROPOFOL-PF MCT %2 maksimum 7 gün uygulanabilir.
Yetişkinlerde genel anestezi
Anestezi indüksiyonu:
PROPOFOL-PF MCT %2 anestezi başlangıcının klinik belirtileri görülünceye kadar hasta cevabına
uygun şekilde (her 10 saniyede yaklaşık 20-40 mg propofol) titre edilerek uygulanır. 55 yaşın
altındaki yetişkin hastaların çoğunluğunda 1,5-2,5 mg/kg vücut ağırlığı propofol yeterlidir.
Bu yaşın üstündeki hastalarda ve ASA düzeyi III ve IV olan hastalarda, özellikle de kardiyak
fonksiyonu bozulmuş hastalarda gereksinim daha azdır ve PROPOFOL-PF MCT %2 toplam dozu
1 mg/kg vücut ağırlığına kadar düşürülebilir. Bu durumlarda PROPOFOL-PF MCT %2’nin
uygulama hızı düşürülmelidir (her 10 saniyede bir yaklaşık 1 mL (20 mg)).
Anestezinin idamesi:
Anestezi idamesi PROPOFOL-PF MCT %2’nin sürekli infüzyonu ile sağlanabilir. Anestezinin
idamesi için genellikle 4 – 12 mg/kg vücut ağırlığı /saat verilmelidir. Minimal girişimsel/ invazif
cerrahi gibi daha az stres oluşturan prosedürlerde yaklaşık 4 mg/kg/v.a/saat’lik azaltılmış idame
dozu yeterli olabilir.
Yaşlı hastalarda, genel durumu stabil olmayan hastalarda, ASA düzeyi III ve IV olan hastalarda ve
hipovolemik hastalarda PROPOFOL-PF MCT %2 dozu hastanın durumunun ciddiyetine ve
uygulanan anestezi tekniğine bağlı olarak daha fazla düşürülebilir.
2/183 yaşın üzerindeki çocuklarda genel anestezi
Anestezi indüksiyonu:
PROPOFOL-PF MCT %2, 3 yaşından küçük çocuklarda anestezi indüksiyonu için
önerilmemektedir. 3 yaşından büyük çocuklarda kullanılırken anestezinin başladığı klinik belirtiler
izlenerek saptanmalı ve yavaş yavaş titre edilerek uygulanmalıdır. Bu doz, yaşa ve vücut ağırlığına
göre ayarlanmalıdır. 8 yaşının üzerindeki çocuklar için, yaklaşık 2,5 mg/kg doz gerekmektedir.
Daha küçük çocuklar için özellikle küçük çocuklarda doz gereksinimleri artabilir (kg başına 2,5-4
mg). ASA III ve IV hastalara daha düşük dozlar önerilmektedir (Bkz. Bölüm 4.4.)
Genel anestezinin idamesi:
3 yaşından küçük çocuklarda PROPOFOL-PF MCT %2 anestezi idamesi için önerilmemektedir. 3
yaşın üzerindeki çocuklarda PROPOFOL-PF MCT %2 infüzyonu ile gerekli anestezi derinliği
sürdürmek için anestezi sağlanabilir. Gerekli uygulama hızı hastalar arasında oldukça
değişmektedir, fakat 9-15 mg/kg/saat doz aralığında genellikle istenen anestezi seviyesine ulaşılır.
Daha küçük çocuklarda doz gereksinimleri daha yüksek olabilir. ASA III ve IV olan hastalar için
daha düşük dozlar tavsiye edilmektedir (Bkz. Bölüm 4.4).
Yoğun bakım ünitesinde ventilasyondaki hastaların sedasyonu
Yoğun bakımda ventilasyondaki hastaların sedasyonunu sağlamak için kullanıldığında, propofolün
sürekli infüzyon ile verilmesi tavsiye edilmektedir. İnfüzyon hızı istenen sedasyon derinliğine göre
ayarlanmalıdır. Çoğu hastada 0,3-4 mg/kg/saat propofol dozu ile yeterli sedasyon sağlanabilir
(ayrıca bölüm 4.4'e bakınız).
Propofol 16 yaşındaki ve daha küçük hastaların yoğun bakımdaki sedasyonu için endike değildir
(Bkz. Bölüm 4.3).
Yoğun bakım ünitesinde propofolün Hedef Kontrollü İnfüzyon (TCI) sistemi üzerinden
uygulanması tavsiye edilmez.
Yetişkin hastalarda diagnostik ve cerrahi prosedürlerde sedasyon
Cerrahi ve diagnostik prosedürlerde sedasyonu sağlamak için, dozlar ve uygulama hızları klinik
cevaba göre ayarlanmalıdır. Bir çok hasta sedasyonun başlaması için 1-5 dakikada 0,5-1 mg/kg
vücut ağırlığı propofole gereksinim duyar. Sedasyonun idamesi PROPOFOL-PF MCT %2
infüzyonunun istenilen sedasyon seviyesine titrasyonu ile sağlanabilir. Bir çok hasta 1,5-4,5 mg/kg
vücut ağırlığı/saat propofole gereksinim duyar. Eğer sedasyon derinliğinde hızlı bir artış istenirse,
infüzyona bolus enjeksiyonu ile 10-20 mg propofol (1-2 mL PROPOFOL-PF MCT %2) takviyesi
yapılabilir.
55 yaşından yaşlı hastalarda ve ASA derecesi III ve IV olan hastalarda daha düşük dozlarda
PROPOFOL-PF MCT %2 'ye gereksinim olabilir ve veriliş hızının düşürülmesi gerekebilir.
3/183 yaşından daha büyük çocuklarda diagnostik ve cerrahi prosedürlerde sedasyon
PROPOFOL-PF MCT %2, 3 yaşından küçük çocuklarda cerrahi ve diagnostik prosedürler için
önerilmemektedir.
3 yaşından daha büyük çocuklarda dozlar ve uygulama hızları gereken sedasyon derinliğine ve
klinik cevaba göre ayarlanmalıdır. Çoğu pediyatrik hasta sedasyonun başlaması için 1-2 mg/kg
vücut ağırlığı propofole ihtiyaç duyar. Sedasyonun idamesi PROPOFOL-PF MCT %2
infüzyonunun istenilen sedasyon seviyesine titrasyonu ile sağlanabilir. Birçok hasta 1,5-9
mg/kg/saat propofole gereksinim duyar. ASA III ve IV hastalarda daha düşük dozlar gerekebilir.
Uygulama şekli
İntravenöz uygulama içindir.
PROPOFOL-PF MCT %2 seyreltmeden, intravenöz olarak sürekli infüzyon ile verilir.
PROPOFOL-PF MCT %2 anestezinin idamesi için bolus enjeksiyonlarla verilmez.
Ürün kullanılmadan önce iyice çalkalanmalıdır.
Sadece homojen hazırlanan ilaçlar ve hasarsız ürünler kullanılmalıdır.
PROPOFOL-PF MCT %2 antimikrobiyal koruyucu içermeyen yağ içerikli bir emülsiyondur ve
mikro-organizmaların hızlı çoğalmasını destekleyebilir. Emülsiyon, flakon açıldıktan hemen sonra
aseptik olarak steril şırıngaya veya infüzyon setine çekilir. Uygulama vakit kaybetmeden
yapılmalıdır. Asepsi, infüzyon süresince PROPOFOL-PF MCT %2 ve infüzyon ekipmanının her
ikisi için de sağlanmalıdır.
Diğer ilaçlar veya sıvılar PROPOFOL-PF MCT %2 seti üzerinden uygulanırken, uygulamanın
infüzyon hattı üzerinde kanül kısmına yakın bir noktadan yapılmasına dikkat edilmelidir ve
uygulama için Y şeklinde konnektör veya üçlü valf kullanılmalıdır. PROPOFOL-PF MCT %2
mikrobiyolojik filtre içeren infüzyon setleri üzerinden hastaya verilmemelidir.
PROPOFOL-PF MCT %2 diğer infüzyonluk ya da enjeksiyonluk çözeltiler ile karıştırılmamalıdır.
Ancak, % 5 glukoz çözeltisi, % 0,9 sodyum klorür çözeltisi ya da % 0,18 sodyum klorür ve % 4
glukoz çözeltisi uygun ilave aparatları ile kanül kısmına tatbik edilebilir.
PROPOFOL-PF MCT %2 ile anestezi indüksiyonu sırasında, enjeksiyon yerinde oluşan ağrıyı
azaltmak için propofol emülsiyonundan önce lidokain enjekte edilebilir. Lidokain kalıtsal akut
porfirisi olan hastalarda kullanılmamalıdır.
PROPOFOL-PF MCT %2 ve PROPOFOL-PF MCT %2 içeren enjektörlerin içeriği her bir hasta
için sadece bir defa uygulamalıdır.
4/18Seyreltilmemiş PROPOFOL-PF MCT %2 infüzyonu
PROPOFOL-PF MCT %2 infüze edildiği zaman, infüzyon hızınının; büret, damla sayacı, şırınga
pompası veya volumetrik infüzyon pompası gibi cihazlarla kontrol edilmesi tavsiye edilir. Bütün
yağ emülsiyonları için olduğu gibi PROPOFOL-PF MCT %2'nin aynı infüzyon sistemi ile
infüzyonu 12 saati aşmamalıdır. İnfüzyon seti ve kullanılan rezervuar 12 saat sonra atılmalı veya
gerekirse yenilenmelidir. İnfüzyon sonunda veya infüzyon sistemi değiştirildiğinde geri kalan
PROPOFOL-PF MCT %2 atılmalıdır.
PROPOFOL-PF MCT %2 takiben aynı setten atracurium veya mivacurium gibi kas gevşeticileri
vermeden önce, uygulama öncesinde setin yıkanması tavsiye edilmektedir.
Propofol, hedef kontrollü infüzyon yolu ile de kullanılabilir. Doz önerileri için piyasada farklı
algoritmaların bulunması nedeniyle lütfen cihaz üreticisinin kullanım broşürü için verilen
talimatlara bakınız.
PROPOFOL-PF MCT %2 (1000 mg/50 mL) ‘nin diğer ilaçlarla birlikte uygulanması
Birlikte Birlikte
uygulama uygulanan Hazırlama Önlemler
yöntemi madde
PROPOFOL-PF MCT
%5 glukoz I.V. infüzyonunun
%2 (1000 mg/50 mL)
ilavesi kanüle yakın yerden
%5 glukoz I.V. mikrobiyolojik filtre
olmalıdır ve uygulama için Y
infüzyon içeren infüzyon setleri
şeklinde konnektör veya üçlü
üzerinden hastaya
valf kullanılmalıdır.
verilmemelidir.
%0,9 sodyum klorür I.V. PROPOFOL-PF MCT
infüzyonunun ilavesi kanüle %2 (1000 mg/50 mL)
Kanüle yakın %0,9 sodyum
yakın yerden olmalıdır ve mikrobiyolojik filtre
yerden birlikte klorür I.V.
uygulama için Y şeklinde içeren infüzyon setleri
uygulama infüzyon
konnektör veya üçlü valf üzerinden hastaya
kullanılmalıdır. verilmemelidir.
%4 glukoz ve %0,18 sodyum PROPOFOL-PF MCT
klorür I.V. infüzyonunun %2 (1000 mg/50 mL)
%4 glukoz ve
%0,18 sodyum ilavesi kanüle yakın yerden mikrobiyolojik filtre
klorür I.V. olmalıdır ve uygulama için Y içeren infüzyon setleri
infüzyon şeklinde konnektör veya üçlü üzerinden hastaya
valf kullanılmalıdır. verilmemelidir.
5/18Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliği olan hastalarda dikkatli kullanılmalıdır. (Bkz. Bölüm 4.4).
Pediyatrik popülasyon:
3 yaşından küçük çocuklarda PROPOFOL-PF MCT %2 tavsiye edilmez (Bkz. Bölüm 4.4).
Geriyatrik popülasyon:
Geriyatrik popülasyonda kullanımına ilişkin yeterli veri mevcut değildir.
4.3. Kontrendikasyonlar
PROPOFOL-PF MCT %2, propofol veya bölüm 6.1’de listelenen yardımcı maddelerden herhangi
birine karşı bilinen aşırı duyarlılığı olan hastalarda kontrendikedir.
PROPOFOL-PF MCT %2, soya yağı içerir ve fıstığa veya soyaya karşı aşırı duyarlılığı olan
hastalarda kullanılmamalıdır.
PROPOFOL-PF MCT %2, yoğun bakım sedasyonu için 16 yaşında veya daha küçük yaşlardaki
çocuklarda kullanılmamalıdır (Bkz. Bölüm 4.4).
4.4. Özel kullanım uyarıları ve önlemleri
PROPOFOL-PF MCT %2 anestezi eğitimi almış doktorlar (veya uygun olduğunda yoğun bakım
hastalarının bakımında eğitimli doktorlar) tarafından uygulanmalıdır.
Hastalar sürekli izlenmeli ve hasta hava yolunun idamesi, suni ventilasyon, oksijen sağlanması ve
diğer resüsitasyon işlemleri için gerekli ekipman sürekli hazır bulundurulmalıdır. PROPOFOL-PF
MCT %2 tanı ya da cerrahi prosedürü yürüten kişi tarafından uygulanmamalıdır.
Sağlık profesyonelleri tarafından propofolün ağırlıklı olarak kötüye kullanımı ve bağımlılığı
bildirilmiştir. Diğer genel anesteziklerde olduğu gibi hava yolu bakımı yapılmadan propofol
verilmesi ölümcül solunum komplikasyonlarına neden olabilir.
Tanı ve cerrahi prosedürlerde bilinçli sedasyon için propofol uygulandığında, hastalar sürekli
olarak erken hipotansiyon belirtileri, solunum yolu tıkanıklığı ve oksijen desatürasyonu açısından
takip edilmelidir.
Anestezi indüksiyonu sırasında, premedikasyon ve diğer ajanların dozuna ve kullanımına bağlı
olarak hipotansiyon ve geçici apne oluşabilir. Bazen hipotansiyon, anestezi idamesi sırasında
intravenöz sıvıların kullanılmasını ve propofol uygulama oranının azaltılmasını gerektirebilir.
6/18Diğer sedatif ajanlarla olduğu gibi, propofol operatif prosedürler sırasında sedasyon için
kullanıldığında hastada istemsiz hareketler oluşabilir. Hareketsizlik gerektiren işlemler sırasında
bu hareketler ameliyat yeri için tehlikeli olabilir.
Propofol kullanımından sonra tam bir iyileşme sağlamak için hasta taburcu olmadan önce yeterli
bir süre gereklidir. Propofol kullanımı çok nadir olarak ameliyat sonrası kas tonusunda bir artışın
eşlik ettiği bilinç kaybına neden olabilir. Bu uyanmadan bir süre öncesinde olabilir veya
olmayabilir. İyileşme kendiliğinden olmasına rağmen, bilinçsiz hastaya uygun bakım
uygulanmalıdır.
12 saatten sonra propofole bağlı bir bozukluk genelde tespit edilememektedir. Propofolün etkileri,
prosedür, birlikte kullanılan ilaçlar, yaş ve hastanın durumu dikkate alınarak hastalara aşağıdaki
konularda tavsiyede bulunulur:
 Hastanın taburcu olması sırasında yanında eşlik eden bir kişinin bulunması,
 Araba kullanma gibi yetenek gerektiren veya tehlikeli görevlerin tekrardan zamanlanması,
 Sedatif etkili olabilen diğer maddelerin kullanımı (örneğin, benzodiazepinler, opiatlar,
alkol).
Diğer intravenöz anestezik ajanlarda olduğu gibi, kalp, solunum, böbrek veya karaciğer yetmezliği
olan hastalarda veya hipovolemik ya da zayıf bünyeli hastalarda dikkatli olunmalıdır.
Propofol klerensi kan akımına bağlıdır ve bu nedenle propofole eşlik eden kardiyak debiyi
düşürücü ilaçlar aynı zamanda propofol klerensini de azaltır.
Propofolün vagolitik etkisi yoktur ve bradikardi (zaman zaman şiddetli) ve ayrıca asistoli
raporlarıyla ilişkilendirilmiştir. Özellikle vagal tonusun baskın olduğu durumlarda ve
PROPOFOL-PF MCT %2’nin bradikardiye sebep olabilecek diğer ajanlarla birlikte kullanıldığı
durumlarda, PROPOFOL-PF MCT %2 ile yapılan anestezi başlangıcından önce veya anestezi
idamesi sırasında bir antikolinerjik ajanın intravenöz uygulaması düşünülmelidir.
Diğer anestezik ve sedatif ajanlarda olduğu gibi, PROPOFOL-PF MCT %2’nin uygulanmasından
önce ve uygulandıktan sonra en az 8 saat boyunca hastalar alkol alınmaması konusunda
bilgilendirilmelidir.
Operatif prosedürler için bolus uygulanması sırasında, akut pulmoner yetmezliği veya respiratuvar
depresyonu olan hastalarda özellikle dikkatli olunmalıdır.
Örn. alkol, genel anestezikler, narkotik analjezikler gibi santral sinir sistemi depresanların eş
zamanlı kullanılması bu ilaçların sedatif etkilerini kuvvetlendirir. PROPOFOL-PF MCT %2
parenteral uygulanan santral deprese edici ilaçlar ile kombine edilirse, şiddetli solunum ve
kardiyovasküler depresyon gelişebilir. PROPOFOL-PF MCT %2’nin analjezik ajanı takiben
7/18uygulanması tavsiye edilir ve doz hastanın cevabına göre dikkatlice titre edilmelidir (Bkz. Bölüm
4.5).
Anestezi indüksiyonu sırasında, premedikasyon ajanlarının ve diğer ajanların dozuna ve
kullanımına bağlı olarak hipotansiyon ve geçici apne görülebilir.
Anestezinin idamesi sırasında bazen, hipotansiyon, intravenöz sıvıların uygulanmasını ve
PROPOFOL-PF MCT %2’nin uygulanma hızının azaltılmasını gerektirebilir.
Propofol epileptik bir hastaya uygulandığında, konvülsiyon riski söz konusu olabilir.
Elektrokonvülsif tedavi ile kullanılması tavsiye edilmemektedir.
Diğer anesteziklerde olduğu gibi, uyanma periyodu esnasında, seksüel disinhibisyon oluşabilir.
Klinik öncesi çalışmalarda nörotoksisite raporları bulunduğundan, önerilen prosedürün yararları ve
riskleri, küçük çocuklarda (<3 yaş) ve hamile kadınlarda tekrarlanan veya uzun süreli (>3 saat)
propofol kullanımına geçilmeden önce göz önünde bulundurulmalıdır (Bkz. Bölüm 5.3).
Pediyatrik popülasyon
Propofol yenidoğan bebeklerde tamamen araştırılmadığı için, bu hasta popülasyonunda kullanımı
tavsiye edilmemektedir. Farmakokinetik veriler (Bkz. Bölüm 5.2) klerensin yenidoğanlarda önemli
ölçüde azaldığını ve bireyler arasında yüksek derecede değişkenlik olduğunu göstermektedir. Daha
büyük yaşlardaki çocuklarda tavsiye edilen doz uygulaması bağıl aşırı doz oluşumuna ve ciddi
kardiyovasküler depresyona neden olabilmektedir.
PROPOFOL-PF MCT %2’nin küçük hacimleri titre etmedeki zorluk nedeniyle 3 yaşın altındaki
çocuklarda kullanılması önerilmez.
Propofol'ün bu yaş grubundaki sedasyon için güvenliliği ve etkinliği gösterilmediğinden, yoğun
bakımda sedasyon amacıyla 16 yaş ve altındaki hastalarda propofol kullanılmamalıdır (Bkz. Bölüm
4.3).
Yoğun Bakım Ünitesi Yönetimine İlişkin Tavsiyeler
Yoğun bakım sedasyonu için propofol infüzyonluk emülsiyonun kullanımı, ölüme sebebiyet
verebilecek organ sistemi yetmezlikleri ve metabolik bozukluk durumları ile ilişkilendirilmiştir.
Raporlar; metabolik asidoz, rabdomiyoliz, hiperkalemi, hepatomegali, böbrek yetmezliği,
hiperlipidemi, kardiyak aritmi, brugada tipi EKG (yüksek ST segmenti ve kavisli T dalgası) ve
genellikle destekleyici inotrop tedaviye tepkisiz hızlı ilerleyen kalp yetmezliği kombinasyonları
verilerinden alınmıştır. Bu olayların kombinasyonları Propofol infüzyonu sendromu olarak
adlandırılır.
8/18Bu etkiler çoğunlukla ciddi kafa travmaları olan hastalarda ve yoğun bakım ünitelerindeki
yetişkinlerin sedasyonu için önerilenden daha fazla doz alan solunum yolu enfeksiyonuna sahip
çocuklarda görülmüştür.
Aşağıdakiler bu olayların gelişmesindeki en büyük risk faktörleri gibi gözükmektedir: dokulara
oksijen iletiminin azalması, ciddi nörolojik hasar ve/veya sepsis; vazokonstriktörler, steroidler,
inotroplar ve/veya propofol (genellikle 48 saatten fazla 4 mg / kg / saatten yüksek doz oranlarında)
gibi farmakolojik ajanların bir veya birkaçının yüksek dozları en önemli risk faktörleri olarak
sayılmaktadır.
Doktorlar yukarıdaki risk faktörleri ile gelişebilen bu olaylar konusunda hastalarına karşı dikkatli
olmalı ve yukarıdaki belirtilerin gelişmesi durumunda derhal propofolü kesmelidir. Yoğun bakım
ünitesinde kullanılan tüm sedatif ve terapötik ajanlar, optimum oksijen iletimini ve hemodinamik
parametreleri korumak için titre edilmelidir. Yükselmiş kafa içi basıncı olan hastalara bu tedavi
değişiklikleri sırasında serebral perfüzyon basıncını desteklemek için uygun tedavi verilmelidir.
Tedaviyi yapan doktorlara mümkünse dozun saatte 4 mg/kg‘yi geçmemesi hatırlatılır.
Yağ metabolizması bozukluğu olan hastalarda ve lipid emülsiyonlarının dikkatli kullanılması
gereken diğer durumlarda uygun bakım uygulanmalıdır.
Özellikle yağ yüklenmesi riski taşıdığı düşünülen hastalara propofol uygulanması durumunda,
hastanın kan-lipid düzeylerinin izlenmesi önerilir. İzleme, yağın vücuttan yeterince
temizlenmediğini gösteriyorsa, propofol uygulaması uygun şekilde ayarlanmalıdır. Hasta aynı anda
başka intravenöz lipid alıyorsa, propofol formülasyonunun bir parçası olarak infüze edilen lipid
miktarını hesaba katmak için miktarda bir azalma yapılmalıdır; 1,0 mL Propofol-PF MCT %2
yaklaşık 0,1 g yağ içerir.
Diğer önlemler
Mitokondriyal hastalığı olan hastaları tedavi ederken dikkatli olunmalıdır. Bu hastalar anestezi,
ameliyat ve YBÜ bakımı sırasında rahatsızlıklarının alevlenmesine karşı duyarlı olabilirler. Bu tür
hastalar için narmotermi bakımı, karbonhidratların ve iyi hidrasyonun sağlanması tavsiye
edilmektedir. Mitokondriyal hastalığın alevlenmesinin ve “propofol infüzyon sendromunun” erken
dönemdeki belirtileri benzer olabilir.
PROPOFOL-PF MCT %2 antimikrobiyal koruyucular içermez ve mikro-organizmaların
büyümesini destekler.
Propofolün aspire edildiği durumlarda, flakon açıldıktan hemen sonra aseptik bir şekilde steril bir
şırıngaya veya infüzyon setine çekilmelidir. Uygulamanın gecikmeden başlaması gerekmektedir.
İnfüzyon süresi boyunca propofol ve infüzyon ekipmanının asepsisinin idamesi gereklidir.
9/18Propofol hattına eklenen herhangi bir infüzyon sıvısı kanül kısmına yakın uygulanmalıdır. Propofol
mikrobiyolojik filtre yoluyla uygulanmamalıdır.
Propofol ve propofol içeren her bir şırınga her hasta için tek kullanımlıktır. Diğer lipid
emülsiyonları için belirlenen kılavuzlara uygun olarak, tek bir propofol infüzyon süresi 12 saati
aşmamalıdır. Uygulamadan sonra veya 12 saat sonunda, hangisi daha önce ise, propofol haznesi
ve infüzyon seti atılmalı ve uygun şekilde değiştirilmelidir.
Bu tıbbi ürün her “doz”unda 1 mmol’den (23 mg)’dan daha az sodyum ihtiva eder, yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Propofolün spinal ve epidural anestezi ile bağlantılı şekilde kullanılması ve yaygın olarak
kullanılan premedikanlar, nöromüsküler bloke edici ilaçlar, inhalasyon ajanları ve analjezik ajanlar
ile birlikte kullanılması durumunda hiçbir farmakolojik uyumsuzluk ile karşılaşılmamıştır. Genel
anestezinin, bölgesel anestezi ile beraber yürütüldüğü durumlarda, PROPOFOL-PF MCT %2’nin
düşük dozlarda kullanılması gerekli olabilir. Rifampisin ile tedavi edilen hastalarda propofol ile
anesteziyi takiben derin hipotansiyon bildirilmiştir.
Premedikasyon ilaçları, inhalasyon ajanları veya analjezik ajanlar gibi diğer MSS depresanların
birlikte uygulanması PROPOFOL-PF MCT %2’nin sedatif, anestezik ve kardiyorespiratuvar
deprese edici yan etkilerini artırabilir (Bkz. Bölüm 4.4).
Valproat alan hastalarda daha düşük propofol dozlarına ihtiyaç gözlenmiştir. Birlikte
kullanıldığında propofol dozunun azaltılması düşünülebilir.
Özel popülasyonlara ilişkin ek bilgiler
Propofolün özel popülasyonlarda kullanımına ilişkin yeterli veri mevcut değildir.
Pediyatrik popülasyon
Propofolün pediyatrik popülasyonda kullanımına ilişkin yeterli veri mevcut değildir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
PROPOFOL-PF MCT %2'nin gebe kadınlarda kullanımına ilişkin yeterli veri mevcut değildir.
10/18Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
Propofolün gebe kadınlarda kullanımına ilişkin yeterli veri mevcut değildir. Hayvanlar üzerinde
yapılan çalışmalar üreme toksisitesi göstermiştir (Bkz. Bölüm 5.3). Bu nedenle, propofol zorunlu
olmadıkça hamile kadınlara verilmemelidir. Propofol plasentadan geçer ve neonatal depresyona
neden olabilir. Ancak, propofol indüklenmiş düşük sırasında kullanılabilir. Obstetrik anestezi için
kullanılmamalıdır.
Laktasyon dönemi
Emziren kadınlarda yapılan çalışmalar Propofolün düşük miktarlarda süte geçtiğini göstermiştir.
Bu nedenle anneler Propofol uygulamasından sonraki 24 saat süresince emzirmeyi durdurmalıdır.
Bu süreç içinde oluşan süt atılmalıdır.
Üreme yeteneği / Fertilite
Bilinen bir etkisi yoktur.
4.7. Araç ve makine kullanımı üzerindeki etkiler
Propofol, araç ve makine kullanma yeteneği üzerinde orta derecede etkiye sahiptir. Araba veya
makine kullanımı gibi, yetenek gerektiren işlerin propofol kullanımdan sonra belli bir süre
bozulabileceği konusunda hastalar uyarılmalıdır.
12 saatten sonra propofole bağlı bir bozukluk genelde tespit edilememektedir (Bkz. Bölüm 4.4).
4.8. İstenmeyen etkiler
Anestezi veya sedasyonun başlatılması ve idamesi genelde minimum eksitasyon ile düzgün şekilde
sağlanır. En yaygın bildirilen advers etkiler hipotansiyon gibi bir anestetik/sedatif ajanın
farmakolojik olarak öngörülebilir olduğu yan etkilerdir. Propofol alan hastalarda gözlenen yan
etkilerin doğası, şiddeti ve sıklığı hastanın durumuna ve ameliyat ya da tedavi edici prosedürlere
bağlı olabilir.
Yan etkiler aşağıdaki şekilde sınıflandırılır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Çok seyrek: Anjiyoödem, bronkospazm, eritem ve hipotansiyonu içerebilen anafilaksi
11/18Metabolizma ve beslenme hastalıkları
Bilinmiyor (9): Metabolik asidoz(5), hiperkalemi (5), hiperlipidemi (5)
Psikiyatrik hastalıkları
Bilinmiyor (9): Öforik ruh hali, ilaç suistimali (8) ve ilaç bağımlılığı(8)
Sinir sistemi hastalıkları
Yaygın: Uyanma periyodu süresince baş ağrısı
Seyrek: Anestezi indüksiyonu, idame ve iyileşme sırasında konvülsiyonlar ve opistotonus dahil
epileptiform hareketler
Çok seyrek: Postoperatif bilinç kaybı
Bilinmiyor (9): İstemsiz hareketler
Kardiyak hastalıklar
Yaygın: Bradikardi (1)
Çok seyrek: Pulmoner ödem
Bilinmiyor (9): Kardiyak aritmi (5), kardiyak yetmezlik (5), (7)
Vasküler hastalıklar
Yaygın: Hipotansiyon (2)
Yaygın olmayan: Tromboz ve flebit
Solunum, göğüs bozuklukları ve mediastinal hastalıklar
Yaygın: Anestezi indüksiyonu esnasında geçici apne
Bilinmiyor (9): Solunum depresyonu (doza bağlı)
Gastrointestinal hastalıklar
Yaygın: Uyanma periyodu sırasında bulantı ve kusma
Çok seyrek: Pankreatit
Hepato-bilier hastalıkları
Bilinmiyor (9): Hepatomegali (5)
Kas-iskelet bozuklukları, bağ doku ve kemik hastalıkları
Bilinmiyor (9): Rabdomiyoliz (3), (5)
Böbrek ve idrar yolu hastalıkları
Çok seyrek: Uzun süreli uygulamasını takiben idrar renginde değişiklik
Bilinmiyor (9): Renal yetmezlik (5)
12/18Üreme sistemi ve meme hastalıkları
Çok seyrek: Seksüel disinhibisyon
Bilinmiyor(9): Priapizm
Genel bozukluklar ve uygulama bölgesine ilişkin hastalıklar
Çok yaygın: İndüksiyonda lokal ağrı (4)
Çok seyrek: Kazara damar dışı uygulamayı takiben doku nekrozu(10)
Bilinmiyor (9): Kazara damar dışı uygulamayı takiben lokal ağrı, şişme
Araştırmalar
Bilinmiyor (9): Brugada-tipi EKG (5), (6)
Yaralanma, zehirlenme ve prosedüre bağlı komplikasyonlar
Çok seyrek: Post-operatif ateş
(1)
Ciddi bradikardi seyrektir. Asistole kadar ilerlemesi ile ilgili izole vakalar rapor edilmiştir.
(2)
Bazen hipotansiyon, intravenöz sıvıların uygulanmasını ve propofolün uygulanma hızının
azaltılmasını gerektirebilir.
(3)
Yoğun bakım ünitesi sedasyonu için 4 mg/kg/saat’ten daha fazla dozlarda propofol verildiği
durumlarda çok seyrek olarak rabdomiyoliz bildirilmiştir.
(4)
Önkolda daha büyük damarlar ve antekübital çukur kullanılarak minimize edilebilir.
PROPOFOL-PF MCT % 2’nin öncesinde lidokain uygulanması ile de lokal ağrı minimize
edilebilir.
(5)
"Propofol infüzyon sendromu" olarak bildirilen bu olayların kombinasyonları olayların sık sık
gelişimi için çoklu risk faktörlerine sahip ağır hastalarda görülebilir (Bkz. Bölüm 4.4)
(6)
Brugada tipi EKG yükselmiş EKG’de -ST-segmenti ve coved (çadır tipi) T dalgası.
(7)
Yetişkinlerde (ölümle sonuçlanan bazı durumlarda) hızlı ilerleyen kalp yetmezliği. Bu gibi
durumlarda kalp yetmezliği inotropik destekleyici tedaviye genellikle tepkisizdir.
(8)
Ağırlıklı olarak sağlık profesyonelleri tarafından propofolün kötüye kullanılması ve ilaç
bağımlılığı.
(9) Mevcut klinik çalışma verilerinden tahmin edilemediği için bilinmiyor.
(10) Doku canlılığının bozulduğu yerde nekroz bildirilmiştir.
Distoni / diskinezi rapor edilmiştir.
13/18Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 3012 218 35 99).
4.9. Doz aşımı ve tedavisi
Kazara aşırı doz muhtemel kardiyorespiratuvar depresyona sebep olabilir. Solunum depresyonu
yapay solunumla tedavi edilir. Kardiyovasküler depresyonda hastanın bacaklarını yukarıya
kaldırmak gerekebilir ve eğer kardiyovasküler depresyon şiddetli ise, plazma genişletici ve uyarıcı
ajanların kullanımını gerektirebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer genel anestezikler.
ATC kodu: N01AX10
Etki mekanizması ve farmakodinamik etki
PROPOFOL-PF MCT %2'nin (20 mg/mL) intravenöz verilişinden sonra, hipnotik etkinin
başlaması hızlıdır. Enjeksiyon hızına bağlı olarak, anestezi indüksiyonunun zamanı 30 – 40 saniye
arasındadır.
Hastaların bilinci hızla yerine gelir.
Anestezi indüksiyonu sırasında bazen muhtemelen vagolitik aktivite eksikliğine bağlı bradikardi
ve hipotansiyon oluşabilir. Kardiyo-sirküler durum genellikle anestezinin idamesi sırasında
normale döner.
Pediyatrik popülasyon
Çocuklarda propofol bazlı anestezi ile ilgili sınırlı çalışmalar, 4 saatlik süreye kadar güvenliliğin
ve etkililiğin değişmediğini göstermektedir. Çocuklardaki kullanımı ile ilgili literatüre dayalı
kanıtlar uzun prosedürler için kullanımını güvenlilik ve etkililikte değişiklikler olmadan
dokümante etmektedir.
5.2. Farmakokinetik özellikler
Emilim:
Anesteziyi sürdürmek için kullanıldığında, kan konsantrasyonları verilen uygulama hızı için
asimptotik olarak kararlı durum değerine ulaşır.
14/18Dağılım:
Propofol, geniş bir şekilde dağılır ve vücuttan hızla atılır (toplam vücut klerensi 1,5-2 litre/dakika).
Biyotransformasyon:
Propofol başlıca karaciğerde propofolün glukuronidlerini ve onun yerine geçen kinol
glukuronidleri ve sülfat konjugatlarını oluşturmak üzere metabolize edilir. Tüm metabolitleri
inaktiftir.
Eliminasyon:
Bir bolus dozunu takiben veya bir infüzyonun sonlandırılmasını takiben propofol
konsantrasyonlarındaki düşüş, propofolün zayıf perfüze dokudan yeniden dağılımını temsil eden,
çok hızlı dağılım, hızlı eliminasyon (yarılanma ömrü 30-60 dakika) ve daha yavaş bir son faz ile
üç bölmeli açık bir modelle (yarılanma ömrü 2-4 dakika) tanımlanabilir.
Klerens, idrarla atılan propofol ve buna karşılık gelen kinolün inaktif konjugatlarını oluşturmak
için esas olarak kan akışına bağlı olduğu karaciğerde metabolik süreçlerle gerçekleşir.
İntravenöz 3 mg/kg tek doz uygulamasından sonra, propofol klerensi/kg vücut ağırlığı yaş ile
aşağıdaki gibi artmıştır: Daha büyük çocuklara kıyasla (n=36, yaş ortalaması 4 aylık-7 yaş)
ortalama klerens 1 aydan küçük neonatlarda (n=25, 20 mL/kg/dakika) çok daha düşüktür. Aynca,
neonatlarda bireyler arası değişiklikler önemlidir (3,7 - 78 mL/kg/dakika). Büyük bir değişkenliği
gösteren bu sınırlı çalışma verilerine göre, bu yaş grubu için doz tavsiyeleri verilememektedir.
Doğrusallık / doğrusal olmayan durum:
Farmakokinetik, propofolün önerilen infüzyon hızları aralığında doğrusaldır.
5.3. Klinik öncesi güvenlilik verileri
Hafiften orta dereceli anesteziyle sonuçlanan dozlarda hayvanlar üzerinde (primatlar dahil)
yayınlanan çalışmalar, hızlı beyin büyümesi veya sinaptogenez süresi boyunca anestetik ajanların
kullanımının, gelişmekte olan beyinde uzamış kognitif eksikliklerle ilişkili olabilen hücre kaybına
yol açtığını göstermektedir.
Türler arası karşılaştırmalara dayanarak, bu değişikliklere karşı savunmasızlık penceresinin,
yaşamın ilk birkaç ayı boyunca üçüncü trimesterdeki maruz kalmalarla ilişkili olduğuna
inanılmaktadır, ancak bu insanlarda yaklaşık 3 yaşına kadar uzayabilir. Yenidoğan primatlarında,
hafif cerrahi bir anestezi düzlemi üreten 3 saatlik bir anestezi rejimine maruz kalmak, nöronal hücre
kaybını artırmamıştır, ancak 5 saat veya daha uzun tedavi rejimleri nöronal hücre kaybını
artırmıştır. Bu klinik olmayan bulguların klinik önemi bilinmemektedir. Üç yaşından küçük
15/18çocuklarda ve preklinik verilerin önerdiği potansiyel risklere karşı işlem gerektiren hamile
kadınlarda sağlık mesleği mensupları uygun anestezinin yazar/zarar ilişkisini dikkate almalıdır.
6. FARMASÖTİK ÖZELLİKLER
6.1. Yardımcı maddelerin listesi
Rafine soya yağı
Orta zincirli trigliseridler
Yumurta fosfolipidi (tavuk yumurtası sarısı tozundan elde edilen)
Oleik asit
Gliserol
Sodyum hidroksit
Enjeksiyonluk su
6.2. Geçimsizlikler
PROPOFOL-PF %2 diğer ilaçlar ile karıştırılmamalıdır.
6.3. Raf ömrü
24 ay.
Ürün açıldıktan sonra hemen kullanılmalıdır.
6.4. Saklamaya yönelik özel tedbirler
25°C altındaki oda sıcaklığında saklayınız. Dondurmayınız.
Işıktan korumak için flakonu dış ambalajında saklayınız.
6.5. Ambalajın niteliği ve içeriği
Beyaz renkli emülsiyon içeren;
Kutuda 1 adet, 32 mm gri kauçuk tıpalı, 32 mm mavi flip off kapak ile kapatılmış 50 mL Tip II
renksiz cam flakon.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj Atıklarının Kontrolü Yönetmeliği” ne uygun olarak imha edilmelidir.
Yalnızca tek kullanımlıktır. Kullanımdan sonra artan kısım atılmalıdır.
Kullanmadan önce iyice çalkalayınız.
Çalkalama sonrası iki faz görülüyor ise ilacı kullanmayınız.
Yalnız hasar görmemiş ambalajlardaki homojen ürünler kullanılmalıdır.
Kullanmadan önce, flakon tıpası alkolle veya alkole batırılmış pamuk çubukla temizleyiniz.
Kullanıldıktan sonra temas edilen kaplar atılmalıdır.
16/18PROPOFOL-PF MCT %2, enjeksiyon veya infüzyon sıvıları ile uygulamadan önce
karıştırılmamalıdır.
PROPOFOL-PF MCT %2’nin infüzyonu bütün yağ emülsiyonları için geçerli olduğu gibi 12 saati
aşmamalıdır. İnfüzyon seti 12 saat sonra atılmalıdır.
Detaylı bilgi için, 4.2. Pozoloji ve uygulama şekli bölümüne bakınız.
PROPOFOL-PF MCT %2'nin % 5 glukoz çözeltisi veya % 0,9 sodyum klorür çözeltisi veya % 1,8
sodyum klorür ve % 4 glukoz çözeltisi ile beraber uygulanması Y-konnektörü üzerinden enjeksiyon
bölgesine yakın bir yerden mümkündür.
PROPOFOL-PF MCT %2 antimikrobiyal koruyucu içermez ve mikro-organizmaların hızlı
çoğalmasını kolaylaştırır.
Emülsiyon, flakon açılır açılmaz aseptik olarak steril şırınga ve infüzyon setine çekilir. Uygulama
vakit kaybetmeden yapılmalıdır.
Asepsi, infüzyon süresince PROPOFOL-PF MCT %2 ve infüzyon ekipmanının her ikisi için de
sağlanmalıdır. PROPOFOL-PF MCT %2 mikrobiyolojik bir filtre ile uygulanmamalıdır.
PROPOFOL-PF MCT %2 infüze edildiği zaman, infüzyon hızınının; büret, damla sayıcı, şırınga
pompası veya volumetrik infüzyon pompası gibi aletlerle kontrol edilmesi tavsiye edilir.
PROPOFOL-PF %2 uygulanmış infüzyon alanının kızarmasından sonra, sadece atrakuryum ve
mivakuryum gibi kas gevşeticiler uygulanabilir.
Alkol, genel anestezikler, narkotik analjezikler gibi santral sinir sistemi depresanların eş zamanlı
kullanılması bu ilaçların sedatif etkilerini kuvvetlendirir. PROPOFOL-PF MCT % 2 (parenteral
uygulanan santral deprese edici ilaçlar ile kombine edilirse, şiddetli solunum ve kardiyovasküler
depresyon gelişebilir. PROPOFOL-PF MCT % 2’nin analjezik ajanı takiben uygulanması tavsiye
edilir ve doz dikkatlice hastanın cevabına göre titre edilmelidir.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi,
Sanayi Caddesi, No:22/1
Ergene/TEKİRDAĞ
Tel : 0282 675 14 04
Faks : 0282 675 14 05
17/188. RUHSAT NUMARASI
2022/732
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.12.2022
Ruhsat yenileme tarihi:
10. KÜB’ÜN YENİLENME TARİHİ
18/18