KISA ÜRÜN BİLGİLERİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HEPABULIN SN 2.000 IU/10 mL IV enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
İnsan Hepatit B immunoglobulini
1 ml çözelti:
İnsan Hepatit B immunoglobulini 200 IU
(En az % 95 IgG saflık)
IgG altsınıf dağılımı yaklaşık % 82 (IgG1), % 11 (IgG2), % 4 (IgG3) ve % 3 (IgG4)'tür.
Stabilite verilerine dayanarak, IgA içeriği maksimum 1 mikrogram/mL' dir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
IV enjeksiyon için çözelti içeren flakon
Çözelti berrak veya hafif opalesan ve renksiz veya açık sarı sıvıdır.
4. KLİNİK ÖZELLİKLER
4.1. Terapötik endikasyonlar
Hepatit B İmmunoglobülin, hepatit B ile akut karşılaşma veya karşılaşma riskinin yüksek
olduğu durumlarda korunma amaçlı olarak aşağıda tanımlanan koşullarda,
1-HB Ag içeren veya içerme riski yüksek olan kan veya vücut sekresyonları ile risk yaratan
s
karşılaşma, HB Ag pozitif anneden doğan bebekler ve akut hepatit B geçiren bir kişi ile ev içi
s
temas durumunda aşağıda belirtilen durumlarda,
a- HB Ag içeren kan ile riskli karşılaşma, parenteral (iğne batması, ısırma, derin
s
yaralanma) veya mukozal yüzeylerin direkt teması (kazara göze-oral mukozaya sıçrama),
oral olarak yutma (kazara içme-pipetleme) ile kan, serum veya plazma ile riskli temas ya
da temas şüphesi veya alma,
b- Perinatal olarak bebeğin, HB Ag pozitif (HB Ag pozitif veya negatif oluşundan
s e
bağımsız olarak) anneden doğması (normal veya sezaryen ile),c- HB Ag pozitif cinsel partner ile şüpheli ilişki,
s
d- Ev içinde akut hepatit B enfeksiyonu geçiren birisinin varlığında, daha önce
aşılanmamış 12 aydan küçük bebekler ve kan ile riskli teması olan 12 aydan büyükler,
Bu kullanımlar için; kişinin daha önce hepatit B aşısı ile aşılanmamış olması gereklidir.
2-Sağlık çalışanlarının da riskli temas sonrası değerlendirilmesinde aşı cevabı da dikkate
alınmalıdır. Aşı olduğu halde antikor cevabı vermemiş kişiler aşısız gibi değerlendirilmelidir.
3-Karaciğer transplantasyonu sonrası rekürrens riski taşıyan karaciğer transplant alıcılarında.
4.2 Pozoloji ve uygulama şekli
Pozoloji / uygulama sıklığı ve süresi
Hepatit B nedenli karaciğer yetmezliği için karaciğer naklinin ardından tekrar Hepatit B
enfeksiyonunun önlenmesi:
Yetişkinlerde:
Nakil gününde 10.000 IU, peri-operatif olarak (ameliyat sırasında) ve ardından 7 gün boyunca
2.000-10.000 IU/gün ve HBV-DNA negatif hastalarda 100-150 IU/L üzerinde ve HBV-DNA
pozitif hastalarda 500 IU/L üzerinde antikor düzeylerini korumak için gereken şekilde.
Çocuklarda:
Pozoloji, 10.000 IU/1,73 m2 temel alınarak, vücut yüzey alanına göre ayarlanmalıdır.
Hepatit B'nin immunoprofilaksisi:
- Bağışıklığı olmayan kişilerde kazara maruz kalma durumunda Hepatit B'nin önlenmesi:
Maruziyetin yoğunluğuna bağlı olarak maruziyetten hemen sonra ve tercihen 24-72 saat
içinde en az 500 IU.
- Hemodiyaliz hastalarında Hepatit B'nin immunoprofilaksisi:
Aşılamadan sonra serokonversiyona kadar her 2 ayda bir maksimum 500 IU olacak şekilde
8-12 IU/kg.
- Hepatit B virus taşıyıcı anneden doğan bebeklerde Hepatit B’yi önlemek için doğumda veya
doğumdan sonra mümkün olan en kısa sürede:
30-100 IU/kg. Hepatit B immunoglobulin uygulaması aşılamayı takiben serokonversiyona
kadar tekrarlanabilir.
Bu durumların tümünde, Hepatit B virüsüne karşı aşı yapılması şiddetle tavsiye edilir. Aşının
ilk dozu, insan Hepatit B immunoglobulini ile aynı günde ancak farklı bir bölgeden yapılabilir.
Aşılama sonrasında immun yanıt geliştiremeyen kişiler (hepatit B antikoru ölçülemeyenler) ve
sürekli koruma gereken kişilerde 2 ayda bir yetişkinlere 500 IU ve çocuklara 8 IU/kg
uygulanabilir; minimum koruyucu antikor titresi en az 10 mIU/mL olarak kabul edilmektedir.
Uygulama şekli
Bu tıbbi ürünün 10.000 IU miktarı 150 mL % 5 glukoz çözeltisi ile seyreltilir ve aşağıdaki
rejime göre intravenöz damla infüzyonu ile uygulanır:HBV-DNA (-) ve HB Ag (-) HBV-DNA (+) ya da
e
HB Ag(+)
e
Operasyon sırasında 10.000 IU 20.0000 IU
Operasyon sonrası 1 haftaya 10.000 IU/gün
kadar
Operasyon sonrası 1 aya kadar 10.000 IU/hafta
1. aydan itibaren 10.000 IU/ 4hafta
Bu tıbbi ürün 1 yıldan fazla uygulanacaksa, bu tıbbi ürünle ilgili geçmiş deneyime sahip
hekimin gözetiminde anti-HB konsantrasyonunun korunması için uygulanmalıdır.
s
Özel popülasyonlara ilişkin ek bilgiler
Böbrek/Karaciğer yetmezliği:
• Normal insan immunoglobuliniyle serum kreatinin seviyelerinde artış ve/veya akut
renal yetmezlik gözlenmiştir. İnfüzyon hızı yavaşlatılmalı veya durdurulmalıdır.
Karaciğer nakli yapılan hastalar anti-HB antikor seviyeleri için düzenli olarak
s
izlenmelidir.
• Böbrek ve karaciğer yetmezliği olan hastalarda minimum konsantrasyonda ve pratik
olarak mümkün en yavaş infüzyon hızıyla uygulanmalıdır.
Pediyatrik popülasyon:
Pozoloji, Karaciğer transplantasyonu sonrası rekürren riski taşıyan karaciğer transplant alıcısı
çocuklarda 10.000 IU/1,73 m2’e dayanarak vücut yüzey alanına göre ayarlanmalıdır.
Geriyatrik popülasyon:
• Geriyatrik hastalara doktor tarafından özel dikkat gösterilecektir.
• 65 yaşın üzerindeki hastalarda böbrek fonksiyonları azalabileceğinden, böbrek
fonksiyon durumuna göre doz ayarlaması gerekebilir.
4.3 Kontrendikasyonlar
İnsan immunoglobulinlerine veya ürünün içeriğindeki herhangi bir maddeye karşı aşırı
hassasiyet durumunda kontrendikedir.
4.4 Özel kullanım uyarıları ve önlemleri
Virüs güvenliği
HEPABULIN, insan plazmasından elde edilmektedir. İnsan plazmasından elde edilen
ilaçlar, virüsler ve teorik olarak Varyant Creutzfeldt-Jacob (v-CJD) gibi çeşitli
hastalıklara yol açabilen enfeksiyon yapıcı ajanlar içerebilir. HEPABULIN’de Varyant
Creutzfeldt-Jacob hastalığının bulaşma riski teorik olarak asgari düzeydedir ve klasikCreutzfeldt-Jacob hastalığının bulaşma riskine ait veri bulunmamaktadır. Alınan
önlemlere rağmen, bu tür ürünler halen potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin
(donörlerin) belirli virüslere önceden maruz kalıp kalmadığının incelenmesi, belirli virüs
enfeksiyonlarının halihazırda varlığının test edilmesi ve belirli virüslerin yok edilmesi
ve/veya inaktivasyonu yöntemleriyle azaltılmıştır. Bütün bu önlemlere rağmen, bu
ürünler halen potansiyel olarak hastalık bulaştırabilir. Ayrıca, henüz bilinmeyen
enfeksiyon yapıcı ajanların bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirüs B19 gibi zarflı olmayan virüslere
karşı alınan tedbirler sınırlı olabilir. Parvovirüs B19 enfeksiyonu, gebelikte (fetal
infeksiyon) ve immun yetmezlik ya da kırmızı kan hücre üretiminde artış olan hastalarda
tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Hastalar açısından, HEPABULIN her uygulandığında hastayla ürünün seri numarası arasındaki
bağlantının korunabilmesi için, ürünün adı ve seri numarası kaydedilmelidir.
Tromboembolik komplikasyonlar normal IVIg kullanımı ile ilişkilendirilmiştir. Bu nedenle,
özellikle trombotik risk faktörleri olan hastalara dikkatli olunması önerilmektedir.
Uygulamaya bağlı tromboz riski tamamen yadsınamaz ve risk faktörü ve uygulama yolundan
bağımsız olarak ortaya çıkabilir.
Tromboz riski olan hastalarda (yaşlı, süre hareketsiz kalmış, hiperkoagulabilite bozuklukları
bulunan, venöz veya arteriyel tromboz öyküsü olan, östrojen kullanımı olan, santral ven kateteri
takılı olan, hiperviskozitesi ve kardiyovasküler hastalık risk faktörü olan) uygulama hızında en
düşük konsantrasyon ile dikkatli uygulanmalıdır. Ayrıca uygulamadan önce hasta yeterince su
içmelidir. Uygulamadan sonra herhangi bir trombotik semptom olup olmadığı ve hastanın kan
viskozitesinin değerlendirilmesi de dahil olmak üzere hastanın durumu gözlemlenmelidir.
Hasta uygulamaya bağlı tromboz riskinin farkında olmalı, risk faktörü veya endişeleri hakkında
doktoruyla görüşmeli ve uygulama sırasında veya sonrasında trombotik semptomlar ortaya
çıkması durumunda derhal doktoruna danışmalıdır. Trombotik semptomlar; kollarda ve
bacaklarda ağrı ve şişme ile hafif ateş, kol ve bacaklarda renk değişikliği, nedeni bilinmeyen
dispne, derin nefes alma sırasında kötüleşen göğüs ağrısı veya rahatsızlığı, nedeni bilinmeyen
taşikardi, göğüs ağrısı, vücudun bir tarafında uyuşma veya güçsüzlük, vb. belirtileri içerir
Bu tıbbi ürünü reçete eden sağlık personeli, tromboz riski konusunda hastayı bilgilendirmeli,
uygulama sırasında ve sonrasında hastayı dikkatle gözlemlemeli ve hastayı oluşabilecek
semptom ve bulgular konusunda uyarmalıdır.Hastalar serum anti-HB antikor düzeyleri açısından düzenli olarak izlenmelidir.
s
İnfüzyon hızına bağlı olarak bazı ciddi yan etkiler oluşabilir. "4.2 Pozoloji ve uygulama şekli"
başlığı altında önerilen infüzyon hızı takip edilmelidir. Hastalar, infüzyon süresince olası
semptomlar için izlenmeli ve gözlem altında tutulmalıdır.
Bazı advers reaksiyonlar aşağıdaki durumlarda daha sık oluşabilir:
- yüksek infüzyon hızı,
- IgA eksikliği bulunan ya da bulunmayan hipo-ya da-agammaglobulin- anemi hastalarında,
Spesifik alerjik reaksiyonlar nadirdir.
HEPABULIN az miktarda IgA içermektedir. IgA seviyesi yetersiz olan kişilerde IgA antikoru
gelişme potansiyeli bulunur ve bu kişilerde IgA içeren kan bileşiklerinin uygulanmasını takiben
anafilaktik reaksiyonlar görülebilir. Bu nedenle, hekimler HEPABULIN ile tedavinin
yararlarını aşırı duyarlılık reaksiyonları ile ilgili potansiyel riske karşı tartmalıdır.
Nadiren, insan hepatit B immunoglobulin, daha önce immunoglobulin tedavisini tolere etmiş
hastalarda bile, anafilaktik reaksiyon ile kan basıncında bir düşüşe neden olabilir.
Alerjik veya anafilaktik tipteki reaksiyonlardan şüphe edildiğinde, enjeksiyon hemen
kesilmelidir. Şok durumunda standart tıbbi şok tedavisi uygulanmalıdır.
4.5 Diğer tıbbi ürünler ile etkileşimler ve diğer etkileşim şekilleri
Canlı virüs aşıları ile etkileşim:
İmmunoglobulin uygulaması; kızamık, kızamıkçık, kabakulak ve suçiçeği gibi canlı-
zayıflatılmış virüs aşılarının etkililiğini 3 aylık bir süre boyunca engelleyebilir.
Bu ürünün uygulanmasından sonra, canlı-zayıflatılmış virüs aşılarıyla aşılamadan önce en az 3
aylık bir süre geçmelidir.
İnsan hepatit B immunoglobulini, aşı yapıldıktan sonraki 3-4 hafta içinde uygulanmasının
gerekli olduğu durumlarda, bu tür canlı virus aşılarından 3 ila 4 hafta sonrasında
uygulanmalıdır. Sonrasında yeniden aşılama, insan hepatit B immunoglobulininin
uygulanmasından 3 ay sonrasında yapılmalıdır.
Serolojik testlerle etkileşim
İmmunoglobulin uygulamasından sonra, hastanın kanındaki pasif olarak uygulanmış
antikorların geçici olarak yükselmesi, serolojik testlerden yanlış pozitif sonuçların elde
edilmesine neden olabilir.
Antikorların, A, B, D gibi eritrosit antijenlerine pasif transmisyonu, kırmızı hücre antikorları
(örneğin antiglobulin testi Coombs) için uygulanan bazı serolojik testlerle etkileşime neden
olabilir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bilinen olumsuz bir etkisi bulunmamaktadır.HEPABULIN’in çocuk doğurma potansiyeli bulunan kadınlarda kullanımına ilişkin özel bir
öneri veya tedavi sırasında veya sonrasında doğum kontrolünün gerekli olduğuna dair herhangi
bir bilgi söz konusu değildir.
Gebelik dönemi
HEPABULIN’in gebelerde kullanım güvenliği kontrollü klinik çalışmalarda kanıtlanmamıştır.
Hayvanlar üzerinde yapılan çalışmalar, gebelik / ve-veya/ embriyonal/fetal gelişim/ ve-veya/
doğum /ve-veya/ doğum sonrası gelişim üzerindeki etkiler bakımından yetersizdir ve insanlara
yönelik potansiyel risk bilinmemektedir. HEPABULIN gerekli olmadıkça gebelik döneminde
kullanılmamalıdır.
Laktasyon dönemi
HEPABULIN’in emzirmede kullanım güvenliliği kontrollü klinik çalışmalarda
kanıtlanmamıştır ve bu nedenle emziren annelerde dikkatli kullanılmalıdır.
Üreme yeteneği / Fertilite
HEPABULIN ile hayvanlarda üreme çalışmaları yapılmamıştır. İmmünoglobulinlerle edinilen
klinik deneyim, fertilite üzerinde herhangi bir zararlı etkinin beklenmediğini düşündürmektedir
(bkz Bölüm 5.3)
4.7 Araç ve makine kullanımı üzerindeki etkiler
Araç ve makina kullanımına ilişkin herhangi bir etki gözlenmemiştir.
4.8 İstenmeyen etkiler
Güvenlik profilinin özeti
Klinik çalışmada, 87 deneğin 44'ünde (% 50,57) ciddi advers olay meydana geldi. Toplam 876
advers olaydan 119'u (% 13,58) ciddi advers olay idi. Bunların 88'i (% 73,95) hafif, 26'sı (%
21,85) orta, 3'ü (% 2,52) şiddetli ve 2'si (% 1,68) ölümdü.
87 hastanın 83'ünde (% 95,40) toplam 876 advers olay meydana geldi ve bunların hiçbirinin
araştırılan ilaçla ilgili olmadığı bulundu. Bu nedenle, araştırılan ilaçla ilgili herhangi bir advers
reaksiyon (Adverse Drug Reaction) yoktu.
İstenmeyen etkiler aşağıdaki sıklık derecelerine göre sıralanmıştır:
Çok yaygın (≥1/10); Yaygın (≥1/100, <1/10); Yaygın olmayan (≥1/1.000, <1/100); Seyrek
(≥1/10.000, <1/1.000); Çok seyrek (<1/10.000); Bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları:
Çok seyrek: Hipersensitivite, anafilaktik şok
Sinir sistemi hastalıkları:
Çok seyrek: Baş ağrısıKardiyak hastalıklar:
Çok seyrek: Taşikardi
Vasküler hastalıklar:
Çok seyrek: Hipotansiyon
Gastrointestinal hastalıklar:
Çok seyrek: Bulantı, kusma
Deri ve deri altı doku hastalıkları:
Çok seyrek: Deri reaksiyonları, eritem, kaşıntı
Kas-iskelet bozuklukları, bağ dokusu ve kemik hastalıkları:
Çok seyrek: Artralji
Genel bozukluklar ve uygulama bölgesine ilişkin durumlar:
Çok seyrek: Ateş, halsizlik, üşüme
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99).
4.9 Doz aşımı ve tedavisi
Aşırı dozun sonuçları bilinmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: İmmun sera ve İmmunoglobulinler:İntravenöz ugulama için Hepatit
B immunoglobulini
ATC kodu: J06BB04
İnsan hepatit B immunoglobulini, esas olarak, hepatit B virüs yüzey antijenine (HB ) karşı
s
özellikle yüksek antikor içeriğine sahip immunoglobulin G (IgG) içerir.
5.2 Farmakokinetik özellikler
Emilim:İntravenöz kullanım için insan hepatit B immunoglobulininin biyoyararlanımı tamdır ve hemen
oluşur.
Dağılım:
IgG, plazma ve ekstravasküler sıvı arasında hızla dağılır.
Biyotransformasyon:
IgG veya IgG kompleksleri retiküloendotel sistemindeki hücrelerde parçalanır.
Eliminasyon:
HEPABULIN’in yarı ömrü yaklaşık 3-4 haftadır. Bu süre hastadan hastaya değişkenlik
gösterebilir.
5.3 Klinik öncesi güvenlilik verileri
Toksisite, tıbbi ürünün SD sıçanlara ve beagle'lara tek doz uygulamasıyla değerlendirilmiş ve
ölüm oranı, yaygın semptomlar ve otopsi bulguları açısından incelenmiştir. Test sonuçları
spesifik bir bulgu göstermediği için tıbbi ürünle ilgili herhangi bir toksisite bulgusu olmadığı
tespit edilebilir.
6. FARMASÖTİK ÖZELLİKLER
6.1 Yardımcı maddelerin listesi
Maltoz monohidrat
Enjeksiyonluk su
6.2 Geçimsizlikler
% 5 glukoz enjeksiyonu dışındaki diğer tıbbi ürünlerle karıştırmayınız. (Saline çözeltisi ile
karıştırmayınız.)
6.3 Raf ömrü
Üretim tarihinden itibaren 36 ay
6.4. Saklamaya yönelik özel uyarılar
2-8°C’de saklayınız. Dondurmayınız.
6.5. Ambalajın niteliği ve içeriği
Klorobütil kauçuk tıpalı, polipropilen (PP) ve alüminyum flip-off kapaklı, 25 mL USP Tip I
renksiz cam flakon içerisinde 10 ml (2.000 IU) çözelti halinde sunulur.6.6 Beşeri tıbbi üründen arta kalan maddelerin imhası ve diğer özel önlemler
Ürün kullanılmadan önce oda veya vücut sıcaklığına getirilmelidir.
Çözelti berrak ya da hafif opalesan olmalıdır. Bulanık ya da tortular oluşmuş çözeltileri
kullanmayınız.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
7. RUHSAT SAHİBİ
Centurion İlaç San. ve Tic. A.Ş.
Sarıyer /İstanbul
8. RUHSAT NUMARASI (LARI) :
2023/270
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 07.07.2023
Ruhsat yenileme tarihi :-
10. KÜB’ÜN YENİLENME TARİHİ:-