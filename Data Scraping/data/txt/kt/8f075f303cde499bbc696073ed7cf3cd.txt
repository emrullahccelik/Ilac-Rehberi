1 / 5 
 KULLANMA TALİMATI  
 
DETOFEN % 0.025 göz damlası , çözelti  
Göze uygulanır  
Steril  
 
Etkin madde:  Bir 1 ml göz damlasın 250 mcg ketotifen e eşdeğer 345 m cg ketot ifen hidrojen 
fumarat içerir.  
Yardımcı maddeler:  Benzalkonyum klorür, gliserol, sodyum hidroksit, enjeksiyonluk su.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimat ta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında  
1. DETOFEN  nedir ve ne için kullanılır?  
2. DETOFEN ’i kullanmadan önce dikkat edilmesi gerekenler  
3. DETOFEN  nasıl kullanılır?  
4. Olası  yan etkiler nelerdir?  
5. DETOFEN ’in saklanması  
Başlıkları yer almaktadır.  
 
1. DETOFEN  nedir ve ne için kullanılır?  
DETOFEN  etkin madde olarak bir ml çözeltide 250 mcg ketotifen ( 345 m cg ketotifen 
hidrojen fumarat şeklinde) içerir.  
DETOFEN  partikül içermeyen , berrak ve renksiz çözeltidir ve 5 ml çözelti içeren şişeler ile 
kullanıma sunulmaktadır.  
DETOFEN  alerji için kullanılan ilaçlar grubuna dahildir, alerji nedeniyle gözlerde meydana 
gelen kaşıntı ve kızarıklığın tedavisinde kullanılır.  
 
2. DETOFEN 'i kullanm adan önce dikkat edilmesi gerekenler   
DETOFEN'i  aşağıdaki durumlarda KULLANMAYINIZ  
Eğer:  
 Ketotifen veya DETOFEN 'in bileşiminde bulunan yardımcı maddelerden herhangi birine 
karşı (yardımcı maddeler listesine bakınız) alerjiniz varsa kullanmayınız.  
 
 
 2 / 5 
 DETOFEN 'i aşağıdaki durumlarda DİKKATLİ KULLANINIZ  
Eğer:  
 Kontakt lens kullanıyorsanız DETOFEN 'i dikkatli kullanınız.  
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
DETOFEN 'in yiyecek ve içecek il e kullanılması:  
Kullanım yolu nedeniyle yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
DETOFEN 'i doktorunuz gerekli görmedikçe gebelik döneminde kullanmayınız.  
Tedaviniz sırasında hamile olduğunuzu fark e derseniz hemen doktorunuza veya eczacınıza 
danışınız.  
 
Emzirme  
DETOFEN 'i doktorunuz gerekli görmedikçe emzirme döneminde kullanmayınız.  
İlacı kullanmadan önce doktorunuza veya eczacınıza danışınız.  
 
Araç ve makine kullanımı  
DETOFEN  görmede bulanıklığa veya baş dönmesine neden olabilir. Bu gibi durumlarda araç 
ve makine kullanmayınız.  
 
DETOFEN 'in içeriğinde bulunan bazı yardımcı maddeler hakkında önemli bilgiler  
DETOFEN  koruyucu olarak benzalkonyum  klorür maddesini içerdiğinden gözde irritasyona 
sebebiyet verebilir. Yumuşak kontakt lenslerle temasından kaçınınız. Uygulamadan önce 
kontakt lensi çıkartınız ve lensi takmak için en azından 15 dakika bekleyiniz. Yumuşak 
kontakt lenslerin renklerinin bozu lmasına neden olduğu bilinmektedir.  
 
Diğer ilaçlar ile birlikte kullanımı  
Eğer:  
 DETOFEN  ile birlikte başka göz ilaçları kullanıyorsanız iki ilaç uygulaması arasında en 
az 5 dakika bekleyiniz.  
 
Eğer reçeteli ya da reçetesiz herhangi bir ilacı şu anda kullan ıyorsanız veya son zamanlarda 
kullandınızsa lütfen doktorunuza veya eczacınıza bunlar hakkında bilgi veriniz.  
 
3. DETOFEN  nasıl kullanılır ? 
Uygun kullanım ve doz/uygulama sıklığı için talimatlar : 
Doktorunuz tarafından başka şekilde tavsiye edilmediği takdirde gözünüze günde 2 defa 1 
damla uygulayınız. Doktorunuzun tavsiyelerine her zaman uyunuz.  
 
 
 3 / 5 
 Uygulama yolu ve metodu : 
Uygulamadan önce ellerinizi yıkayınız.  
 
 Şişenin kapağını açınız.  
 Kapağın altında bulunan halkayı çıkarınız (bkz. Resim 3 ve Resim 4).  
 Kapağı halka olmadan tekrar kapatınız. Kapak içerisindeki plastik pin şişenin ucunu 
delecektir (bkz. Resim 5)  
Aşağıda belirtildiği şekilde gözünüze uygulayınız:  
 
Başınızı arkaya doğru eğiniz; bir elinizle alt 
göz kapağınızı yavaşça aşağı çekerek gözünüz 
ile göz kapağınız arasında bir çukur 
oluşturunuz.  
1. Diğer elinizle şişeyi baş aşağı, gözünüzün 
üstünde dik olarak tutunuz. Yavaşça sıkarak 
bir damla damlatınız. Damlalığın ucunu eliniz 
veya gözünüze değdirmemeye dikkat ediniz.  
2. Damlattıktan sonra gözünüzün iç ucuna 
parmak ucunuz ile 1 -2 dakika bastırınız. Bu, 
ilacın gözyaşı kanallarından buruna akmasını 
önler.     
 
  
  
 
  
 
  
Değişik yaş grupları : 
Çocuklarda kullanımı : 
DETOFEN 'in 3 yaşın altındaki çocuklarda etkinlik ve güvenliliği gösterilmemiştir. 3 yaşın 
üzerindeki çocuklarda doz yetişkinler ile aynıdır.  
 
Yaşlılarda kullanımı : 
Yaşlılarda özel bir doz ayarlamasına gerek yok tur.  
 
Özel kullanım durum ları: 
Böbrek/Karaciğer yetmezliği : 
DETOFEN 'in böbrek veya karaciğer yetmezliğinde etkinlik ve güvenliliği çalışılmamıştır.  
 
Eğer DETOFEN 'in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
4 / 5 
 Kullanmanız gerekenden daha fazla DETOFEN  kullandıysanız : 
Kullanmanız gerekenden daha fazla DETOFEN  kullandıysanız gözlerinizi ılık su ile 
yıkayı nız. 
DETOFEN 'den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
DETOFEN 'i kullanmayı unutursanız : 
Hatırladığınız anda dozu uygulayınız ve daha sonra düzenli uygulama biçimine devam ediniz.  
Unutulan dozları dengelemek  için çift doz uygulamayınız.  
 
DETOFEN  ile tedavi sonlandırıldığındaki oluşabilecek etkiler  
Doktorunuza danışmadan tedavinizi kesmeyiniz.  
 
4. Olası yan etkiler nelerdir ? 
Tüm ilaçlar gibi, DETOFEN 'in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa, DETOFEN 'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Alerjik yanıt, ağız kuruluğu  
Bunların hepsi çok ciddî yan etkilerdir. Eğer bunlardan biri sizde mevcut ise, sizin 
DETOFEN 'e karşı ciddi alerjiniz var demektir. Acil tıbbi m üdahaleye veya hastaneye 
yatırıl manıza gerek olabilir.  
 
Aşağıdakilerden herhangi birini fark ederseniz, hemen dokt orunuza bildiriniz veya size 
en yakın hastanenin acil bölümüne başvurunuz:  
 Gözde kanama  
 Gözün saydam cisminin (kornea) iltihabı  
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorun uza söyleyiniz:  
 Baş ağrısı, uykululuk hali  
 Gözde yanma/batma  
 Uygulamadan sonra görme bulanıklığı, göz kuruluğu, gözkapağında rahatsızlık, gözde 
ağrı, ışıktan ya da aydınlıktan rahatsız olma acı duyma durumu  
Bunlar DETOFEN 'in hafif yan etkileridir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bil dirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 5 / 5 
 güvenliliği hakkında daha fazla bilgi edin ilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. DETOFEN 'in saklanması  
DETOFEN 'i çocukların göremeyeceği, erişemeyeceği yerlerde ve ambalajında saklayınız.  
 
25°C  altındaki oda sıcaklığında saklayınız.  
 
Kullandıktan sonra kapağını hemen kapatınız.  
 
Işıktan korumak için şişeyi dış ambalajı içerisinde saklayınız.  
 
Şişe açıldıktan sonra  28 gün  içerisinde kullanılmalıdır. Kullanılmayan kısmı saklamayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra DETOFEN 'i kullanmayınız.  
 
Eğer üründe ve/veya ambalajında bozukluklar fark ederseniz DETOFEN 'İ kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  
Deva Holding A.Ş.  
Küçükçekmece/İSTANBUL  
Tel: 0212 692 92 92  
Faks:  0212 697 00 24 
E-mail: deva@devaholding.com.tr  
 
Üretim yeri: 
Deva Holding A.Ş  
Kartepe/ KOCAELİ  
 
Bu kullanma talimatı  …./…/…. tarihinde onaylanmıştır.  