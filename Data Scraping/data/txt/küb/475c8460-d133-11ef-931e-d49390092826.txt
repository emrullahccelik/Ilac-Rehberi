KISA ÜRÜN BİLGİSİ
1. BEŞERİ TIBBİ ÜRÜNÜN ADI
LEUCOVORİN-TEVA 200mg/20ml i.v./i.m. enjeksiyonluk çözelti içeren flakon
2. KALİTATİF VE KANTİTATİF BİLEŞİM
Etkin madde:
1 ml enjeksiyonluk çözelti, 10 mg folinik aside eşdeğer kalsiyum folinat içerir.
Yardımcı maddeler:
Sodyum klorür 160 mg (20ml’de)
Sodyum hidroksit yaklaşık 4.0 mg (20ml’de)
Yardımcı maddeler için Bkz. Bölüm 6.1.
3. FARMASÖTİK FORM
Enjeksiyonluk / infüzyonluk çözelti içeren flakon.
Berrak, sarı renkli çözelti.
4. KLİNİK ÖZELLİKLER
4.1. Terapötik endikasyonlar
Yüksek doz (>100 mg/m2) metotreksat, trimetoprim, primetamin gibi folik asit
antagonistlerinin akut toksik etkilerinin nötralizasyonu; kolorektal kanser tedavisinde 5-
florourasil ile birlikte kullanıldığında sitotoksisitenin azaltılması için ve folik asit eksikliğine
bağlı megaloblastik aneminin tedavisinde folik asitin oral yolla yerine koyulamadığı
durumlarda endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Metotreksat tedavisinde kalsiyum folinat uygulaması:
Kalsiyum folinat uygulaması doz rejimi, metotreksatın yüksek ya da orta dozda
uygulanmasına ve pozolojisine bağlı olduğu için metotreksat protokolu, kalsiyum folinat
uygulaması doz rejimini belirleyecektir. Bu nedenle en iyi yöntem kalsiyum folinatın dozunu
ve uygulama metodunu metotreksatın yüksek veya orta dozda uygulanmasına göre
ayarlamaktır.
Aşağıdaki rehber erişkinlerde, yaşlılarda ve çocuklarda kullanılan doz rejiminin bir örneğidir.
Kalsiyum folinat uygulaması, enteral absorpsiyondan emin olunamadığı diğer gastrointestinal
bozuklukları (kusma, diyare, subileus vb) olan veya malabsorpsiyon sendromlu hastalarda
parenteral uygulama ile yapılmalıdır. 25-50 mg/m2 üzerindeki dozlar kalsiyum folinatın
doyurulabilir enteral absorpsiyonu nedeniyle parenteral verilmelidir.
Kalsiyum folinat uygulaması 500 mg/m2 (vücut yüzeyine göre) dozunu aşan metotreksat
dozlarında gereklidir ve 100-500 mg/m2 (vücut yüzeyine göre) olan metotreksat dozlarında
ise düşünülmelidir.
1/13Kalsiyum folinat kullanımının dozaj ve süresi metotreksatın dozaj ve tipine ve / veya toksisite
semptomlarının ortaya çıkmasına ve metotreksatın bireysel atılım kapasitesine bağlıdır.
Kural olarak ilk kalsiyum folinat dozu 15 mg (6-12 mg/m2), metotreksat infüzyonunun
başlamasından 12-24 saat sonra (24 saatten geç olmayacak şekilde) verilir.
Aynı doz, 72 saat boyunca her 6 saatte bir tekrarlanır. Birkaç parenteral dozdan sonra oral
uygulamaya geçilebilir.
Kalsiyum folinat uygulamasına ek olarak metotreksatın hızlı atıldığından emin olmak için
yapılan ölçümler (yüksek idrar atılımının devamı ve idrarın alkalileştirilmesi) kalsiyum folinat
tedavisinin ayrılmaz parçalarıdır. Böbrek fonksiyonları, serum kreatinin düzeyi gün boyunca
ölçülerek gözlenmelidir.
Metotreksat infüzyonu başladıktan 48 saat sonra rezidüel metotreksat düzeyi ölçülmelidir.
Eğer rezidüel metotreksat düzeyi < 0.5 mikromol/l ise ilave doz gerekli değildir.
Eğer rezidüel metotreksat düzeyi >0.5 mikromol/l ise kalsiyum folinat dozu aşağıdaki tabloya
göre ayarlanmalıdır.
Metotreksat uygulamasının başlamasından Metotreksat dozu > 0.05 mikromol/l’nin
48 saat sonra kandaki rezidüel metotreksat altına düşünceye kadar ya da 48 saat boyunca
düzeyi her 6 saatte bir uygulanacak ilave kalsiyum
folinat dozu
≥ 0.5 mikromol/l 15 mg/m2
≥ 1.0 mikromol/l 100 mg/m2
≥ 2.0 mikromol/l 200 mg/m2
Folik asit antagonistleri trimetreksat, trimetoprim ve primetamin antidotu olarak:
Trimetreksat toksisitesı:
Korunma: Kalsiyum folinat, trimetreksat tedavisi sırasında ve son trimetreksat dozundan 72
saat sonrasına kadar her gün uygulanmalıdır.
Kalsiyum folinat, intravenöz yolla 6 saatte bir 20 mg/m2 dozda 5-10 dakikalık infüzyonlarla
günde toplam 80 mg/m2, ya da oral yolla 4 kez 20 mg/m2 dozda eşit aralıklarla uygulanır.
Kalsiyum folinatın, günlük dozları trimetreksatın hematolojik toksisitesine bağlı olarak
ayarlanmalıdır.
Doz aşımında (muhtemelen 90 mg/m2 üzerindeki trimetreksat dozları ile birlikte kalsiyum
folinat uygulanmaması halinde oluşur): Trimetreksat uygulanması kesildikten sonra kalsiyum
folinat 3 gün boyunca her 6 saatte bir 40 mg/m2 i.v. verilir.
Trimetoprim toksisitesi:
Trimetoprim uygulaması kesildikten sonra normal kan değerlerine ulaşana kadar 3-10 mg/gün
kalsiyum folinat uygulanır.
2/13Primetamin toksisitesi:
Yüksek doz ya da uzun süreli düşük doz primetamin uygulanmasında periferik kan değerleri
baz alınarak eş zamanlı olarak 5-50 mg/gün kalsiyum folinat uygulanmalıdır.
Sitotoksik tedavide 5-florourasil ile kombinasyonda:
İspatlanmış bir optimal doz olmaksızın farklı rejimler ve farklı dozlar kullanılır. Aşağıdaki
dozlar erişkinlerde ve yaşlılarda ilerlemiş ya da metastatik kolorektal kanserlerin tedavisinde
kullanılmaktadır ve örnek olarak verilir. Bu kombinasyonun çocuklarda kullanımı ile ilgili
veriler yoktur.
Ayda iki kez uygulanan rejim: Kalsiyum folinat, 200 mg/m2 2 saatten daha uzun süren
intravenöz infüzyonu takiben, 400 mg/m2 bolus enjeksiyon 5-FU veya 22 saatlik 5-FU (600
mg/m2) infüzyonu şeklinde ardışık iki gün süreyle her iki haftada bir, 1. ve 2. günlerde verilir.
Haftalık rejim: Kalsiyum folinat, 20 mg/m2 i.v. bolus enjeksiyonla veya 200-500 mg/m2 i.v.
infüzyonla 2 saatten daha uzun sürede uygulanır.
Kalsiyum folinat, infüzyonun ortasında ve sonunda 500 mg/m2 5-FU i.v. bolus enjeksiyon
şeklinde uygulanır.
Aylık rejim: Kalsiyum folinat, 20 mg/m2 bolus enjeksiyonla veya 200-500 mg/m2 2 saatlik
i.v. infüzyonu takiben 425 ya da 370 mg/m2 5-FU i.v. bolus enjeksiyonla birbirini takip eden
5 gün boyunca verilir.
5-FU ile kombinasyon tedavisinde hastanın sağlık durumuna, klinik cevabına ve 5-FU’nun
ürün bilgisinde belirtilmiş olan doz kısıtlayıcı toksisiteye bağlı olarak 5-FU dozunun
modifikasyonu ve tedavisiz aralıklar gerekli olabilir. Kalsiyum folinat dozunda bir azaltma
gerekli değildir.
Tekrarlanan kürlerin sayısı klinisyenin takdirine bağlıdır.
İyatrojenik megaloblastik anemide:
İyatrojenik megaloblastik anemi, folik asitten fakir diyet gerekliliği, sık kan örneği alınması
ya da sık hemodiyaliz uygulanması gibi nedenlerle gelişebilir. Günde 1 mg kalsiyum folinat
verilir. 1 mg/gün üzerindeki dozların daha etkili olduğuna dair kanıt bulunmamaktadır. Ayrıca
doz 1 mg/gün üzerine çıktığında, idrardan folat kaybı logaritmik olarak artmaktadır.
Malabsorpsiyon sendromu veya sindirim bozuklukları (kusma, diyare) olan hastalarda, oral
yol yerine parenteral yol tercih edilir.
Uygulama şekli:
Kalsiyum folinat, intramüsküler veya intravenöz yolla uygulanır (bolus veya infüzyon).
İntravenöz uygularken çözeltinin kalsiyum içeriği nedeniyle dakikada 160 mg’dan yüksek
dozlarda verilmemesi gerekir.
3/13İntravenöz infüzyon için, kalsiyum folinat kullanılmadan önce %0.9 sodyum klorür veya %5
glukoz çözeltisi ile seyreltilmelidir. (Bkz. Bölüm 6.6).
Özel popülasyonlara ilişkin ek bilgiler:
Böbrek yetmezliği:
Böbrek yetmezliği, metotreksat atılımının gecikmesine neden olabilir. Bu durumda kalsiyum
folinatın daha yüksek dozlarda kullanılması veya uygulamanın uzatılması gerekebilir. Bu
ilacın böbrekler yoluyla atılması nedeniyle böbrek bozukluğu olan hastalarda toksik reaksiyon
riski daha yüksektir.
Kalsiyum folinat böbrekler aracılığıyla atıldığı için, böbrek hastalığı (bozukluğu) olan
hastalarda istenmeyen etkilerin riski artabilir.
Karaciğer yetmezliği:
Yeterli bilgi yoktur.
Pediyatrik popülasyon:
Yüksek miktarlarda kalsiyum folinat, bazı antiepileptik ilaçların etkililiğine müdahale edebilir
ve yatkınlığı olan hastalarda nöbet sıklığında artış meydana getirebilir (Bkz: Bölüm 4.5).
Çocuklar ve adölesanlarda uygulamaya ilişkin veriler yetersizdir.
Geriyatrik popülasyon:
Klinik veriler genç ve yaşlı hastalar arasında kalsiyum folinat tedavisine yanıt açısından
anlamlı farklılıklar olmadığını göstermiştir. Şiddetli gastrointestinal toksisite riski, yaşlı ve
debilizan hastalığa sahip kişilerde daha büyük risk oluşturur. Yaşlı hastalarda böbrek
bozukluğu olasılığının da daha yüksek olduğu göz önüne alınırsa, dozajın daha dikkatli
ayarlanması ve böbrek fonksiyonlarının izlenmesi gerekir.
4.3. Kontrendikasyonlar
 Kalsiyum folinat ya da ilacın içerdiği maddelerden herhangi birine karşı aşın duyarlılığı
olanlarda,
 Pernisiyöz anemi veya B vitamini eksikliğine bağlı diğer anemilerde kullanılmamalıdır.
12
Kalsiyum folinat, metotreksat ya da 5-florourasil ile birlikte kullanıldığında gebelik ve
laktasyon sırasında kullanımı için metotreksat ve 5-florourasil içeren tıbbi ürünlerin bölüm
4.6 gebelik ve laktasyon bölümüne ve kısa ürün bilgilerine bakınız.
4.4. Özel kullanım uyarıları ve önlemleri
Kalsiyum folinat, sadece intramüsküler ya da intravenöz enjeksiyonla verilmeli
intratekal uygulanmamalıdır. Aşırı doz intratekal metotreksat uygulamasını takiben
intratekal kalsiyum folinat uygulanması sonucu ölüm vakası bildirilmiştir.
4/13Kalsiyum folinat, metotreksat veya 5-florourasil ile birlikte, sadece kanser tedavisinde
kullanılan kemoterapötik ajanların uygulanması konusunda tecrübeli bir hekim gözetiminde
kullanılmalıdır.
Kalsiyum folinat tedavisi, pernisiyöz anemi ve B vitamin eksikliğine bağlı olarak gelişen
12
diğer anemileri maskeleyebilir.
Dolaylı ya da dolaysız olarak DNA sentezini inhibe eden birçok sitotoksik ilaç makrositozise
neden olur (hidroksikarbamid, sitarabin, merkaptopürin, tiyoguanin). Bu tür makrositozlar
kalsiyum folinat ile tedavi edilmemelidir.
Fenobarbital. fenitoin, pirimidon ve süksinimidlerle tedavi edilen epileptik hastalarda
antiepileptik ilacın plazma konsantrasyonunun azalmasına bağlı olarak krizlerin sıklığında
artma riski vardır. Klinik izlemede, plazma konsantrasyonlarının takibi sırasında kalsiyum
folinat uygulaması sırasında ve tedavi kesildikten sonra gerekli durumlarda antiepileptik ilaç
dozunun ayarlanması önerilir (Bkz. Bölüm 4.5).
Kalsiyum folinat / 5-florourasil kombinasyonu:
Kalsiyum folinat; özellikle yaşlılarda ya da fiziksel performansı düşük hastalarda 5-
florourasilin toksisite riskini artırabilir. En yaygın belirtiler lökopeni, mukozit, stomatit ve /
veya doz kısıtlayıcı olabilen diyaredir. Kalsiyum folinat ve 5-florourasil kombine olarak
kullanıldığında, toksisite görülmesi durumunda 5-florourasil dozu tek başına kullanım dozuna
göre daha fazla azaltılmalıdır.
Gastrointestinal toksisite semptomları olan hastalarda şiddetine bakılmaksızın, bütün
semptomlar tam olarak ortadan kalkana kadar 5-florourasil / Kalsiyum folinat kombine
tedavisine başlanmamalı ve devam edilmemelidir, bu belirtiler ortadan kalkana kadar tedavi
kesilmelidir.
Diyare gastrointestinal toksisitenin bir işareti olabileceği için diyaresi olan hastalar, bütün
semptomlar tam olarak ortadan kalkana kadar dikkatle izlenmelidir. Çünkü ölüme yol açan
hızlı klinik bozulma meydana gelebilir. Eğer diyare ve / veya stomatit meydana gelirse
semptomlar tam olarak ortadan kalkana kadar 5-florourasil dozunun azaltılması doğru olur.
Özellikle yaşlı ve fiziksel performansı düşük hastalar hastalıkları nedeniyle bu tür
toksisitelere eğilimlidir. Bu nedenle bu tür hastalar tedavi edildiğinde özel bakım
gösterilmelidir.
Yaşlı hastalarda ve başlangıç radyoterapisi gören hastalarda düşük doz 5-FU ile başlanması
önerilir.
Kalsiyum folinat, aynı intravenöz enjeksiyon veya infüzyonda florourasil ile
karıştırılmamalıdır.
5-florourasil / kalsiyum folinat kombinasyonu alan hastalarda kalsiyum düzeyleri gözlenmeli
ve eğer kalsiyum düzeyleri düşükse ilave kalsiyum verilmelidir.
5/13Kalsiyum folinat / metotreksat kombinasyonu:
Metotreksat toksisitesinin azaltılması için spesifik ayrıntılara metotreksatın kısa ürün
bilgilerinden bakınız.
Kalsiyum folinatın metotreksat ve / veya metabolitlerinin böbrekte çökmesine bağlı
nefrotoksisite gibi hematolojik olmayan toksisiteleri üzerine etkisi yoktur. Öncül metotreksat
eliminasyonu hastalar, geri dönüşlü böbrek yetmezliği ve metotreksat ile ilişkili olan tüm
toksisitelerin (Bkz. Metotreksat Kısa Ürün Bilgisi) gelişmesine eğilimi yüksek olan
hastalardır. Daha önceden var olan veya metotreksatın indüklediği renal yetmezlik,
metotreksatın gecikmiş atılımının gecikmesine yol açabilir ve daha yüksek dozda veya daha
uzun süre kalsiyum folinat verilmesini gerektirebilir.
Özellikle, merkezi sinir sistemi tümörlerinde tekrarlayan metotreksat uygulamalarından sonra
kalsiyum folinat aşırı birikmesi olabileceğinden kalsiyum folinatın aşırı yüksek dozlarından
kaçınılmalıdır. Çünkü bu metotreksatın antitümör aktivitesini zayıflatabilir.
Her iki tıbbi ürün de aynı transport sistemini kullandığı için membran transportunun azalması
sonucu metotreksata direnç oluşturduğu gibi kalsiyum folinata da direnç gelişir.
Metotreksat gibi bir folik asit antagonistinin kaza ile yüksek dozda alınması acil olarak tedavi
edilmelidir. Metotreksat uygulaması ve kalsiyum folinat uygulaması arasındaki zaman aralığı
arttıkça kalsiyum folinatın toksisiteyi azaltmaktaki etkinliği azalır.
Laboratuvar bulgu anormallikleri ya da klinik olarak toksisite gözlendiği zaman hastanın
aldığı diğer ilaçların metotreksat ile etkileşme (örn; metotreksat atılımını ya da serum
albuminine bağlanmasını etkileyen ilaçlar) olasılığı göz önünde bulundurulmalıdır.
Bu tıbbi ürün 160 mg sodyum klorür ve uygun pH’ı ayarlamak için yaklaşık 4.0 mg sodyum
hidroksit ihtiva eder. Bu durum, kontrollü sodyum diyetinde olan hastalar için göz önünde
bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
5-florourasil ile birlikte verilen kalsiyum folinat, 5-florourasilin etkililiğini ve toksisitesini
artırır (Bkz. Bölüm 4.2, 4.4 ve 4.8). Böyle bir durumda 5-florourasil dozu azaltılmalıdır.
Kalsiyum folinat bir folik asit antagonisti (ko-trimoksazol, primetamin gibi) ile birlikte
verildiğinde folik asit antagonistinin etkisi azalabilir veya tamamen ortadan kalkabilir.
Kalsiyum folinat, yüksek dozlarda verilirse fenobarbital, fenitoin, primidon ve süksinimidler
gibi antiepileptik ilacların plazma konsantrasyonlarını ve antiepileptik etkilerini azaltarak
duyarlı hastalarda konvülsif krizlerin sıklığını artırır (folatlar, hepatik metabolizmanın
kofaktörlerinden biri olarak antiepileptik ilaçların hepatik metabolizmalarını artırmaları
nedeniyle bu ilaçların plazma düzeylerinde bir azalma gözlemlenebilir) (Bkz. Bölüm 4.4 ve
4.8).
6/13Özel popülasyonlara ilişkin ek bilgiler
Özel popülasyonlarla ilgili etkileşim çalışmaları bildirilmemiştir.
Pediyatrik popülasyon:
Fenobarbital, fenitoin, primidon gibi ilaçların antiepileptik etkilerini azaltarak, duyarlı
çocuklarda nöbet sıklığının artmasına neden olabilir (Bkz. Bölüm 4.2 ve 4.5).
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Kalsiyum folinatın doğum kontrol yöntemleri üzerine bir etkisi bulunduğuna dair veri
bulunmamaktadır.
Gebelik dönemi
Hayvanlarda üreme toksisitesine ilişkin araştırma yapılmamıştır. İnsanlara yönelik potansiyel
risk bilinmemektedir.
Kalsiyum folinat gerekli olmadıkça gebelik döneminde kullanılmamalıdır.
Hamilelik ve emzirme döneminde Kalsiyum folinat sadece kesin endikasyonda, annede
oluşturacağı faydalar fetusta oluşabilecek olası zararlı etkilerden daha ağır bastığı hallerde
reçete edilmelidir. Metotreksat tedavisi gebelik ve emzirme döneminde kontrendikedir ancak
metotreksat ile ya da diğer folik asit antagonistleri ile tedavinin gebelik veya laktasyona
rağmen yapıldığı durumlarda, kalsiyum folinatın toksisiteyi azaltmak ya da etkileri önlemek
için kullanılmasında bir kısıtlama yoktur.
5-florourasil genellikle gebelik sırasında ve süt verme döneminde kontrendikedir; bu 5-
florourasilin kalsiyum folinat ile kombine kullanımında da geçerlidir.
Kombine kullanılacak tıbbi ürünlerin kısa ürün bilgilerine de bakınız.
Laktasyon dönemi
Kalsiyum folinatın insanda anne sütü ile atılıp atılmadığı bilinmemektedir. Kalsiyum folinat
terapötik endikasyonlara göre gerekli olduğu düşünüldüğünde emzirme sırasında
uygulanabilir.
Üreme yeteneği / Fertilite
Kalsiyum folinatın üreme yeteneğini etkileyip etkilemediği bilinmemektedir.
4.7. Araç ve makine kullanımı üzerindeki etkiler
Kalsiyum folinatın araç ve makine kullanımı üzerinde olumsuz herhangi bir etkisi
gözlenmemiştir.
7/134.8. İstenmeyen etkiler
Advers reaksiyonlar, sistem organ sınıfı ve görülme sıklığına göre aşağıdaki gibi
sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Anafilaktik/alerjik reaksiyonlar (şok dahil)
Bilinmiyor: Alerjik reaksiyonlar, ürtiker
Kalsiyum folinat ile 5-florourasil kombinasyon tedavisi gören hastalarda alerjik ve
anafilaktoid reaksiyonlardan bahsedilmiştir.
Psikiyatrik hastalıklar
Seyrek: Yüksek dozlardan sonra uykusuzluk, ajitasyon, depresyon
Sinir sistemi hastalıkları
Seyrek: Epileptik atakların sıklığında artış (Bkz. Bölüm 4.5), kramplar ve/veya senkop
Gastrointestinal hastalıkları
Çok yaygın: 5-florourasil ile kombinasyon tedavisinde bulantı, kusma ve diyare; toksisite
derecesi yüksek olan diyare ve dehidratasyon halleri, hastaneye yatarak tedaviyi gerektirebilir
ve ölümle sonlanabilir.
Seyrek: Gastrointestinal bozukluklar
Kalsiyum folinat ile 5-florourasil kombinasyon tedavisinde, gastrointestinal toksisitenin
(özellikle mukozit ve diyare) ve miyelosüpresyonun bir sonucu olarak ölüm vakaları
görülmüştür.
Hepato-bilier hastalıkları
Bilinmiyor: 5-florourasil ile kombinasyon tedavisinde hiperamonyemi.
Deri ve deri altı doku hastalıkları
Bilinmiyor: Kalsiyum folinat ile 5-florourasil kombinasyon tedavisinde Palmar-plantar
eritrodisestezi (“El-Ayak-Sendromu”)
Genel bozukluklar ve uygulama bölgesine ilişkin hastalıkları
Çok yaygın: 5-florourasil ile kombinasyon tedavisinde (şiddetli) mukozal toksisite (Mukozit,
stomatit ve şelit/dudak iltihabı dahil)
Yaygın olmayan: Ateş
8/13Kalsiyum folinat ile bu komplikasyonlarla ilişkili diğer ilaçları kombinasyon halinde kullanan
hastalarda Stevens-Johnson sendromu (SJS) ve toksik epidermal nekroliz (TEN) gibi bazıları
ölümcül olan yan etkilerin gözlendiği vakalar olmuştur. Kalsiyum folinatın sonuca etki eden
bir rol almış olması mümkündür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr: tel: 0 800 314 00 08; faks: 0 312 218 35 99).
4.9.Doz aşımı ve tedavisi
Önerilenden daha yüksek dozda Kalsiyum folinat alan hastalarda herhangi bir sekel
bildirilmemiştir. Bununla birlikte aşırı miktarda kalsiyum folinat, folik asit antagonistlerinin
kemoterapötik etkisini yok edebilir.
5-florourasil ve kalsiyum folinat kombinasyonu ile doz aşımı gerçekleştiğinde 5-florourasilin
doz aşımı ile ilgili talimatlara uyulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik tedavide kullanılan detoksifiyanlar
ATC kodu: V03AF03
Kalsiyum folinat, 5-formil-tetrahidrofolik asidin (5-CH -THF) kalsiyum tuzudur. Folinik
3
asidin aktif metabolitidir ve sitotoksik tedavide nükleik asit sentezi için esansiyel koenzimdir.
Kalsiyum folinat sıklıkla metotreksat gibi folat antagonistlerinin etkisini tersine çevirmek ve
toksisiteyi azaltmak amacıyla kullanılır.
Kalsiyum folinat ve folat antagonistleri ile aynı membran transport taşıyıcısını paylaşır ve
hücre içine taşınma için onlarla yarışarak folat antagonistlerinin hücre dışına çıkarılmasını
stimüle eder. Aynca folat havuzundaki azalmayı yerine koyarak hücreleri folat
antagonistlerinin etkisinden korurlar.
Kalsiyum folinat, H folatın önceden indirgenmiş kaynağı olarak işlev görür. Bu nedenle,
4
folat antagonistleri ile blokajı engelleyebilir ve folik asitin çeşitli koenzim formları için bir
kaynak olabilir.
Kalsiyum folinat, aynca 5-FU’nun biyokimyasal modülasyonunda onun sitotoksik aktivitesini
artırmak için sık olarak kullanılır. 5-FU, pirimidin biyosentezine katılan anahtar enzim olan
timidilat sentazı (TS) inhibe ederek etkisini gösterir. Kalsiyum folinat ise, intrasellüler folat
9/13havuzunu artırarak, 5-FU-TS kompleksini stabilize etmek ve aktivitesini güçlendirmek
yoluyla 5-FU’nun TS inhibisyonu etkisini artırır.
Sonuç olarak, intravenöz kalsiyum folinat, oral yoldan folik asit uygulaması ile düzelme veya
korunma sağlanamıyorsa, folat eksikliğinin tedavisi ve profilaksisinde uygulanır. Ağır emilim
bozukluklarında ve total parenteral beslenme sırasında bu kullanılabilir. Aynca folik asit
eksikliğine bağlı megaloblastik aneminin tedavisinde oral uygulamanın mümkün olmadığı
durumlarda kullanılır.
5.2. Farmakokinetik özellikler
Genel özellikler
Kalsiyum folinat beyaz ya da açık sarı higroskopik tozdur. Suda eser miktarda çözünür, etanol
(%96’lık) ve asetonda pratik olarak çözünmez.
Emilim:
İntramüsküler uygulamayı takip eden sistemik yararlanım, intravenöz uygulama ile
kıyaslanabilir olmakla birlikte, daha düşük doruk plazma düzeyleri elde edilmiştir. Bir doz
intravenöz 25 mg kalsiyum folinat uygulamasından sonra indirgenmiş folatların ortalama
maksimum konsantrasyonu 1259 ng/ml (897-1625 ng/ml)’dir. İndirgenmiş folatların
maksimum plazma konsantrasyonuna ulaşma süresi ortalama 10 dakikadır.
Dağılım:
Kalsiyum folinatın dağılım hacmi bilinmemektedir.
Biyotransformasyon:
Kalsiyum folinatın L-formu (L-5-formil-tetrahidrofolat, L-5-formil-THF, 5-CHO-THF) aktif
enantiomerdir. Parenteral uygulamadan sonra kalsiyum folinat, ana metabolik ürünü olan 5-
CH -THF’ye dönüşür. İndirgenmiş folatların başlangıçtaki artışı, temelde 10 dakika sonra
3
1206 ng/ml’lik plazma konsantrasyonuna ulaşan 5-CHO-THF metabolitine (S. faecalis
dozajıyla değerlendirilmiştir) bağlıdır. Daha sonra bu maddede belirgin azalmayla birlikte
ilacın baskın formu olan aktif 5-CH -THF metaboliti oluşur. 5-CH -THF’nin maksimum
3 3
plazma konsantrasyonu 1,3 saat sonra 258 ng/ml olur. Plazma konsantrasyonu-zaman eğrisi
altındaki alan L-kalsiyum folinat, D-kalsiyum folinat ve 5-CH -THF için sırasıyla 28.4 ± 3.5;
3
956 ± 97 ve 129 ± 12 ng/dakikadır. Yüksek doz (200 mg/m2) L-kalsiyum folinat ve D-
kalsiyum folinat için de benzer sonuçlar elde edilmiştir, 25 mg kalsiyum folinatın i.m.
enjeksiyonundan 52 dakika sonra tetrahidrofolatların maksimum plazma konsantrasyonu 436
ng/ml’dir. İntramüsküler uygulamadan 28 dakika sonra 5-CHO-THF’nin maksimum plazma
konsantrasyonu 360 ng/ml’ye ve 1,5 saat sonra 5-CH -THF’nin seviyesi indirgenmiş folat
3
değerlerinin % 50sine cıkar. 5-CH -THF’nin 2,8 saat sonraki maksimum plazma
3
konsantrasyonu 226 ng/ml’dir. ASC ve indirgenmiş folatların (5-CH -THF ve 5-CHO-THF)
3
i.m. ve i.v. uygulamaları arasında, plazma konsantrasyonu-zaman eğrisi acısından anlamlı bir
farklılık gözlenmemiştir.
10/13Eliminasyon:
Aktif L-formunun eliminasyon yarılanma ömrü 32 – 35 dakika ve D-formunun 352-485
dakikadır. Aktif metabolitlerin toplam terminal yarılanma ömrü yaklaşık 6 saat kadardır
(intramüsküler ve intravenöz uygulamada).
Böbreklerden 5- ve 10- CHO-THF olarak atılır, i.v. dozun %83'ü 24 saatlik idrarda
saptanabilir, i.v. dozun %31’i 5-CH -THF olarak atılır, %5-8’i dışkı ile atılır.
3
Doğrusallık / doğrusal olmayan durum:
Veri bulunmamaktadır.
5.3.Klinik öncesi güvenlilik verileri
Bu Kısa Ürün Bilgisi’nin diğer bölümlerinde yer alan bilgiler haricinde klinik güvenlilik
acısından anlamlı kabul edilebilecek klinik öncesi bilgi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Sodyum hidroksit veya seyreltik hidroklorik asit 1:20 (pH değerini ayarlamak için)
Enjeksiyonluk su
6.2. Geçimsizlikler
Kalsiyum folinatın enjektabl formu ile droperidolun, fluorourasilin, foskarnetin ve
metotreksatın enjektabl formları arasında geçimsizlik bildirilmiştir.
Droperidol:
Droperidol 1.25 mg/0.5 ml ile 5 mg/0.5 ml kalsiyum folinat şırınga içinde direkt olarak
karıştırıldığında 25°C’de 5 dakikada çökelti oluşur ve bunu takiben 8 dakikalık santrifüj ile
tam çökme sağlanır.
Y kolu hava ile temizlenmeden arka arkaya droperidol 1.25 mg/0.5 ml ile 5 mg/0.5 ml
kalsiyum folinat uygulanmasıyla Y kolunda ani çökelti oluşumu gözlenir.
5-Florourasil:
Bir çökelek oluşabileceği için kalsiyum folinat ile 5-florourasil aynı infüzyonda
karıştırılmamalıdır. 50 mg/ml florourasil ile 20 mg/ml kalsiyum folinatın, %5 dekstroz içeren
veya içermeyen su içerisinde, farklı miktarlarda karıştırılıp 4°C’de, 23°C veya 32°C’de
polivinil klorür kaplarda saklandığı zaman geçimsiz olduğu gösterilmiştir.
Diğer karışımlar ile ilgili bir sonuç yoktur buna rağmen enjeksiyon / infüzyon için kalsiyum
folinat, oksaliplatin veya irinotekan gibi diğer ilaçlarla karıştırılmamalıdır.
11/13Foskarnet:
Foskarnet 24 mg/ml, kalsiyum folinat 20 mg/ml ile bulanık sarı bir çözelti oluşturduğu
bildirilmiştir.
6.3. Raf ömrü
24 aydır.
6.4. Saklamaya yönelik özel tedbirler
Işıktan korunarak, orijinal kutusu içinde, 2-8°C arasında buzdolabında saklanır.
%5 glukoz ve % 0,9 sodyum klorür çözeltisi içinde kalsiyum folinat ışıkta ve oda sıcaklığında
24 saat stabildir. Mikrobiyolojik açıdan bakıldığında ürün hemen kullanılmalıdır. Eğer hemen
kullanılmazsa saklama zamanı ve kullanım öncesi koşullar kullanıcının sorumluluğundadır.
Eğer çözelti, kontrollü ve aseptik koşullara uygun bir yerde hazırlanmadıysa normalde 2-
8°C’de 24 saatten uzun saklanmamalıdır.
6.5. Ambalajın niteliği ve içeriği
Klorobütil lastik tapalı berrak, tip I cam flakonlar karton kutularda ambalajlanmıştır.
200 mg/20 ml İV/İM enjeksiyonluk çözelti içeren 1 flakon.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Hazırlama talimatları:
LEUCOVORİN-TEVA, kullanılmadan önce görsel olarak incelenmelidir.
Enjeksiyon veya infüzyon çözeltileri berrak sarımsı bir renkte olmalıdır.
Eğer bulanık bir görünüm varsa veya parçacıklar gözlemleniyorsa, çözelti atılmalıdır.
Enjeksiyon veya infüzyon için hazırlanan kalsiyum folinat çözeltisi yalnızca tek kullanım
içindir. Kullanılmayan ve arta kalan çözeltiler atılmalıdır.
LEUCOVORİN-TEVA, intramüsküler veya intravenöz yolla uygulanır (bolus veya infüzyon).
İntravenoz uygularken çözeltinin kalsiyum içeriği nedeniyle dakikada 160 mg’dan fazla
dozlarda verilmemesi gerekir.
İntravenoz infüzyon olarak uygulanabilmesi için LEUCOVORİN-TEVA, %5 glukoz veya %
0,9 sodyum klorür ile sulandırılabilir.
İNTRATEKAL OLARAK UYGULANMAMALIDIR.
12/137. RUHSAT SAHİBİ
MED İLAÇ San. ve Tic. A.Ş.
Fatih Sultan Mehmet Mah. Poligon Cad.
Buyaka 2 Sitesi No:8 C-Blok Kat:3
Ümraniye / İstanbul
Tel : (0216) 656 67 00
Faks : (0216) 290 27 52
8. RUHSAT NUMARASI
01.04.2004 – 115/87
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.04.2004
Ruhsat yenileme tarihi: 01.11.2010
10. KÜB’ÜN YENİLENME TARİHİ
13/13