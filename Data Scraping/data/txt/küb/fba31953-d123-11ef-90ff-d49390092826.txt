KISA ÜRÜN BİLGİSİ
1. BEŞERİ TIBBİ ÜRÜNÜN ADI
FERLOS® 20 mg/ml oral çözelti
2. KALİTATİF VE KANTİTATİF BİLEŞİM
Etkin maddeler:
Her bir ml’sinde 20 mg elementer demire eşdeğer 64,516 mg demir III hidroksit polimaltoz
kompleksi içerir.
Yardımcı maddeler:
Her bir ml’sinde;
Sukroz 100 mg
Sorbitol %70 nonkristalize (E420) 200 mg
Sodyum metilhidroksibenzoat (E219) 1,6 mg
Sodyum propilhidroksibenzoat (E217) 0,176 mg
Yardımcı maddeler için 6.1.’e bakınız.
3. FARMASÖTİK FORM
Oral çözelti.
Karakteristik kokulu, koyu kırmızı- kahverengi çözelti.
4. KLİNİK ÖZELLİKLER
4.1 Terapötik endikasyonlar
Özellikle demir eksikliği anemisi başta olmak üzere tüm latent ve manifest demir eksikliklerinin
tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
FERLOS yemekler sırasında veya hemen yemekten sonra alınmalıdır.
Çocuklar (> 12 yaş), erişkin ve yaşlılar:
Latent demir eksikliği: Günde ½-1 flakon (50-100 mg)
Ciddi demir eksikliği: Günde 2-3 defa 1 flakon (200-300 mg)
Tedavi süresi, demir metabolizmasının durumuna (azalmış alım, artan ihtiyaç, patolojik kayıp)
ve eritrosit sayısının normalleşmesine bağlıdır. Manifest demir eksikliğinde normal kan
değerlerine ulaşmak ortalama 3-5 aylık tedavi ile olur.
Latent demir eksikliğinde tedavi süresi 1-2 aydır.
Demir depolarını doldurmak için, kan parametrelerinin (Hb, Hct, eritrosit) normale dönüşünden
yaklaşık bir ay sonrasına kadar tedavi sürdürülmelidir.
Uygulama şekli:
FERLOS sadece ağızdan kullanım içindir.
Özel popülasyonlara ilişkin ek bilgiler:
1Böbrek/karaciğer yetmezliği:
FERLOS, ciddi karaciğer ve böbrek hastalıklarında kullanılmamalıdır.
Pediyatrik popülasyon:
12 yaşın altındaki çocuklarda, şu anda rutin kullanım için bir dozaj rejimi tavsiye etmek için
yeterli veri mevcut değildir.
Geriyatrik popülasyon:
Yaşlılardaki uygulama aynen erişkinlerdeki gibidir.
4.3. Kontrendikasyonlar
− İçerdiği aktif veya yardımcı maddelerden birine karşı aşırı duyarlılığı olduğu bilinenler
− Ciddi karaciğer ve böbrek hastalıkları
− Düzenli olarak devamlı kan transfüzyonları
− HIV infeksiyonlu hastalarda, demir eksikliğine bağlı anemi klinik olarak
kesinleştirilmedikçe günlük demir desteği yapılmamalıdır.
− Demir yüklenmesi bulunanlarda veya demirin kullanımında bir bozukluğun söz konusu
olduğu durumlarda;
• Hemokromatozis,
• Hemosiderosis,
• Kurşun anemisi,
• Sidero akrestik anemi,
• Talasemide kontrendikedir.
Ayrıca demir eksikliğinin neden olmadığı anemilerde (örneğin hemolitik anemi)
kontrendikedir.
4.4. Özel kullanım uyarıları ve önlemleri
• Enfeksiyona ya da malignansiye bağlı anemide, alınan demir, retiküloendotelyal sistemde
(RES) depolanır ve primer hastalığın tedavisini takiben mobilize olarak kullanılır.
• Oral demir preparatlarının kullanımı sırasında dışkının rengi koyulaşabilir; bu durum,
normal olup herhangi bir önlem gerektirmez. Dışkıda gizli kan aranması sırasında yanılgıya
neden olmaz. Bu nedenle bu inceleme sırasında tedavinin kesilmesine gerek yoktur.
• Mide ülseri bulunan hastalara dikkatli verilmelidir.
• Alkolizm ve intestinal inflamasyonlu durumlarda dikkatli kullanılmalıdır.
• FERLOS yardımcı madde olarak sukroz ve sorbitol (E420) içermektedir. Nadir kalıtımsal
fruktoz intoleransı, glikoz-galaktoz malabsorbsiyon veya sükroz-izomaltoz yetmezliği
problemi olan hastaların bu ilacı kullanmamaları gerekir.
• Sadece tıbbi ürünün, örneğin iki hafta veya daha fazla süreyle kronik kullanımı söz konusu
olduğunda belirtilmelidir.
• FERLOS içerdiği sodyum metil hidroksibenzoat (E219) ve sodyum propil hidroksibenzoat
(E217) nedeniyle alerjik reaksiyonlara (muhtemelen gecikmiş) sebebiyet verebilir.
• Bu tıbbi ürün 5 ml’sinde 1 mmol (23 mg)’dan daha az sodyum ihtiva eder; yani aslında
“sodyum içermez”.
• Çocuklarda demir içeren ürünlerin yanlışlıkla alınması/yutulması fatal (ölümcül)
zehirlenmelere yol açabilir. Bu nedenle bu ilaçlar çocukların erişemeyeceği yerlerde
saklanmalıdır. Aşırı dozda alınması halinde hastalar, doktor ya da Ulusal Zehir Danışma
Merkezi (UZEM)’ni aramaları konusunda uyarılmalıdır.
24.5. Diğer tıbbi ürünler ile etkileşimler ve diğer etkileşim şekilleri
Demir (III) hidroksit polimaltoz kompleksi, kompleks şeklinde ve iyonik olmayan demir
içerdiğinden besinlerde bulunan unsurlarla (fitatlar, oksalatlar, taninler vb.) veya aynı zamanda
verilen ilaçlarla (tetrasiklinler, antiasitler gibi) etkileşimleri yoktur. Buna karşın demir iyonları
(Ferroz tuzları), yukarıda sayılan maddelerle çözünmeyen kelatlar oluşturarak demir emilimini
azaltırlar.
Kalsiyum içeren preparatlarla etkileşme olabileceğinden ikisi arasında en 2 saat zaman
geçmelidir.
Benzer şekilde süt ve süt ürünleri ile aynı anda alınmaması önerilmelidir.
C vitamininin demir emilimini arttırdığı bilinmektedir.
Levotroksin içeren ilaçların, demir ile birlikte alındığı zaman emilimi bozulduğundan, iki ilacın
en az 4 saat ara verilerek alınması gerekmektedir.
4.6. Gebelik ve laktasyon
Genel tavsiye
Gebelik kategorisi A’dır.
Bu gebelik kategorisine rağmen hekim, gebenin ilacı kullanıp kullanmaması konusundaki nihai
kararını; gebelik haftasına, gebenin var olan/tespit edilen hastalığına ve diğer özelliklerine göre
ayrıntılı yarar-risk değerlendirmesi yaparak vermelidir.
Risk kategorileri ilacın gebelikteki potansiyel riski konusunda sağlık personeline yardımcı
olmakla birlikte, hekimin değerlendirmesi esastır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
FERLOS’un doğurganlık üzerine etkisi olduğuna dair kanıt bulunmamaktadır.
Gebelik dönemi
Hamilelikte demir desteği olarak kullanılır.
İyi yönetilmiş epidemiyolojik çalışmalar FERLOS’un gebelik üzerinde ya da fetusun/yeni
doğan çocuğun sağlığı üzerinde advers etkileri olduğunu göstermemektedir.
FERLOS gebelik döneminde kullanılabilir.
Özellikle 2. ve 3. trimesterde, artan demir gereksinimi demir eksikliğine sebep olabileceği için
demir takviyesi önerilmektedir. Hekime danışıldıktan sonra gebelik döneminde kullanılabilir.
Laktasyon dönemi
Demir III hidroksit polimaltoz kompleksi anne sütüne geçmektedir. Ancak FERLOS’un tüm
dozlarında, emzirilen çocuk üzerinde herhangi bir etki öngörülmemektedir.
FERLOS emzirme döneminde kullanılabilir.
Üreme yeteneği/Fertilite
Üreme yeteneği üzerinde etkisi bulunmamaktadır.
4.7. Araç ve makine kullanımı üzerindeki etkiler
Araç ve makine kullanmaya etkisi bildirilmemiştir.
4.8. İstenmeyen etkiler
FERLOS’un yapısındaki demir esasen non-iyonik olduğundan FERLOS kullanımı ile
iyonize demir içeren preparatlarda görülen yan etkiler daha az sıklıkla görülür.
3İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın
olmayan (≥ 1/1000 ila < 1/100); seyrek (≥ 1/10.000 ila < 1/1000); çok seyrek (< 1/10.000);
bilinmiyor (eldeki verilerden hareketle tahmin edilemiyor)
Bağışıklık sistemi hastalıkları
Çok seyrek: Alerjik reaksiyonlar, astım
Sinir sistemi hastalıkları
Yaygın: Baş ağrısı
Gastrointestinal hastalıklar
Yaygın olmayan: Tokluk hissi, epigastrik ağırlık hissi, bulantı, kusma, ishal, kabızlık,
abdomainal ağrı.
Deri ve deri altı doku hastalıkları
Yaygın olmayan: Ürtiker, deri döküntüsü, ekzantem, kaşıntı
Çok seyrek: Lokalize cilt reaksiyonları
Böbrek ve idrar yolu hastalıkları
Seyrek: İdrar renginde değişiklik
Not: Demirden dolayı sıklıkla dışkıda renk değişikliği görülebilir.
FERLOS ile dişlerde boyanma şimdiye kadar hiç gözlenmemiştir.
Dışkıda gizli kan aranması sırasında yanılgıya neden olmaz. Bu nedenle bu inceleme sırasında
tedavinin kesilmesine gerek yoktur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı durumunda başlangıçta epigastrik ağrı, ishal ve kusma oluşabilir ve daha ileri
durumlarda metabolik asidoz, konvülsiyonlar ve koma görülebilir. Doz aşımı durumlarında
desferroksamin (I.V. olarak başlangıçta 1000 mg, sonra iki doza kadar her 4 saatte bir 500 mg)
veya kalsiyum disodyum EDTA (I.M. olarak her 4 saatte bir 167 mg/m2; I.V. olarak 8-24 saatlik
ifüzyon halinde ya da her 12 saatte bire bölünmüş olarak 1 g/m2) kullanılması önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üç Değerlikli Oral Demir Preparatları
ATC kodu: B03AB05
4Polinükleer Demir (III) Hidroksit çekirdekleri, yüzeysel olarak non-kovalent bağlanmış
Polimaltoz molekülleri ile çevrilidir.
Demir (III) Hidroksit Polimaltoz Kompleksi stabildir ve fizyolojik koşullarda iyonik demiri
salmamaktadır. Polinükleer çekirdeklerde demir, fizyolojik olarak oluşan ferritine benzer
yapıda bağlanmaktadır ve aktif olarak emilmektedir.
“Yarışmalı bağ değişimi” mekanizması yolu ile gastrointestinal sıvıda ve yüzey epitelinde
bulunan demir bağlayan reseptörler vasıtası ile demir emilimi gerçekleşir.
Demir (III) Hidroksit polimaltoz kompleksinin demir (II) tuzları gibi prooksidatif özellikleri
yoktur. VLDL ve LDL gibi lipoproteinlerin oksidasyona eğilimi azalır.
5.2. Farmakokinetik özellikler
Genel özellikler
Demir III hidroksit polimaltoz kompleksi molekülünde, demir III hidroksit çekirdekleri
yüzeysel olarak nonkovalent bağlanmış polimaltoz molekülleri ile sarılmıştır. Bu şekilde
fizyolojik ortamda iyonik demir salınmaz ve aktif şekilde absorbe olması sağlanır.
Emilim:
Demir barsaklardan dudenum ve proksimal jejunumdan emilir. Barsaklardan demirin
absorbsiyonu kişiden kişiye ve demir eksikliği ihtiyacı miktarına bağlı olarak değişmektedir.
Normal yetişkin bir insanın günlük demir ihtiyacı 0,5-1 mg’dır. Bu oran menstrüasyon sırasında
kadınlarda günlük 1-2 mg’a kadar yükselmektedir.
Dağılım:
Demirin normal yetişkinlerdeki dağılımı, toplam vücut demirinin %70’i kırmızı kan hücreleri
içinde hemoglobin şeklinde, %10-20’si ferritin ve hemosiderin halinde depolanmış olarak, %10
kadarı da miyoglobin içinde bulunur. %1’den daha az bir kısmı eser miktarlarda sitokromlar ve
diğer demir içeren enzimlerde bulunur.
Biyotransformasyon:
Veri bulunmamaktadır.
Eliminasyon: Demirin emilmeyen kısmı dışkı ile atılır.
5.3. Klinik öncesi güvenlilik verileri
Beyaz fare ve sıçanlarda yapılan hayvan çalışmalarında vücut ağırlığına göre kg başına 2000
mg demirin oral yolla uygulanmasını takiben FERLOS için bir LD değeri belirlenememiştir.
50
6. FARMASÖTİK ÖZELLİKLERİ
6.1. Yardımcı maddelerin listesi
Sukroz
Sorbitol %70 nonkristalize (E420)
Sodyum metilhidroksibenzoat (E219)
Sodyum propilhidroksibenzoat (E217)
Krema esansı
Karamel esansı
Hidroklorik asit veya sodyum hidroksit
Deiyonize su
56.2. Geçimsizlikler
Bildirilmemiştir.
6.3. Raf ömrü
36 aydır.
6.4. Saklamaya yönelik özel tedbirler
30°C’nin altındaki oda sıcaklığında, ambalajında saklayınız.
6.5. Ambalajın niteliği ve içeriği
10x5 ml ve 20x5 ml flakonluk, renksiz cam Tip III ambalajlarda, kullanma talimatı ile birlikte
karton kutuda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Santa Farma İlaç Sanayii A.Ş.
Okmeydanı, Boruçiçeği Sok. No: 16
34382 Şişli- İSTANBUL
Tel: 0212 220 64 00
Faks: 0212 222 57 59
8. RUHSAT NUMARASI(LARI)
207/15
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.01.2006
Ruhsat yenileme tarihi: 31.01.2011
10. KÜB’ÜN YENİLENME TARİHİ
---
6