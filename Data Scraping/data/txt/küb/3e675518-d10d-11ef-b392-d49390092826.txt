KISA ÜRÜN BİLGİSİ
1. BEŞERİ TIBBİ ÜRÜNÜN ADI
BROKSİN 6.66mg/5ml+100mg/5ml şurup
2. KALİTATİF VE KANTİTATİF BİLEŞİM
Etkin madde:
Her 5 ml'de;
Guaifenesin 100 mg
Efedrin HCL 6,66 mg
Yardımcı maddeler:
Her 5 ml'de;
Sorbitol 1750 mg
Ponceau 4R 0,76 mg
Etanol 233,3 mg
Metilhidroksibenzoat 5 mg
Yardımcı maddeler için 6.1.'e bakınız.
3. FARMASÖTİK FORM
Şurup
Kırmızı renkli, berrak, hoş kokulu viskoz şurup.
4. KLİNİK ÖZELLİKLER
4.1. Terapötik endikasyonlar
Nefes darlığının görüldüğü bronşial astım, kronik bronşit, amfizem, trakeit,
bronşektazi, larenjit, boğmaca öksürüğü, kuru öksürüklerde ve sigaradan ileri gelen
irritan öksürüklerde bronşlarda gevşemeye ve ekspektorana gerek görülen solunum yolu
hastalıklarında yardımcı ve rahatlatıcı amaçlarla kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde günde 3-4 defa, her seferinde 15 ml, 6 yaşın üzerindeki çocuklarda doktor gerek
gördüğünde günde 4 defa her seferinde 5 ml verilir.
Uygulama şekli:
Sadece oral kullanım içindir.
BROKSİN aç karnına alınmaz, yemeklerden sonra kutu içindeki ölçekle alınır.
Özel popülasyonlara ilişkin ek bilgiler:
Böbrek/Karaciğer yetmezliği: Özel bir kullanım uyarısı yoktur. Ancak ciddi böbrek ve
karaciğer yetmezliğinde dikkatli olunmalıdır.
Pediyatrik popülasyon: 6 yaş altında kullanımı önerilmez.
1Geriyatrik popülasyon: Özel bir kullanım uyarısı yoktur.
4.3. Kontrendikasyonlar
BROKSİN aşağıdaki durumlarda kullanılmamalıdır;
• Etkin madde veya diğer adrenerjik ilaçlara karşı aşırı duyarlılık durumunda,
• Şiddetli hipertansiyon ve taşikardinin eşlik ettiği hastalıklarda,
• Koroner arter hastalığında,
• Siklopropan ve halotan ile anestezi alan hastalarda,
• Tirotoksikozda,
• Gebelerde ve emzirenlerde,
• Glokomda,
• MAO inhibitörü ilaç kullananlarda.
4.4. Özel kullanım uyarıları ve önlemleri
Aşağıdaki durumlarda BROKSİN kullanımından kaçınılmalıdır.
• Aritmiler
• Diabetes Mellitus
• Hipertansiyon
• Prostat hipertrofisi olan hastalarda kullanımından kaçınılmalıdır.
• Hipertiroidizm
Ayrıca
• Peptik ülserli veya kronik uyuyamama rahatsızlığından şikayetçi hastalarda ancak
doktor önerisiyle, küçük dozlarda ihtiyatla kullanılabilir.
• Tedavide doktor önerisinden daha uzun süreli ve yüksek dozlarda kullanılmamalıdır.
Ayrıca uzun süreli kullanımında efedrin hidroklorüre karşı tolerans gelişip etkileşebileceği
unutulmamalıdır.
• Tüberkülozlu hastalarda doktor gerek görmedikçe alınmaz.
• Tanısı konmuş veya şüpheli konjenital uzamış QT sendromu veya Torsades de Pointes
hastalarında kullanımından kaçınılmalıdır.
• Bu tıbbi ürün metilhidroksibenzoat içerdiğinden, alerjik reaksiyonlara (muhtemelen
gecikmiş) sebebiyet verebilir.
• Bu tıbbi ürün sorbitol içerdiğinden nadir kalıtımsal fruktoz intolerans problemi olan
hastaların bu ilacı kullanmamaları gerekir.
• Bu tıbbi ürün Ponceau 4R içerdiğinden alerjik reaksiyonlara sebep olabilir.
• Bu tıbbi üründe hacmin %7,33 ü kadar etanol (alkol) vardır; Alkol bağımlılığı olanlar için
zararlı olabilir. Hamile veya emziren kadınlar, çocuklar ve karaciğer hastalığı ya da epilepsi
gibi yüksek risk grubundaki hastalar için dikkate alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
Guaifenesin:
• Disülfiram, MAO inhibitörleri, metronidazol ve prokarbazinin etkisini artırabilir.
• İdrar vanil mandelik asit (VMA) testlerinde hatalı pozitif sonuçlara neden olabilir.
Olası neden idrarla VMA atılımını artırmasıdır.
2Efedrin hidroklorür:
• Diğer sempatomimetik ajanlar, teofilin, kardiyak glikozidler, genel anestezikler ile
kullanıldığında, kardiyak uyarıcı etkisi artar.
• Atropin ve MAO inhibitörleri ile birlikte kullanıldığında kan basıncı artışı olabilir.
• Alfa ve beta blokörler efedrinin vazokonstriktör etkisini azaltır.
• Metiserjid ve ergotamin gibi migren tedavisinde kullanılan ilaçların vazokonstriktör
etkisini artırır. Bu nedenle eş zamanlı kullanımları önerilmez.
• Deksametazon kullanan astım hastalarında, deksametazonun klerensini artırabilir ve
yarılanma ömrünü uzatabilir.
• Oksitosin ile birlikte kullanıldığında oksitosinin vazokonstriktör etkisini artırabilir.
• İdrar asiditesini azaltıp alkalizasyonunu artırabilir.
Özel popülasyonlara ilişkin ek bilgiler
Özel popülasyonlar ile ilgili olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda efedrin ve guaifenesin kullanımına ilişkin
yeterli veri mevcut değildir. İnsan fetüslerine yönelik olası risklerin bilinmediği göz önünde
bulundurulduğunda, BROKSİN çocuk doğurma potansiyeli bulunan kadınlarda etkili bir
kontrasepsiyon yöntemi ile beraber kullanılmalıdır. Guaifenesin ve efedrin kullanımının
kontrasepsiyona etkisi bilinmemektedir.
Gebelik dönemi
Efedrin plasenta yoluyla fetüse geçebilmektedir. Fetüste kalp hızında değişikliklere neden
olabileceğinden gebelik döneminde kullanılmamalıdır.
Laktasyon dönemi
Efedrin anne sütüne geçmektedir. Bu dönemde efedrin kullanan annelerin bebeklerinde,
uyaranlara aşırı duyarlılık ve uyku bozuklukları rapor edilmiştir. Laktasyon döneminde
kullanımı önerilmemektedir.
Üreme yeteneği/Fertilite
Efedrin ve guaifenesinin üreme yeteneği ve fertiliteye etkisini gösteren herhangi bir çalışma
3bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı sırasında dikkatli olunmalıdır.
4.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila<1/10), yaygın olmayan
(≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
Metabolizma ve beslenme hastalıkları
Bilinmiyor: İştahta azalma
Psikiyatrik hastalıkları
Çok yaygın: Anksiyete, uykusuzluk, huzursuzluk
Sinir sistemi hastalıkları
Bilinmiyor: Titreme, baş ağrısı
Göz hastalıkları
Bilinmiyor: Görmede bozukluk
Kardiyak hastalıkları
Çok yaygın: Taşikardi
Çok seyrek: Miyokart infarktüsü
Bilinmiyor: Kardiyak aritmi, hipertansiyon
Vasküler hastalıkları
Bilinmiyor: Ekstremitelerde dolaşım bozukluğu
Gastrointestinal hastalıkları
Çok yaygın: Bulantı
Bilinmiyor: Ağız kuruluğu, kusma, karın ağrısı
Böbrek ve idrar hastalıkları
Bilinmiyor: İdrar yapmada zorluk
Özel popülasyonlara ilişkin ek bilgiler:
Pediyatrik popülasyon: Efedrin hidroklorür, çocuklarda uyarıcı etki ile uykusuzluğa
neden olabilir. Bazı çocuklarda da sedatif etkisi görülebilmektedir.
Geriyatrik popülasyon: Yaşlı hastalar, efedrin hidroklorürün kardiyovasküler sisteme olan
etkilerine karşı çok daha hassastırlar.
4Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımında ortaya çıkan semptomlar, standart dozlarda efedrin kullanımı sonrasında da
görülebilen, bulantı, kusma, ateş, çarpıntı, taşikardi, huzursuzluk, solunum depresyonu ve
konvülziyondur.
Efedrin doz aşımını takiben, paranoid psikoz, delüzyon ve halüsinasyonlar görülebilir.
Doz aşımı durumunda hemen gastrik lavaj yapılarak semptomatik destek tedavisi uygulanır.
Sıvı ve elektrolit dengesini korumak için intravenöz sıvı uygulaması yapılırken, gerekirse
sedatif ve oksijen verilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Adrenerjikler ve Obstrüktif Solunum Yolu Hastalıklarında Kullanılan
Diğer İlaçlar
ATC kodu: R03CK
Guaifenesin:
Ekspektoran etkisini mide mukozasını uyarıp vagal refleks yoluyla bronşların mukus salgısını
uyararak, hava yolundan sıvı salgılanmasını artırarak ve viskozitesini azaltarak gösterir.
Böylece öksürük (özellikle kuru öksürük) nedenlerinden biri olan bronşlardaki kuruluğu
gidererek ve mukus salgısı içindeki iritan fibrinoid partiküllerin dışarıya atılmasına yardımcı
olarak öksürük oluşumunu yavaşlatır veya öksürüğün şiddetini azaltır.
Efedrin hidroklorür:
Solunum yollarının genişlemesini sağlarken, oluşmuş doku konjesyonunu da gidererek
solunum rahatlamasını sağlar. Bronkodilatör etkisi oral yolla uygulamayı takiben 15-60
dakikada başlar ve 3-6 saat devam eder. Diğer taraftan da öksürük oluşmasının başlangıcı
olan bronş kasılmalarını da gidererek tekrarlayan öksürüklerin oluşmasına engelleyici etki
gösterir. Ancak efedrin hidroklorürün bronşları gevşetme etkisinin yanında, miyokardın
kasılmalarında artma (beta 1 reseptörlerinin adrenerjik uyarımı), damarlarda
vazokonstriksiyonun yanında gastrointestinal ve üriner sistemlerin sfinkterlerinde kasılma
(alfa adrenerjik uyarımı) ve de santral sinir sistemi üzerine uyarıcı etkileri de vardır (bkz.
bölüm 4.4.).
55.2. Farmakokinetik özellikler
Genel özellikler
Emilim:
Efedrin hidroklorür:
Oral uygulamayı takiben tamamı absorbe olur ve biyoyararlanımı % 85'tir.
Guaifenesin:
Oral uygulama sonrası emilimi oldukça iyidir.
Dağılım:
Efedrin hidroklorür:
Tüm vücuda yaygın olarak dağılır. Karaciğer, akciğer, böbrek, dalak ve beyinde birikir.
Pik plazma yarı ömrü 3-11 saattir.
Guaifenesin:
Bu konuda yeterli veri bulunmamaktadır.
Biyotransformasyon:
Efedrin hidroklorür:
Karaciğerde çok az miktarda metabolize olur. Oksidatif deaminasyon, demetilasyon, aromatik
hidroksilasyon ve konjügasyon gerçekleşir. Monoamin oksidazlara dayanıklıdır ve verilen
dozun büyük bir bölümü idrarla değişmeden atılır.
Guaifenesin:
%60'ı 7 saat içinde hidrolize olur.
Eliminasyon:
Efedrin hidroklorür:
Eliminasyon yarı ömrü 3-6 saattir. İdrar pH'ına bağlı olarak değişmektedir. Böbrekler yoluyla
atılımı, %22-%99 oranındadır. Değişmeden atılan efedrin hidroklorür miktarı da idrar pH'ına
bağlı olarak değişebilmektedir. İdrar asidik ise %73-%99, idrar alkali ise %21,8-%34,7
oranlarındadır. Oral uygulamayı takiben en fazla atılım 1-2 saatte gerçekleşmektedir.
Guaifenesin:
Eliminasyon yarı ömrü 1 saattir.
Doğrusallık/Doğrusal olmayan durum:
Efedrin hidroklorür/ Guaifenesin etkin maddelerinin doğrusallık ya da doğrusal olmayan
durumu hakkında yeterli çalışma bulunmamaktadır.
Hastalardaki karakteristik özellikler
Bu konuda yeterli veri bulunmamaktadır.
5.3. Klinik öncesi güvenlilik verileri
Geçerli değildir.
66. FARMASÖTİK ÖZELLİKLER
6.1. Yardımcı maddelerin listesi
Sorbitol
Sodyum sakkarin
Sodyum siklamat
Gliserin
Metilhidroksibenzoat
Ponceau 4R
Alkol (Etanol)
Vanilin esansı
Ahududu esansı
Yaban kirazı esansı
Deiyonize su
6.2. Geçimsizlikler
Bilinen herhangi bir geçimsizlik bulunmamaktadır.
6.3. Raf ömrü
48 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
150 ml’lik plastik kapaklı renkli cam şişelerde (5 ml – 10 ml – 15 ml işaretli) ölçek ile
birlikte.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği"
ve "Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Tripharma İlaç San. ve Tic. A.Ş.
Maslak, İstanbul
8. RUHSAT NUMARASI
198/10
9. RUHSAT TARİHİ/RUHSAT YENİLEME TARİHİ
İlk ruhsat tarihi: 01.10.2001
10. KÜB'ÜN YENİLENME TARİHİ
7