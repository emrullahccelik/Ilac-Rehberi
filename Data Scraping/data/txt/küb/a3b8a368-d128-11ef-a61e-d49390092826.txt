KISA ÜRÜN BİLGİSİ
1. BEŞERİ TIBBİ ÜRÜNÜN ADI
MEXTU® 5000 mg/50 ml IM/IV/IA enjeksiyon ve infüzyon için çözelti içeren flakon
Steril, sitotoksik
2. KALİTATİF VE KANTİTATİF BİLEŞİM
Çözeltinin 1 ml’si 100 mg metotreksat içermektedir.
Her bir flakon (50 ml) içerisinde;
Etkin madde:
Metotreksat 5000 mg
Yardımcı madde(ler):
Sodyum hidroksit y.m
Diğer yardımcı maddeler için 6.1’e bakınız.
3. FARMASÖTİK FORM
Konsantre infüzyon çözeltisi
Sarımsı, berrak çözelti.
4. KLİNİK ÖZELLİKLER
4.1. Terapötik endikasyonlar
Kanser tedavisinde:
Malign hastalıkların tedavisi, örneğin; akut lenfositik lösemi, meningeal lösemi, non-Hodking
lenfoma, baş ve boyun karsinomları, over, mesane, serviks, mide, kalın barsak, testis, meme
kanseri, osteosarkom, koryokarsinom ve diğer trofoblastik tümörler, bronkojenik karsinom,
ürotelyal karsinom ve santral sinir sistemi tümörleri. Metotreksat, tek başına veya diğer
sitostatik ilaçlar, hormonlar, radyoterapi ve cerrahi girişim ile kombine olarak uygulanabilir.
4.2. Pozoloji ve uygulama şekli
UYARI
Metotreksat tümör hastalıklarının tedavisinde kullanılacaksa, doz vücut yüzey alanına bağlı
olarak dikkatlice ayarlanmalıdır.
Yanlış hesaplanmış dozların uygulanmasından sonra ölümcül intoksikasyon vakaları
raporlanmıştır. Sağlık profesyonelleri ve hastalar, toksik etkiler konusunda tam olarak
bilgilendirilmelidir.
MEXTU 5000 mg/ 50 ml enjektabl flakon, hipertonik bir çözeltidir ve intratekal yolla
uygulanamaz.
1 / 19Pozoloji/ uygulama sıklığı ve süresi:
Yetişkinler ve çocuklar:
Dozaj hastanın vücut ağırlığına veya vücut yüzeyine dayandırılır. Dozlar hematolojik
yetersizlik durumlarında ve karaciğer ya da böbrek yetmezliği durumlarında azaltılmalıdır.
Daha büyük dozlar (100 mg’dan daha fazla) genellikle 24 saati aşmayan bir sürede intravenöz
infüzyon ile verilir. Dozun bir kısmı başlangıçta hızlı intravenöz bir enjeksiyonla verilebilir.
Dozaj şeması klinik kullanıma bağlı olarak önemli ölçüde değişkendir.
Metotreksat, tek başına ve diğer sitotoksik ilaçlarla, hormonlarla, radyoterapiyle veya cerrahi
müdahalelerle birlikte çok çeşitli neoplastik hastalıkların tedavisinde başarı ile kullanılmıştır.
Dolayısıyla dozaj şeması, özellikle 150 mg/m2’den daha fazla uygulandığı durumlarda, klinik
kullanıma bağlı olarak önemli ölçüde değişkendir. Bu tedavi rejimlerini, normal hücreleri
toksik etkilerden korumak için kalsiyum folinat uygulaması takip eder.
Kalsiyum folinatın dozu, uygulanan metotreksat dozuna bağlı olarak değişir. Genel olarak 150
mg’a kadar 12-24 saatlik bir sürede intramüsküler enjeksiyon, intravenöz bolus enjeksiyon ya
da intravenöz infüzyon veya oral olarak bölünmüş dozlarda verilir. Takip eden 48 saat içinde
her 6 saatte bir 12-25 mg intramüsküler, intravenöz veya 15 mg oral (bir kapsül) verilir.
Kurtarma tedavisi genellikle metotreksat infüzyonunun başlangıcından 8-24 saat sonra başlar.
Düşük doz (1000 mg’dan az) metotreksat uygulandığında 48-72 saat, her 6 saatte bir verilen
bir kapsül kalsiyum folinat (15 mg) yeterli olabilir.
Aşağıdaki dozlar sadece örnekleme için verilmiştir:
Lösemi:
4-6 hafta için, günde bir defa diğer sitostatik ajanlarla kombinasyonda 3.3 mg/m2.
İki haftada bir 2.5 mg/kg.
İdame tedavisinde haftada 30 mg/m2.
Yüksek doz rejimi her 1-3 haftada bir tekrarlanan 1-12 g/m2 (IV 1-6 saat) arasındadır.
Haftada bir diğer sitostatik ajanlarla birlikte 20 mg/m2.
Non-Hodgkin lenfoma:
Kombinasyon tedavisi haftada bir veya 3 hafta aralıklarla 500 mg/m2 ve 2000 mg/m2 arasında
değişir.
Haftada bir 7500 mg/ m2 IV.
Meme kanseri:
Sitostatik ajanlarla birlikte 40 mg/m2 IV 1. günde veya 1-3. günde veya 1-8. günde veya yılda
3 defa.
Koryokarsinom ve diğer trofoblastik tümörler:
Bir hafta veya daha fazla aralıklarla tedavide 5 gün için günde 15 -30 mg.
2 / 19Uygulama şekli:
Yetişkinler ve çocuklar:
Metotreksat intramüsküler, intravenöz (bolus enjeksiyon veya infüzyon şeklinde),
intraarteriyel olarak uygulanabilir. MEXTU 5000 mg/ 50 ml enjektabl flakon hipertonik bir
çözeltidir ve intratekal yolla uygulanamaz.
Özel popülasyonlara ilişkin ek bilgiler
Böbrek/Karaciğer yetmezliği
Böbrek yetmezliği olan hastalarda doz azaltılması gerekmektedir. (Bkz. Bölüm 4.4. Özel
kullanım uyarıları ve önlemleri).
Karaciğer bozukluğu durumunda dikkatli kullanılmalıdır. Şiddetli karaciğer fonksiyon
bozukluğu durumunda kullanılmamalıdır (Bkz. Bölüm 4.3. Kontrendikasyonlar ve Bölüm 4.4.
Özel kullanım uyarıları ve önlemleri).
Pediyatrik popülasyon
Çocuklarda metotreksat kullanımı için herhangi bir dozaj önerisi bulunmamaktadır.
Geriyatrik popülasyon
Yaşlılarda dozun azaltılması gerekebilir.
4.3. Kontrendikasyonlar
• Hamilelik ve laktasyon
• Fibroz, siroz veya hepatit dahil önemli karaciğer fonksiyon bozuklukları
• Önemli böbrek fonksiyon bozukluğu
• Kemik iliği hipoplazisi, lökopeni, trombositopeni, anemi gibi kan diskrazileri
• Aktif infeksiyöz hastalıklar, immün yetersizlik sendromu tanısı
• Metotreksata veya formülasyondaki diğer bileşenlere karşı aşırı duyarlılık
• Artan alkol tüketimi
• Bilinen aktif gastrointestinal sistem ülserleri ve oral kavite ülserleri
• Genel bitkinlik durumu
• Canlı aşılarla eş zamanlı uygulama
4.4. Özel kullanım uyarıları ve önlemleri
Metotreksat sadece antineoplastik kemoterapisinde deneyimli onkoloji uzmanı doktorların
kontrolü altında kullanılabilir.
Tedaviye başlamadan göğüs röntgeni önerilebilir.
Ölümcül veya ciddi toksik reaksiyon olasılığından dolayı, hastalar hekimler tarafından riskler
konusunda detaylı olarak bilgilendirilmeli ve sürekli gözlem altında tutulmalıdır.
3 / 19Tedavi öncesinde, sırasında ve sonrasında tam kan sayımları yakından takip edilmelidir.
Beyaz küre veya platelet sayılarında klinik açıdan belirgin bir düşme gelişirse, metotreksat
hemen kesilmelidir. Hastalara enfeksiyonun belirgin tüm semptom ve bulgularını bildirmeleri
tavsiye edilmelidir.
Metotreksat özellikle yüksek dozlarında veya uzun süreli tedavide hepatotoksik olabilir.
Karaciğer atrofisi, nekroz, siroz, yağ dengesinde değişiklikler ve periportal fibroz
bildirilmiştir. Değişiklikler, daha önceden gastrointestinal veya hematolojik toksisite
belirtileri olmadan meydana gelebildiğinden, hepatik fonksiyonların tedavinin başlamasından
önce saptanması ve tedavi boyunca düzenli olarak takip edilmesi şarttır.
Önemli hepatik fonksiyon anomalileri gelişirse verilecek metotreksat dozları en azından iki
hafta için ertelenmelidir. Daha önceden var olan karaciğer hasarı veya fonksiyon
bozukluklarının bulunması özel bir dikkat gerektirmektedir. Hepatotoksik olma ihtimali olan
(alkol dahil) ilaçlarla birlikte kullanımından kaçınılmalıdır.
Metotreksatın teratojenik olduğu gösterilmiştir. Konjenital anomalilere ve/veya fötal ölümlere
neden olmuştur. Bu yüzden yararların risklerinden daha ağır bastığına dair yeterli medikal
kanıt olmadığı sürece çocuk doğurma potansiyeli olan kadınlarda kullanılması tavsiye
edilmez. Metotreksat hamile psöriyatik hastalara verilmemelidir.
Böbrek fonksiyonları, böbrek fonksiyon testleri ve idrar analizleri ile izlenmelidir:
Böbrek fonksiyonları tedavi öncesi, süresince ve sonrasında yakından takip edilmelidir.
Belirgin böbrek bozukluklarının ortaya çıkması durumunda dikkatli olunmalıdır. Böbrek
yetmezliği bulunan hastalara daha düşük dozlar uygulanmalıdır. Yüksek dozlar metotreksatın
veya metabolitlerinin böbrek tübüllerinde çökmesine neden olabilir. Önleyici bir tedbir olarak
fazla sıvı yüklemesi ve oral ya da intravenöz olarak sodyum bikarbonat (5 x 625 mg tablet,
her 3 saatte bir) veya asetazolamid (500 mg oral yoldan günde 4 kez) ile idrar pH değerinin
6.5 -7.0’ye alkalilendirilmesi önerilmektedir.
Metotreksat büyük ölçüde böbrekler yoluyla atılır. Böbrek fonksiyon bozuklukları varlığında
kullanımı toksik miktarların birikimi veya buna ek böbrek hasarıyla sonuçlanabilir.
Renal fonksiyonun bozuk olabileceği durumlarda (örn. yaşlılar) izlem daha sık yapılmalıdır.
Bu, özellikle metotreksat atılımını etkileyen, böbrek hasarına (örn. nonsteroidal
antiinflamatuar ilaçlar) veya potansiyel olarak kan içeriğinde bozulmalara neden olan ilaçların
eş zamanlı uygulaması halinde geçerlidir. Dehidratasyon da metotreksat toksisite şiddetini
artırabilir.
Diyare ve ülseratif stomatit sıklıkla görülen toksik etkilerdendir ve tedavinin kesilmesini
gerektirir, aksi takdirde hemorajik enterit ve intestinal perforasyon sonucu ölüm meydana
gelebilir.
4 / 19Metotreksat, tedavi süresince gametogenezi etkiler ve fertilitede tedavinin sonlandırılması ile
geri döndüğü düşünülen azalma ile sonuçlanabilir. Hastalar ve partnerlerine metotreksat
tedavisi süresince ve tedaviden sonra en az 6 ay süreyle konsepsiyondan kaçınmaları tavsiye
edilmelidir.
Metotreksat azalmış fertiliteye, oligospermiye, menstrüel fonksiyon bozukluğuna ve
amenoreye neden olabilir. Bu etkinin ilacın kesilmesiyle reversibl olduğu görülmektedir.
Bunun ötesinde, metotreksat insanlarda embriyotoksisite ve fetusa ait defektlere neden olur ve
düşüğe neden olabilir. Eğer eşlerden biri metotreksat kullanıyorsa, tedavi süresince ve
tedavisinin kesilmesinden sonra en az 3 ay hamile kalınmasından kaçınılmalıdır.
Metotreksat bir miktar immünosupresif aktiviteye sahiptir ve birlikte kullanılan aşılara
immünolojik cevabı azaltabilir ve immünolojik test sonuçlarını etkileyebilir. Ayrıca muhtemel
aktivasyon nedeniyle inaktif, kronik enfeksiyonların varlığı durumunda ( örn. herpes zoster,
tüberküloz, hepatit B ve C) özel önlemler alınmalıdır. Canlı aşılarla eş zamanlı aşılama
yapılmamalıdır. Hastaların immün cevabı önemli veya gerekli olduğu durumlarda,
metotreksatın immünosupresif etkisi göz önüne alınmalıdır.
Düşük doz metotreksat uygulanan hastalarda, tedavinin kesilmesini gerektiren malign
lenfomalar gelişebilir. Kendiliğinden gerileme belirtileri gösteren lenfoma yetmezliği,
sitotoksik tedaviye başlanmasını gerektirir.
Metotreksat tedavisi ile, Pneumocystis carinii pnömonisi de dahil potansiyel ölümcül fırsatçı
enfeksiyonlar meydana gelebilir. Pulmoner semptomlar görülen hastalarda, Pneumocystis
carinii ihtimali göz önünde bulundurulmalıdır.
Plevral efüzyonu veya karında asit bulunan hastalarda, uygun görülürse tedaviden önce
sıvılar boşaltılmalı ya da tedavi kesilmelidir.
Metotreksat kullanımı ile ölümler bildirilmiştir. Metotreksat (genellikle yüksek dozlarda) ile
non-steroidal antienflamatuvarların birlikte uygulanması sonucu, ölümleri de içeren ciddi
advers reaksiyonlar bildirilmiştir (Bkz. 4.5 Diğer tıbbi ürünler ile etkileşimler ve diğer
etkileşim şekilleri).
Trimetoprim/sülfametoksazol gibi folat antagonistleriyle birlikte verilmesinin, akut
megaloblastik pansitopeniye neden olduğu seyrek olarak bildirilmiştir.
Akut metotreksat toksisitesi meydana gelirse hastalar için folinik asit takviyesine ihtiyaç
duyulabilir.
Kemoterapide metotreksat kullanımında ön tedavi ve periyodik hematolojik incelemeler,
yaygın hemopoietik supresyon advers etkisinden dolayı önemlidir. Metotreksatın neden
olduğu hemopoietik supresyon aniden ve güvenli dozajlarda belirgin bir şekilde ortaya
çıkabilir. Beyaz hücre ya da trombosit sayılarında herhangi bir belirgin düşme ilacın derhal
5 / 19kesilmesini ve uygun destekleyici tedavi yapılmasını gerektirir. Malign hastalığı olan ve daha
önceden kemik iliği aplazisi, lökopeni, trombositopeni veya anemisi bulunan hastalarda
dikkatli kullanılmalıdır.
Metotreksat tedavisine başlamadan önce ve bir dinlenim periyodunun ardından yeniden
metotreksata başlamadan önce, böbrek fonksiyonu, karaciğer fonksiyonu ve kan elemanları
hastanın hikayesi, fiziksel muayene ve laboratuvar testleri ile değerlendirilmelidir. Tedavi
gören hastalara uygun gözlem yapılmalıdır, böylece olası toksik etkiler veya advers reaksiyon
belirtileri minimal bir gecikme ile saptanabilir ve değerlendirilebilir.
Metotreksat alan hastaların klinik değerlendirilmesi ve izlenmesinde aşağıdaki laboratuvar
testlerinin düzenli olarak yapılması esastır: tam hematolojik inceleme, idrar analizi, böbrek
fonksiyon testleri, karaciğer fonksiyon testleri, göğüs röntgeni ve yüksek dozlar
uygulandığında plazma metotreksat düzeyleri. Amaç, oluşan her türlü organ disfonksiyonu
veya sistemik bozukluğu belirlemek olup; testler tedavi öncesinde, sırasında ve sonrasında
belirli periyodlarda yapılmalıdır.
Toplamda 1.5 gramdan yüksek dozlarda uygulanması durumunda, tedaviden sonra hepatik bir
bozukluktan şüphelenilirse karaciğer biyopsisi yapılması düşünülebilir.
Vitamin preparatları veya folik asit, folinik asit ve bunların türevlerini içeren ürünler
metotreksatın etkinliğini azaltabilirler.
Metotreksat hematolojik depresyon, böbrek yetmezliği, enfeksiyon, peptik ülser, ülseratif
kolit, ülseratif stomatit, diyare, genel bitkinlik durumunda ve çocuklarda ve yaşlılarda son
derece dikkatle kullanılmalıdır.
Metotreksatın radyoterapi ile birlikte uygulanması yumuşak doku nekrozu ve osteonekroz
riskini artırabilir.
Sıklıkla eozinofili ile ilişkili akut veya kronik interstisyel pnönoni ortaya çıkabilir ve ölümler
bildirilmiştir. Yapılan her muayenede izlenmesi gereken hastalar için ateş, öksürük (özellikle
kuru non-produktif öksürük) dispne belirgin semptomlardır. Hastalar pnömoni riskiyle ilgili
bilgilendirilmelidir ve hastalara dispne veya sürekli öksürük görülmesi durumunda hemen
doktorlarına bildirmeleri tavsiye edilmelidir.
Pulmoner semptomlar görülen hastalarda metotreksat tedavisi kesilmelidir ve enfeksiyon
olasılığını dışlamak için göğüs röntgeni dahil detaylı bir inceleme yapılmalıdır. Metotreksat
tarafından indüklenen akciğer bozukluğundan şüpheleniliyorsa, kortikosteroidlerle tedavi
başlatılmalıdır.
Karaciğer fonksiyon testlerinde değişiklik olmaksızın ortaya çıkabilecek karaciğer toksisitesi
görünümüne özel dikkat sarf edilmelidir. Karaciğer fonksiyon testlerinde veya karaciğer
biyopsisinde önceden var olan veya tedavi sırasında ortaya çıkan herhangi bir anormallik
6 / 19olursa tedavi başlatılmamalıdır veya tedavi kesilmelidir. Böyle anormallikler doktorun kararı
doğrultusunda önerilen tedaviden sonra 2 hafta içinde normale dönmektedir.
Sitostatik kullanımı ulusal kurullara göre yapılmalıdır.
Bu tıbbi ürün her flakonda 23 mg’dan daha az sodyum içermektedir. Bu dozda sodyuma bağlı
herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Oral antibiyotikler
Tetrasiklin, kloramfenikol ve absorbe olmayan geniş spektrumlu antibiyotikler, intestinal flora
inhibisyonuna veya bakteriyel metabolizma supresyonuna bağlı olarak, enterohepatik
dolaşımdaki metotreksatla etkileşime girebilir.
Antibiyotikler
Penisilin, glikopeptid, sülfonamid, siprofloksasin ve sefalotin gibi antibiyotikler, bireysel
vakalarda, metotreksatın renal klerensini azaltabilir; bu durum, serum metotreksat
konsantrasyonlarının artmasıyla eş zamanlı hematolojik/gastrointestinal toksisite oluşturur.
Plazma proteinlerine yüksek oranda bağlanan ilaçlar
Proteinlere bağlı olan metotreksat salisilatlar, sülfonamidler, difenilhidantoinler, fenitoin,
tetrasiklinler, kloramfenikol, sülfazol, doksorubisin, siklofosfamid, para-aminobenzoik asit ve
barbitüratlar ile yer değiştirilebilir. Proteinlere bağlı olmayan daha yüksek metotreksat plazma
düzeyleri toksisite artmasına yol açabilir.
Folik asit yetersizliğine neden olan ilaçlar
Trimetoprim, sülfametoksazol gibi folat antagonistleri ile beraber uygulanmasının nadir
vakalarda akut pansitopeniye neden olduğu bildirilmiştir. Folik asit yetersizliğine neden olan
ilaçlarla birlikte kullanımı (sülfonamidler, trimetoprim­ sülfametoksazol gibi) metotreksat
toksisitesinin artışına neden olabilir.
Özellikle folik asit yetersizliği geçmişi olan hastalarda dikkat edilmelidir.
Proton pompası inhibitörleri
Metotreksat ve omeprazolün eş zamanlı uygulanması metotreksatın renal eliminasyonunda
gecikmeye neden olur.
Folik asit içeren oral demir preparatlı vitamin preparatları metotreksatın etkinliğini
azaltabilirler.
Metotreksat immünosüpresif aktiviteye de sahiptir, bu nedenle aşılamaya karşı immünolojik
yanıt azalabilir. Ayrıca tedavi ile aynı zamanda bir canlı aşı kullanımı ağır bir antijenik
reaksiyona neden olabilir.
7 / 19Nefrotoksisite ve hepatotoksisite potansiyeli olan ilaçlarla (alkol de dahil) birlikte
kullanımından kaçınılmalıdır.
Metotreksat böbrek sekresyonunu aktive eder. Genellikle aynı boşaltım yoluna sahip diğer
ilaçlarla etkileşir ve bu etkileşme artan metotreksat plazma seviyelerine neden olur.
Non-steroidal antiinflamatuvar ilaçlar metotreksatın renal klerensini bozabilir ve ciddi
toksisiteye yol açabilir.
Probenesid ve zayıf asitler metotreksat eliminasyonunu azaltabilir; indirekt doz artışına neden
olabilir. Probenesid ile birlikte alındığında metotreksatın dozu azaltılmalıdır.
Vinka alkaloidleri hücre içi metotreksat ve metotreksat poliglutamatları artırabilir.
Metotreksatın serum düzeyleri etretinat tarafından artırılabilir ve birlikte kullanımlarından
sonra ciddi hepatit bildirilmiştir.
Azot oksit kullanımıyla birlikte stomatit ve benzeri yan etkiler gözlenebilir.
Fenitoin, trankilizanlar ve oral kontraseptifler ve penisilinler metotreksatın renal klerensini
azaltabilir; bu durum, artan metotreksat konsantrasyonları ve hematolojik/gastrointestinal
toksisite ile sonuçlanabilir.
Asitretin ile birlikte kullanımında hepatit meydana gelebilmektedir.
Levetirasetam
Levetirasetam ile metotreksatın birlikte uygulanmasının metotreksat klerensini azalttığı ve
böylece kandaki metotreksat konsantrasyonunun potansiyel olarak toksik seviyelere kadar
artmasına/uzamasına neden olduğu bildirilmiştir. Bu iki ilacı birlikte kullanan hastaların kan
metotreksat ve levetirasetam seviyeleri dikkatle incelenmelidir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyona ilişkin herhangi bir etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
MEXTU’nun gebelik ve/veya fetüs/yenidoğan üzerinde zararlı farmakolojik etkileri
bulunmaktadır.
8 / 19Bu nedenle, çocuk doğurma potansiyeli bulunan kadınlara gebe kalmamaları, kaldıkları
taktirde ise kendilerini tedavi eden hekimi derhal bilgilendirmeleri önerilmelidir (bkz. Bölüm
4.3. Kontrendikasyonlar).
Gebelik dönemi
Metotreksatın teratojenik olduğu gösterilmiştir; dolayısıyla, tedavinin yararı, vereceği zarar
üzerine ağır basmadıkça çocuk doğurma çağındaki kadınlara önerilmemektedir. Eğer
metotreksat antineoplastik endikasyon nedeniyle hamilelik sırasında kullanılırsa veya hasta
ilacı alırken hamile kalırsa, fetusa verebileceği potansiyel zarar hakkında hastaya bilgi
verilmelidir.
Laktasyon dönemi
Metotreksat anne sütüne geçtiği için tedavi boyunca emzirme kontrendikedir.
Üreme yeteneği/Fertilite
Metotreksat, anne hayvana toksik olmayan doz düzeylerinde, çeşitli türlerde teratojenik ve
embriyoletal etkiler oluşturma yeteneğine sahiptir.
4.7. Araç ve makine kullanımı üzerindeki etkiler
Bireysel hassasiyete bağlı olarak hastanın araç ve makine kullanma yeteneği bozulabilir.
4.8. İstenmeyen etkiler
Konvensiyonel ve yüksek doz tedavisi
İstenmeyen etkilerin görülme sıklığı ve şiddeti uygulanan doza, maruziyet süresine ve
uygulama yoluna bağlıdır ancak, yan etkiler tüm dozlarda görülmüştür ve tedavi sırasında her
hangi bir zamanda meydana gelebilir. İstenmeyen etkilerin büyük çoğunluğu erken bir evrede
tespit edildiğinde geri dönüşlüdür. Şiddetli reaksiyonlar meydana geldiğinde, doz azaltılmalı
veya tedavi sonlandırılmalıdır ve uygun önlemler alınmalıdır (Bkz. Bölüm 4.9) Eğer
metotreksat ile tedavi yeniden başlatılacak ise, ilaca daha fazla ihtiyacın ihtiyacın yeterli
değerlendirilmesinden sonra dikkatle uygulanmalıdır. Toksisitenin tekrarlama ihtimaline karşı
dikkatin arttırılması gereklidir.
En sık raporlanan istenmeyen etkiler ülseratif stomatit, lökopeni, bulantı ve şişkinliği
içermektedir. Diğer sıkça raporlanan istenmeyen etkiler kendini iyi hissetmeme, olağandışı
yorgunluk, titreme ve ateş, baş dönmesi, enfeksiyonlara karşı azalmış dirençtir. Yüksek doz
tedavisi sırasında folinik asit ile tedavi birkaç istenmeyen etkinin önlenmesini veya
hafifletilmesini sağlayabilir. Eğer lökopeni belirtileri varsa, tedavinin geçici olarak kesilmesi
önerilir.
Advers ilaç reaksiyonları aşağıda sıklıklar şeklinde listelenmiştir.
Sıklıklar şu şekilde tanımlanır:
9 / 19Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100 );
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Yaygın: Herpes zoster
Çok seyrek: Sepsis, fırsatçı enfeksiyonlar (bazı vakalarda ölümcül olabilir), sitomegalo
virüsünün neden olduğu enfeksiyonlar
Kardiyak hastalıklar
Seyrek: Perikardiyal efüzyon, perikardit, perikardiyal tamponad
Kan ve lenf sistemi hastalıkları
Yaygın: Lökopeni, trombositopeni, anemi
Yaygın olmayan: Pnsitopeni, agranülositoz, hematopoetik hastalıklar
Seyrek: Megaloblastik anemi
Çok seyrek: Şiddetli seyreden kemik iliği depresyonui aplastik anemi, lenfadenopati,
lenfoproliferatif hastalıklar (kısmen geri dönüşümlü), eozinofili ve nötropeni
Bilinmiyor: Hemoraji, hematom
Bağışıklık sistemi hastalıkları
Yaygın o1mayan: Anaflaktoid reaksiyonlar, alerjik vaskülit
Çok seyrek: İmmunsüpresyon, hipogamaglobulinemi
Metabolizma ve beslenme hastalıkları
Seyrek: Diabetes Mellitus
Psikiyatrik hastalıklar
Çok seyrek: İnsomnia, kognitif bozukluk
Bilinmiyor: Psikoz
Sinir sistemi hastalıkları
Yaygın: Baş ağrısı, yorgunluk, sersemlik
Yaygın olmayan: Vertigo, konfüzyon, depresyon, nöbetler, konvülsiyon, ensefalopati
Seyrek: Şiddetli görme bozukluğu, ruh hali değişiklikleri, parezi, dizartri ve afazi dahil
konuşma bozuklukları, miyelopati
Çok seyrek: Ağrı, ekstremitelerde musküler asteni veya parastezi, miyasteni, tat alma
duyusunda değişiklikler ( metalik tat), meninjizm (paraliz, kusma), akut aseptik menenjit
Göz hastalıkları
Seyrek: Görme bozuklukları, bulanık görme
Çok seyrek: Konjonktivit, retinopati, geçici körlük/ görme kaybı, periorbital ödem, blefarit,
epifora, fotofobi
10 / 19Bening, Malign veya sınıflandırılmamıs neoplazmlar
Yaygın olmayan: Metotreksat kesildikten sonra gerileyen lenfoma olgu raporları vardır.
Güncel bir çalışmada metotreksat tedavisinin lenfoma insidansı artırdığı gösterilememiştir.
Çok seyrek: Tümör lizis sendromu
Vasküler hastalıklar
Yaygın olmayan: Vaskülit
Seyrek: Hipotansiyon, tromboembolik olay reaksiyonları (arteriyel tromboz, serebral tromboz,
tromboflebit, derin ven trombozu, retinal ven trombozu, pulmoner embolizm dahil)
Bilinmiyor: Serebral ödem, peteşi
Solunum, göğüs hastalıkları ve mediastinal hastalıklar
Yaygın: İnterstisyel alveolit/pnömoniye bağlı pulmoner komplikasyonlar ve ilişkili ölümler
bildirilmiştir (metotreksat tedavisinin süresi ve dozundan bağımsız). Tipik semptomlar: genel
hastalık hali; kuru, tahriş edici öksürük; dispneye ilerleyen nefes darlığı, göğüs ağrısı, ateş,
Eğer böyle komplikasyonlardan şüpheleniliyorsa, metotreksat tedavisi derhal kesilmeli ve
enfeksiyonlar (pnömoni dahil) dışlanmalıdır.
Yaygın olmayan: Pulmoner fibrozis
Seyrek: Faranjit, apne, bronşiyal astım
Çok seyrek: Pneumocystis carnii pnömonisi, nefes darlığı, kronik obstrüktif akciğer hastalığı,
plevral efüzyon. Pnömoni dahil enfeksiyonlar da gözlemlenmiştir.
Bilinmiyor: Akut pulmoner ödem
Gastrointestinal hastalıklar
Çok yaygın: İştah kaybı, bulantı, kusma, abdominal ağrı, stomatit, dispepsi, ağız ve boğaz
mukoz membranlarının inflamasyonu ve ülserasyonu (özellikle metoreksat uygulamasından
sonraki ilk 24-48 saat sırasında).
Yaygın: Diyare (özellikle metoreksat uygulamasından sonraki ilk 24-48 saat sırasında)
Yaygın olmayan: Gastrointestinal kanama ve ülserler, pankreatit
Seyrek: Gingivit, enterit, melena (kanlı dışkılama), malabsorbsiyon
Çok seyrek: Hematamez (kan kusma), toksik megakolon
Hepatobiliyer hastalıklar
Çok yaygın: Karaciğer enzimlerinde (ALT, AST, alkalin fosfataz ve bilirubin) artış
Yaygın olmayan: Karaciğer yağlanması, fibrozu ve siroz gelişimi (karaciğer enzimlerinin
normal değerlerinin düzenli takip edimesine rağmen sıkça meydana gelir); diyabet
metabolizması; serum albümininde düşüş
Seyrek: Akut hepatit ve hepatotoksisite
Çok seyrek: Kronik hepatit reaktivasyonu, akut karaciğer dejenerasyonu. Ayrıca, herpes
simpleks hepatit ve karaciğer yetmezliği gözlemlenmiştir.
Bilinmiyor: Metabolik bozukluklar
Deri ve deri altı doku hastalıkları
Yaygın: Eksantem, eritem, kaşıntı
11 / 19Yaygın olmayan: Ürtiker, fotosensitivite, deride pigmentasyonu, saç dökülmesi, romatizmal
nodüllerde artış, herpes zoster, ağrılı psöriatrik plak lezyonları; şiddetli toksik reaksiyonlar:
vaskülit, derinin herpetiform döküntüsü, Stevens-Johnson Sendromu, toksik epidermal
nekroliz (Lyell sendromu)
Seyrek: Tırnaklarda pigmentasyon artışı, akne, peteşi, ekimoz, eritema multiforme, kutanöz
eritematozus eripsiyonu
Çok seyrek: Furonküloz, talenjektazi, akut paronikya, alerjik vaskülit, hidradenit. Ayrıca,
nokardiyoz, histoplazma ve kriptokok mikozis ve yayılmış herpes simpleks bildirilmiştir.
Bilinmiyor: Eksfolyatif dermatit, deri nekrozu
Kas-iskelet bozuklukları, bağ doku ve kemik hastalıkları
Yaygın olmayan: Osteoporoz, artralji, miyalji
Seyrek: Stres kırığı
Böbrek ve idrar yolu hastalıkları
Yaygın olmayan: Mesanenin inflamasyonu ve ülserasyonu (hematüri ile birlikte olabilir),
disüri
Seyrek: Böbrek yetmezliği, oligüri, anüri, azotemi, hiperürisemi, serumda üre ve kreatinin
seviyelerinde artış
Çok seyrek: Proteinüri
Üreme sistemi ve meme hastalıkları
Yaygın olmayan: Vajina ülserasyon ve inflamasyonu
Çok seyrek: Libido kaybı, impotans, oligospermi, menstrüasyon bozukluğu, vajinal akıntı,
infertilite, jinekomasti
Genel bozukluklar ve uygulama bölgesine ilişkin hastalıkları
Yaygın olmayan: Anflaktik şoka ilerleyen şiddetli alerjik reaksiyonlar
Çok seyrek: Ateş, yara iyileşmesinde bozulma
Pnömosit, pneumocystis carinii pnömonisi (geri dönüşümlü vakalar dahil), fetal ölüm, fetüste
hasar, düşük gibi istenmeyen etkiler de raporlanmıştır ancak görülme sıklıkları
belirlenmemiştir.
Sistemik organ toksisitesi
Lenfoma
Düşük doz tedavi alan hastalarda metotreksat ile tedavinin kesilmesinden sonra remisyona
girebilen malign lenfoma meydana gelebilir ve bu nedenle herhangi bir sitotoksik tedavi
gerektirmeyebilir. Eğer lenfoma gerilemezse, öncelikle metotreksat kesilmeli ve uygun
tedaviye başlanmalıdır.
Hematolojik
Metotreksat hematopoez, baskılayabildiği için anemi, aplastik anemi, pansitopeni, lökopeni,
nötropeni ve/veya trombositopeniye neden olabilir. Maligniteleri ve hematopoezi etkileyen
12 / 19altta yatan faktörleri olan hastalara metotreksat dikkatlice uygulanmalıdır. Neoplastik
durumları tedavi ederken, metotreksat yalnızca potansiyel yararların miyelosüpresyon riskine
baskın gelmesi koşuluyla verilmelidir.
Akciğerler
Akut veya kronik interstisyel pnömoni dahil metrotreksatın neden olduğu akciğer hastalığı
tedavi süresince her hangi bir zamanda meydana gelebilen potansiyel olarak tehlikeli bir
hastalıktır. Bu istenmeyen etki düşük dozlarda bildirilmiştir ve her zaman tam olarak geri
dönüşlü değildir. Ölümler raporlanmıştır. Akciğer tutulumu belirtileri veya kuru nonprodüktif
öksürük, ateş, göğüs ağrısı, dispne, hipoksemi ve akciğer röntgeninde infiltrat gibi
semptomlar veya metotreksat tedavisi ile bağlantılı olabilen nonspesifik pnömoni potansiyel
olarak şiddetli hasarı gösterebilir ve tedavinin kesilmesini ve dikkatli araştırmayı gerektirir.
Akciğer değişimleri her dozda meydana gelebilir. Enfeksiyon ihtimali (pnömoni dahil)
mutlaka devre dışı bırakılmalıdır.
Gastrointestinal
Eğer dehidratasyon ile sonuçlanan kusma, diyare ve stomatit meydana gelirse, metotreksat
tedavisi hasta düzelene kadar kesilmelidir. İntestinal perforasyonun neden olduğu hemorajik
enterit ve ölümler meydana gelebilir. Peptik ülser veya ülseratif koliti olan hastalarda
metotreksat büyük bir dikkatle kullanılmalıdır. Folinik asit gargarası ile stomatit önlenebilir
veya hafifletilebilir.
Karaciğer
Metotreksat, potansiyel olarak akut hepatit ve kronik (fibroz ve siroz) hepatotoksisite riskini
içerir. Kronik toksisite potansiyel olarak ölümcüldür ve yaygın olarak uzun dönem kullanım (
genellikle 2 yıl veya daha uzun süre kullanım sonrasında) sonrasında ve 1.5g’dan daha fazla
toplam kümülatif doz sonrasında meydana gelir. Psöriazis hastalarında yapılan çalışmalarda,
hepatotoksisitenin kümülatif doz ile orantılı olduğu ve alkolizm, fazla kilo, diyabet ve yaş ile
arttığı görülmüştür.
Metotreksat tedavisinden sonra karaciğer enzim değerlerinde geçici bir bozulma sıklıkla
görülür ve genellikle tedavide bir düzenleme gerektirmez. Mevcut anormal karaciğer
değerleri ve/veya serum albümin değerlerinde azalma şiddetli hepatotoksisiteyi gösterebilir.
Metotreksat, bazı vakalarda ölümle sonuçlanan, hepatit B enfeksiyonlarının reaktivasyonuna
ve hepatit C enfeksiyonlarının şiddetlenmesine neden olmuştur. Bazı vakalarda hepatit B
reaktivasyonu, metotreksat tedavisinin kesilmesini takiben meydana gelmiştir. Daha önceden
hepatit B veya C enfeksiyonları olan hastalarda, her hangi bir karaciğer hastalığı oluşumunu
araştırmak için klinik ve laboratuvar testleri yapılmalıdır. Bu araştırmalara dayanarak,
metotreksat ile tedavinin bazı hastalar için uygun olmadığı kanıtlanabilir.
Bozulmuş karaciğer fonksiyonu olduğu taktirde, metotreksatın istenmeyen etkileri (özellikle
stomatit) şiddetlenebilir.
13 / 19Böbrekler
Metotreksat, akut böbrek yetmezliği ile sonuçlanabilen böbrek hasarına neden olabilir. Renal
fonksiyon, yüksek doz tedaviden sonra metotreksat atılımını engelleyecek derecede
şiddetlenebilir, bunun bir sonucu olarak da sistemik metotreksat toksisitesi meydana gelebilir.
Renal yetmezliği önlemek için, idrarın alkalizasyonu ve yeterli sıvı alımı ( en az günde 3 litre)
önerilir. Serum metotreksat miktarının ve renal fonksiyonun ölçülmesi önerilir.
Deri
Tek veya tekrarlayan dozlarda oral, intramusküler veya intravenöz metotreksat tedavisinden
sonraki birkaç gün içinde şiddetli, bazı vakalarda ölümcül olabilen toksik epidermal nekroliz
(Lyell sendromu), Stevens-Johnson Sendromu ve eritema multiforme dahil deri reaksiyonları
raporlanmıştır.
Santral Sinir Sistemi
Daha önce kraniospinal radyoterapi alan hastalarda metotreksatın intravenöz tedavisinden
sonra lökoensefalopati olduğunu dair raporlar vardır. Kısmen yüksek dozlarda intravenöz
metotreksat (1 g/m2) ile tedavi edilen akut lenfoblastik lösemili çocuklarda, görülme
sıklığında beklenmeyen bir artış ile genellikle jeneralize veya fokal nöbetler olarak kendini
gösteren şiddetli nörotoksisite raporlanmıştır. Semptomatik hastaların röntgen muayenesinde
sıklıkla lökoensefalopati ve/veya mikroanjiopatik kalsifikasyonlar vardır.
Kronik lökoensefalopati beraberinde kranial radyoterapi olmasa dahi, folinik asit ile beraber
tekrarlayan yüksek doz metotreksat tedavisi alan hastalarda da raporlanmıştır. Metotreksat
tedavisinin kesilmesi, her zaman tam iyileşme ile sonuçlanmaz. Lökoensefalopati metotreksat
tabletleri ile tedavi edilen hastalarda da raporlanmıştır.
Yüksek doz tedavisi alan hastalarda bir geçici akut nörolojik sendrom gözlemlenmiştir. Bu
nörolojik sendromun belirtileri anormal davranışı, geçici körlük dahil fokal sensorimotor
semptomları ve anormal refleksleri içerebilir. Tam olarak nedeni bilinmemektedir.
Baş ağrısından paralize, koma ve felç-benzeri episodlara kadar uzanan nörolojik yan etki
vakaları, başlıca çocuklarda ve sitarabin ile beraber tedavi alan adolesanlarda bildirilmiştir.
İntratekal tedavi
Subakut nörotoksisite, metotreksatın kesilmesinden sonra genellikle geri dönüşlüdür.
Merkezi ve Periferik Sinir Sistemi Hastalıkları
Yaygın: Baş ağrısı, kimyasal araknoidit, subakut nörotoksisite, nekrotizan demiyelinizan
lökoensefalopati
Gastrointestinal Hastalıklar
Yaygın: Bulantı ve kusma
14 / 19Genel bozukluklar ve uygulama bölgesine ilişkin hastalıkları
Yaygın: Ateş
Kimyasal araknoidit, metoreksatın intratekal uygulamasından sonraki birkaç saat içinde
meydana gelebilir. Baş ağrısı, sırt ağrısı, boyun tutulması, kusma, ateş, menenjizm ve
bakteriyel menenjite benzer olan serebrospinal sıvıda pleositoz ile karakterizedir. Araknoidit
genellikle birkaç gün içinde kaybolur.
Subakut nörotoksisite, sıkça tekrar edilen intratekal uygulama sonrasında yaygındır, başlıca
beyin veya omurilikteki motor fonksiyonları etkiler. Bir veya daha fazla spinal sinir kökünün
tutulumu ile paraplezi/parapleji, tetrapleji, serebral disfonksiyon, kranial sinir paralizi ve
epileptik nöbetler meydana gelebilir.
Nekrotizan demiyelinizan lökoensefalopati, intratekal tedaviye başlanmasından sonraki birkaç
ay veya yıllar sonra meydana gelebilir. Bu durum sinsi başlangıçlı progresif nörolojik
bozulma, konfüzyon, irritabilite ve somnolans ile karakterizedir. En sonunda, şiddetli demans,
dizaritri, ataksi, spastisite, nöbetler ve koma ortaya çıkabilir. Bu durum ölümcül olabilir.
Lökoensefalopati, başlıca kranial radyoterapi ve/veya sistemik olarak uygulanan metotreksat
ile kombine halde büyük miktarlarda intretekal metotreksat alan hastalarda görülür.
Metotreksatın intratekal uygulamasından sonra nörotoksisite belirtileri ( meninjial
inflamasyon, geçici veya kalıcı parezi, ensefalopati9 takip edilmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9.Doz aşımı ve tedavisi
Kalsiyum lökoverin metotreksatın hemopoietik sistem üzerine ani toksik etkilerini nötralize
eden antidotudur. Oral, intramüsküler veya intravenöz bolus enjeksiyon ya da infüzyon
şeklinde uygulanabilir. Kazara aşırı doz alınma durumunda, 12 saat içinde 75 mg’a kadar
kalsiyum folinat (kalsiyum lökovirin) intravenöz infüzyon ile uygulanmalı, 6 saatte bir 12 mg
intramüsküler uygulama ile 4 doz devam edilmelidir. Advers etkiye yol açabilecek normal
metotreksat dozları için, 6 saatte bir 6-12 mg kalsiyum folinat intramüsküler olarak 4 doz
uygulanabilir. Genel olarak metotreksatın verilen dozuna eşdeğer veya daha yüksek dozda
kalsiyum lökovorin dozu bir saat içinde uygulanmalıdır ve metotreksatın serum düzeyleri 10-
7 M'ın altına düşünceye kadar dozlamaya devam edilmelidir. Kan transfüzyonu ve böbrek
diyalizi gibi diğer destekleyici tedaviler gerekebilir.
15 / 195. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Antimetabolitler
ATC kodu: L01BA01
Metotreksat antimetabolitler olarak bilinen sitotoksik ajanlar sınıfından bir folik asit türevidir.
Özellikle hücre bölünmesinin "S" fazında etki gösterir, dihidrofolat redüktaz enziminin
kompetitif inhibisyonuyla dihidrofolatın DNA sentezi ve hücresel replikasyon işlevi
basamaklarında gerekli olan tetrahidrofolata dönüşümünü önleyerek etkir. Malign hücreler,
kemik iliği, fetal hücreler, bukkal ve intestinal mukoza ve idrar kesesi hücreleri gibi aktif
olarak çoğalan dokular metotreksatın etkilerine genellikle daha duyarlıdır. Malign
dokulardaki hücresel çoğalma normal dokulardakinden daha fazla olduğunda, normal
dokularda irreversibl hasar olmaksızın malignite gelişimini bozabilir.
5.2.Farmakokinetik özellikler
Genel özellikler
Emilim:
Metotreksat parenteral uygulamalarda genellikle tamamen absorbe olmaktadır. İntramüsküler
uygulamadan sonra serum pik seviyelerine 30-60 dakika içinde ulaşır.
Dağılım:
İntravenöz uygulamadan sonra, başlangıçtaki dağılım hacmi yaklaşık 0.18 l/kg (vücut
ağırlığının %18'i) ve kararlı durum dağılım hacmi yaklaşık olarak 0.4-0.8 l/kg’dır (vücut
ağırlığının %40-80'i). Metotreksat tek bir taşıyıcıya bağlı aktif transport işlevi yardımıyla
hücre membranlarından aktif geçiş için azalmış folatlarla yarışmaya girer. 100 mikromolardan
daha yüksek serum konsantrasyonlarında pasif difüzyon etkin hücre içi konsantrasyonlara
ulaşmanın başlıca yolu haline gelir. Serumdaki metotreksatın yaklaşık olarak %50’si
proteinlere bağlıdır.
Metotreksat oral veya parenteral olarak verildiğinde terapötik miktarlarda kan-beyin
bariyerini geçmez. Metotreksat, plevral eksüdalara veya karındaki asitlere geri dönüşümlü
olarak bağlanır, buna bağlı olarak organizmadan eliminasyonu belirgin derecede gecikebilir
(ayrıca 4.4. Özel kullanım uyarıları ve önlemleri’ne bakınız).
Biyotransformasyon;
Metotreksat başlıca üç şekilde metabolize olur: özellikle yüksek doz infüzyondan sonra
karaciğerde aldehid dehidrogenaz ile 7-hidroksimetotreksat oluşur; dihidrofolat redüktaza 200
kez daha düşük afiniteye sahip olmasına rağmen metotreksatın hücreye alınımında,
poliglutamilasyon ve DNA sentezinin inhibisyonunda rol oynayabilir. 2,4-diamino-
N­metilpteroik asid (DAMPA) barsaktaki bakteriyel karboksipeptidaz tarafından
oluşturulmaktadır. Metotreksatın intravenöz uygulanmasını takiben, idrardaki metabolitlerin
sadece %6 'sı DAMPA'dır.
16 / 19Metotreksat poliglutimasyon, hücre dışı metotreksat konsantrasyonu ile kararlı durumda
olmayan ilacın hücre içinde birikmesiyle sonuçlanır. Metotreksat ve doğal folatlar
poliglutamil sentetaz enzimi için yarıştıklarında hücre içi metotreksatın yüksek bir
konsantrasyonu artmış poliglutamat sentezi, ilacın sitotoksik etkisinin artması ile
sonuçlanacaktır.
Eliminasyon:
Metotreksatın bildirilen terminal yarılanma ömrü psöriazis veya romatoid artrit ya da düşük
doz antineoplastik tedavisi (< 30 mg/m2) alan hastalarda yaklaşık olarak 3 ila 10 saattir.
Yüksek doz metotreksat alan hastalarda ise terminal yarı ömrü 8 ila 15 saattir. Başlıca atılım
yolu böbreklerledir ve verilen doza ve uygulama yoluna bağlıdır. İntravenöz uygulama ile
uygulanan dozun %80-90'ı 24 saat içinde idrarla değişmemiş şekilde atılır. Uygulanan dozun
%10'u ya da daha azı kadar sınırlı miktarda safra ile atılımı vardır. Metotreksatın
enterohepatik dolaşımı ileri sürülmüştür.
Doğrusallık/doğrusal olmayan durum:
Veri bulunmamaktadır.
5.3.Klinik öncesi güvenlilik verileri
Metotreksat başlıca hızlı çoğalan dokular üzerinde etkilidir.
Hayvanlarda yapılan karsinojenez çalışmaları metotreksatın karsinojenik potansiyelinin
olmadığını göstermiştir. Metotreksatın hayvanlarda somatik hücrelerde ve insanlarda kemik
iliği hücrelerinde kromozomal hasara neden olduğu bildirilmiştir. Bu etkiler geçici ve geri
dönüşümlüdür. Metotreksat ile tedavi edilen hastalarda, neoplazi riskinde artışa neden olur
fakat deliller tam değerlendirme yapmak için yetersizdir.
Mutajenisite: Metotreksat birçok in vitro ve in vivo memeli test sistemlerinde genotoksiktir.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit
Enjeksiyonluk su
6.2. Geçimsizlikler
Kuvvetli oksidanlar ve kuvvetli asitler ile geçimsizdir. Klorpromazin hidroklorür, droperidol,
idarubisin, metoklopramid hidroklorür, heparin çözeltisi, prednisolon sodyum fosfat ve
prometazin hidroklorür ile kombine edildiğinde bir bulanık çözelti oluşumu veya çökelti
görülür.
6.3. Raf ömrü
24 ay
17 / 196.4. Saklamaya yönelik özel tedbirler
Açılmamış flakonlar:
25°C’nin altıdaki oda sıcaklığında saklayınız.
Açılmış flakonlar:
Ürün flakonun açılmasından sonra hemen kullanılmalıdır. Tek kullanımlıktır. Kullanılmayan
kısım atılmalıdır.
Seyreltildikten sonra:
Seyreltilmiş çözeltinin son konsantrasyonu 5 mg/ml ve 20 mg/ml olacak şekilde % 0.9 NaCl
çözeltisi veya % 5 glikoz çözeltisi ile seyreltme yapıldığında, 2-8°C'de 35 gün; 20-25°C'de ise
36 saat boyunca kimyasal ve mikrobiyolojik açıdan stabildir.
Mikrobiyolojik açıdan ürün hemen kullanılmalıdır. Hemen kullanılmazsa, kullanmadan önce
saklama süreleri ve kullanım koşulları kullanıcının sorumluluğundadır ve seyreltme kontrollü
ve aseptik olarak valide edilmiş koşullarda olmazsa normalde 2-8 C°’de 24 saatten daha uzun
olmamalıdır.
6.5. Ambalajın niteliği ve içeriği
Kutuda, gri klorobutil kauçuk tıpa ve alüminyum flip-off pembe kapaklı, 50 H (60 ml) Tip I
şeffaf cam flakon, 1 adet.
6.6. Beşeri tıbbi üründen arta kalan maddelerin imhası ve diğer özel önlemler
Parenteral metotreksat preparatları antimikrobiyal bir madde içermez. Kullanılmayan
konsantre çözelti atılmalıdır.
Parenteral metotreksat preparatları % 0.9 sodyum klorür ve %5 glikoz intravenöz infüzyon
sıvıları ile seyreltilebilir.
Aynı infüzyon kabında metotreksat ile birlikte başka ilaçlar karıştırılmamalıdır.
Sitotoksik ilaçların kullanımı:
Sitotoksik ilaçlar sadece eğitimli personel tarafından belirlenmiş sahalarda kullanılmalıdır.
Çalışma yüzeyi atılabilen plastik arkalı emici kâğıt ile kaplanmış olmalıdır. İlacın kaza ile
göze ve deriye temas etmemesi için koruyucu eldiven ve gözlük kullanılması gerekir.
Metotreksat vesikant değildir ve deri ile temas ettiğinde deriye zarar vermez. Fakat derhal su
ile yıkanmalıdır. Geçici bir batma hissi krem ile tedavi edilebilir. Herhangi bir yol ile belli
miktar metotreksat sistemik absorpsiyon tehlikesi varsa kalsiyum lökovorin verilmelidir.
Sitostatik preparatlar gebe personel tarafından kullanılmamalıdır.
Herhangi bir dökülme veya atık materyal yakarak yok edilir. Yakma ısısı hakkında özel bir
tavsiyemiz yoktur.
Sitostatikler kılavuzuna göre kullanılır.
18 / 19Kullanılmamış olan ürünler ya da atık materyaller ''Tıbbi Atıkların Kontrolü Yönetmeliği'' ve
''Ambalaj ve Ambalaj Atıklarının Kontrolü Yönetmelikleri''ne uygun olarak imha edilmelidir.
7. RUHSAT SAHİBİ
Onko İlaç Sanayi ve Ticaret A.Ş
Koşuyolu Cad. No:34
34718 Kadıköy / İstanbul
Telefon: +90 (216) 544 90 00
Faks: +90 (216) 545 59 92
e-mail: info@onkokocsel.com
8. RUHSAT NUMARASI(LARI)
2017/737
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.09.2017
Ruhsat yenileme tarihi:
10. KÜB’ÜN YENİLENME TARİHİ
19 / 19