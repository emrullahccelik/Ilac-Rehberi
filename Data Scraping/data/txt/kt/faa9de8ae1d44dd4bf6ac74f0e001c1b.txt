1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar  okumaya  ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında 
yüksek veya düşük doz kullanmayınız.  
 
LİNRA 1mg Tablet  KULLANMA TALİMATI  
      
Ağızdan alınır.  
• Etkin madde: Her bir tablet etkin madde olarak 1 mg rasajiline eşdeğer 1,56 mg rasajilin 
mesilat içerir.  
• Yardımcı  maddeler: Prejelatinize  nişasta,  talk, mannitol (E421),  mısır  nişastası,  
kolloidal silisyum dioksit ve stearik  asit. 
 
 
Bu Kullanma Talimatında:  
 
1. LİNRA  nedir ve ne için  kullanılır?  
2. LİNRA ’yı kullanmadan önce dikkat edilmesi  gerekenler  
3. LİNRA  nasıl  kullanılır?  
4. Olası yan etkiler nelerdir? 
5. LİNRA ’nın saklanması  
 
Başlıkları yer almaktadır. 
 
1. LİNRA nedir ve ne için  kullanılır?  
LİNRA  1 mg tablet, 1 mg rasajiline eşdeğer 1,56 mg rasajilin mesilat içerir.  
 
LİNRA  1 mg tablet, 30 tabletlik blister ambalajlarda karton kutu içinde hasta kullanımına 
sunulmaktadır. 
 
LİNRA  tabletler, beyaz renkli, yuvarlak ve düz yapılıdır. 
LİNRA , Parkinson hastalığının tedavisinde kullanılır. 
Parkinson hastalığında, beyinde dopamin üreten hücrelerin kaybı söz konusudur. Dopamin  
beyinde hareket  kontrolünde  rol alan bir kimyasaldır.  LİNRA , beyinde dopamin düzeylerinin 
artmasına ve devam etmesine yardımcı  olur. 2  2. LİNRA’ yı kullanmadan önce dikkat edilmesi  gerekenler  
 
LİNRA’ yı aşağıdaki durumlarda KULLANMAYINIZ:  
Eğer,  
• Etkin madde rasajilin veya  LİNRA ’nın içeriğindeki maddelerden herhangi birine alerjiniz 
(aşırı duyarlılığınız)  varsa 
• Şiddetli karaciğer sorununuz  varsa  
 
LİNRA  kullanırken aşağıdaki ilaçları kullanmayınız: 
• Parkinson hastalığı tedavisi, depresyon veya diğer herhangi bir hastalık için kullanılan 
monoamin oksidaz inhibitörleri (MAOI) (reçetesiz satılan tıbbi  ve  doğal  ürünler  dahil,  
örn. St. John’s Wort olarak bilinen sarı kantaron ve  ekstresi)  
• Güçlü bir ağrı kesici olan  petidin  
 
MAOI veya petidi n ile tedaviye başlamak için LİNRA  tedavisini kestikten sonra en az  14 gün 
beklemeniz gerekmektedir.  
 
LİNRA’ yı aşağıdaki durumlarda DİKKATLİ KULLANINIZ:  
• Eğer herhangi bir karaciğer sorununuz var  ise, 
• Derinizde daha önce görmediğiniz, şüpheli olabilecek değişiklikler fark ederseniz 
doktorunuzla konuşmalısınız.  LİNRA ile tedavi, cilt kanseri riskini artırabilir. 
 
Eğer siz veya aileniz/bakıcınız, dürtünüze, şiddetli isteklerinize veya arzularınıza kendinize  
veya başkalarına zarar veya hasar verici davranışlar göstermek şeklinde karşı koyamadığınız 
alışılmadık davranışlarda bulunduğunuzu fark ederseniz doktorunuza söyleyiniz. Bunlar, 
dürtüsel davranış bozukluğu olarak adlandırılırlar. LİNRA  veya Parkinson  hastalığı  tedavisi 
için başka ilaçlar kullanan hastalarda, dayanılmaz istek (kompülsiyon), saplantılı düşünceler, 
bağımlılık derecesinde kumar oynama, aşırı miktarda para harcama, dürtüsel davranışlar ve 
anormal derecede cinsel dürtü veya cinsel içerikli düşüncelerde veya davranışlarda artış gibi 
davranışlar gözlemlenmiştir. Doktorunuzun dozunuzu ayarlaması veya tedavinizi durdurması  
gerekebilir.  
 
LİNRA , özellikle diğer dopaminerjik ilaçlar da kullanıyorsanız (Parkinson  hastalığı tedavisi 
için kullanılan), sersemliğe yol açabilir ve gü nlük aktiviteleriniz sırasında ani uykuya dalmanıza 
neden olabilir. Daha fazla bilgi için lütfen araç ve makine kullanımı bölümüne bakınız.  
 
 Çocuklar:  
LİNRA ’nın 18 yaşın altında kullanılması önerilmemektedir.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
 
LİNRA’ nın yiyecek ve içecek ile kullanılması  
LİNRA  yemeklerle veya tek başına kullanılabilir. 
 
Hamilelik  
İlacı kullanmadan önce doktorunuza veya eczacınıza danışınız.  3  LİNRA ’nın hamilelik ve doğmamış bebek üzerine etkileri bilinmediğinden, hamile iseniz 
LİNRA ’yı kullanmamalısınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Deneysel verilere göre LİNRA  emzirmeyi olumsuz etkileyebilir. Bu nedenle emzirme döneminde 
kullanılmamalıdır. Anne sütüne geçip geçmediği bi linmemektedir.  
 
Araç ve makine kullanımı  
Parkinson hastalığının kendisi ve LİNRA  tedavisi araç ve makine kullanma yeteneğinizi 
etkileyebileceğinden, bunları yapmadan önce doktorunuza danışın. LİNRA  uyku hali ve baş 
dönmesi yapabilir; ani uykuya dalma ataklarına neden  olabilir.  
Bu durum LİNRA  ile birlikte Parkinson hastalığınızın semptomlarının tedavisinde başka ilaçlar 
ya da sizde sersemliğe yol açan başka ilaçlar veya alkol aldığınızda artabilir.  LİNRA  almadan 
önce ya da alırken uyku hali ve/veya ani uykuya dalma atağı geçirirseniz araç ya da makine  
kullanmayınız. 
 
LİNRA’ nın içeriğinde bulunan bazı yardımcı maddeler hakkında önemli bilgiler  
Uyarı gerektiren y ardımcı  madde i çermemektedir. 
 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
LİNRA kullan ırken a şağıdaki ilaçlar ı kullanmay ınız: 
• Parkinson hastalığı teda visi, depresyon veya di ğer herhangi bir h astalık iç in kulla nılan 
monoamin oks idaz in hibitörleri ( MAO I) (reçetesiz sa tılan tıbbi ve doğ al ürünler da hil, 
örn. St. John’s Wort ol arak bilin en sarı kant aron ve ekst resi) 
• Güçlü bir ağrı kesici olan petid in 
 
MAOI veya petidin ile tedaviye ba şlamak iç in LİNRA  tedavisini kestikten sonra en az 
14  g ün bekleme niz gerekmektedir. 
 
Aşağıdaki  ilaçlardan  birini LİNRA  ile beraber  kullanmadan önce  mutlaka 
doktorunuza danışınız.  
• Antidepresanlar olarak bilinen ve depresyon tedavisinde kullanılan belirli ilaçlar (selektif serotonin geri alım inhibitörleri (SSRI), selektif serotonin –norepinefrin geri alım inhibitörleri 
(SNRI), trisiklik veya tetrasiklik  antidepresanlar)  
• Enfeksiyonlara karşı kullanılan antibiyotik siprofloksasin 
• Öksürük kesici  dekstrometorfan  
• Göz damlaları, burun tıkanıklıklarını gidermek için burundan veya ağız yoluyla kullanılan 
ilaçlar (nazal ve oral dekonjestanlar) ve efedrin veya psödoefedrin içeren soğuk algınlığ ı 
ilaçları gibi sempatomimetikler.  
 
LİNRA ’nın fluoksetin veya fluvoksamin içeren antidepresanlarla beraber kullanımından 
kaçınılmalıdır.  
 4  LİNRA  ile tedaviye başlamak için, fluoksetin tedavisini  kestikten  sonra  en  az  beş  hafta 
beklemeniz gerekmektedir.  
 
Fluoksetin veya fluvoksamin ile tedaviye başlamak için LİNRA  tedavisini  kestikten  sonra en az 
14 gün beklemeniz gerekmektedir.  
 
Sigara içiyorsanız veya sigarayı bırakma niyetindeyseniz, lütfen doktorunuza veya eczacınıza 
bilgi veriniz. S igara içmek, LİNRA ’nın kandaki miktarını azaltabilir.  
  
3. LİNRA nasıl  kullanılır?  
 
• Uygun kullanım ve doz/uygulama sıklığı için  talimatlar:  
LİNRA ’yı her zaman doktorunuzun söylediği şekilde kullanınız. Emin değilseniz doktorunuz 
veya eczacınız ile kontrol  etmelisiniz.  
LİNRA  günde bir kez bir tablet (1 mg)  alınır.  
 
• Uygulama yolu ve  metodu:  
Ağızdan alınır. Yiyeceklerle birlikte veya tek başına alınabilir. Tabletleri yeterli miktarda sıvı ile 
alınız (örneğin, bir bardak su ile)  
 
• Değişik yaş  grupları:  
Çocuklarda kullanımı:  
Çocuklarda ve adolesanlarda LİNRA  kullanımı önerilmemektedir.  
 
Yaşlılarda kullanımı:  
Yaşlı hastalarda doz ayarlaması gerekmemektedir.  
 
• Özel kullanım  durumları:  
Böbrek yetmezliği:  
Böbrek yetmezliği olan hastalarda doz ayarlaması gerekmemektedir.  
 
Karaciğer yetmezliği:  
LİNRA  hafif karaciğer yetmezliği olan hastalarda dikkatle kullanılmalıdır. Hafif karaciğer 
bozukluğundan orta düzeyde karaciğer yetmezliğine ilerleme gösteren hastalarda kullanımı 
sonlandırılmalıdır. Şidde tli karaciğer bozukluğu olan hastalarda ise kesinlikle 
kullanılmamalıdır.  
 
Eğer LİNRA ’nın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız gerekenden daha fazla LİNRA kullandıysanız:  
LİNRA ’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
LİNRA  kutusunu doktorunuz veya eczacınıza göstermek üzere yanınıza alınız. 
LİNRA ’nın gerekenden daha fazla kullanılması durumunda hafif şekilde öfori (aşırı mutlu 
hissetme), ciddi kan basıncı yüksekliği ve serotonin sendromu (kafa karışıklığı, huzursuzluk, 
vücut ısısında artma, terleme, kas koordinasyon kaybı, kas seğirmesi gibi belirtiler) belirtileri 
bildirilmiştir.  
 
LİNRA’ yı kullanmayı unutursanız  
Unutulan dozları dengelemek için çift doz almayınız. 5  Bir sonraki dozu zamanı gelince alınız.  
 
LİNRA kullanmayı sonlandırırsanız  
İlk önce doktorunuzla konuşmadan LİNRA  almayı bırakmayınız. Bu ilacın kullanımı üzerine 
daha fazla sorunuz varsa doktorunuz veya eczacınıza danışınız.  
 
4. Olası yan etkiler  nelerdir?  
 
Tüm ilaçlar gibi, herkeste görünmese de, LİNRA ’nın içeriğinde bulunan  maddelere  duyarlı olan 
kişilerde yan etkiler  olabilir.  
 
Aşağıdakilerden biri olursa LİNRA’ yı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Alerjik reaksiyon (döküntü, kaşıntı, ağızda, yüzde, boğazda şişme, nefes almada güçlük) 
olursa  (yaygın)  
• Eğer sizde, dayanılmaz istek (kompülsiyon), saplantılı düşünceler, bağımlılık derecesinde 
kumar oynama, aşırı şekilde alışveriş  yapma ve para harcama isteği, dürtüsel davranışlar    
ve anormal derecede cinsel dürtü veya cinsel içerikli düşünceler (dürtü kontrol bozukluğu) 
gibi sıra dışı davranı şlar gelişirse  (bilinmiyor)  
• Gerçekte olmayan şeyleri görür ya da duyarsanız  (halüsinasyon)  (yaygın)  
• Halüsinasyon, vücut ısısında artma, huzursuzluk, titreme ve terleme belirtilerinin herhangi bir kombinasyonu (serotonin sendromu)  olursa  (bilinmiyor)
  
• Deri kanseri (melanoma) riskini arttırdığı için herhangi bir şüpheli deri değişikliği fark ederseniz (yaygın)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza  
gerek olabilir.  
 Plasebo kontrollü klinik çalışmalarda aşağıdaki yan etkiler bildirilmiştir: Yan etkiler aşağıdaki kategorilerde gösterildiği şekilde tanımlanmıştır:  
Çok yaygın:           10 hastanın en az 1’nınde  görülebilir. 
Yaygın:                 10 hastanın  birinden az, fakat  100 hastanın  birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek:                 1.000 hastanın  birinden az, fakat  10.000 hastanın  birinden fazla görülebilir. 
Çok seyrek:          10.000 hastanın birinden az  görülebilir.  
Bilinmiyor:           (eldeki verilerden hareketle tahmin  edilemiyor)  
 
Çok yaygın:  
• Anormal hareketler  (diskinezi)  
• Baş ağrısı  
 
Yaygın:  
• Karın ağrısı  
• Düşme  
• Alerjik  reaksiyon  
• Ateş 
• Grip (influenza)  
• Genel olarak kendini iyi hissetmeme  (malez)  
• Boyun  ağrısı  
• Göğüs ağrısı (anjina  pektoris)  6  • Sersemlik ve baş dönmesi ile birlikte  görülen ayağa kalkarken düşük kan basıncı (ortostatik 
hipotansiyon)  
• İştah  azalması  
• Kabızlık  
• Ağız  kuruluğu  
• Bulantı ve kusma  
• Gaz 
• Anormal kan testi sonuçları  (lökopeni)  
• Eklem ağrısı  (artralji)  
• Sırt ağrısı  
• Kas iskelet  ağrıları  
• Eklem yerlerinde inflamasyon  (artrit)  
• Elde uyuşma ve kas zayıflığı (karpal tünel  sendromu)  
• Kilo kaybı  
• Anormal  rüyalar  
• Saplantılı düşünceler  
• Kas koordinasyonunda zorluk (denge bozukluğu)  
• Depresyon  
• Baş ağrısı  
• Baş dönmesi  (vertigo)  
• Uykusuzluk/uyuyamama  
• Uzun süreli kas kasılması (distoni)  
• Rinit (nezle)  
• Deride tahriş  (dermatit)  
• Döküntü 
• Gözlerde kanlanma (konjunktivit)  
• Ani idrar  sıkışması  
 
Yaygın olmayan  
• İnme (serebrovasküler  olay) 
• Kalp krizi (miyokardiyal  infarktüs)  
• Deride döküntü (vezikülobüllöz  döküntü)  
 
Bilinmiyor:  
• Yüksek kan basıncı  
• Aşırı  uykululuk  
• Ani uyku başlangıcı  
• Dürtüsel davranışlar 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış  olacaksınız.  
 7  5. LİNRA’ nın saklanması  
 
LİNRA ’yı çocukların göremeyeceği, erişemeyeceği yerlerde ve ambalajında saklayınız. 
 
25°C altındaki oda sıcaklığında orijinal ambalajında saklayınız . 
 
Son kullanma tarihi geçmiş veya kullanılma yan ilaçları çöpe atmayınız! Çevre ve Şehircilik 
Bakanlığı’nca belirlenen topl ama sistemine  veriniz. 
 
Son kullanma tarihiyle uyumlu olarak kullanınız.  
 Ambalaj daki son kullanma tarihinden sonra LİNRA ’yı kullanmayınız.  
 
Ruhsat Sahibi : Angelini İlaç San. ve Tic. A.Ş., Beşiktaş/ İSTANBUL  
 
Üretim Yeri: Santa Farma İlaç Sanayii A.Ş, Dilovası/ KOCAELİ  
 
Bu kullanma talimatı  ../../…. tarihinde onaylanmıştır. 