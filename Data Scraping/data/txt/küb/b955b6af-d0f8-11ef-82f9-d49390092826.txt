KISA ÜRÜN BİLGİSİ
1. BEŞERİ TIBBİ ÜRÜNÜN ADI
ADACEL 0,5 mL IM Enjeksiyonluk Süspansiyon İçeren Flakon
Steril
Difteri, Tetanoz, Boğmaca (aselüler, bileşenlerden) adsorbe edilmiş aşı (azaltılmış antijen
içeriği)
2. KALİTATİF VE KANTİTATİF BİLEŞİM
Etkin maddeler:
0,5 mL’lik doz aşağıdaki etkin maddeleri içerir:
Difteri Toksoidi........................................................................................2 Lf
Tetanoz Toksoidi......................................................................................5 Lf
Aselüler Adsorbe Boğmaca:
Boğmaca Toksoidi (PT)....................................................................2,5 mikrogram
Filamentöz Hemaglutinin (FHA).........................................................5 mikrogram
Pertaktin (PRN)....................................................................................3 mikrogram
Fimbriae Tip 2 ve 3 (FIM)...................................................................5 mikrogram
Aşı, üretim işlemleri sırasında kullanılan, eser miktarda; glutaraldehit ve formaldehit içerebilir
(bkz. Bölüm 4.3 ve 4.4).
Yardımcı madde(ler):
Yardımcı maddeler için Bölüm 6.1'e bakınız.
3. FARMASÖTİK FORM
Enjeksiyonluk süspansiyon içeren flakon.
ADACEL bulanık beyaz bir süspansiyondur.
4. KLİNİK ÖZELLİKLER
4.1. Terapötik endikasyonlar
ADACEL, 4 yaş ve üzeri kişilerde tetanoz, difteri ve boğmacanın (boğmaca öksürüğü)
önlenmesine yönelik aktif rapel immünizasyon için endikedir.
ADACEL gebelikte maternal immünizasyonu takiben erken bebeklik döneminde boğmacaya
karşı pasif koruma için endikedir. (bkz. Bölüm 4.2, 4.6 ve 5.1).
ADACEL resmi aşılama tavsiyelerine uygun olarak kullanılmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Onaylı tüm yaş gruplarında bir dozluk (0,5 mL) tek bir enjeksiyon uygulanması önerilir.
1Difteri veya tetanoza karşı aşı durumu bilinmeyen veya eksik olan adolesanlar ve yetişkinler,
boğmacaya karşı ve çoğu durumda tetanoz ve difteriye karşı da aşı koruması sağlamak amacıyla
bir aşı serisinin parçası olarak bir doz ADACEL ile aşılanabilir. Difteri ve tetanoz (Td) içeren
aşının ilave dozu, bu hastalıklara karşı aşı korumasını optimize etmek için bir ay sonra
uygulanabilir ve ardından ilk dozdan altı ay sonra difteri veya Td içeren aşının üçüncü dozu
uygulanabilir (bkz. Bölüm 5.1). Dozların uygulama sayısı ve sıklığı resmi aşılama tavsiyelerine
uygun olmalıdır.
Difteri, tetanoz ve boğmacaya karşı korumayı yenilemek için 5 ila 10 yıllık aralıklarla
ADACEL yeniden uygulanabilir (bkz. Bölüm 5.1).
Yaralanma durumunda ADACEL, tetanoz profilaksisi için tetanoz immünoglobulin ile eş
zamanlı olarak veya resmi aşılama önerilerine uygun olarak tek başına uygulanabilir.
ADACEL, bebekleri boğmacadan pasif olarak korumak için gebe kadınlara ikinci ve üçüncü
trimesterde uygulanabilir (bkz. Bölüm 4.1, 4.6 ve 5.1).
Uygulama şekli:
ADACEL intramüsküler olarak bir dozluk (0,5 mL) tek enjeksiyon şeklinde yapılmalıdır.
Tercih edilen bölge deltoid kasıdır.
ADACEL intragluteal, intradermal veya subkütan olarak uygulanmamalıdır (istisnai
durumlarda aşı subkütan olarak uygulanabilir; bkz. Bölüm 4.4).
Tıbbi ürünü kullanmadan veya uygulamadan önce alınması gereken önlemler
Tıbbi ürünün uygulamadan önce kullanımına ilişkin talimatlar için Bölüm 6.6'ya bakınız.
Özel popülasyonlara ilişkin ek bilgiler
Böbrek/Karaciğer yetmezliği:
Yeterli veri yoktur.
Pediyatrik popülasyon:
ADACEL, 4 yaş altındaki çocukların immünizasyonu için endike değildir.
Geriyatrik popülasyon:
ADACEL ile yürütülen klinik çalışmalara 64 yaşına kadar bireyler dahil edilmiştir. Yaşlılarda
kullanımına ilişkin ilave bilgi bulunmamaktadır.
4.3. Kontrendikasyonlar
ADACEL aşağıdakilere karşı bilinen aşırı duyarlılığı olan kişilere uygulanmamalıdır;
• Difteri, tetanoz veya boğmaca aşıları,
• Aşının yardımcı maddelerinden herhangi biri (bkz. Bölüm 6.1),
• Aşıda tespit edilemeyen eser miktarda bulunabilen, üretimden kaynaklanan kalıntılar
(formaldehit, glutaraldehit).
Boğmaca antijeni içeren aşı ile önceki aşılamayı izleyen 7 gün içinde kaynağı bilinmeyen
ensefalopati oluşan kişilere ADACEL uygulanmamalıdır.
Diğer aşılarda olduğu gibi akut, şiddetli, febril hastalığı olan kişilerde ADACEL ile aşılama
ertelenmelidir. Hafif bir enfeksiyon kontrendikasyon değildir.
2ADACEL, eser miktarda tespit edilmemiş formaldehit ve glutaraldehit içerebildiği için bu
maddelere aşırı duyarlılığı olan kişilere bu maddelerin uygulanmaması için bir önlem
alınmalıdır.
4.4. Özel kullanım uyarıları ve önlemleri
ADACEL primer immünizasyon için kullanılmamalıdır.
ADACEL ile rapel aşılama ve difteri ve/veya tetanoza karşı önceki rapel aşılama arasındaki
süre genellikle resmi aşılama tavsiyelerine göre belirlenmelidir. Klinik veriler difteri ve tetanoz
antijeni içeren aşıyla önceki aşılamanın ardından 4 hafta sonra tetanoz, difteri ve boğmaca
antijeni içeren aşıyla rapel aşılama uygulanmasının, en az 5 yıllık bir aralığa kıyasla advers
reaksiyon oranlarında klinik açıdan anlamlı bir fark olmadığını göstermiştir.
Aşılamadan önce
Aşılamadan önce aşılanacak kişinin tıbbi geçmişi (özellikle önceki aşılamalar ve olası advers
reaksiyonlar açısından) alınmalıdır. Benzer antijen bileşenleriyle yapılan önceki aşılamalardan
sonra 48 saat içinde şiddetli advers reaksiyonlar gelişen kişilerde ADACEL yalnızca dikkatli
bir risk-fayda değerlendirmesi sonrasında kullanılabilir.
Tüm enjektabl aşılarda olduğu gibi, aşının uygulanmasından hemen sonra seyrek anafilaktik
reaksiyonların izlenmesi ve tedavisi için uygun araçlar mevcut olmalıdır.
Guillain-Barré Sendromu (GBS) daha önce tetanoz toksoidi içeren bir aşının alınmasından
itibaren 6 hafta içinde ortaya çıkmışsa, ADACEL dahil tetanoz toksoidi içeren başka bir aşının
uygulanma kararı potansiyel faydalar ve olası riskler göz önünde bulundurularak verilmelidir.
ADACEL progresif nörolojik bozuklukları, kontrol altına alınmamış epilepsisi veya progresif
ensefalopatisi olan kişilere tedavi başlatılana kadar ve durum stabilize edilene kadar
uygulanmamalıdır.
Aşının immünojenisitesi, immünsüpresif tedavi gören veya immün yetmezliği olan hastalarda
sınırlı olabilir. Mümkünse aşılama, tedavi bitene veya hastalık ortadan kalkana kadar
ertelenmelidir. Antikor oluşumu sınırlı olsa bile, HIV ile enfekte kişilerin veya AIDS gibi
kronik immün yetmezliği olan hastaların aşılanması tavsiye edilmektedir.
Uygulama sırasında tedbir amaçlı önlem
İntravasküler veya intradermal olarak enjekte etmeyiniz.
Kanama meydana gelebileceğinden, intramusküler enjeksiyonlar yalnızca antikoagülanlarla
tedavi edilen veya kan pıhtılaşma bozukluğu olan kişilerde dikkatli bir şekilde uygulanmalıdır.
Aşı bu kişilere derin subkütan enjeksiyon yoluyla da yapılabilir, ancak bu durum lokal
reaksiyonların artmasına neden olabilir.
Senkop (bayılma), ADACEL dahil enjektabl aşıların uygulanmasından sonra veya hatta
öncesinde ortaya çıkabilir. Bayılmadan kaynaklı yaralanmaları önlemek için önceden önlem
alınmalıdır.
Diğer durumlar
Tüm aşılarda olduğu gibi, aşılanan kişilerin tamamı ADACEL aşısından sonra tam olarak
korunmayabilir.
3Tüm adsorbat aşılar, özellikle aşı subkütan dokunun üst katmanlarına uygulandığında,
enjeksiyon bölgesinde kalıcı bir nodül geliştirebilir.
İzlenebilirlik
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
ADACEL, eser miktarda tespit edilmemiş formaldehit ve glutaraldehit içerebildiği için bu
maddelere aşırı duyarlılığı olan kişilere bu maddelerin uygulanmaması için bir önlem
alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
Klinik çalışmalardan elde edilen diğer aşılarla eş zamanlı uygulamaya ilişkin sonuçlar, inaktif
influenza aşısı, hepatit B aşısı, inaktif veya oral çocuk felci aşısı ve rekombinant insan
papilloma virüsü aşısının ADACEL ile eş zamanlı olarak uygulanabileceğini göstermektedir
(bkz. Bölüm 4.8). Uygulama resmi aşılama tavsiyelerine göre yapılmalıdır.
Parenteral aşılar eş zamanlı uygulanıyorsa, enjeksiyonlar farklı ekstremitelere uygulanmalıdır.
Diğer aşılar, biyolojik ürünler veya terapötik ilaçlarla etkileşimler konusunda herhangi bir
çalışma yapılmamıştır. ADACEL inaktif bir aşı olduğundan, genel olarak kabul edilen aşılama
önerilerine uygun olarak vücudun farklı bölgelerine diğer aşılar veya immünoglobulinlerle eş
zamanlı olarak uygulanabilir.
İmmünsüpresif tedavi sırasında kullanım için Bölüm 4.4'e bakınız.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımı ile ilgili veri bulunmamaktadır.
Gebelik dönemi
ADACEL resmi tavsiyelere göre gebeliğin ikinci veya üçüncü trimesterinde uygulanabilir (bkz.
Bölüm 4.2).
Gebelik sırasında ikinci veya üçüncü trimesterde ADACEL veya ADACEL POLIO (Tdap-IPV;
ADACEL ile aynı miktarda tetanoz, difteri ve boğmaca antijeni içerir) alan kadınlarla ilgili 4
randomize kontrollü çalışmadan (310 gebelik için sonuç), 1 prospektif çalışmadan (546 gebelik
için sonuç) ve 5 retrospektif çalışmadan (124.810 gebelik için sonuç) elde edilen güvenlilik
verileri gebelik veya fetüsün/yeni doğan çocuğun sağlığı üzerinde aşıyla ilgili negatif etki
olmadığını göstermiştir.
Diğer inaktif aşılarda olduğu gibi ADACEL aşısının da herhangi bir trimesterde fetüse zarar
vermesi beklenmemektedir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3).
4Gebelik sırasında aşılamaya karşı immünizasyon yanıtı ve bebeklerde boğmacanın önlenmesine
yönelik etkililik hakkında bilgi için Bölüm 5.1'e bakınız.
Laktasyon dönemi
ADACEL'in içeriğindeki etkin maddelerin anne sütüne geçip geçmediği bilinmemektedir,
ancak aşı antijenlerine karşı antikorların tavşanlarda laktasyon sırasında yavrularına geçtiği
bulunmuştur. Tavşanlarda süt yoluyla iletilen aşı tarafından indüklenen antikorların etkisi
hakkındaki iki çalışma, postnatal gelişimdeki yavrular üzerinde herhangi bir zararlı etki
göstermemiştir.
Bununla birlikte ADACEL ile aşılanan annelerin, emzirilen çocukları üzerindeki etkiler
çalışılmamıştır. ADACEL inaktif olduğundan, bebek için herhangi bir risk olası değildir.
Emziren bir kadını aşılama kararı verilmeden önce aşılamanın riskleri ve yararları dikkatlice
değerlendirilmelidir.
Üreme yeteneği/Fertilite
ADACEL, fertilite çalışmalarında değerlendirilmemiştir.
4.7. Araç ve makine kullanımı üzerindeki etkiler
ADACEL’in araç ve makine kullanma yeteneği üzerindeki etkilerine yönelik bir çalışma
gerçekleştirilmemiştir. ADACEL’in araç ve makine kullanma yeteneği üzerine göz ardı
edilebilir derece bir etkisi bulunmakta veya hiç etkisi bulunmamaktadır.
4.8. İstenmeyen etkiler
Güvenlilik profilinin özeti
Klinik çalışmalarda 298 çocuk (4 ila 6 yaş), 1313 adolesan (11 ila 17 yaş) ve 2935 yetişkin (18
ila 64 yaş) dahil olmak üzere toplam 4546 birey ADACEL ile aşılanmıştır. Aşılamadan sonra,
aşılanan kişilerin % 21 ila 78'inde meydana gelen enjeksiyon bölgesinde lokal reaksiyonlar
(ağrı, kızarıklık ve şişlik) ile birlikte aşılanan kişilerin % 16 ila 44'ünde meydana gelen baş
ağrısı ve yorgunluk en yaygın olarak bildirilmiştir. Bu semptomlar genellikle hafifti,
aşılamadan sonraki 48 saat içinde ortaya çıkmıştı ve kalıcı sonuçlar vermeden gerilemişti.
10 ila 17 yaşları arasındaki 1042 sağlıklı erkek ve kız adolesanın katıldığı klinik çalışmada bir
güvenlilik analizi gerçekleştirilmiştir. Virüs tipleri 6/11/16/18’e karşı dört valanlı insan
papilloma virüsü aşısıyla aynı zamanda, bireylere bir doz ADACEL ve bir doz A, C, Y ve W135
serotiplerinin dört valanlı meningokok konjuge aşısı verilmiştir. Eş zamanlı uygulama
grubundaki güvenlilik profili, eş zamanlı olmayan uygulama grubundaki ile benzerdi. Eş
zamanlı uygulanan grupta virüs tipleri 6/11/16/18’e karşı dört valanlı insan papilloma virüsü
aşısıiçin enjeksiyon bölgesinde şişlik daha sık gözlemlenmiştir; ADACEL için enjeksiyon
bölgesinde morarma ve ağrı daha sık ortaya çıkmıştır. Eş zamanlı ve eşzamanlı olmayan
uygulama yapılan gruplar arasında gözlemlenen farklar % 7'den az görülmüştür ve çalışma
katılımcılarının çoğunda advers reaksiyonların şiddeti hafif ila orta şiddette olarak bildirilmiştir.
Advers reaksiyonların tablosal özeti
İstenmeyen etkilerin değerlendirilmesi aşağıdaki sıklık derecelerine dayanmaktadır:
Çok yaygın (≥1/10)
Yaygın (≥1/100 ila <1/10)
Yaygın olmayan (≥1/1.000 ila <1/100)
Seyrek (≥1/10.000 ila <1/1.000)
Çok seyrek (<1/10.000)
5Bilinmiyor (eldeki verilerden hareketle tahmin edilemiyor)
Tablo 1'de klinik çalışmalarda gözlemlenen advers reaksiyonlar listelenmektedir, ek olarak
Tablo 1 ADACEL'in piyasaya sürülmesinden bu yana dünya çapında spontan olarak bildirilen
(pazarlama sonrası gözlem) diğer advers reaksiyonları içermektedir. Pazarlama sonrası
gözlemlerdeki advers reaksiyonlar büyüklüğü bilinmeyen bir gruptan spontan olarak
bildirildiğinden, bunların sıklığını güvenilir bir şekilde belirlemek veya aşıyla nedensel bir
bağlantı kurmak her zaman mümkün değildir. Bu nedenle, pazarlama sonrası gözlemlerden elde
edilen tüm advers reaksiyonlara “bilinmiyor” sıklık kategorisi atanmıştır.
Tablo 1: Çalışmalardan ve dünya çapındaki pazarlama sonrası raporlardan elde edilen
advers reaksiyonlar
Sistem organ sınıfı Sıklık Çocuklar Adolesanlar Yetişkinler
(4 - 6 yaş) (11 - 17 yaş) (18 - 64 yaş)
Bilinmiyor Aşırı duyarlılık (anafilaktik reaksiyon) (anjiyoödem, ödem,
Bağışıklık sistemi
döküntü, hipotansiyon)*
hastalıkları
Çok Anoreksi (iştah
Metabolizma ve
yaygın bozukluğu)
beslenme
hastalıkları
Çok Baş ağrısı
Sinir sistemi
yaygın
hastalıkları
Bilinmiyor Parestezi*, hipoestezi*, Guillain-Barré sendromu*, brakiyal
nörit*, yüz felci*, konvülsiyonlar*, senkop*, miyelit*
Kardiyak Bilinmiyor Miyokardit*
hastalıkları
Gastrointestinal Çok İshal İshal, bulantı İshal
hastalıklar yaygın
Yaygın Bulantı, kusma Kusma Bulantı, kusma
Deri ve deri altı Yaygın Döküntü
doku hastalıkları
Bilinmiyor Kaşıntı*, ürtiker*
Kas-iskelet Çok Jeneralize ağrı Jeneralize ağrı
bozukluklar, bağ yaygın veya kas veya kas
doku ve kemik güçsüzlüğü, artralji güçsüzlüğü
hastalıkları veya eklem şişmesi
Yaygın Jeneralize ağrı Artralji veya eklem
veya kas şişmesi
güçsüzlüğü, artralji
veya eklem şişmesi
Bilinmiyor Miyozit*
6Genel bozukluklar Çok Yorgunluk/asteni Yorgunluk/asteni, Yorgunluk/asteni,
ve uygulama yaygın halsizlik, üşüme halsizlik
bölgesine ilişkin
Enjeksiyon bölgesinde ağrı, enjeksiyon bölgesinde eritem,
hastalıklar
enjeksiyon bölgesinde şişlik
Yaygın Ateş, üşüme, Ateş, aksiller Ateş, üşüme,
aksiller adenopati adenopati aksiller adenopati
Bilinmiyor Enjeksiyon bölgesinde morarma, enjeksiyon bölgesinde steril
apse*, enjeksiyon bölgesinde nodül*
* Pazarlama sonrası advers reaksiyonlar
Seçili advers reaksiyonların açıklaması
Genel bozukluklar ve uygulama bölgesine ilişkin hastalıklar
Adolesanlarda ve yetişkinlerde ADACEL uygulamasından sonra, enjeksiyon bölgesinden bir
veya her iki eklemin ötesine uzanan ekstremitenin masif şişmesi de dahil olmak üzere büyük
ölçekli enjeksiyon bölgesi reaksiyonları (>50 mm) gözlemlenmiştir. Bu reaksiyonlar genellikle
aşının uygulanmasından 24 ila 72 saat sonra ortaya çıkar ve enjeksiyon bölgesinde eritem,
sıcaklık, hassasiyet veya ağrı ile ilişkili olabilir; semptomlar 3 ila 5 gün içinde kendiliğinden
azalır.
Pediyatrik popülasyon
Tablo 1'de sunulan ADACEL'in güvenlilik profili, yaklaşık 2., 4., 6 ve 18. aylarda Hib ile
kombine edilmiş DTaP-IPA ile (primer bağışıklama dahil) daha önce toplam 4 doz almış 4-6
yaşlarındaki 298 çocukta yapılan bir klinik çalışmadan elde edilen verileri içermektedir. Bu
klinik çalışmada, aşılamadan sonraki 14 gün içinde bildirilen en yaygın advers olaylar
enjeksiyon bölgesinde (bireylerin % 39,6'sında) ağrı ve yorgunluk (bireylerin % 31,5'inde)
olmuştur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr, e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Uygulanabilir değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kombine bakteriyel ve viral aşılar
ATC Kodu: J07AJ52
Klinik çalışmalar
Tablo 2’de 265 çocuk, 527 adolesan ve 743 yetişkinde ADACEL ile aşılamadan bir ay sonra
ölçülen immün yanıtlar gösterilmektedir.
7Tablo 2: ADACEL ile aşılamadan bir ay sonra çocuklar, adolesanlar ve yetişkinlerde
immün yanıt
Antijen Çocuklar Ergenler Yetişkinler
Kriter (4 ila 6 yaş)1 (11 ila 17 yaş) 2 (18 ila 64 yaş) 2
(N=265) (N=527) (N=743)
% % %
Difteri (SN, IU/mL) ≥0,1 100 99,8 94,1
Tetanoz (ELISA, IU/mLveya ≥0,1 100 100 100
EU/mL)
Boğmaca (ELISA, EU/mL)
PT Rapel 91,9 92 84,4
FHA aşılamadan 88,1 85,6 82,7
sonra immün
PRN 94,6 94,5 93,8
yanıt3
FIM 94,3 94,9 85,9
DTaP: Difteri toksoidi (pediyatrik doz), tetanoz ve boğmaca (aselüler); ELISA: Enzim bağlı
immünosorbent tayini; EU: ELISA birimleri; IU: Uluslararası birimler; N: Verilerin mevcut olduğu
çalışma katılımcılarının sayısı; SN: Seronötralizasyon.
1 Td508 çalışması Kanada'da 4-6 yaş arası çocuklarla gerçekleştirilmiştir.
2 Td506 çalışması Amerika Birleşik Devletleri'nde 11-17 yaş arası adolesanlar ve 18-64 yaş arası
yetişkinlerle gerçekleştirilmiştir.
3 Td508 çalışmasında daha önce 2, 4, 6 ve 18 aylıkken DTaP ile primer immünizasyonu tamamlanmış
çocuklar için rapel yanıtı, anti-boğmaca antikorlarının konsantrasyonunda 4 kat artış olarak
tanımlanmaktadır. Td506 çalışmasında adolesanlar ve yetişkinler için rapel aşılamadan sonra immün
yanıtı, aşılama öncesi yüksek konsantrasyona sahip katılımcılarda anti-boğmaca antikorları
konsantrasyonunda 2 kat artış ve aşılama öncesi düşük konsantrasyona sahip katılımcılarda 4 kat artış
olarak tanımlanmaktadır.
Yetişkinlerde ve adolesanlarda ADACEL'in güvenliliğinin ve immünojenisitesinin, aynı
tetanoz ve difteri toksoidleri içeriğine sahip yetişkin formülasyonu difteri-tetanoz (Td) adsorbe
aşının tek bir dozu ile gözlenene benzer olduğu gösterilmiştir.
Boğmacaya karşı koruma için serolojik korelasyonlar belirlenmemiştir. Sanofi Pasteur'ün 1992
ile 1996 yılları arasında İsveç'te yürütülmüş boğmaca etkililik çalışması, pediatrik difteri-
tetanoz-boğmaca (aselüler) aşısı (DTaP) ile yapılan primer aşılamanın boğmacaya karşı % 85
oranında koruyucu etki sağladığını göstermiştir. Bu verilerle yapılan karşılaştırmaya dayanarak,
ADACEL'in koruyucu immün yanıtını indüklediği düşünülmektedir. Adolesanlarda ve
yetişkinlerde ADACEL’in rapel dozunu takiben tüm boğmaca antijenlerine karşı antikor
konsantrasyonları yukarıda belirtilen etkililik çalışması içinde yer alan bir ev içi temas
çalışmasındaki katılımcılarda gözlenen seviyeleri aşmıştır.
8Tablo 3: 2, 4 ve 6 aylıkken DTaP ile aşılamadan bir ay sonra bebeklerde gözlemlenenlere
kıyasla, adolesanlarda ve yetişkinlerde bir ADACEL dozundan 1 ay sonra gözlenen
ortalama boğmaca antikor konsantrasyonlarının (GOK) oranı (İsveç etkililik çalışması)
(PPI grubu1)
Ergenler Yetişkinler
(11 ila 17 yaş)2 (18 ila 64 yaş)2
ADACEL / DTaP3 ADACEL/ DTaP3
GOK oranı GOK oranı
(% 95 GA) 4 (% 95 GA) 4
Çalışmaya katılan
N= 524 - 526 N= 741
bireyler
3,6 2,1
Anti-PT
(2,8, 4,5) (1,6, 2,7)
5,4 4,8
Anti-FHA
(4,5, 6,5) (3,9, 5,9)
3,2 3,2
Anti-PRN
(2,5, 4,1) (2,3, 4,4)
5,3 2,5
Anti-FIM
(3,9, 7,1) (1,8, 3,5)
DTaP: Difteri toksoidi (pediyatrik doz), tetanoz ve boğmaca (aselüler); GOK: antikor
konsantrasyonlarının geometrik ortalaması; N: Verilerin mevcut olduğu çalışma katılımcılarının
sayısı; PPI: Protokol başına immünojenisite.
1 İmmünojenisite verilerinin mevcut olduğu nitelikli çalışma katılımcıları.
2 Td506 çalışması Amerika Birleşik Devletleri'nde 11-17 yaş arası adolesanlar ve 18-64 yaş arası
yetişkinlerle gerçekleştirilmiştir. ELISA birimlerinde ölçülen antikor GOK'sı bebekler, adolesanlar ve
yetişkinler için ayrı ayrı hesaplanmıştır.
3 N = 80, 3-doz sonrası mevcut verilerle 2, 4 ve 6 aylıkken DTaP aşısı alan bebeklerin sayısı (Klinik
Çalışma Td506’dan gelen numunelerle eş zamanlı test edilen İsveç etkililik çalışmasından gelen serum
örnekleri).
‡ N = 741, ADACEL için mevcut verilerle per-protokol popülasyonundaki yetişkin sayısı.
4 ADACEL uygulamasını takiben görülen GOK düzeyi, DTaP aşılarının uygulanmasını takiben görülen
GOK'den daha düşük değildir (ADACEL uygulamasından sonra GOK oranının DTaP'ye bölünmesiyle
elde edilen % 95 GA alt sınırı >0,67).
Antikor kalıcılığı
Uzun dönem seroloji verileri, daha önce tek bir rapel ADACEL dozu ile aşılanan bireylerde 3,
5 ve 10. yılların ardından toplanmıştır. Difteri ve tetanoza yönelik seroproteksiyonun kalıcılığı
ve boğmaca seropozitifliği Tablo 4’te özetlenmiştir.
9Tablo 4: Daha önce ADACEL dozu almış olan çocuklarda, adolesanlarda ve yetişkinlerde
3, 5 ve 10 yıl sonra seroproteksiyon/seropozitiflik kalıcılık oranı (%) (PPI grubu1)
Çocuklar Ergenler Yetişkinler
(4-6 (11-17 yaş)3 (18-64 yaş)3
yaş)2
ADACEL dozundan 5 yıl 3 yıl 5 yıl 10 yıl 3 yıl 5 yıl 10 yıl
itibaren geçen süre
N=128- N=300 N=204- N=28-39 N=292 N=237- N=120-
Çalışmaya katılan
150 206 238 136
bireyler
% seroproteksiyon/seropozitiflik
Antikor
Difteri ≥ 0,1 86 97 95,1 94,9 81,2 81,1 84,6
(SN, IU/mL) ≥ 0,01 100 100 100 100 95,2 93,7 99,3
Tetanoz
≥ 0,1 97,3 100 100 100 99,0 97,1 100
(ELISA, IU/mL)
Pertussis
(ELISA, EU/mL)
Sero- 63,3 97,3 85,4 82,1 94,2 89,1 85,8
PT positiflik4
FHA 97,3 100 99,5 100 99,3 100 100
PRN 95,3 99,7 98,5 100 98,6 97,1 99,3
FIM 98,7 98,3 99,5 100 93,5 99,6 98,5
ELISA: Enzim bağlı immünosorbent tayini; EU: ELISA birimleri; IU: Uluslararası birimler; N:
Verilerin mevcut olduğu çalışma katılımcılarının sayısı; PPI: Protokol başına immünojenisite; SN:
Seronötralizasyon
1Belirtilen zaman noktasında en az bir antijen için immünojenisite verisi bulunan uygun bireyler.
2 Td508 çalışması Kanada'da 4-6 yaş arası çocuklarla gerçekleştirilmiştir.
3 Td506 çalışması Amerika Birleşik Devletleri'nde 11-17 yaş arası adolesanlar ve 18-64 yaş arası
yetişkinlerle gerçekleştirilmiştir.
4 3 yıl sonra PT için antikor konsantrasyonları ≥5 EU/mL, FHA ve PRN için ≥3 EU/mL ve FIM için
≥17 EU/mL olan veya 5 ve 10 yıl sonra PT, PRN ve FIM için antikor konsantrasyonları ≥4 EU/mL ve
FHA için ≥3 EU/mL olan bireylerin katılımı.
Yakın zamanda aşılanmamış kişilerin veya aşı durumu bilinmeyen kişilerin immünojenitesi
Son 20 yılda difteri ve tetanoz içeren bir aşı ile aşılanmamış 40 yaş ve üzeri 330 yetişkine bir
doz ADACEL POLIO (Tdap-IPV; ADACEL ile aynı miktarda tetanoz, difteri ve boğmaca
antijenleri içerir) uygulandıktan sonra,
Yetişkinlerin ≥% 95,8'i aşının içerdiği tüm boğmaca antijenlerine karşı antikorlar açısından
seropozitif olmuştur (≥5 IU/mL);
% 82,4 ve % 92,7'sinin koruyucu anti-difteri antikor konsantrasyonu sırasıyla ≥0,1 ve ≥0,01
IU/mL eşiğinin üzerinde olmuştur;
% 98,5 ve % 99,7'sinin koruyucu anti-tetanoz antikor konsantrasyonu sırasıyla ≥ 0,1 ve ≥ 0,01
IU/mL eşiğinin üzerinde olmuştur;
≥ % 98,8’nin, koruyucu bir anti-polio (anti-çocuk felci) antikor konsantrasyonu (tip 1, 2 ve 3)
≥ 1:8 seyreltme eşiğinin üzerinde olmuştur.
316 bireye uygulanan ilk dozdan bir ve altı ay sonra difteri, tetanoz ve çocuk felci (polio) içeren
aşının iki ek dozunun uygulanmasından sonra, bireylerin sırasıyla % 94,6 ve % 100'ünde
10difteriye karşı koruyucu antikor konsantrasyonları (sırasıyla ≥ 0,1 ve ≥ 0,01 IU/mL) oluşmuştur.
Bireylerin % 100'ü tetanoza (≥ 0,1 IU/mL) ve çocuk felci tip 1, 2 ve 3'e (≥ 1:8 seyreltme) karşı
seroproteksiyon sergilemiştir.
Birden fazla aşılamayı takiben immünojenisite
Önceki bir ADACEL veya ADACEL POLIO dozundan 10 yıl sonra tekrar aşılamanın ardından
ADACEL'in immünojenisitesi değerlendirilmiştir. Aşıdan bir ay sonra çalışma katılımcılarının
≥ % 98,5'i difteri ve tetanoz için seroprotektif antikor seviyelerine (≥ 0,1 IU / mL) ulaşırken ≥
% 84’ünde boğmaca antijenlerine rapel yanıt sağlanmıştır. (Boğmacaya karşı rapel yanıt,
• aşılama öncesi seviye < LLOQ (alt kantifikasyon limiti) ise aşılama sonrası LLOQ’nun
4 katı veya daha fazla antikor konsantrasyonu,
• aşılama öncesi seviye ≥ LLOQ ama LLOQ’nun 4 katından az ise aşılama öncesi
seviyenin 4 katı veya daha fazla antikor konsantrasyonu,
• aşılama öncesi seviye LLOQ’nun 4 katı veya daha fazla ise aşılama öncesi seviyenin 2
katı veya daha fazla antikor konsantrasyonu olarak tanımlanır)
Uzun dönem seroloji verileri ve tekrar aşılama verilerine dayanarak, difteri ve tetanoza karşı
korumaya ek olarak boğmacaya karşı bağışıklığı yenilemek için dT aşısı yerine ADACEL
kullanılabilir.
Gebelikte immunojenisite
Gebe kadınlarda boğmaca antikor reaksiyonları genel olarak gebe olmayan kadınlardakine
benzerdir. Fetüse antikor transferi için aşılama ideal olarak gebeliğin ikinci veya üçüncü
trimesterinde yapılır.
Gebelik sırasında aşılanan kadınların bebeklerinde (< 3 ay) boğmacaya karşı immünojenisite
Yayınlanmış, randomize, kontrollü iki çalışmadan elde edilen veriler gebelik sırasında
ADACEL ile aşılanan kadınların bebeklerinde doğumda ve 2 aylıkken (yani primer
immünizasyonun başlamasından önce) boğmaca antikor konsantrasyonlarının, gebelik
sırasında boğmacaya karşı aşılanmamış kadınlar bebekleriyle karşılaştırıldığında daha yüksek
olduğunu göstermektedir.
İlk çalışmada 33 gebe kadına gebeliğin 30. ila 32. haftasında ADACEL ve 15 salin plasebo
verilmiştir. Boğmaca antijenleri PT, FHA, PRN ve FIM'e karşı geometrik ortalama antikor
konsantrasyonları (GOK), aşılanmış kadınların bebeklerinde doğumda 66,8, 234,2, 226,8 ve
1867 EU/mL ve 2 aylıkken 20,6, 99,1, 75,7 ve 510,4 EU/mL tespit edilmiştir. Kontrol
grubundaki bebeklerde karşılık gelen GOK, doğumda 14, 25,1, 14,4 ve 48,5 EU/mL ve 2
aylıkken 5,3, 6,6, 5,2 ve 12 EU/mL olmuştur. GOK oranları (ADACEL/kontrol grubu)
doğumda 4,9, 9,3, 15,8 ve 38,5 EU/mL ve 2 aylıkken 3,9, 15, 14,6 ve 42,5 EU/mL bulunmuştur.
İkinci çalışmada, ortalama 34,5 haftalık gebelik haftasında 134 gebe kadına ADACEL
uygulanmış ve 138 gebeye tetanoz ve difteri kontrol aşısı yapılmıştır. Boğmaca antijenleri PT,
FHA, PRN ve FIM'e karşı GOK, aşılanmış kadınların bebeklerinde doğumda 54,2, 184,2, 294,1
ve 939,6 EU/mL ve 2 aylıkken 14,1, 51, 76,8 ve 220 EU/mL tespit edilmiştir. Kontrol
grubundaki bebeklerde karşılık gelen GOK doğumda 9,5, 21,4, 11,2 ve 31,5 EU/mL ve 2
aylıkken 3,6, 6,1, 4,4 ve 9 EU/mL olmuştur. GOK oranları (ADACEL/kontrol grubu) doğumda
5,7, 8,6, 26,3 ve 29,8 EU/mL ve 2 aylıkken 3,9, 8,4, 17,5 ve 24,4 EU/mL bulunmuştur.
11Etkililiğe ilişkin gözlemsel çalışmaların da gösterdiği gibi, bu daha yüksek antikor
konsantrasyonlarının bebeğe yaşamın ilk 2-3 ayında boğmacaya karşı pasif bağışıklık
kazandırması amaçlanmıştır.
Gebelik sırasında aşılanan kadınların bebeklerinde ve küçük çocuklarında immünojenisite
Gebelik sırasında ADACEL veya ADACEL POLIO ile aşılanan kadınların bebekleri için, rutin
bebek aşılama immünojenisitesi yayınlanmış çeşitli çalışmalarda araştırılmıştır. Bebeklerin
yaşamın ilk yılında boğmaca ve boğmaca olmayan antijenlere karşı reaksiyonlarına ilişkin
veriler değerlendirilmiştir.
Gebelik sırasında ADACEL veya ADACEL POLIO aşısı sonrasında oluşan anne antikorları,
bebeğin aktif boğmaca immünizasyonuna karşı bağışıklık yanıtının zayıflamasıyla
(körelmesiyle) ilişkili olabilir. Mevcut epidemiyolojik çalışmalarına dayanarak bu zayıflama
klinik olarak anlamlı olmayabilir.
Çeşitli çalışmalardan elde edilen veriler, gebelik sırasında ADACEL veya ADACEL POLIO
ile aşılamaya ve bebeklerin veya küçük çocukların difteri, tetanoz, Haemophilus influenzae tip
B, inaktive edilmiş çocuk felci virüsü veya pnömokok antijenlerine karşı reaksiyonlarına bağlı
olarak klinik olarak anlamlı bir zayıflama göstermemiştir.
Gebelik sırasında aşılanan kadınların bebeklerinde boğmacaya karşı etkililik
Gebeliğin üçüncü trimesterinde boğmacaya karşı aşılanan kadınların bebeklerinde aşının
yaşamın ilk 2-3 ayındaki etkililiği üç gözlemsel çalışmada araştırılmıştır. Genel etkililik > %
90'dır.
Tablo 5: Anneleri gebelik sırasında ADACEL veya ADACEL POLIO ile aşılanmış
bebeklerde boğmacaya karşı aşının etkililiği (aşı etkililiği, VE). Üç retrospektif çalışma.
Bebek –
Yer Aşı VE (% 95 GA) VE tahmin yöntemi
Takip süresi
ADACEL Eşleştirilmemiş vaka
İngiltere % 93 (81; 97) 2 ay
POLIO kontrolü
% 91,4 (19,5;
Amerika ADACEL* Kohort regresyon modeli 2 ay
99,1)
ADACEL
İngiltere % 93 (89; 95) Tarama (vaka raporları) 3 ay
POLIO
* Kadınların yaklaşık % 99'una ADACEL aşısı yapılmıştır.
5.2. Farmakokinetik özellikler
Aşılar için farmakokinetik özelliklerin değerlendirmesi gerekli değildir.
5.3. Klinik öncesi güvenlilik verileri
Klinik öncesi veriler, tekrarlanan doz toksisitesi ve gebelikte, embriyonal/fötal gelişimde,
doğum ve postnastal gelişimde toksisiteye yönelik konvansiyonal çalışmalara dayanarak
insanlara yönelik bir tehlike göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Alüminyum fosfat (adjuvan)
2-fenoksietanol
12Enjeksiyonluk su
6.2. Geçimsizlikler
Geçimlilik çalışmaları gerçekleştirilmediğinden, ADACEL diğer tıbbi ürünler ile
karıştırılmamalıdır.
6.3. Raf ömrü
48 ay
6.4. Saklamaya yönelik özel tedbirler
Buzdolabında saklayınız (2°C - 8°C).
Aşı dondurulmamalıdır.
Aşı donmuş ise imha ediniz.
Işıktan korumak için orijinal ambalajında saklayınız.
6.5. Ambalajın niteliği ve içeriği
ADACEL 0,5 mL'lik tek dozluk cam flakonlarda tedarik edilir.
Flakonlar Tip 1 camdan üretilmiştir. ADACEL kap kapak sistemi lateks (doğal kauçuk)
içermez.
ADACEL aşağıdaki ambalaj şekillerinde sunulmaktadır:
1 tek dozluk flakon
5 tek dozluk flakon
10 tek dozluk flakon
6.6. Beşeri tıbbi üründen arta kalan maddelerin imhası ve diğer özel önlemler
Kullanıma ilişkin talimatlar
Parenteral olarak kullanılacak preparatlar, uygulamadan önce yabancı partikül ve/veya renk
değişikliği açısından görsel olarak incelenmelidir. Bu koşullar mevcutsa aşı uygulanmamalıdır.
Aşının normal görünümü, saklama sırasında çökelebilen tekdüze, bulanık, beyaz bir
süspansiyondur. Aşıyı uygulamadan önce homojen bir süspansiyon elde etmek için
kullanmadan önce flakonu iyice çalkalayınız.
Tıpalı bir flakondan doz uygulanırken, tıpa veya tıpanın üzerindeki alüminyum conta
çıkarılmamalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
İğnelere/kanüllere tekrar koruyucu kapak takılmamalıdır.
7. RUHSAT SAHİBİ
Sanofi Pasteur Aşı Tic. A.Ş.
Şişli-İstanbul
138. RUHSAT NUMARASI
2017/599
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.08.2017
Ruhsat yenileme tarihi: 09.11.2022
10. KÜB’ÜN YENİLENME TARİHİ
14