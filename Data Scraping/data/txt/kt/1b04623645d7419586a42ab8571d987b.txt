1 KULLANMA TALİMATI 
TECDİMEX 120 mg gastrorezistan sert kapsül 
Ağızdan alınır. 
 Etkin madde: Her bir kapsül 120 mg dimetil fumarat içermektedir. 
 Yardımcı maddeler: Mikrokristalin selüloz, kroskarmelloz sodyum, magnezyum 
stearat, kolloidal silikon dioksit, Eudragit L 100, Eudragit L30-D55, talk, trietil 
sitrat, jelatin (inek kemiğinden elde edilen), titanyum dioksit, FD&C Blue No.1, 
siyah demir oksit, sarı demir oksit 
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4. Bölümün sonuna 
bakabilirsiniz. 
 
 
Bu Kullanma Talimatında: 
 
1. TECDİMEX nedir ve ne için kullanılır? 
2. TECDİMEX’i kullanmadan önce dikkat edilmesi gerekenler 
3. TECDİMEX nasıl kullanılır? 
4. Olası yan etkiler nelerdir? 
5. TECDİMEX’in saklanması 
 
Başlıkları yer almaktadır. 
 
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak size reçete edilmiştir, başkalarına vermeyiniz. 
 Bu ilacın kullanımı sırasında doktora veya hastaneye gittiğinizde doktorunuza bu 
ilacı kullandığınızı söyleyiniz. 
 Bu talimatta yazılanlara aynen uyunuz.  İlaç hakkında  size önerilen    dozun  dışında  
yüksek veya düşük doz kullanmayınız. 2 1. TECDİMEX nedir ve ne için kullanılır? 
 
TECDİMEX 120 mg, 14 adet gastrorezistan sert kapsül içeren blister ambalajda takdim 
edilmektedir. Kapsüller yeşil kapaklı, “120” baskılı beyaz gövdeli sert jelatin içinde 
beyaz/beyaza yakın renkli bikonveks tabletler içermektedir.  
TECDİMEX etkin madde olarak, dimetil fumarat içermektedir. 
 
TECDİMEX, 13 yaş ve üzeri hastalarda tekrarlayan-düzelen tip multiple skleroz (MS) 
tedavisinde kullanılmaktadır. 
 
MS, merkezi sinir sistemini (MSS), özellikle beyin ve omuriliğin fonksiyonunu etkileyen 
uzun süreli bir hastalıktır. Tekrarlayan-düzelen (relapsing-remitting) tip MS sinir sistemi 
belirtilerinin tekrarlayan atakları ile karakterizedir. Belirtiler hastadan hastaya değişmekle 
birlikte tipik olarak yürüme zorlukları, denge bozuklukları ve görme zorlukları (örn. bulanık 
ya da çift görme) içermektedir. Bu belirtiler atak sona erdikten sonra tamamen ortadan 
kaybolabilir fakat bazı problemler kalıcı olabilir. 
TECDİMEX’in beyin ve omuriliğe zarar veren savunma sistemini baskılayarak etki ettiği 
düşünülmektedir. Bu, hastalığınızın kötüleşmesinin gecikmesine yardımcı olur. 
2. TECDİMEX’i kullanmadan önce dikkat edilmesi gerekenler  
TECDİMEX’i aşağıdaki durumlarda KULLANMAYINIZ 
Eğer, dimetil fumarata veya bu ilacın bileşiminde yer alan diğer maddelerden herhangi 
birine aşırı duyarlılığınız (alerjiniz) varsa kullanmayınız. 
Eğer, progresif multifokal lökoensefalopati (PML) adı verilen nadir bir beyin enfeksiyonunuz 
olduğundan şüpheleniyorsanız veya PML doğrulanmışsa kullanmayınız.  
TECDİMEX’i aşağıdaki durumlarda DİKKATLİ KULLANINIZ 
 
 
TECDİMEX beyaz kan hücre sayınızı , böbreklerinizi ve karaciğerinizi etkileyebilir. 
TECDİMEX’e başlamadan önce doktorunuz beyaz kan hücresi sayımınızı yapmak için kan 
testi yapacaktır ve böbrek ve karaciğerinizi düzenli olarak kontrol edecektir. Tedaviniz 
boyunca doktorunuz kontrolleri periyodik olarak uygulayacaktır. Eğer beyaz kan hücre Uzun süre beyaz kan hücre sayınızın düşük kalması durumunda TECDİMEX 
kullanımınız PML denilen bir enfeksiyon ile sonuçlanabilir. Doktorunuz sizi PML 
konusunda bilgilendirecek ve gerektiğinde TECDİMEX tedavinizi değerlendirecektir. 3 sayınız tedaviniz sırasında düşerse, doktorunuz ek analitik önlemler veya tedavinizi kesmeyi 
düşünebilir.  
Eğer, 
 Şiddetli böbrek hastalığınız varsa. 
 Şiddetli karaciğer hastalığınız varsa. 
 Mide veya bağırsak hastalığınız varsa. 
 Şiddetli bir enfeksiyon unuz (akciğer iltihabı gibi) varsa. 
 
TECDİMEX tedavisi ile herpes zoster (zona) oluşabilmektedir. Bazı durumlarda ciddi 
komplikasyonlar meydana gelmiştir. Herhangi bir zona belirtisi olduğundan 
şüpheleniyorsanız derhal doktorunuzu bilgilendirmelisiniz. 
 
Multipl sklerozunuzun (MS) kötüleştiğini düşünüyorsanız (zayıflık veya görsel değişiklikler 
gibi) veya herhangi bir yeni semptom fark ederseniz, hemen doktorunuzla konuşun, çünkü 
bunlar ilerleyici multifokal lökoensefalopati (PML) adı verilen nadir bir beyin 
enfeksiyonunun belirtileri olabilir. PML, ciddi sakatlığa veya ölüme yol açabilecek ciddi bir 
durumdur. 
 
Sedef hastalığını (cilt hastalığı) tedavi etmek için kullanılan diğer fumarik asit esterleriyle 
kombinasyon halinde dimetil fumarat içeren bir ilaç için nadir fakat ciddi bir böbrek 
bozukluğu (Fanconi Sendromu) bildirilmiştir. Daha fazla idrara çıktığınızı, daha fazla 
susadığınızı ve normalden daha fazla su içtiğinizi fark ederseniz, kaslarınız daha zayıf 
görünüyor, kemiğiniz kırılıyorsa veya sadece ağrı ve sızınız varsa, bunun en kısa zamanda 
araştırılması için doktorunuzla konuşun. 
 
TECDİMEX’i almadan önce doktorunuza danışınız. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
TECDİMEX’in yiyecek ve içecek ile kullanılması 
 
TECDİMEX alındıktan sonraki bir saat içinde sert alkollü içeceklerin (hacmen %30’dan fazla 
alkol içeren) küçük bir miktarından fazla (50 ml’den fazla) tüketiminden kaçınılmalıdır. Alkol 
bu ilaç ile etkileşebilir ve özellikle yatkınlığı olan insanlarda mide mukozasının 
iltihaplanmasına (gastrit) neden olabilir. 4 TECDİMEX’i tok karnına alınız. Bu, çok yaygın bazı yan etkilerin (Bölüm 4’de 
listelenmiştir) azalmasına yardımcı olabilir. 
Hamilelik 
İlacı kullanmadan önce doktorunuza veya eczacınıza danışınız. 
 
Hamileyseniz, hamile olduğunuzu düşünüyorsanız ya da hamile kalmayı planlıyorsanız bu 
ilacı kullanmadan önce doktorunuza ya da eczacınıza söyleyiniz. 
Eğer hamileyseniz doktorunuzla görüşmeden TECDİMEX’i kullanmayınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
Emzirme 
İlacı kullanmadan önce doktorunuza veya eczacınıza danışınız. 
 
TECDİMEX’in etkin maddesinin anne sütüne geçip geçmediği bilinmemektedir. Emzirirken 
TECDİMEX kullanılmamalıdır. Doktorunuz emzirmeyi kesip kesmeyeceğinize ya da 
TECDİMEX kullanıp kullanmayacağınıza karar vermenize yardımcı olacaktır. Bu, çocuğunuz 
için emzirmenin yararını ve sizin için tedavinin yararını dengelemeyi içermektedir.  
 
Araç ve makine kullanımı 
TECDİMEX’in araç ve makine kullanma yeteneği üzerindeki etkisi bilinmemektedir. 
TECDİMEX’in araç ve makine kullanma yeteneğiniz üzerine etki etmesi beklenmez.  
TECDİMEX’in içeriğinde bulunan bazı yardımcı maddeler hakkında önemli bilgiler 
 
TECDİMEX, her dozunda 1 mmol (23 mg)’dan daha az sodyum içerir; yani aslında “sodyum 
içermez”. 
 
Diğer ilaçlar ile birlikte kullanımı 
 
Aşağıdaki ilaçları kullanıyorsanız doktorunuza söyleyiniz: 
 
 Psöriazis (sedef hastalığı) tedavisinde kullanılan fumarik asit esterleri (fumaratlar) 
içeren ilaçlar. 
 Bağışıklık sistemini etkileyen MS tedavisinde kullanılan diğer ilaçlar (fingolimod, 
natalizumab, teriflunomid, alemtuzumab, okrelizumab ya da kladribin gibi) veya kanser 
tedavisinde yaygın olarak kullanılan diğer ilaçlar (rituksimab ya da mitoksantron). 5  Bazı antibiyotikleri  içeren böbrekleri etkileyen ilaçlar (enfeksiyonları tedavi etmek 
için kullanılan), idrar söktürücüler (diüretikler), belirli tip ağrı kesiciler (ibuprofen ve 
diğer benzer anti-inflamatuvar ve reçetesiz satın alınan ilaçlar) ve lityum içeren ilaçlar. 
 Belirli tip aşılar (canlı aşılar) ile TECDİMEX kullanımı enfeksiyonlara neden olabilir. 
Bu nedenle birlikte kullanımından kaçınılmalıdır. Eğer başka tip aşılar (inaktif aşılar) 
yapılmalı ise, doktorunuz sizi bilgilendirecektir. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
3. TECDİMEX nasıl kullanılır? 
 
Uygun kullanım ve doz/uygulama sıklığı için talimatlar: 
 
TECDİMEX’i her zaman doktorunuzun söylediği şekilde kullanınız. Eğer emin değilseniz 
mutlaka doktorunuz veya eczacınıza danışınız. 
 
Başlangıç dozu 
 
TECDİMEX başlangıç dozu günde iki kez 120 mg’dır (2x120mg). Başlangıç dozunu ilk 7 
gün kullanınız. Sonrasında devam dozunu kullanınız. 
 
Devam dozu 
 
TECDİMEX devam dozu günde iki kez 240 mg’dır (2x240mg). 
 
Uygulama yolu ve metodu: 
 
TECDİMEX ağız yoluyla alınır. Her bir kapsülü bütün olarak bir bardak su ile yutunuz. 
Kapsülleri bölmeyiniz, ezmeyiniz, eritmeyiniz, emmeyiniz ve çiğnemeyiniz. Bunlar bazı yan 
etkilerin artmasına neden olabilir. 
Değişik yaş grupları:  
Çocuklarda kullanımı: 
Yukarıdaki listelenen uyarılar ve önlemler çocuklar için de geçerlidir. TECDİMEX, 13 yaş ve 
üzeri çocuk ve ergenlerde kullanılabilir. 10 yaşın altındaki çocuklarda veri bulunmamaktadır.  
 
Yaşlılarda kullanımı: 
 
TECDİMEX ile 65 yaş ve üzeri hastalarda yeterince deneyim yoktur. Etkin maddenin etki 6 şekli göz önüne alındığında yaşlı hastalarda doz ayarlamasının gerekli olmadığı 
düşünülmektedir. 
Özel kullanım durumları:  
Böbrek / Karaciğer yetmezliği: 
TECDİMEX ile böbrek ve karaciğer yetmezliği olan hastalarda yeterli deneyim 
bulunmamaktadır. Klinik ilaç çalışmalarına dayanılarak bu hastalarda doz ayarlanmasına 
gerek yoktur. Şiddetli böbrek ve karaciğer yetmezliği olan hastalarda TECDİMEX 
kullanırken dikkatli olunmalıdır. 
Eğer TECDİMEX’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla TECDİMEX kullandıysanız: 
 
Eğer çok fazla TECDİMEX aldıysanız derhal doktorunuza danışınız. Bölüm 4’de 
belirtilenlere benzer yan etkilerle karşılaşabilirsiniz. 
TECDİMEX’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
TECDİMEX’i kullanmayı unutursanız: 
 
Unutulan dozları dengelemek için çift doz almayınız. 
 
Dozlar arasında en az 4 saat olacak şekilde unutulan dozu kullanabilirsiniz. Aksi takdirde 
sonraki planlanan doza kadar bekleyiniz. 
Bu ilacın kullanımıyla ilgili herhangi bir sorunuz olursa, doktorunuza veya eczacınıza 
danışınız. 
 
TECDİMEX ile tedavi sonlandırıldığında oluşabilecek etkiler: 
 
Doktorunuzla konuşmadan TECDİMEX kullanmayı bırakmayınız veya dozu değiştirmeyiniz. 
4. Olası yan etkiler nelerdir? 
 
Tüm ilaçlar gibi TECDİMEX’in içeriğinde bulunan maddelere duyarlı olan kişilerde yan 
etkiler olabilir. 
 7 Aşağıdakilerden biri olursa, TECDİMEX’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
Ciddi etkiler: 
 
TECDİMEX, lenfosit sayısını (bir tip beyaz kan hücresi) düşürebilir. Uzun süre düşük beyaz 
kan hücresi sayısına sahip olmak, progresif multifokal lökoensefalopati (PML) olarak 
adlandırılan nadir bir beyin enfeksiyonu riski dahil enfeksiyon riskini arttırabilir. PML ciddi 
sakatlığa veya ölüme neden olabilir. PML, 1 ila 5 yıllık tedaviden sonra ortaya çıkmaktadır ve 
bu nedenle doktorunuz tedaviniz boyunca beyaz kan hücrelerinizi izlemeye devam etmelidir 
ve aşağıda açıklandığı gibi PML’nin olası semptomlarını gözlemlemelisiniz. Daha önce 
vücudunuzun bağışıklık sisteminin işlevselliğini bozan bir ilaç aldıysanız, PML riski daha 
yüksek olabilir. 
 
PML semptomları, tekrarlayan bir MS ile benzer olabilir. Semptomlar, vücudun bir tarafında 
yeni ya da kötüleşen zayıflık; sakarlık; görmede, düşünmede ya da hafızada değişiklik; ya da 
bilinç bulanıklığı ya da kişilik değişikliklerini ya da birkaç günden daha uzun süren konuşma 
ve iletişim bozukluklarını içerebilmektedir. 
 
Bu nedenle, multipl sklerozun (MS) kötüleştiğini düşünüyorsanız veya TECDİMEX tedavisi 
sırasında herhangi bir yeni semptom fark ederseniz, mümkün olan en kısa sürede 
doktorunuzla konuşmanız çok önemlidir. Ayrıca eşinizle veya bakıcılarınızla konuşun ve 
tedaviniz hakkında onları bilgilendirin. Kendiniz farkında olmadığınız belirtiler ortaya 
çıkabilir. 
 
Eğer bu semptomların herhangi biri ile karşılaşırsanız TECDİMEX kullanmayı kesip hemen 
doktorunuzu arayınız. 
 
Ciddi alerjik reaksiyonlar:  
Ciddi alerjik reaksiyonların (anafilaksi) sıklığı eldeki verilerden hareketle tahmin 
edilememektedir (bilinmiyor).  
Yüzde veya vücutta kızarma (flushing) çok yaygın bir yan etkidir. Ancak eğer kızarma 
beraberinde kırmızı döküntü ya da kurdeşen görülüyorsa ve aşağıdaki belirtilerden herhangi 
biri varsa: 
 Yüz, dudak, ağız ve dilde şişme (anjiyoödem) 8  Hırıltı, zor nefes alma ya da nefes darlığı (dispne, hipoksi)  
 Baş dönmesi veya bilinç kaybı (hipotansiyon) 
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
TECDİMEX’e karşı ciddi alerjiniz var demektir. TECDİMEX’i almayı bırakın ve hemen bir 
doktora başvurun. Acil tıbbi müdahaleye veya hastaneye yatırılmanıza gerek olabilir. 
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerle tahmin edilemiyor. 
Çok yaygın: 
 
 Yüzün kızarması, ateş, yanma ya da kaşıntı 
 İshal (diyare) 
 Mide bulantısı (hasta hissetme) 
 Mide ağrısı ya da mide krampları 
 
İlacın yiyecekler ile alınması yan etkilerin azalmasına yardımcı olabilir. 
 
Keton adı verilen vücutta doğal olarak üretilen maddeler TECDİMEX kullanıldığı zaman 
çoğunlukla idrar testlerinde çıkmaktadır. 
Bu yan etkiler hakkında doktorunuzla konuşunuz. Doktorunuz ilacınızın dozunu azaltabilir. 
Doktorunuz size söyleyinceye kadar ilacınızın dozunu azaltmayınız. 
 
Yaygın: 
 Bağırsak duvarının inflamasyonu (gastroenterit) 
 Kusma 
 Hazımsızlık (dispepsi) 
 Mide duvarının inflamasyonu (gastrit) 
 Mide-bağırsak sistemi bozuklukları 9  Yanma hissi 
 Sıcak basması, sıcaklamak 
 Deride kaşıntı 
 Döküntü 
 Deride pembe veya kırmızı lekeler (eritem) 
 Saç dökülmesi (alopesi) 
 
Kan ve idrar testlerinde görünen yan etkiler: 
 Kanda düşük beyaz kan hücresi seviyesi (lenfopeni, lökopeni). Azalmış beyaz kan 
hücresi vücudunuzun enfeksiyonla daha zor savaşacağı anlamına gelmektedir. Eğer ciddi 
bir enfeksiyonunuz varsa (akciğer iltihabı gibi) derhal doktorunuzla konuşun. 
 İdrarda protein (albümin) 
 Kanda karaciğer enzimlerinin (ALT, AST) artması 
 
Yaygın olmayan:  
 Alerjik reaksiyonlar (hipersensitivite) 
 Trombosit sayısının azalması 
 
Bilinmiyor: 
 Progresif multifokal lökoensefalopati (PML) 
 Karaciğer inflamasyonu ve karaciğer enzimlerinin seviyesinde artış (bilirubin ile 
kombinasyon halinde ALT ya da AST) 
 Herpes zoster (zona), genellikle üst vücudun veya yüzün bir tarafında kabarcıklar, 
yanma, kaşıntı veya ağrı gibi semptomlar ve enfeksiyonun erken evrelerinde ateş ve 
güçsüzlük gibi diğer semptomlar, ardından uyuşma, kaşıntı veya şiddetli ağrı ile kırmızı 
lekeler. 
 Burun akıntısı (rinore)  
Çocuklar (13 yaş ve üzeri) ve ergenler 
Yukarıda listelenen yan etkiler, çocuklar ve ergenler için de geçerlidir.  
Baş ağrısı, mide ağrısı veya mide krampları, hasta olma (kusma), boğaz ağrısı, öksürük ve 
ağrılı adet dönemleri gibi bazı yan etkiler çocuklarda ve ergenlerde yetişkinlere göre daha sık 
bildirilmiştir. 10 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
Yan etkilerin raporlanması 
 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
5. TECDİMEX’in saklanması 
 
TECDİMEX’i çocukların göremeyeceği, erişemeyeceği yerlerde ve ambalajında saklayınız. 
 
TECDİMEX’i 25°C’nin altındaki oda sıcaklığında saklayınız. 
 
Kapsülleri ışıktan ve nemden koruyabilmek için orijinal ambalajında saklayınız. 
 
Son kullanma tarihiyle uyumlu olarak kullanınız. 
 
Ambalaj üzerindeki son kullanma tarihinden sonra TECDİMEX’i kullanmayınız. 
 
Son kullanma tarihi o ayın son gününü ifade eder. 
 
Eğer üründe ve/veya ambalajında bozukluklar farkederseniz TECDİMEX’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik ve 
İklim Değişikliği Bakanlığınca belirlenen toplama sistemine veriniz. 
 
 
Ruhsat Sahibi:   Ardi Farma İlaç Pazarlama Tic. Ltd. Şti. 
    Pendik / İstanbul 
 
Üretim Yeri:    Adeka İlaç San.ve Tic. A.Ş. 
    İlkadım / Samsun 
 
 
Bu kullanma talimatı … …. … tarihinde onaylanmı ştır. 