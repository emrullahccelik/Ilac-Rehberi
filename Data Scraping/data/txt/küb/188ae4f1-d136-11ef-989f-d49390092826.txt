KISA ÜRÜN BİLGİSİ
1. BEŞERİ TIBBİ ÜRÜNÜN ADI
FULLCEF 600 mg film kaplı tablet
2. KALİTATİF VE KANTİTATİF BİLEŞİM
Etkin madde:
Sefdinir 600 mg
Yardımcı maddeler:
Lesitin (soya yağı) (E322) 0,35 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz, oblong, bir yüzü çentikli bikonveks film kaplı tabletler.
4. KLİNİK ÖZELLİKLER
4.1 Terapötik endikasyonlar
FULLCEF aşağıda belirtilen enfeksiyonların tedavisinde endikedir.
• Toplum kaynaklı pnömoni: Haemophilus influenzae (beta-laktamaz üreten suşlar dahil),
Haemophilus parainfluenzae (beta-laktamaz üreten suşlar dahil), Streptococcus pneumoniae
(yalnızca penisiline duyarlı suşlar) ve Moraxella catarrhalis’in (beta-laktamaz üreten suşlar
dahil) neden olduğu enfeksiyonlar
• Kronik bronşitin akut alevlenmeleri: Haemophilus influenzae (beta-laktamaz üreten suşlar
dahil), Haemophilus parainfluenzae (beta-laktamaz üreten suşlar dahil), Streptococcus
pneumoniae (yalnızca penisiline duyarlı suşlar) ve Moraxella catarrhalis’in (beta-laktamaz
üreten suşlar dahil) neden olduğu enfeksiyonlar
• Akut maksiller sinüzit: Haemophilus influenzae (beta-laktamaz üreten suşlar dahil),
Streptococcus pneumoniae (yalnızca penisiline duyarlı suşlar) ve Moraxella catarrhalis’in
(beta-laktamaz üreten suşlar dahil) neden olduğu enfeksiyonlar
1• Farenjit/Tonsillit: Streptococcus pyogenes’in neden olduğu enfeksiyonlar. Streptococcus
pyogenes’in orofarinksten eradikasyonunda etkili olmakla birlikte, sefdinirin, Streptococcus
pyogenes’e bağlı farenjit/tonsilliti izleyen romatizmal ateşten korunmada etkili olup olmadığı
değerlendirilmemiştir. Sadece intramuskuler penisilin romatizmal ateş korunmasında etkilidir.
• Komplike olmamış deri enfeksiyonları: Staphylococcus aureus (beta laktamaz üreten suşlar
dahil) ve Streptococcus pyogenes’in neden olduğu enfeksiyonlar.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinlerde ve 13 yaş ve üstü çocuklarda tavsiye edilen doz ve tedavi süreleri aşağıdaki
tabloda gösterilmiştir.
Tüm enfeksiyonlarda toplam günlük doz 600 mg’ dır.
Günde tek doz 10 gün kullanım, BID kullanım kadar etkilidir.
Pnömoni veya deri enfeksiyonlarında günde iki kez uygulanmalıdır.
Doz Tedavi
Enfeksiyon türü
süresi
12 saat ara ile 300 mg (1/2 film kaplı 10 gün
Toplum kökenli pnömoni
tablet)
12 saat ara ile 300 mg (1/2 film kaplı 5-10 gün
Kronik bronşitin akut
tablet) veya
alevlenmeleri
24 saatte 600 mg (1film kaplı tablet) 10 gün
12 saat ara ile 300 mg (1/2 film kaplı 10 gün
Akut maksiller sinüzit tablet) veya
24 saatte 600 mg (1 film kaplı tablet) 10 gün
12 saat ara ile 300 mg (1/2 film kaplı 5-10 gün
Farenjit/Tonsillit tablet) veya
24 saatte 600 mg (1 film kaplı tablet) 10 gün
Komplike olmamış deri 12 saat ara ile 300 mg (1/2 film kaplı 10 gün
enfeksiyonları tablet)
Uygulama şekli:
Sadece oral yoldan kullanım içindir. FULLCEF 1 bardak (150 mL) su ile içilmelidir.
FULLCEF yemeklerden önce ya da sonra kullanılabilir.
2Özel popülasyonlara ilişkin ek bilgiler:
Böbrek yetmezliği:
Böbrek fonksiyonu bozuk olanlarda veya hemodiyaliz hastalarında dozun tekrar ayarlanması
gerekmektedir.
Kreatinin klerensi < 30 mL/dk olan erişkin hastalarda sefdinir dozu günde bir defa 300 mg
olarak verilmelidir.
Aşağıdaki formül yetişkin hastalarda kreatinin klerensini ölçmek için kullanılabilir.
Hesaplamaların geçerli olabilmesi için serum kreatinin seviyeleri böbrek fonksiyonun kararlı
durumunu yansıtmalıdır.
Erkek hastalarda;
Kreatinin Klerensi= Vücut ağırlığı (kg) x (140-yaş)
72 x serum kreatinin (mg/dL)
Kadın hastalarda yukarıdaki formüle göre bulunan değer 0,85 ile çarpılmalıdır.
Hemodiyaliz uygulaması sefdinirin vücuttan uzaklaştırılmasına neden olur. Kronik olarak
hemodiyaliz yapılan hastalarda tavsiye edilen sefdinir başlangıç dozu gün aşırı 300 mg veya 7
mg/kg’dır. Her hemodiyaliz sonrasında 300 mg (veya 7 mg/kg) uygulanmalıdır. İzleyen
dozlar gün aşırı 300 mg (veya 7 mg/kg) olmalıdır (bkz. bölüm 5.2. Farmakokinetik
özellikler/Hastalardaki karakteristik özellikler).
Karaciğer yetmezliği:
Sefdinir ağırlıklı olarak renal yoldan elimine edildiği ve gözle görülür biçimde metabolize
edilmediği için, hepatik bozukluğu olan hastalarda çalışmalar yürütülmemiştir. Bu
popülasyonda doz ayarlaması yapılması gerektiği düşünülmemektedir.
Pediyatrik popülasyon:
6 ayın altındaki çocuklarda etkililiği ve güvenliliği kanıtlanmamıştır.
6 ay-12 yaş arasındaki çocuklarda uygun olan doz ve farmasötik dozaj şekillerinin
kullanılması önerilir. Vücut ağırlığı 43 kg ve üzerinde olan veya 12 yaşından büyük çocuklar
en yüksek günlük doz olan 600 mg’ı (1 film kaplı tableti) alabilirler.
Geriyatrik popülasyon:
Sefdinir klerensinin yaş ile olan ilgisinden daha çok böbrek fonksiyonu ile ilgisinin olduğu
gösterildiğinden böbrek bozukluğu olmayan yaşlılarda doz ayarlaması yapmaya gerek yoktur.
34.3. Kontrendikasyonlar
Sefdinir, sefalosporin grubu ilaçlara karşı aşırı duyarlılığı olan hastalarda kontrendikedir.
FULLCEF soya yağı (lesitin) ihtiva eder. Eğer fıstık ya da soyaya alerjiniz varsa bu tıbbi
ürünü kullanmayınız.
4.4. Özel kullanım uyarıları ve önlemleri
Sefdinir ile tedaviye başlamadan önce, hastanın sefdinir, diğer sefalosporinler, penisilinler
veya diğer ilaçlara aşırı duyarlılığı olup olmadığı araştırılmalıdır. Eğer sefdinir, penisiline
duyarlı hastalara verilecekse penisilin alerjisi olan hastaların % 10’unda çapraz-aşırı
duyarlılık olabileceğinden mutlaka dikkatli olunmalıdır. Eğer sefdinire karşı alerjik reaksiyon
oluşursa, ilaç tedavisi kesilmelidir. Ciddi akut aşırı duyarlılık reaksiyonları adrenalin,
intravenöz sıvı uygulaması, intravenöz antihistaminikler, kortikosteroidler, pressör aminler ile
tedaviyi, oksijen verilmesini ve hava yollarının açık tutulmasını gerektirebilir.
Sefdinir de dahil olmak üzere hemen hemen tüm antibakteriyel ajanların kullanımıyla
Clostridium difficile’ye bağlı diyare (CDAD) rapor edilmiştir ve şiddeti, hafif diyare ile fatal
kolit aralığında olabilir. Antibakteriyel ajanlar ile tedavi, normal kolon florasını değiştirerek
C. difficile’nin aşırı çoğalmasına yol açar.
C. difficile A ve B toksinlerini üreterek CDAD gelişimine katkıda bulunur. Hipertoksin üreten
C. difficile suşları morbidite ve mortalitenin artmasına neden olur. Bu enfeksiyonlar
antimikrobiyel tedaviye karşı dirençli olabilir ve hastaya kolektomi yapılmasını gerektirebilir.
Antibiyotik kullanımını takiben diyare gelişen tüm hastalarda CDAD göz önünde
bulundurulmalıdır. Antibakteriyel ajanların uygulanmasının ardından iki ay içerisinde CDAD
meydana gelebileceğinden, hastanın medikal öyküsü dikkatli bir şekilde değerlendirilmelidir.
CDAD teşhisi kesin olarak koyulmuşsa ya da CDAD’den şüpheleniliyorsa, kullanılmakta olan
ve doğrudan C. difficile’ye karşı etkili olmayan antibiyotik kullanımının durdurulması
gerekebilir. Uygun sıvı ve elektrolit tedavisi, protein takviyesi, C. difficile için antibiyotik
tedavisi ve klinik olarak uygun olduğunda cerrahi değerlendirme yapılmalıdır.
Varlığı kanıtlanmış veya kuvvetle şüphelenilen bakteriyel enfeksiyon veya profilaktik
endikasyon olmadığı durumlarda sefdinir reçetelenmesinin, hastaya yarar sağlaması olası
değildir ve aynı zamanda bu durum ilaca dirençli bakteri gelişim riskini arttırır.
4Diğer geniş spektrumlu antibiyotiklerde olduğu gibi, uzamış tedavi dirençli organizmaların
gelişmesine neden olabilir. Hastanın dikkatli bir biçimde izlenmesi gerekmektedir. Eğer
tedavi sırasında süperenfeksiyon oluşursa, uygun alternatif tedavi verilmelidir.
Diğer geniş spektrumlu antibiyotikler gibi sefdinir, kolit öyküsü olan kişilere uygulanırken
dikkatli olunmalıdır.
Böbrek fonksiyon bozukluğu olan hastalarda (kreatinin klerensi < 30 mL/dk) sefdinir için doz
ayarlaması yapılmalıdır. (bkz bölüm 4.2. Pozoloji ve uygulama şekli/Özel popülasyonlara
ilişkin ek bilgiler).
4.5. Diğer tıbbi ürünler ile etkileşimler ve diğer etkileşim şekilleri
Antiasitler (alüminyum veya magnezyum içerenler):
Sefdinir 300 mg tablet antiasitlerle beraber alındığında absorbsiyon hızı (C ) ve miktarı
maks
(EAA) yaklaşık % 40 azalmaktadır. C ’a erişme zamanı da 1 saat uzamaktadır. Eğer
maks
antiasit sefdinirden 2 saat önce veya sonra uygulanırsa sefdinir farmakokinetiği üzerine
belirgin etkisi bulunmamaktadır. Eğer antiasitler sefdinir tedavisi sırasında alınacaksa;
sefdinir antiasitlerin alınmasından en az 2 saat önce ya da sonra alınmalıdır.
Probenesid:
Diğer beta-laktam antibiyotiklerde olduğu gibi, probenesid sefdinirin böbrekten atılımını
inhibe ederek EAA’nın yaklaşık ikiye katlanmasına, sefdinir plazma doruk
konsantrasyonunun % 54 artmasına ve t eliminasyonunun % 50 uzamasına neden olur.
½
Demir içeren preparatlar ve yiyecekler:
60 mg elementer demir (FeSO gibi) içeren terapötik preparatlar veya 10 mg elementer demir
4
ile güçlendirilmiş vitaminler sefdinirin absorbsiyonunu sırasıyla % 80 ve % 31 azaltır. Eğer
demir içeren preparatlar sefdinir tedavisi sırasında alınacaksa; sefdinir bu preparatların
alınmasından en az 2 saat önce ya da sonra alınmalıdır.
Sefdinir tedavisi alan hastalarda gaitanın kırmızımsı renkte olabileceği bildirilmektedir. Pek
çok olguda, hastalar aynı zamanda demir içeren preparatlar almaktadır. Kırmızı renk,
gastrointestinal kanaldaki demir ile sefdinir veya sefdinir yıkım ürünleri arasında emilemeyen
yapıların oluşumuna bağlıdır.
5Laboratuvar etkileşimleri:
Nitroprussid kullanılarak idrarda keton araştırması yapılan testlerde yanlış pozitif sonuçlar
alınırken, nitroferrisiyanid kullanılan testlerde yanlış pozitif sonuçlar alınmamaktadır.
Sefdinir tedavisi sırasında, Benedict solüsyonu veya Fehling solüsyonu kullanılarak yapılan
idrarda glukoz ölçümü yanlış pozitif reaksiyonlara neden olabilir. Enzimatik glukoz oksidaz
enzimine dayalı testlerin kullanımı önerilir.
Sefalosporinler genellikle direkt Coombs testini pozitif yönde indükler.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Pediyatrik popülasyona ait etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
FULLCEF’in çocuk doğurma potansiyeli bulunan kadınlar/doğum kontrolü üzerinde etkisi
olduğunu gösteren çalışma bulunmamaktadır.
Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Bununla beraber hamile kadınlarda yapılmış yeterli ve iyi kontrollü çalışma olmadığından
gerekli olmadıkça hamilelikte kullanımı tavsiye edilmez.
Laktasyon dönemi
Maksimum günlük doz olan 600 mg uygulamayı takiben, anne sütünde sefdinir
saptanmamıştır.
Üreme yeteneği/Fertilite
Sıçanlarda 1.000 mg/kg/gün (insan terapötik dozunun 70 katı) sefdinir kullanımı üreme
yeteneği ve fertiliteyi etkilememiştir.
64.7. Araç ve makine kullanımı üzerindeki etkiler
Araç ve makine kullanımı üzerine etkisi olduğu bildirilmemiştir.
4.8. İstenmeyen etkiler
Oral yoldan sefdinir (erişkin hastalar) uygulanarak yapılan klinik çalışmalardan elde edilen
verilere göre istenmeyen etkiler aşağıda organ sistem sınıflamasına ve sıklıklarına göre
sunulmuştur.
Ortaya çıkan istenmeyen etkiler ile sefdinir arasındaki ilişki araştırmacılar tarafından
“olabilir”, “büyük olasılıkla” ve “açıkça” ilintili olarak değerlendirilmiştir.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan
(≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
Enfeksiyonlar ve enfestasyonlar
Yaygın: Vajinal moniliyazis, vajinit
Sinir sistemi hastalıkları
Yaygın: Baş ağrısı
Yaygın olmayan: Baş dönmesi
Gastrointestinal hastalıklar
Yaygın: Diyare, bulantı, abdominal ağrı
Yaygın olmayan: Dışkılama değişiklikleri, dispepsi, barsaklarda gaz, kusma, konstipasyon,
ağız kuruması
Deri ve deri altı doku hastalıkları
Yaygın olmayan: Döküntü, kaşıntı, moniliyazis
Ürogenital sistem ve meme hastalıkları
Yaygın olmayan: Lökore
Genel bozukluklar ve uygulama bölgesine ilişkin hastalıklar
Yaygın olmayan: Anoreksi, asteni, uykusuzluk, aşırı uyku
7Araştırmalar
Oral yoldan sefdinir uygulaması ile yapılan klinik çalışmalarda (sefdinir tedavisi ile olan
ilişkisine bakılmaksızın) klinik olarak anlam taşıyabilen laboratuvar değişiklikleri şunlardır;
Yaygın: İdrarda lökosit sayısında artma, idrardaki protein seviyesinde artma, gama glutamil
transferaz seviyesinde artma, lenfosit sayısında artma veya azalma, mikrohematüri
Yaygın olmayan: Glukoz seviyesinde artma, idrarda glukoz artışı, lökositlerde artma veya
azalma, alanin aminotransferaz (ALT) düzeyinde artma, eozinofil sayısında artma, idrar
yoğunluğunda artma veya azalma, bikarbonat seviyesinde azalma, fosfor seviyesinde artma
veya azalma, aspartat aminotransferaz (AST) düzeyinde artma, alkalen fosfataz seviyesinde
artma, kan üre azotu (BUN) seviyesinde artma, hemoglobinde azalma, polimorfonükleer
nötrofillerde artma veya azalma, bilirubin seviyesinde artma, laktat dehidrogenazda artma,
trombosit sayısında artma, potasyum düzeyinde artma, idrar pH’sında artma.
Pazarlama sonrası döneminde görülen istenmeyen etkiler
Aşağıda sefdinir kullanımı ile ilişkisi sorgulanmadan sefdinir tedavisi sırasında karşılaşılan
istenmeyen etkiler ve laboratuvar test değişiklikleri sunulmuştur:
Kan ve lenf sistemi hastalıkları
Bilinmiyor: İdiyopatik trombositopenik purpura (İTP), hemolitik anemi, kanamaya eğilim,
pıhtılaşma bozuklukları, dissemine intravasküler koagülasyon (DİK)
Bağışıklık sistemi hastalıkları
Bilinmiyor: Şok, bazen fatal olabilen anafilaksi, fasiyal ve laringeal ödem, boğulma hissi,
serum hastalığı benzeri reaksiyonlar
Sinir sistemi hastalıkları
Bilinmiyor: Bilinç kaybı
Göz hastalıkları
Bilinmiyor: Konjunktivit
Kardiyak hastalıklar
Bilinmiyor: Kalp yetmezliği, göğüs ağrısı, miyokart infarktüsü
8Vasküler hastalıklar
Bilinmiyor: Hipertansiyon, alerjik vaskülit
Solunum, göğüs bozuklukları ve mediastinal hastalıklar
Bilinmiyor: Akut solunum yetmezliği, astım atağı, ilaca bağlı pnömoni, eozinofilik pnömoni,
idiyopatik interstisyel pnömoni
Gastrointestinal hastalıklar
Bilinmiyor: Stomatit, akut enterokolit, kanlı diyare, hemorajik kolit, melena,
psödomembranöz kolit, üst gastrointestinal sistem kanaması, peptik ülser, ileus
Hepato-bilier hastalıklar
Bilinmiyor: Akut hepatit, kolestaz, fulminan hepatit, karaciğer yetmezliği, sarılık
Deri ve deri altı doku hastalıkları
Bilinmiyor: Stevens-Johnson sendromu, toksik epidermal nekroliz, eksfoliyatif dermatit,
eritema multiform, eritema nodozum
Kas-iskelet bozuklukları, bağ doku ve kemik hastalıkları
Bilinmiyor: İstemsiz hareketler, rabdomiyoliz
Böbrek ve idrar hastalıkları
Bilinmiyor: Akut böbrek yetmezliği, nefropati
Genel bozukluklar ve uygulama bölgesine ilişkin hastalıklar
Bilinmiyor: Ateş
Araştırmalar
Bilinmiyor: Pansitopeni, granülositopeni, lökopeni, trombositopeni, amilazda artış
Diğer
Bilinmiyor: Olası sefdinir-diklofenak etkileşimi
Sefalosporin grubu ilaçlar ile görülen istenmeyen etkiler
Aşağıda sefalosporin grubu antibiyotiklerin geneli için ifade edilen istenmeyen etkiler ve
laboratuvar test değişiklikleri sunulmaktadır:
Alerjik reaksiyonlar, anafilaksi, Stevens-Johnson sendromu, eritema multiform, toksik
epidermal nekroliz, böbrek fonksiyon bozukluğu, toksik nefropati, kolestaz dahil karaciğer
9fonksiyon bozukluğu, aplastik anemi, hemolitik anemi, hemoraji, idrarda glukoz testinde
yanlış pozitif sonuç, nötropeni, pansitopeni ve agranülositoz. Psödomembranöz kolit
semptomları tedavi süresinde veya sonrasında ortaya çıkabilir.
4.9. Doz aşımı ve tedavisi
İnsanlarda sefdinirin doz aşımı ile ilgili bilgi bulunmamaktadır. Kemirgenlerdeki akut
toksisite çalışmalarında, oral yoldan tek doz 5600 mg/kg uygulama advers etkiye neden
olmamıştır.
Diğer beta-laktam antibiyotiklerin aşırı dozda kullanılmaları ile ortaya çıkan toksik belirti ve
bulgular bulantı, kusma, epigastrik ağrı, diyare ve konvülsiyonlardır.
Sefdinir hemodiyaliz ile vücuttan uzaklaştırılır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sistemik kullanılan antibakteriyeller/3. kuşak sefalosporinler
ATC Kodu: J01DD15
FULLCEF, etkin madde olarak geniş spektrumlu semisentetik bir sefalosporin olan sefdinir
içermektedir. Üçüncü kuşak bir sefalosporin olan sefdinir bakteri hücre duvarı sentezini
inhibe ederek bakterisid etki gösterir. Penisilinler ve bazı sefalosporinlere dirençli
mikroorganizmalar sefdinire duyarlıdır. Sefdinirin S. aureus’a ait penisilin bağlayan protein
(PBP) 3,2,1 ve E. faecalis’e ait penisilin bağlayan protein (PBP) 2 ve 3 üzerine diğer
sefalosporinlerden daha fazla ilgisi bulunmaktadır. Sefdinir çözünebilir mediyatörler ile
nötrofil uyarılması sırasında, nötrofillerden ekstrasellüler ortama miyeloperoksidaz salınımını
inhibe etmektedir.
Sefdinir yaygın olarak görülen 13 farklı beta laktamaz enzimince hidrolize karşı stabildir. Üst
ve alt solunum yolu enfeksiyonları (farenjit, sinüzit, tonsilit, akut orta kulak iltihabı, akut
bronşit, kronik bronşitin akut bakteriyal alevlenmeleri, toplum kökenli pnömoni) ve deri ve
yumuşak doku enfeksiyonları olan yetişkin ve çocuk hastalarda penisilin V ve sefaklor,
sefprozil, sefaleksin dahil diğer sefalosporinler ve hatta beta laktam/beta laktamaz inhibitörü
olan amoksisilin/klavulanik asit ile karşılaştırmalı klinik çalışmalarda sefdinir oldukça etkin
bulunmuştur. Yapılan çalışmalarda 10 gün boyunca günde bir kez 600 mg dozda sefdinir
kullanılması günde iki kez 300 mg dozda kullanılmasıyla aynıdır.
Mikrobiyoloji:
Sefdinirin aşağıdaki mikroorganizmalar üzerine etkili olduğu gösterilmiştir:
10 Aerobik Gram-Pozitif Mikroorganizmalar:
Staphylococcus aureus (beta-laktamaz üreten suşlar dahil, metisiline dirençli suşlar hariç)
Streptococcus pneumoniae (yalnızca penisiline duyarlı suşlar)
Streptococcus pyogenes
Staphylococcus epidermidis (yalnızca metisiline duyarlı suşlar)
Streptococcus agalactiae
Streptokokların viridans grubu
 Aerobik Gram-Negatif Mikroorganizmalar:
Haemophilus influenzae (beta-laktamaz üreten suşlar dahil)
Haemophilus parainfluenzae (beta-laktamaz üreten suşlar dahil)
Moraxella catarrhalis (beta-laktamaz üreten suşlar dahil)
Citrobacter diversus
Escherichia coli
Klebsiella pneumoniae
Proteus mirabilis
5.2. Farmakokinetik özellikler
Emilim:
Sefdinir kapsül veya süspansiyon şeklinde oral olarak uygulandıktan 2-4 saat sonra plazma
doruk konsantrasyonlarına ulaşır. Sefdinirin tahmin edilen mutlak biyoyaralanımı % 25’tir.
Sefdinir yemeklerden önce ya da sonra alınabilir.
Sefdinir süspansiyonun 6 ay-12 yaş çocuklara tek doz uygulamasından sonra elde edilen
ortalama sefdinir plazma konsantrasyonları ve farmakokinetik değerleri aşağıdaki tabloda
verilmiştir.
Doz C (mikrogram/mL) t (sa) EAA (mikrog. sa/mL)
maks maks
7 mg/kg 2.30 (±0.65) 2.2 (±0.6) 8.31 (±2.50)
14 mg/kg 3.86 (±0.62) 1.8 (±0.4) 13.4 (±2.64)
300 mg 1.60 (0.55) 2.9 (0.89) 7.05 (2.17)
600 mg 2.87 (1.01) 3.0 (0.66) 11.1 (3.87)
11Çoklu doz uygulaması; böbrek fonksiyonu normal olanlarda günde tek doz veya iki kez
uygulama ile sefdinir plazmada birikmez.
Besin etkisi:
Sefdinir kapsüller çok yağlı yemeklerle birlikte verildiğinde C ve EAA sırasıyla %16 ve %
maks
10 azalmıştır. Yetişkinlere sefdinirin 250 mg/5 mL oral süspansiyonu yağlı yemeklerle
birlikte verildiğinde C ve EAA sırasıyla %44 ve %33 azalmıştır. Bu azalmaların
maks
büyüklüğü klinik olarak anlamlı değildir çünkü oral süspansiyonun pediyatrik hastalarda
yapılan güvenirlik ve etkinlik çalışmaları besin alımına bakılmadan yürütülmüştür. Bu
nedenle, sefdinir yemeklerden bağımsız olarak alınabilir.
Dağılım:
Sefdinir için ortalama dağılım hacmi erişkinlerde 0.35 L/kg (±0.29), çocuklarda (6 ay-12 yaş)
0.67 L/kg (±0.38) olarak saptanmıştır. Sefdinir hem yetişkinlerde hem de çocuklarda plazma
proteinlerine % 60 ile % 70 oranında bağlanır. Bağlanma oranları konsantrasyondan
bağımsızdır.
• Deri vezikülü: Yetişkinlere 300 ve 600 mg sefdinir uygulanmasından 4 ila 5 saat sonra, deri
vezikülündeki medyan (aralık) maksimal sefdinir konsantrasyonu sırası ile 0.65 (0.33-1.1) ve
1.1 (0.49-1.9) mikrog/mL olarak saptanmıştır. Ortalama vezikül C ve EAA değerleri
maks 0-∞
karşılık gelen plazma değerlerinin % 48 (±13) ve % 91 (±18)’i olarak saptanmıştır.
• Tonsil dokusu: Elektif tonsillektomi yapılacak yetişkin hastalarda tek doz 300 mg ve 600 mg
sefdinir uygulanmasından 4 saat sonra tonsil dokusundaki medyan sefdinir konsantrasyonları
0.25 (0.22-0.46) ve 0.36 (0.22-0.80) mikrog/g olarak saptanmıştır. Ortalama tonsil doku
konsantrasyonları karşılık gelen plazma konsantrasyonlarının % 24’ü (±8) olarak
saptanmıştır.
• Sinüs dokusu: Elektif maksiller ve etmoid sinüs cerrahisi yapılacak yetişkin hastalarda tek
doz 300 mg ve 600 mg sefdinir uygulanmasından 4 saat sonra sinüs dokusundaki medyan
sefdinir konsantrasyonları <0.12 (< 0.12-0.46) ve 0.21 (< 0.12-2.0) mikrog/g olarak
saptanmıştır. Ortalama sinüs doku konsantrasyonları karşılık gelen plazma
konsantrasyonlarının % 16’sı (±20) olarak saptanmıştır.
• Akciğer dokusu: Diagnostik bronkoskopi yapılacak yetişkin hastalarda tek doz 300 mg ve
600 mg sefdinir uygulanmasından 4 saat sonra bronş mukozasındaki medyan sefdinir
konsantrasyonları 0.78 (< 0.06-1.33) ve 1.14 (< 0.06-1.92) mikrog/mL olarak saptanmış ve
karşılık gelen plazma konsantrasyonlarının % 31’i (±18) olduğu saptanmıştır. Medyan
12epitelyal sıvı konsantrasyonları 0.29 (< 0.3-4.73) ve 0.49 (< 0.3- 0.59) mikrog/mL olarak
saptanmış ve karşılık gelen plazma konsantrasyonlarının % 35’i (±83) olarak saptanmıştır.
• Orta kulak sıvısı: Akut bakteriyel otitis mediası olan 14 pediyatrik hastaya tek dozda 7
mg/kg ve 14 mg/kg sefdinir uygulamasından 3 saat sonra orta kulak sıvısındaki medyan
konsantrasyonlar sırası ile 0.21 (< 0.09-0.94) ve 0.72 (0.14-1.42) mikrog/mL’dir. Ortalama
orta kulak sıvı konsantrasyonları karşılık gelen plazma konsantrasyonlarının % 15’i (±15)
olarak saptanmıştır.
• Beyin omurilik sıvısı: Sefdinirin serebrospinal sıvıya geçişi ile ilgili veri bulunmamaktadır.
Biyotransformasyon:
Sefdinir kayda değer oranda metabolize olmaz. Aktivitesi temel olarak ana ilaca bağlıdır.
Sefdinir temel olarak böbrekler yolu ile atılır ve ortalama plazma eliminasyon yarı ömrü (t )
½
1.7 (±0.6) saattir.
Eliminasyon:
Normal böbrek fonksiyonlarına sahip sağlıklı yetişkinlerde 300 ve 600 mg doz alımından
sonra renal klerens 2.0 (±1.0) mL/dk/kg ve oral klerens sırasıyla 11.6 (±6.0) ve 15.5 (±5.4)
mL/dk/kg’dır. 300 ve 600 mg dozdan sonra idrar ile değişmeden atılan miktar sırasıyla
% 18.4 (±6.4) ve % 11.6 (±4.6)’dır. Sefdinirin klerensi renal bozukluğu olan hastalarda
azalmıştır.
Eliminasyonun ağırlıklı olarak renal atılım ile olması sebebiyle, hemodiyaliz uygulanan veya
önemli derecede renal fonksiyon bozukluğu olan hastalarda dozun ayarlanması gereklidir.
Doğrusallık/doğrusal olmayan durum:
Plazma sefdinir konsantrasyonları dozla beraber artmaktadır. Ancak bu artışlar 300 mg
(7 mg/kg) – 600 mg (14 mg/kg) doz aralığında doğrusallığa göre daha düşüktür.
Hastalardaki karakteristik özellikler:
Böbrek yetmezliği olanlar:
Sefdinir farmakokinetikleri, farklı derecelerde renal fonksiyon bozukluğu olan 21 yetişkin
kişide araştırılmıştır. Sefdinirin eliminasyon oranındaki, görünür oral klerensindeki (CL/F) ve
renal klirensindeki azalmalar, kreatin klirensindeki (CL ) azalmalar ile yaklaşık olarak
cr
orantılıdır. Sonuç olarak, plazma sefdinir konsantrasyonları renal bozukluğu olmayanlara
kıyasla renal bozukluğu olan kişilerde daha yüksektir ve plazmada daha uzun süre kalmıştır.
CL si 30 ve 60 mL/dak. arasında olan kişilerde, C ve t yaklaşık olarak 2 kat ve EAA
cr’ maks ½
13yaklaşık olarak 3 kat artmıştır. CL < 30 mL/dak. olan kişilerde, C yaklaşık olarak 2 kat,
cr maks
t½ yaklaşık olarak 5 kat ve EAA yaklaşık olarak 6 kat artmıştır. Önemli derecede renal
fonksiyon bozukluğu olan hastalarda doz ayarlaması tavsiye edilir.
Hemodiyaliz uygulananlar:
Sefdinir farmakokinetikleri hemodiyaliz uygulanan 8 yetişkin hastada değerlendirilmiştir. Diyaliz
(4 saat süresince) sefdinirin %63’ünü vücuttan uzaklaştırmıştır ve görünür eliminasyon t ’yi 16
½
(± 3.5) saatten 3.2 (± 1.2) saate düşürmüştür. Bu nedenle hemodiyaliz uygulanan hastalarda
doz ayarlaması tavsiye edilir.
Karaciğer hastalığı:
Sefdinir ağırlıklı olarak renal yoldan elimine edildiği ve gözle görülür biçimde metabolize
edilmediği için, hepatik bozukluğu olan hastalarda çalışmalar yürütülmemiştir. Bu
popülasyonda doz ayarlaması yapılması gerektiği düşünülmemektedir.
Geriyatrik hastalar:
Sefdinirin farmakokinetikleri üzerine yaşın etkisi, 19-91 yaşları arasındaki 32 kişide tek doz
300 mg sefdinir dozunun uygulanmasının ardından değerlendirilmiştir. Sefdinirin sistemik
maruziyeti yaşlı kişilerde (N = 16), Cmaks %44 ve EAA %86 oranında olmak üzere önemli
derecede artmıştır. Bu artış, sefdinirin klerensindeki azalmalar nedeniyledir. Aynı zamanda
sefdinirin görünür dağılım hacmi de azalmıştır, bu nedenle görünür eliminasyon t½ ‘de fark
edilir değişimler olmamıştır ( yaşlı: 2.2 ± 0.6 saate karşı genç: 1.8 ± 0.4 saat). Sefdinirin klerensi
yaşa kıyasla öncelikle renal fonksiyonlardaki değişiklikler ile ilişkilidir, yaşlı hastaların önemli
derecede renal fonksiyon bozuklukları (kreatinin klirensi < 30 mL/dak.) yoksa doz ayarlaması
yapılması gerekmez.
Cinsiyet ve ırk:
Klinik farmakokinetiklerin meta-analiz sonuçları (N = 217) cinsiyet ve ırkın sefdinirin
farmakokinetikleri üzerinde anlamlı etkisinin olmadığını göstermiştir.
5.3. Klinik öncesi güvenlilik verileri
Sefdinirin sıçanlarda oral olarak 1.000 mg/kg/gün (mg/kg/gün hesabına göre insan dozunun
70 katı, mg/m2/gün hesabına göre 11 katı) veya tavşanlarda 10 mg/kg/gün (mg/kg/gün
hesabına göre insan dozunun 0.7 katı, mg/m2/gün hesabına göre 23 katı) doza kadar
uygulanması teratojenik bulunmamıştır. Tavşanlarda maksimum tolere edilen 10 mg/kg/gün
14dozunda maternal toksisite (kilo alımında azalma) gözlenmiş, ancak yavrularında yan etki
gözlenmemiştir. Kilo alımında azalma, sıçan fötüslerinde ≥ 100 mg/kg/gün dozunda ve
yavrularında ≥ 32 mg/kg/gün dozunda saptanmıştır. Maternal üreme parametrelerinde veya
yavrunun sağkalımında, gelişiminde, davranışsal veya üreme fonksiyonlarında bir etki
gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz (Avicel pH 102)
Karboksi metil selüloz- kalsiyum
P.V.P.K-25
Aerosil 200
Magnezyum stearat
Opadry içeriği
 Polivinil alkol
 Titanyum dioksit ( E171)
 Talk
 Makrogol/PEG
 Lesitin (soya) (E322)
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında saklayınız.
6.5. Ambalaj niteliği ve içeriği
PVC-PVDC alüminyum folyo 10 ve 20 film kaplı tablet karton kutuda kullanma talimatı ile
beraber ambalajlanır.
156.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Vitalis İlaç San. Tic. A.Ş
Yıldız Teknik Üniversitesi Davutpaşa Kampüsü
Teknoloji Geliştirme Bölgesi D1 Blok Kat:3
Esenler / İSTANBUL
Tel: 0 850 201 23 23
Fax: 0 212 482 24 78
E-mail: info@vitalisilac.com.tr
8. RUHSAT NUMARASI (LARI)
253/29
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 17.09.2013
Ruhsat yenileme tarihi:
10.KÜB’ÜN YENİLENME TARİHİ
16