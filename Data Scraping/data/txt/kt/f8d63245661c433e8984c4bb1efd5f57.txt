1/8 KULLANMA TALİMATI  
  
MARALİT® 25 mg film kaplı tablet  
Ağızdan alınır.   
  
• Etkin madde: Her bir film kaplı tablette 25 mg sitagliptin (28,350 mg Sitagliptin hidroklorür 
monohidrat olarak)   
• Yardımcı madde (ler): Dibazik kalsiyum fosfat anhidrat, mikrokristalin selüloz pH 112, povidon 
K30, kroskarmelloz sodyum, sodyum stearil fumarat, magnezyum stearat, opadry II 85F220231 
turuncu ( polivinil alkol, polietilen glikol (makrogol), talk, titanyum  dioksit, kırmızı demir oksit, sarı 
demir oksit ) 
  
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak size reçete edilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde bu ilacı kullandığınız ı 
doktorunuza söyleyiniz.   
• Bu talimatta yazılanlara aynen uyun uz. İlaç hakkında size önerilen dozun dışında  yüksek veya 
düşük doz kullanmayınız.   
  
Bu Kullanma Talimatında :  
 
1. MARALİT® nedir ve ne için kullanılır?   
2. MARALİT®’i kullanmadan önce dikkat edilmesi gerekenler   
3. MARALİT® nasıl kullanılır?   
4. Olası yan etkiler nelerdir?   
5. MARALİT®’in saklanması   
 
Başlıkları yer almaktadır.   
 
1. MARALİT® nedir ve ne için kullanılır?   
MARALİT®’in etkin maddesi sitagliptin olup Tip II Diyabet’li (Erişkin tipi şeker hastalığı) yetişkin 
hastalarda kan şekerini düşüren DPP -4 (dipeptidil peptidaz -4) inhibitörü adı verilen bir ilaç sınıfına 
üyedir.  
 
MARALİT®, yemekten sonra vücut tarafından üretilen insülin düzeyini artırmaya yardım eder ve  
vücut tarafından yapılan şeker miktarını düşürür.  
 
MARALİT® 14 veya 28 tabletlik ambalajlarda kullanıma sunulmuştur. Her bir tabletin içinde 25 
mg etkin madde (sitagliptin) bulunmaktadır. Pembemsi bejimsi renkli, oval, bikonveks film kaplı 
tablet lerdir.  
 
MARALİT®’i doktorunuz size Tip II Diyabet nedeniyle yüksek olan kan şekerinizin düşmesine 
yardımcı olmak için reçetelemiştir. MARALİT® tek başına ya da kan şekerini düşüren diğer ilaçlarla 
birlikte (insülin, metformin, sülfonilüre, glitazonlar) kombine olarak ve tavsiye edilen diyet ve 
egzersiz programı ile beraber kullanılabilir.  2/8  
Tip 2 Diyabet  (Tip 2 şeker hastalığı) nedir?  
Tip 2 Diyabet (Tip 2 şeker hastalığı), vücudunuzun yeterli insülini salgılayamadığı ve üretilen 
insülinin vücudunuzda gerektiği gi bi kullanılamadığı bir durumdur. Vücudunuz ayrıca çok fazla 
şeker (glukoz) üretebilir. Bu durum kalp hastalığı, böbrek hastalığı, körlük, amputasyon (bir organı 
kesip çıkarma) gibi ciddi sağlık problemlerine yol açabilir.  
  
2. MARALİT®’i kullanmadan önce dikkat edilmesi gerekenler  
MARALİT®’i aşağıdaki durumlarda KULLANMAYINIZ:  
Eğer:  
• Sitagliptine veya ilacın herhangi bir bileşenine karşı alerjiniz (aşırı duyarlılığınız) var ise.  
 
MARALİT®’i aşağıdaki durumlarda DİKKATLİ KULLANINIZ:   
Sitagliptin  alan hastalarda pankreas iltihabı (pankreatit) olguları bildirilmiştir (bakınız Bölüm 4 
‘Olası yan etkiler nelerdir?’).  
  
Aşağıdakiler geçmişte veya şu anda sizin için geçerliyse doktorunuza söyleyiniz.  
Eğer:  
• Pankreas hastalığınız (örn. pankreatit) var ise,  
• Safra taşınız, alkol bağımlılığı ya da kanınızda trigliserid (bir yağ çeşidi) seviyelerinde yükselme 
gibi durumlar varsa. Bu tıbbi durumlar pankreas iltihabı olma ihtimalinizi artırır (bakınız Bölüm 4 
‘Olası yan etkiler nelerdir?’).  
• Tip I Diyabetiniz var ise,  
• Diyabetik ketoasidozunuz (yüksek kan şekeri, hızlı kilo kaybı, bulantı veya kusma ile seyreden 
bir durum) var ise,  
• Geçmişte olmuş veya hala devam eden böbrek rahatsızlığı durumunuz var ise,  
 
MARALİT®’in kan şekeri düşüklüğüne yol açma olasılığı yoktur çünkü kan şekeriniz düşük 
olduğunda MARALİT® etki göstermez. MARALİT® ile birlikte bir sülfonilüre adlı etkin maddeyi 
içeren başka bir şeker ilacı ya da insülin kullanıyorsanız kan şekerinizde düşme görüleb ilir. 
Doktorunuz sülfonilüre ya  da insülin tedavinizin dozunu azaltabilir.  
 
Sitagliptin  gibi DPP -4 inhibitörleri kullanan bazı hastalarda, hastanede tedavi gerektirebilecek 
büllöz pemifigod (içi su dolu kabarcıklar oluşturan ve bu su dolu kabarcıkların pa tlayıp açılması ile 
üzeri kabuklanan, yüzeysel yaralar şeklinde seyreden önemli bir deri hastalığı) adı verilen bir tip 
cilt problemi bildirilmiştir. Cildinizde kabarcık veya döküntü oluşma sı halinde bunu doktorunuza 
bildirin. Doktorunuz, MARALİT®’i almayı  bırakmanız gerektiğini söyleyebilir.   
 
MARALİT®’in de dâhil  olduğu, DPP -4 inhibitörü olarak adlandırılan ilaçları kullanan bazı 
insanlarda şiddetli eklem ağrısı oluşabilir. Eğer, şiddetli eklem ağrınız varsa doktorunuza danışınız.  
 
Çocuklar ve ergenler:  18 yaş altındaki çocuklar ve ergenler bu ilacı kullanmamalıdır. 10 -17 yaş arası 
çocuk ve ergenlerde etkili değildir. Bu ilacın 10 yaşından küçük çocuklarda kullanıldığında güvenli 
ve etkili olup olmadığı bilinmemektedir.  
 
Bu uyarılar geçmişteki herhangi b ir dönemde dahi olsa sizin için geçerli ise lütfen doktorunuza 
danışın ız.  
 3/8  
MARALİT®’in yiy ecek ve içecek ile kullanılması : 
MARALİT® yiyecek ve içeceklerle birlikte veya aç karnına alınabilir.  
 
Hamilelik:   
İlacı kullanmadan önce doktorunuza veya eczacınıza danışınız.   
 
Hamile iseniz, hamile olduğunuzu düşünüyorsanız veya hamile kalmayı planlıyorsanız MARALİT® 
kullanmadan önce doktorunuza veya eczacınıza danışınız. MARALİT®’i hamilelik döneminde 
kullanmamalısınız.  
  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme:   
İlacı kullanmadan önce doktorunuza veya eczacınıza danışınız.   
 
Sitagliptinin  anne sütüne geçip geçmediği bilinmemektedir. Emzirmeyi planlıyorsanız veya 
emziriyorsanız MARALİ T®’i kullanmamalısınız.  
 
Araç ve makine kullanımı   
MARALİT®’in araç veya makine kullanma becerisi üzerinde bir etkisi yoktur veya ihmal edilebilir 
düzeydedir. Bununla birlikte, araç ve makine kullanma becerisini etkileyebilecek baş dönmesi ve 
uyku hali rapor edilmiştir.  
 
MARALİT®’in sülfonilüreler  adı verilen ilaçlar veya insülin ile birlikte kullanımı kan şekerinizde 
düşmeye yol açabilir ve bu sizin araç veya makine kullanma yeteneğinizi etkileyebilir.  
 
MARALİT®’in içeriğinde bulunan bazı yardımcı maddeler hakkında önemli bilgiler   
Uyarı gerektir en yardımcı madde içermemektedir.  
 
Diğer ilaçlar ile birlikte kullanımı   
Özellikle digoksin (düzensiz kalp ritmi veya diğer kalp problemlerini tedavi etmede kullanılan bir 
ilaç) kullanıyorsanız doktorunuza söyleyiniz. MARALİT® ile birlikte kullanılıyorsa kanınızdaki 
digoksin düzeyinin kontrol edilmesi gerekebilir.  
 
Böbrek yetmezliği veya son dönem böbrek hastalığı olan hastalarda güçlü CYP3A4 baskılayıcıları 
olan ilaçların (örn., ketokonazol (mantar enfeksiyonlarının tedavisinde kullanılır), itrakonazol 
(mantar enfeksiyonlarının tedavisinde kullanılır), ritonavir (HIV/AIDS tedavisinde kullanılır) ve 
klaritromisin (bakteriyal enfeksiyonlarının tedavisinde kullanılır)) sitagliptin kan seviyelerini  
değiştirme olasılığı vardır.  
 
Eğer reçeteli ya da reçetesiz  herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.   
 
3. MARALİT® nasıl kullanılır?   
Uygun kullanım ve doz/uygulama sıklığı için talimatlar:   
MARALİT®’i her zaman doktorunuzun size söylediği şekilde kullanınız. Emin olamadığınız 
durumlarda doktor veya eczacınıza danışınız.  4/8  
Kullanılması tavsiye edilen doz:  
• Günde bir defa 100 mg tablet  
Uygulama yolu ve metodu:   
• Ağızdan alınmalı  
• Aç karnına veya yiyece klerle birlikte alabilirsiniz  
 
Böbrek problemleriniz varsa, doktorunuz size daha düşük dozlar reçeteleyebilir (örn. 25 mg veya 
50 mg).  
 
Kan şekerinizi kontrol etmeye yardımcı olmak için MARALİT®’i doktorunuz size reçetelediği 
sürece almaya devam ediniz.  
 
Doktorunuz size MARALİT®’i tek başına veya kan şekerini düşüren diğer belirli ilaçlarla birlikte 
reçeteleyebilir.  
 
Diyet ve egzersiz vücudunuzun kan şekerini daha verimli şekilde kullanmasına yardımcı olabilir. 
MARALİT® alırken doktorunuzun tavsiye ettiği diyet ve egzersiz programına bağlı kalmanız 
önemlidir.  
 
Değişik yaş grupları:  
Çocuklarda kullanımı:   
10-17 yaş arası çocuk ve ergenlerde etkili değildir. Sitagliptinin 10 yaşından küçük çocuklarda 
kullanımı incelenmem iştir. 
 
Yaşlılarda kullanımı:   
Yapılan çalışmalarda sitagliptinin  yaşlılarda iyi kabul edilebilir olduğu ve  iyi etki gösterdiği 
saptanmıştır. Yaşa bağlı olarak özel doz ayarlaması gerekmemektedir.  
 
İlacınızı almayı unutmayınız.  
 
Özel kullanım durumları:  
Böbrek yetmezliği:   
MARALİT®’in diyabeti tedavi eden başka bir ürünle aynı zamanda kullanımı düşünülürken, diğer 
ürünün böbrek yetmezliği olan hastalarda kullanım koşullarının gözden geçirilmesi gerekir.  
 
Hafif böbrek yetmezliği olan hastalarda MARALİT® dozunda ayarlama yapılması 
gerekmemektedir.  
 
Orta derecede böbrek yetmezliği olan hastalarda MARALİT® dozu günde bir kez 50 mg’dır.  
 
Ciddi böbrek yetmezliği olan veya hemodiyaliz ya da periton diyalizi gereken son evre böbrek 
hastalığı (SEBH) olan hastal arda MARALİT® dozu günde bir kez 25 mg’dır. MARALİT® diyalize 
girilen zamandan bağımsız olarak uygulanabilir.  
 
Böbrek fonksiyonuna bağlı doz ayarlaması gerektiğinden, böbrek fonksiyonunun MARALİT®’e 
başlamadan önce ve başladıktan sonra periyodik olarak değerlendirilmesi tavsiye edilir.  
 5/8 Karaciğer yetmezliği:   
Hafif ve orta dereceli karaciğer yetmezliği olan hastalarda doz ayarlaması gerekmemektedir.  
Şiddetli karaciğer yetmezliği olan hastalarla yapı lmış klinik çalışma bulunmamaktadır.  
Eğer MARALİT®’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. Doktorunuz veya eczacınız herhangi bir tedavinin gerekli olup 
olmadığına karar verecektir.   
 
Kullanmanız gerekenden daha fazla MARALİT® kullandıysanız:   
MARALİT®’ten kullanmanız gerekenden fazlasını kullanmışsanız hemen bir doktor veya eczacı ile 
konuşunuz.  
  
MARALİT®’i kullanmayı unutursanız:   
Eğer MARALİT® almayı unutursanız hatırlar hatırlamaz bir doz alınız. Bir sonraki doza kadar 
hatırlamazsanız unutulan dozu atlayıp eski takviminize göre ilacı kullanmaya devam ediniz.  
 
Unutulan dozları dengelemek için çift doz almayınız.   
 
MARALİT® ile tedavi sonlandırıldığında oluşabilecek etkiler:   
Kan şekerinizin kontrol altına alınmasına yardımcı olmak için, doktorunuz reçete ettiği sürece ilacı 
almaya devam ediniz. Doktorunuz tarafından belirtilmedikçe tedaviyi durdurmayınız.  
 
Eğer MARALİT®’in kullanımı hakkında başka sorunuz olursa doktorunuza veya eczacınıza 
sorunuz.  
 
4. Olası yan etkiler nelerdir?   
Tüm ilaçlar gibi MARALİT®’in içeriğinde bulunan maddelere duyarlı olan kişilerde yan etkiler 
olabilir. Çalışmalarda genellikle hafif şiddette yan etkiler görülmüş ve hastaların sitagliptini  
bırakmalarına neden olmamıştır. Sitagliptin  ile tedavi edilen hastalarda bildirilen yan etkile r, içinde 
ilaç bulunmayan bir tablet (plasebo) ile tedavi edilen hastalarda görülen yan etkilerle benzerdir.  
 
Çok yaygın yan etkiler (Her 10 hastanın 1’inden fazla)  
Yaygın yan etkiler (Her 10 hastanın 1’inden az ancak 100 hastanın 1’inden fazla)  
Yaygın olmayan yan etkiler (100 hastanın 1’inden az ancak 1 .000 hastanın 1’inden fazla)  
Seyrek (1 .000 hastanın 1’inden az ancak 10.000 hastanın 1’inden fazla)  
Çok seyrek (10 .000 hastanın 1’inden az)  
Sıklığı bilinmeyen (Eldeki verilerden hareketle tahmin edilem eyen)  
 
Aşağıdakilerden biri olursa, MARALİT®’i kullanmayı  durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:   
 
• Kusma ve bulantı ile beraber veya kusma ve bulantı olmaksızın, karın bölgenizde sırtınıza da 
vurabilecek şiddetli ve devamlı ağrı; bunlar pankreas iltihabı (pankreatit) belirtileri olabilir.  
 
Döküntü, kurdeşen, deride kabarcıklar/derinin soyulması, yüzün, dudakların, dilin ve boğazın nefes 
almayı veya yutmayı zorlaştıracak şekilde şişmesini içere n ciddi olabilecek alerjik reaksiyonlar 
yaşarsanız (sıklığı bilinmeyen), hemen MARALİT® almayı bırakınız ve doktorunuzu arayınız. 
Doktorunuz alerjik reaksiyonunuzu tedavi etmek için bir ilaç verebilir ve diyabetiniz için size f arklı 
bir ilaç reçeteleyebili r. 6/8 Sitagliptin  ile metformine birlikte başlandığında aşağıdaki yan etkiler bildirilmiştir:  
 
Yaygın:   
• Kan şekeri düşüklüğü (hipoglisemi)  
• Bulantı  
• Mide, bağırsak gazı  
• Kusma  
 
Yaygın olmayan:   
• Mide ağrısı  
• İshal  
• Kabızlık  
• Uyuşukluk  
 
Bazı hastalar sitagliptin ve metformin kombinasyonuna başladıklarında mide rahatsızlığı 
yaşamışlardır (sıklığı yaygındır).  
 
Sitagliptin  ile bir sülfonilüre ve metformin birlikte kullanıldığında aşağıdaki yan etkiler 
bildirilmiştir:  
 
Çok yaygın:   
• Kan şekeri düşüklüğü  
 
Yaygın:   
• Kabızlık  
 
Sitagliptin  ile pioglitazona birlikte başlandığında aşağıdaki yan etkiler bildirilmiştir:  
 
Yaygın:   
• Mide, bağırsak gazı  
• Ellerde veya bacaklarda şişlik  
 
Sitagliptin ile birlikte metformin  ve pioglitazon  kullanıldığında aşağıdaki yan etkiler bildirilmiştir:  
 
Yaygın:     
• Ellerde veya bacaklarda şişlik  
 
Sitagliptin ile insülin (metformin ile birlikte veya metformin olmadan) birlikte kullanıldığında 
aşağıdaki yan etkiler bildirilmiştir:  
 
Yaygın:   
• Grip 
  
Yaygın olmayan:   
• Ağız kuruluğu  
 
Aşağıdaki yan etkiler Sitagliptin tek başına ve/veya diğer diyabet ilaçlarıyla birlikte kullanıldığında 
bildirilmiştir:  
 
Yaygın:   
• Kan şekeri düşüklüğü  
• Üst solunum yolu enfeksiyonu  
• Burun tıkanıklığı veya akıntısı ve boğaz ağrısı  7/8 • Osteoartrit (eklem hastalığı)  
• Kol veya bacak ağrısı  
• Baş ağrısı  
 
Yaygın olmayan:   
• Baş dönmesi  
• Kabızlık  
• Kaşıntı  
 
Seyrek:  
• Düşük kan pulcuğu sayısı  
 
Sıklığı bilinmeyen:   
• Böbrek problemleri (bazen diyaliz gerektiren)  
• Kusma  
• Eklem ağrısı  
• Kas ağrısı  
• Sırt ağrısı  
• İnterstisyel akciğer hastalığı (Akciğerlerde nefes almada zorluk)  
• Kutanöz vaskülit  (Derideki kan damarlarının iltihaplanması)  
• İçi su dolu kabarcıklar oluşturan ve bu su dolu kabarcıkların patlayıp açılması ile üzeri 
kabuklanan, yüzeysel yaralar şeklinde seyreden önemli bir deri hastalığı olan “Büllöz Pemfigoid”  
• Akut pankreatit (ani gelişen pankreas iltihabı)  
• Ölümcül ve ölüme yol açmayan hemorajik ve nekrotizan pankreatit (pankreas dokusunda kanama 
veya pankreas dokusunun ölmesi)  
• Akut böbrek yetmezliği  
• Alerjik reaksiyonlar  
• Anjiyoödem (cilt altında şişme)  
• Dökü ntü  
• Ürtiker (kurdeşen)  
• Stevens -Johnson sendromunu da içeren eksfoliyatif deri hastalıkları (ciltte kızarıklık ve soyulma)  
• Artropati (bir eklem hastalığı)  
 
Yan etkilerin raporlanması   
Kullanma Talimatında yer alan veya almayan herhangi bir yan etki meyd ana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmaokovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
  
5. MARALİT®’in saklanması   
MARALİT®’i çocukların göremeyeceği, erişemeyeceği yerlerde ve ambalajında saklayınız.   
25°C’ni n altındaki oda sıcaklığında saklayınız . 
Son kullanma tarihiyl e uyumlu olarak kullanınız.   
Ambalajdaki son kullanma tarihinden sonra MARALİT®’i kullanmayınız.   8/8 Eğer ürün de ve/veya ambalajında bozukluklar fark ederseniz MARALİT®’i kullanmayınız.   
Son kullanma tarihi geçmiş veya kullanılmayan ilaçları çöpe atmayınız ! Çevre, Şehircilik  ve İklim 
Değişikliği Bakanlığınca belirlenen toplama sistemine veriniz.   
 
Ruhsat S ahibi:  
Santa Farma İlaç San. A.Ş.  
Okmeydanı, Boruçiçeği Sok. No:16  
34382 Şişli – İSTANBUL  
Tel: 0212 220 64 00  
Faks: 0212 222 57 59  
 
Üretici :  
Santa Farma İlaç San. A.Ş.  
GEBKİM 41455 Dilovası - KOCAELİ  
Tel: 0262 674 23 00  
Faks: 0262 674 23 21  
  
Bu kullanma talimatı 01/08/2024  tarihinde onaylanmıştır.   
 