KULLANMA TALİMATI
DRASOTER-T %0,004+%0,5 göz damlası, çözelti
Göze damlatılarak uygulanır.
Steril
 Etkin madde: Her 1 ml göz damlası 0,04 mg travoprost ve 5 mg timolole eşdeğer 6,83 mg
timolol maleat içermektedir.
 Yardımcı madde(ler): Benzalkonyum klorür, mannitol, propilen glikol, PEG-40 hidrojene
hint yağı, borik asit, sodyum klorür, sodyum hidroksit, hidroklorik asit, enjeksiyonluk su.
Bu ilacı kullanmaya başlamadan önce bu KULLANMA TALİMATINI dikkatlice
okuyunuz, çünkü sizin için önemli bilgiler içermektedir.
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.
 Eğer ilave sorularınız olursa, lütfen doktorunuza veya eczacınıza danışınız.
 Bu ilaç kişisel olarak sizin için reçete edilmiştir, başkalarına vermeyiniz.
 Bu ilacın kullanımı sırasında, doktora veya hastaneye gittiğinizde doktorunuza bu ilacı
kullandığınızı söyleyiniz.
 Bu talimatta yazılanlara aynen uyunuz. İlaç hakkında size önerilen dozun dışında yüksek
veya düşük doz kullanmayınız.
Bu Kullanma Talimatında:
1. DRASOTER-T nedir ve ne için kullanılır?
2. DRASOTER-T’yi kullanmadan önce dikkat edilmesi gerekenler
3. DRASOTER-T nasıl kullanılır?
4. Olası yan etkiler nelerdir?
5. DRASOTER-T’nin saklanması
Başlıkları yer almaktadır.
1. DRASOTER-T nedir ve ne için kullanılır?
DRASOTER-T, 2,5 ml’lik partikül içermeyen berrak ve renksiz çözelti içeren damlalıklı,
şeffaf, düşük yoğunluklu polietilen şişe ve çevirmeli sarı polipropilen kapaktan oluşan
ambalaj içerisinde bulunmakta, şişe soyulabilir saşe içerisinde sunulmaktadır.
 DRASOTER-T, yetişkinlerde ve yaşlılarda göz içi yüksek basıncı tedavi etmek için
kullanılır. Bu basınç glokom adı verilen bir hastalığa neden olabilir.
 DRASOTER-T, iki etkin madde (travoprost ve timolol) kombinasyonundan oluşan bir
ilaçtır. Travoprost, sıvının akışını arttırarak göz içi basıncını azaltan bir prostaglandin
analoğudur. Timolol, göz içinde sıvı oluşumunu azaltan bir beta blokerdir. Her iki madde
beraber aktivite göstererek göz içindeki basıncı düşürürler.
1 / 122. DRASOTER-T’yi kullanmadan önce dikkat edilmesi gerekenler
DRASOTER-T’yi aşağıdaki durumlarda KULLANMAYINIZ
Eğer;
 Travoprost, prostaglandinler, timolol, beta-blokerler veya DRASOTER-T içindeki
yardımcı maddelerden herhangi birine karşı alerjiniz varsa,
 Önceden geçirdiğiniz veya şu anda var olan astım, şiddetli kronik obstrüktif bronşit (hırıltı,
solunum güçlüğü ve/veya uzun süreli öksürüğe neden olan ciddi akciğer durumu) veya
diğer türde nefes alma problemleri gibi solunumla ilgili problemleriniz varsa,
 Şiddetli saman nezleniz varsa,
 Kalp atımınız yavaşsa, kalp yetmezliğiniz veya kalp ritim bozukluğunuz (düzensiz kalp
atımı) varsa,
 Gözünüzün yüzeyi bulanık ise,
 18 yaşından küçükseniz
DRASOTER-T’yi aşağıdaki durumlarda DİKKATLİ KULLANINIZ
Eğer;
Önceden geçirdiğiniz veya şu anda var olan aşağıdaki hastalıklarınız varsa doktorunuzla
konuşun:
 Koroner kalp hastalığı (belirtiler göğüste ağrı veya sıkışma, nefessiz kalma veya boğulma
hissi içerir), kalp yetmezliği, düşük kan basıncı,
 Yavaş kalp atımı gibi kalp hızı bozuklukları.
 Solunum problemleri, astım veya kronik obstrüktif akciğer hastalığı
 Kan dolaşımı hastalığı (Raynaud hastalığı veya Raynaud sendromu)
 Şeker (diyabet) hastasıysanız DRASOTER-T, titreme ve baş dönmesi gibi düşük kan
şekeri (hipoglisemi) belirtilerini saklayabilir. DRASOTER-T kullanırken kan şekerinizin
yakın takibi önerilir.
 Timolol, tiroid bezlerinin aşırı çalışması gibi tiroid hastalıklarının belirti ve semptomlarını
maskeleyebilir.
 Miyastenia gravis (bir tür kas güçsüzlüğü hastalığı)
 Katarakt ameliyatı geçirdiyseniz, DRASOTER-T kullanmadan önce doktorunuza danışın.
 Önceden geçirdiğiniz veya şu anda var olan göz iltihabı hikayeniz varsa.
Herhangi bir tip ameliyat geçirmeniz gerekirse, timolol anestezi sırasında kullanılan bazı
ilaçların etkilerini değiştirebileceğinden doktorunuza DRASOTER-T kullandığınızı
söyleyiniz.
DRASOTER-T kullanırken nedeni ne olursa olsun şiddetli alerjik reaksiyon yaşarsanız (deri
döküntüsü, gözlerde kızarıklık ve kaşıntı) adrenalin tedavisi yeteri kadar etkili olmayabilir. Bu
nedenle başka bir tedavi alacaksanız doktora DRASOTER-T kullandığınızı söylemeniz
önemlidir.
DRASOTER-T, irisinizin (gözünüzün renkli kısmı) rengini değiştirebilir. Bu değişiklik kalıcı
olabilir.
2 / 12DRASOTER-T, kirpiklerinizin boyu , kalınlığı, rengi ve/veya sayısını artırabilir ve göz
kapaklarınızda olağandışı kıl çıkmasına neden olabilir.
Travoprost deriden emilebilir ve bu nedenle gebe olan ya da gebe kalmaya çalışan kadınlar
tarafından kullanılmamalıdır. İlacın herhangi bir kısmı deriyle temas ederse derhal
yıkanmalıdır.
Bu uyarılar geçmişteki herhangi bir dönemde dahi olsa sizin için geçerliyse lütfen
doktorunuza danışın.
DRASOTER-T’nin yiyecek ve içecek ile kullanılması
Ürün önerildiği şekilde kullanıldığı takdirde, besinlerle ve içeceklerle bir ilişkisi yoktur.
Hamilelik
İlacı kullanmadan önce doktorunuza veya eczacınıza danışınız.
Gebeyseniz veya gebe olabileceğinizi düşünüyorsanız ya da gebe kalma planınız varsa bu
ilacı almadan önce doktorunuzdan tavsiye isteyiniz.
Gebeyseniz doktorunuz gerekli görmediği sürece DRASOTER-T’yi kullanmayınız. Gebe
kalabilecek durumdaysanız ilacı kullanırken uygun doğum kontrolü kullanmalısınız.
Tedaviniz sırasında hamile olduğunuzu fark ederseniz hemen doktorunuza veya eczacınıza
danışınız.
Emzirme
İlacı kullanmadan önce doktorunuza veya eczacınıza danışınız.
Emziriyorsanız DRASOTER-T kullanmayınız, DRASOTER-T süte geçebilir.
Araç ve makine kullanımı
DRASOTER-T kullanımını takiben görüşünüz bir süre bulanıklaşabilir. Bu durum geçene
kadar araç ve makine kullanmayınız.
DRASOTER-T’nin içeriğinde bulunan bazı yardımcı maddeler hakkında önemli bilgiler
DRASOTER-T, benzalkonyum klorür içermektedir. Göz irritasyonuna neden olabilir.
Yumuşak kontak lenslerle temasından kaçınınız. Uygulamadan önce kontak lensi çıkartınız ve
lensi takmak için en az 15 dakika bekleyiniz. Yumuşak kontakt lenslerin renklerinin
bozulmasına neden olduğu bilinmektedir.
DRASOTER-T’nin içerdiği PEG-40 hidrojene hint yağı ve propilen glikol deri
reaksiyonlarına ve tahrişe sebep olabilir.
3 / 12Diğer ilaçlar ile birlikte kullanımı
Oftalmik beta-bloker çözeltisinin oral kalsiyum kanal blokerleri, beta-adrenerjik bloke edici
ilaçlar (hipertansiyon tedavisinde), antiaritmikler (amiodaron dahil), dijital glikozidler (kalp
yetmezliği tedavisinde kullanılan), parasempatomimetikler veya guanetidin ile eşzamanlı
olarak uygulanmasının, tansiyonu düşürme ve/veya belirgin kalp atım hızını yavaşlatma
potansiyeli mevcuttur.
DRASOTER-T, glokom tedavisi için kullandığınız diğer göz damlaları da dahil olmak üzere
kullandığınız diğer ilaçları etkileyebilir veya onlardan etkilenebilir.
Kan basıncını düşüren ilaçlar, kinidin dahil (bazı kalp hastalıklarının ve sıtmanın tedavisinde
kullanılır) kalp ilaçları veya şeker (diyabet) hastalığı ilaçları veya fluoksetin ve paroksetin
gibi antidepresanlar kullanıyorsanız veya kullanmayı planlıyorsanız doktorunuza bildiriniz.
Beta blokerler, Klonidinin (hipertansiyon tedavisinde kullanılan ilaçlar) aniden kesilmesine
bağlı tansiyon yükselmesini artırabilir. Nadiren oftalmik (göze uygulanan) beta blokerler ve
adrenalinin (epinefrin) eş zamanlı kullanımından kaynaklanan midriyazis (göz bebeklerinde
büyüme) bildirilmiştir.
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda
kullandınız ise lütfen doktorunuza veya eczacınıza bunlar hakkında bilgi veriniz.
3. DRASOTER-T nasıl kullanılır?
DRASOTER-T kullanırken her zaman doktorunuzun talimatlarına kesin olarak uyunuz. Emin
olmadığınızda doktorunuza veya eczacınıza sorunuz.
 Uygun kullanım ve doz/uygulama sıklığı için talimatlar:
DRASOTER-T göze damlatılarak kullanılır. Ürünü başka bir yolla kullanmayınız.
Erişkinler: Göze veya gözlerinize sabah veya akşam olmak üzere günde bir kez bir damla
DRASOTER-T damlatınız. İlacınızı hergün günün aynı saatinde kullanınız. Sadece
doktorunuz söylediğinde DRASOTER-T’yi her iki gözünüze de damlatınız ve önerdiği sürece
kullanınız.
DRASOTER-T’yi yalnızca göz damlası olarak kullanınız.
4 / 12 Uygulama yolu ve metodu
 İlk seferinde, kullanımdan hemen önce saşeyi yırtarak şişeyi çıkartınız (resim 1)

 Şişenin kapağını açınız.
 Kapağın altında bulunan halkayı çıkarınız (bkz. Resim 4 ve Resim 5).
 Kapağı halka olmadan tekrar kapatınız. Kapak içerisindeki plastik pin şişenin ucunu
delecektir (bkz. Resim 6)
 DRASOTER-T şişesini ve bir ayna alınız.
 Ellerinizi yıkayınız
 Kapağı çevirerek açınız.
 Şişeyi aşağıya doğru çevirerek başparmağınız ve parmaklarınız arasında tutunuz.
 Başınızı arkaya doğru yatırınız. Alt gözkapağınız ile gözünüz arasında bir ‘cep’ oluşacak
şekilde temiz bir parmakla göz kapağınızı aşağıya çekin. Damla buraya uygulanacaktır
(Resim 7).
 Şişenin damlalığını gözünüze yaklaştırınız. Yardımcı olacaksa bir ayna da
kullanabilirsiniz.
 Damlalığın, gözünüze, göz kapağınıza, çevreleyen alana veya diğer yüzeylere
değmemesine dikkat ediniz. Damlalara mikrop bulaşabilir.
 Bir damla DRASOTER-T damlatacak kadar şişeyi hafifçe sıkınız (Resim 8).
5 / 12 DRASOTER-T’yi kullandıktan sonra, bir parmağınızla, burnunuzun yanından gözünüzün
kenarına 2 dakika boyunca bastırınız (Resim 9). Bu şekilde DRASOTER-T’nin
vücudunuzun diğer bölgelerine geçmesini engellersiniz.
 Eğer damlayı her iki gözünüzde de kullanıyorsanız, yukarıdaki basamakları diğer gözünüz
için de tekrarlayınız.
 Kullanımdan hemen sonra şişenin kapağını sıkıca kapatınız.
 Kullanım sırasında sadece bir şişeyi kullanınız. İlacı kullanmanız gerekene kadar saşeyi
açmayınız.
Damla gözünüze gelmediğinde tekrar deneyiniz.
DRASOTER-T’ye ilaveten diğer göz damlalarını kullanıyorsanız, DRASOTER-T ve diğer
damlalar arasında en az 5 dakika bekleyiniz.
Eğer kontakt lens kullanıyorsanız, lensleriniz gözünüzde iken damlayı kullanmayınız.
Damlayı kullandıktan sonra kontakt lenslerinizi takmadan önce 15 dakika boyunca bekleyiniz.
 Değişik yaş grupları:
Çocuklarda kullanımı:
18 yaşının altında olan çocuklarda DRASOTER-T kullanılmamalıdır.
Yaşlılarda kullanımı:
Yaşlılarda kullanımı yetişkinlerdeki kullanımı ile aynıdır.
Özel kullanım durumları:
Böbrek/Karaciğer yetmezliği:
Karaciğer ve böbrek yetmezliği olan hastalarda travoprost/timolol göz damlası veya timolol 5
mg/ml göz damlası ile ilgili çalışma yapılmamıştır.
Travoprost, orta ile ciddi karaciğer yetmezliği olan ve orta ile ciddi böbrek yetmezliği olan
hastalarda (kreatinin klerensi 14 ml/dak’a kadar düşük) çalışılmıştır. Bu hastalar için doz
ayarlaması gerekli değildir.
Eğer DRASOTER-T’nin etkisinin çok güçlü veya zayıf olduğuna dair bir izleniminiz var ise
doktorunuz veya eczacınız ile konuşunuz.
Kullanmanız gerekenden daha fazla DRASOTER-T kullandıysanız:
Gözünüzü ılık su ile yıkayınız. Diğer kullanıma kadar başka damla damlatmayınız.
DRASOTER-T’den kullanmanız gerekenden fazlasını kullanmışsanız bir doktor veya eczacı ile
konuşunuz.
6 / 12DRASOTER-T’yi kullanmayı unutursanız
DRASOTER-T ile tedaviye planlandığı gibi bir sonraki doz ile devam ediniz. Tedavi gören
göz veya gözlere günde bir kez, bir damladan fazla kullanmayınız.
Unutulan dozları dengelemek için çift doz damlatmayınız.
DRASOTER-T ile tedavi sonlandırıldığında oluşabilecek etkiler
Doktorunuza danışmadan DRASOTER-T’yi kullanmayı bırakırsanız, gözünüzdeki basınç
kontrol edilemez ve bu durum görme kaybına neden olabilir.
Bu ilacın kullanımına ilişkin ilave sorularınız varsa, doktorunuza veya eczacınıza sorunuz.
4. Olası yan etkiler nelerdir?
Tüm ilaçlar gibi DRASOTER-T’nin içeriğinde bulunan maddelere duyarlı olan kişilerde yan
etkiler olabilir.
Genellikle, etkiler ciddileşmediği sürece damlaları kullanmaya devam edebilirsiniz.
Endişeniz olursa doktor veya eczacıyla konuşunuz. Doktorunuzla konuşmadan DRASOTER-
T kullanmayı bırakmayınız.
Aşağıdakilerden biri olursa, DRASOTER-T kullanmayı durdurunuz ve DERHAL
doktorunuza bildiriniz veya size en yakın hastanenin acil bölümüne başvurunuz:
 Nefes darlığı
 Göğüs ağrısı
 Deri döküntüsü
Bunların hepsi çok ciddi yan etkilerdir.
Eğer bunlardan biri sizde mevcut ise, sizin DRASOTER-T’ye karşı ciddi alerjiniz var
demektir.
Acil tıbbi müdahaleye veya hastaneye yatırılmanıza gerek olabilir.
Yan etkiler aşağıdaki kategorilerde gösterildiği şekilde sıralanmıştır:
Çok yaygın :10 hastanın en az 1’inde görülebilir.
Yaygın :10 hastanın birinden az, fakat 100 hastanın birinden fazla görülebilir.
Yaygın olmayan :100 hastanın birinden az, fakat 1000 hastanın birinden fazla görülebilir.
Seyrek :1.000 hastanın birinden az, fakat 10.000 hastanın birinden fazla görülebilir.
Çok seyrek :10.000 hastanın birinden az görülebilir.
Bilinmiyor :Eldeki verilerden hareketle sıklığı tahmin edilemiyor.
Çok yaygın:
 Gözde kızarıklık
7 / 12Yaygın:
 Yüzey hasarı ile göz yüzeyinde iltihap
 Göz ağrısı
 Görmede bulanıklık
 Anormal görme
 Göz kuruluğu
 Göz kaşıntısı
 Gözde rahatsızlık
 Gözde tahriş belirti ve bulguları (Örn. yanma ve batma)
Yaygın olmayan:
 Göz yüzeyinde iltihap
 Göz kapağı iltihabı
 Konjonktivada şişme
 Kirpik uzamasında artış
 İriste (gözün renkli kısmı) iltihap
 Göz iltihabı
 Işığa karşı duyarlılık
 Görme keskinliğinde azalma,
 Göz yorgunluğu
 Göz alerjisi
 Gözde şişlik
 Göz yaşında artış
 Göz kapağında kızarıklık
 Göz kapağında renk değişikliği
 Göz çevresinde deri renginin koyulaşması
 Etkin maddeye karşı alerjik reaksiyon
 Baş dönmesi
 Baş ağrısı
 Düşük tansiyon
 Yüksek tansiyon
 Nefes darlığı
 Anormal kıl büyümesi
 Geniz akıntısı
 Deri iltihabı ve kaşıntısı
 Kalp atımının yavaşlaması
Seyrek:
 Göz kapağı içinde yer alan gözyaşı bezlerinin iltihabı
 Gözde kan damarı çatlaması
 Göz kapağında çapaklaşma
 Anormal pozisyonlu kirpikler
8 / 12 Anormal kirpik büyümesi
 Sinirlilik
 Düzensiz kalp atışı (ritm bozukluğu)
 Saç dökülmesi
 Ses bozuklukları
 Solunum güçlüğü
 Öksürük
 Boğazda tahriş
 Kurdeşen
 Anormal karaciğer kan testleri
 Deride renk değişimi
 Yorgunluk
 Susuzluk hissi
 Burun içinde rahatsızlık
 İdrarda renk değişikliği
 Eller ve ayaklarda ağrı
Bilinmiyor:
 Göz kapağında düşüklük
 Basık gözler (gözler daha içeride görünür)
 İris renginde (gözün renkli kısmı) değişiklik
 Döküntü
 Kalp yetmezliği
 Göğüs ağrısı
 İnme
 Bayılma
 Depresyon
 Astım
 Kalp atımının hızlanması
 Uyuşma veya karıncalanma hissi
 Çarpıntı
 Alt uzuvlarda şişlik
 Kötü tat
Daha önce travoprost veya timolol kullanan hastalarda bildirilen ancak DRASOTER-T
ile bildirilmeyen istenmeyen etkiler:
DRASOTER-T iki etkin madde travoprost ve timololün bir kombinasyonudur. Gözlere
uygulanan diğer ilaçlarla olduğu gibi, travoprost ve timolol (bir beta blokeri) kan dolaşımına
geçer. Bu, beta reseptörlerini bloke edici ilaçlar ağızdan alındığında ya da enjeksiyon yoluyla
uygulandığında görülene benzer yan etkilere neden olabilir. Gözlere uygulama sonrasında
meydana gelmiş yan etkilerin sıklığı, ağız veya enjeksiyon yoluyla uygulandığında olandan
daha düşüktür.
9 / 12Aşağıda listeli yan etkiler tek başına travoprost ile görülen reaksiyonları veya göz
rahatsızlıklarının tedavisinde kullanılan beta blokerler sınıfı ile görülen reaksiyonları içerir:
Gözde etkiler: Gözkapağı iltihabı, kornea iltihabı, filtrasyon ameliyatını takiben kan
damarları içeren retina altındaki tabakanın görme bozukluklarına neden olabilecek şekilde
ayrılması, azalmış kornea hassasiyeti, kornea erozyonu (göz küresinin ön tabakasında hasar),
çift görme, göz akıntısı, göz çevresinde şişlik, gözkapağı kaşıntısı, gözkapağının kızararak
dışa dönmesi, tahriş ve aşırı gözyaşı, bulanık görme (göz lensinde bulutlanma belirtisi), gözün
bir kısmında şişlik (uvea), gözkapağı egzaması, hale görüşü, azalmış göz hassasiyeti, gözün
içinde pigmentasyon, genişlemiş gözbebekleri, kirpik renginde değişiklik, kirpik yapısında
değişiklik, anormal görme alanı.
Genel istenmeyen etkiler:
Kulak ve İç kulak bozuklukları: Dönme hissi ile baş dönmesi, kulaklarda çınlama.
Kalp ve Kan Dolaşımı: Yavaş kalp atımı, çarpıntı, ödem (sıvı birikimi), kalp atış ritmi veya
hızında değişiklikler, konjestif kalp yetmezliği (nefes darlığı ve ayaklar ve bacaklarda sıvı
birikimine bağlı şişlikle kalp hastalığı), bir tip kalp ritmi bozukluğu, kalp krizi, düşük kan
basıncı, Raynaud fenomeni, soğuk eller ve ayaklar, beyne azalmış kan tedariği.
Solunum Sistemi: Akciğerlerde solunum yollarının kasılması (başlıca önceden mevcut
hastalığı olan hastalarda), burun akıntısı veya tıkanıklığı, hapşırma (alerji nedeniyle), solunum
güçlüğü, burun kanaması, burun kuruluğu.
Sinir Sistemi ve Genel Bozukluklar: Uyuma güçlüğü (uykusuzluk), kabuslar, bellek kaybı,
güç ve enerji kaybı, kaygı (aşırı duygusal stres).
Mide Bağırsak Sistemi: Tat bozuklukları, bulantı, hazımsızlık, diyare, ağız kuruluğu, karın
ağrısı, kusma ve kabızlık.
Alerji: Artmış alerjik semptomlar, yüz ve uzuvlar gibi bölgelerde meydana gelebilecek ve
solunum yolunu tıkayabilecek ve böylece yutkunma veya solunum güçlüğüne yol açabilecek
deri altında şişlik, lokalize ve yaygın döküntü, kaşıntı, şiddetli ani hayati risk taşıyan alerjik
reaksiyon dahil yaygın alerjik reaksiyonlar.
Deri: Beyaz gümüşümsü renkli deri döküntüsü (psoriaziform döküntüsü) veya bu
döküntülerde kötüleşme, derinin soyulması, anormal kıl yapısı, kaşıntılı döküntü ve kızarıklık
ile deri enflamasyonu, kıl rengi değişikliği, kirpik dökülmesi, kaşıntı, anormal kıl büyümesi,
deri kızarıklığı.
Kas: Miyastenia gravis belirti ve semptomlarında artışlar (kas bozukluğu), karıncalanma gibi
olağandışı hisler, kas güçsüzlüğü/yorgunluk, egzersize bağlı olmayan kas ağrısı, eklem ağrısı.
10 / 12Böbrek ve İdrar Yolları Hastalıkları: İdrara çıkma güçlüğü ve idrar çıkarken ağrı, istem dışı
idrar kaçırma.
Üreme: Cinsel fonksiyon bozukluğu, azalmış libido.
Metabolizma: Düşük kan şekeri düzeyleri, prostat kanseri belirtecinde artış.
Eğer bu kullanma talimatında bahsi geçmeyen herhangi bir yan etki ile karşılaşırsanız
doktorunuzu veya eczacınızı bilgilendiriniz.
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da
0 800 314 00 08 numaralı yan etki bildirim hattını arayarak Türkiye Farmakovijilans Merkezi
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın
güvenliliği hakkında daha fazla bilgi edinilmesine katkı sağlamış olacaksınız.
5. DRASOTER-T’nin saklanması
DRASOTER-T’yi çocukların göremeyeceği, erişemeyeceği yerlerde ve ambalajında
saklayınız.
25°C altındaki oda sıcaklığında saklayınız.
Mikrop kapmayı önlemek için, şişe açıldıktan sonra 25°C altındaki oda sıcaklığında
saklanmak koşuluyla 4 hafta içerisinde kullanılmalıdır. İlacı açtıktan 4 hafta sonra şişeyi
atınız ve yeni şişe kullanınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra DRASOTER-T’yi kullanmayınız.
Eğer üründe ve/veya ambalajında bozukluklar fark ederseniz DRASOTER-T kullanmayınız.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik
Bakanlığınca belirlenen toplama sistemine veriniz.
Ruhsat sahibi:
Deva Holding A.Ş.
Küçükçekmece/İstanbul
Tel: 0212 692 92 92
Faks: 0212 697 00 24
E-mail: deva@devaholding.com.tr
11 / 12Üretim yeri:
Deva Holding A.Ş.
Kartepe / KOCAELİ
Bu kullanma talimatı …/…/… …tarihinde onaylanmıştır.
12 / 12