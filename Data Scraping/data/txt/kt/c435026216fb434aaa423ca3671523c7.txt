1 KULLANMA TALİMATI  
 
SERODERM  %0,1 merhem   
Cilt üzerine uygulanır  
 
Etkin madde  : Her bir gram merhem  1 mg betametazona eşdeğer 1,25 mg betametazon 17-
valerat içermektedir.  
Yardımcı maddeler  : Katı vazelin, likit vazelin ve setostearil alkol 
 
 
 
Bu Kullanma  Talimatında: 
1. SERODERM  nedir  ve ne için kullanılır?  
2. SERODERM ’i kullanmadan  önce dikkat edilmesi  gerekenler  
3. SERODERM  nasıl kullanılır?  
4. Olası  yan etkiler  nelerdir?  
5. SERODERM ’in saklanması  
 
Başlıkları  yer almaktadır. 
 
1. SERODERM  nedir ve ne için kullanılır?  
SERODERM , beyaz  renkli bir merhem dir. SERODERM , 15 g’lık  ve 30 g’lık  alüminyum 
tüplerde ve karton kutuda kullanma talimatı ile beraber ambalajlanır.  
SERODERM , etkin  madde  olarak  betametazon 17- valerat  içerir.  
SERODERM  steroid  adı verilen  bir ilaç grubuna  aittir.  Derideki  şişlik  ve tahrişin  giderilmesine  
yardımcı  olur. 
 SERODERM  aşağıdaki hastalıkların tedavisinde kullanılır:  
• Egzama (deride kaşıntı, kuruluk, iltihaplanma ve enfeksiyonun görüldüğü inflamatuvar 
(yangı) hastalık),  
• Prurigo nodularis (şiddetli kaşıntı, döküntü ve kabartılara yol açan bir deri hastalığı),  
• Sedef  hastalığı (yaygın plaklarla seyreden tipleri hariç),  Bu ilacı  kullanmaya  başlamadan  önce  bu KULLANMA TALİMATINI  dikkatlice  
okuyunuz,  çünkü  sizin  için önemli  bilgiler içermektedir.  
• Bu kullanma talimatını saklayınız.  Daha  sonra tekrar  okumaya ihtiyaç duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında,  doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında yüksek  
veya düşük doz kullanmayınız.  2 • Liken planus ve liken simpleks (deri, deri ekleri ve mukozaları etkileyen iyi huylu deri 
hastalığı) dahil nörodermatitler,  
• Seboreik dermatit (genellikle derinin yağlı bölümlerinde görülen iltihaplı ve k aşıntılı bir deri 
hastalığı),  
• Temas duyarlılığı reaksiyonları (deriye temas eden maddeye karşı kızarıklık,kaşıntı, 
kabuklanma gibi belirtiler ile gelişen deri egzaması),  
• Diskoid lupus eritematozus (genellikle yüzde plak oluşumuna yol açan deri hastalığı), 
Yaygın eritodermada (şiddetli kızarıklık) sistemik steroid tedavisine ek olarak böcek ısırığı 
reaksiyonları ve isilik.  
 
2. SERODERM ’i kullanmadan  önce dikkat edilmesi  gerekenler  
SERODERM ’i aşağıdaki  durumlarda  KULLANMAYINIZ  
Eğer,  
• SERODERM’i n bileşenlerine karşı aşırı duyarlılığınız veya hassasiyetiniz varsa  
• Tedavi edilmemiş deri enfeksiyonları:  
• Rozasea (deride ve burun çevresinde ciddi al basması),  
• Akne (sivilce),  
• Perioral dermatit (ağız kenarında sivilce benzeri oluşumlar ve soyulmayla kendini gösteren bir tür dermatit),  
• Anüs çevresinde ve genital bölgenizde kaşıntı varsa, 
• İnflamasyonsuz (iltihapsız) kaşıntı,  
• 1 yaşın altındaki çocuklarda dermatitler dahil olmak üzere kontrendikedir.  
 
SERODERM ’i aşağıdaki durumlarda  DİKKATLİ  KULLANINIZ  
• Özellikle  bebeklerde  ve 12 yaşından küçük çocuklarda  geniş  alanda,  yüksek doz, uzun 
süre uygulanması  adrenal  süpresyon  (böbrek üstü bezinde  baskılanma)  yapabilir.  Bebek  
bezi uygulama  etkisini artırabilir.  Uygulama  5 gün ile sınırlandırılmalıdır.  
• Geniş  yüzeylere,  yüz gibi ince derili  yüzeylere, çatlamış  deri üzerine  ve bez parçası  ile
 
kapatılmış  alanlara uygulandığında  artan  sistemik  etki riski görülebilir.  
• Yetişkinlere  nazaran  çocuklarda  topikal  kortikosteroid  emilimi daha  fazla  olduğundan 
istenmeyen  etkilere  duyarlılık  da daha  fazladır.  
• Güçlü  bölgesel  etkili kortikosteroidlerle  uzun  süreli  tedavide  yüzde, vücudun diğer  
bölümlerinde  atrofik  değişiklikler  (deride  incelme,  çizgilenme,  aşırı kıllanma  ve renk 
kaybı)  olabilir.  Atrofik  değişikliklere  daha  yatkın  olduğundan yüz bölgesinde  
uygulamayı  5 gün ile sınırlandırınız  ve üzerini  kapatmayınız . 
• Göz kapağı  uygulamalarında  göze  kaçmamasına  dikkat  edilmelidir.  Göze tekrarlanan  
maruziyette katarakt (göz merceğinin  bulanıklaşması)  veya glokom  (göz içi  basıncının  
artması)  görülebilir. 
• SERODERM  merhem i sedef  hastalığında  kullanıyorsanız  yakından takip  gereklidir. 
• Enfekte  olmuş  iltihaplı hasarların  tedavisinde  uygun antimikrobiyal  tedavi  
uygulanmalıdır.  Enfeksiyonun yayılması halinde  derhal  SERODERM  tedavisine  son 
verilmeli,  gerekirse  sistemik  antimikrobiyal  tedaviye  geçilmelidir.  Oklüzyon tedavisi  
(derinin  bir sargı  ile örtülmüş  olması)  ve deri katları  bakteri  üremesini  kolaylaştıracak  ılık 3 ve nemli ortamı  sağlayacağından  oklüzyon  uygulandığında  yeni bir oklüzif  sargı  
uygulanmadan  önce  deri temizlenmelidir.  
• Topikal  steroidlerin  sistemik  absorpsiyonunundaki  artışın  sonucu olarak  
glukokortikosteroid eksikliğine  yol açan hiperkortizolizm  (Cushing’s  sendromu)  ve 
vücuttaki  kortizol  hormonunun denge  ve düzenini  sağlayan  mekanizmadaki  
düzensizlik(hipotalamik  pituiter  adrenal  (HPA)  eksen  supresyonu)  sistemik  emilim  
artışına  sebep  olabilir.  Bu durum  gözlemlendiğinde  ya ilacın  uygulama  sıklığı  azaltılarak  
ilaç yavaş  yavaş  bırakılır  ya da daha az güçlü  bir kortikosteroid uygulanır.  İlacın  aniden  
bırakılması glukokortikosteroid eksikliğine  yol açabilir.  
• Topikal  kortikosteroidler  kronik bacak  ülserleri  etrafındaki  dermatitlerin  tedavisinde  
kullanıldığında  bölgesel  aşırı duyarlılık  reaksiyonlarının daha fazla görülmesine  ve 
bölgesel  iltihaplanmanın  artmasına  sebep  olabilir.  
• Eğer  bulanık görme  ya da başka  bir görme  bozukluğu  yaşıyorsanız  doktorunuzla  
iletişime  geçiniz.  
• SERODERM  herhangi  bir giysi  veya  nevresime bulaşırsa  kumaş  alev ile tutuşabilir. Bu 
nedenle SERODERM  kullanırken ateşten uzak durunuz. 
• SERODERM’i  doktorunuzun önermesi  durumunda kullanınız. Eğer  şikayetleriniz  2- 4 
haftalık  bir tedavi  sonucunda  geçmediyse,  doktorunuz  ile görüşünüz. 
Bu uyarılar  geçmişteki  herhangi  bir dönemde  dahi  olsa sizin  için geçerliyse lütfen  doktorunuza  
danışınız.  
SERODERM ’in yiyecek  ve içecek  ile birlikte kullanılması 
Uygulama  yolu sebebiyle herhangi  bir etkileşim beklenmemektedir.  
Hamilelik  
İlacı kullanmadan  önce doktorunuza veya  eczacınıza  danışınız.  
Eğer hamileyseniz,  hamile  olabileceğinizi  düşünüyorsanız  veya hamile  kalmayı planlıyorsanız 
doktorunuza danışmadan SERODERM’i  kullanmayınız.  
SERODERM  hamilelikte en az miktarda ve en kısa süre kullanılmalıdır.  
Tedaviniz  sırasında  hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme  
İlacı kullanmadan  önce doktorunuza veya  eczacınıza  danışınız.  
Emzirme  döneminde  SERODERM’i  kullanmadan önce  doktorunuza  danışınız. 
SERODERM’i  emzirme  döneminde  kullanacaksanız, bebeğin  yanlışlıkla  ağzına  almaması  
için, göğüs  bölgesine  uygulamayınız.  
 
Araç ve  makine kullanımı  
Herhangi  bir etki oluşturması  beklenmez.  
 
SERODERM ’in içeriğinde bulunan  bazı yardımcı  maddeler hakkında önemli  bilgiler  
SERODERM , içerdiği  setostearil  alkol  yardımcı  maddesi  nedeniyle  lokal  deri reaksiyonlarına 
(örneğin, kontak dermatite) neden olabilir.  
 4 Diğer ilaçlar ile  birlikte  kullanımı  
Ritonavir (AIDS (İnsan Bağışıklık Yetmezlik Virüsü) enfeksiyonu tedavisinde kullanılan bir 
ilaç) ya da itrakonazol (mantar enfeksiyonlarının tedav isinde kullanılan bir ilaç) kullanıyorsanız 
doktorunuza söyleyiniz.  
Eğer reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda  
kullandınız  ise lütfen  doktorunuza veya  eczacınıza  bunlar hakkında bilgi veriniz.  
 
3. SERODERM  nasıl kullanılır?  
Uygun  kullanım  ve doz/uygulama sıklığı için talimatlar:  
Hekim tarafından başka şekilde tavsiye edilmediği takdirde;  
SERODERM  ince bir tabaka halinde nazik bir şekilde etkilenen alanı kaplayacak miktarda, 
günde bir ya da iki kez düzelme sağlanana kadar 4 hafta boyunca uygulanır. Daha sonra 
uygulama sıklığı azaltılır ya da tedavi daha az güçlü bir ilaca değiştirilir. Bir yumuşatıcı 
uygulanmadan önce her uygulama sonrasında emilim için yeterli süre beklenmelidir.  
SERODERM  merhem  kuru, sert ve pullanmanın görüldüğü lezyonlar için uygundur.  
SERODERM’i  yüz bölgesine uyguluyorsanız, 5 günden uzun süre kullanmayınız.  
Uygulama yolu ve  metodu:  
Gerektiğinde,  dirsek  ve dizlerdeki  kalın  sedef  plakları  gibi daha dirençli  hasarlarda,  tedavi  
alanına oklüzyon (derinin  bir sargı  ile kapatılması)  uygulanarak  merhemi n etkisi artırılabilir.  
Bu olgularda  genellikle  gece derinin sargı  ile kapatılması yeterlidir.  Daha sonra, deri 
kapatılmadan normal  uygulama  ile iyileşme  korunur. 
Durum  kötüleşirse  ya da 2-4 haftada düzelme  sağlanmazsa tedavi  ve tanı yeniden  
değerlendirilmelidir.  
Kontrol  sağlandıktan  sonra  tedavi  azaltılarak  kesilmelidir  ve idame  tedavi  olarak  bir 
yumuşatıcı kullanımına  devam  edilmelidir.  Tedavinin  ani kesilmesiderideki  hastalığın  
kötüleşmesine  yol açabilir.  
Tedaviye dirençli  deri bozuklukları  
Sık tekrarlayan  olaylarda  sık kullanım  ile belirtiler  tedavi  edildikten  sonra  tedaviye aralıklı  
(günde  bir kez, haftada iki kez, kapalı  tedavi  olmadan)  olarak  devam  edilebilir.  
Önceden  etkilenmiş  ya da nüks  potansiyeli olan alanlara uygulama  sürdürülmelidir. Bu rejim  
rutin  günlük bir yumuşatıcı ile birlikte  uygulanmalıdır.  Durum  ve sürdürülen tedavinin  
yararları  ve riskleri  düzenli  olarak  yeniden değerlendirilmelidir.  
 
Değişik  yaş grupları:   
Çocuklarda  kullanımı:  
1 yaşın  altındaki  çocuklarda kullanılmamalıdır.  
1 yaş üstü bebeklerde  ve 12 yaşın  altındaki çocuklarda 5 günden  uzun süre kullanılmamalıdır  
ve uygulama  sonrası  deri kapatılmamalıdır.  Çocuklarda  yarar  sağlanan  en düşük miktarda  
uygulanmalıdır.  
Çocukluk yaş grubunda  zorunlu kalınmadıkça  kullanımı önerilmemektedir.  5  
Yaşlılarda kullanımı:  
İstenen  klinik  etkiyi  sağlamak  için en düşük miktarda  ve en kısa sürede  kullanılmalıdır.  
 Özel  kullanım  durumları:   
Böbrek  ve karaciğer yetmezliği:   
İstenen klinik etkiyi sağlamak için en düşük miktarda ve en kısa sürede kullanılmalıdır.  
Eğer  SERODERM ’in etkisinin  çok güçlü veya zayıf  olduğuna dair bir izleminiz  var ise, 
doktorunuz  veya  eczacınız  ile konuşunuz. 
Kullanmanız gerekenden  daha  fazla SERODERM  kullandıysanız  
Kısa sürede  yüksek doz kullanılması pek muhtemel olmamakla  birlikte,  uzun  süreli  yüksek 
doz veya  yanlış  kullanım  sonucu hiperkortizolizm  (böbreküstü bezinden aşırı derecede steroid  
hormonu salgılanması)  belirtileri (kilo  artışı,  kıllanma,  akne ve deri çatlakları,halsizlik)  
görülebilir  ve bu durumda  SERODERM  tedavisi,  adrenal  yetersizlik  (böbrek üstü bezi
 
yetmezliği)  riski nedeniyle  azaltılarak  kesilmelidir.  
SERODERM ’den kullanmanız  gerekenden  fazlasını kullanmışsanız  bir doktor  veya eczacı  
ile konuşunuz.  
SERODERM ’i kullanmayı  unutursanız  
Unutulan  dozları dengelemek için  çift doz uygulamayınız . 
SERODERM'i kullanmayı unuttuğunuzu fark ettiğiniz an tedaviniz doğrultusunda kullanmaya 
devam ediniz. 
SERODERM  ile tedavi  sonlandırıldığındaki  oluşabilecek  etkiler  
SERODERM  tedavisi  sonlandırıldığında, herhangi  bir olumsuz  etki oluşması  beklenmez.  
İlacın  aniden  kesilmesi glukokortikosteroid eksikliğine  yol açabilir.  Ancak  yinede  
doktorunuza  danışmadan  ilacı almayı  kesmeyiniz.  
 
4. Olası yan etkiler nelerdir?  
Tüm  ilaçlar  gibi SERODERM 'in içeriğinde  bulunan maddelere duyarlı  olan kişilerde  yan etkiler  
olabilir.  
SERODERM’i  kullanmayı durdurunuz ve DERHAL doktorunuza bildiriniz:  
Derideki  tedavi  bölgesinde  kötüleşme  ya da şişlik  olursa. SERODERM ’e alerjiniz  olabilir,  
enfeksiyon gelişmiş  olabilir  ya da başka  bir tedavi  gerekli  olabilir.  
Sedef  hastalığınız  varsa  deri altında  iltihapla  birlikte  şişlikler  gelişebilir.  Bu durum  çok seyrek  
görülür.  
 
Yan etkiler  aşağıdaki  kategorilerde  gösterildiği şekilde  sınıflandırılmıştır:   
Çok yaygın:  10 hastanın  en az birinde  görülebilir.  
Yaygın:  10 hastanın  birinden az, fakat  100 hastanın  birinden fazla görülebilir.   
Yaygın  olmayan:  100 hastanın  birinden az, fakat  1.000 hastanın  birinden fazla  görülebilir. 
Seyrek:  10.000 hastanın birinden az, fakat  10.000 hastanın  birinden fazla  görülebilir. 
Çok seyrek:  10.000 hastanın  birinden az görülebilir.   
Bilinmiyor:  Eldeki  verilerden  hareketle tahmin  edilemiyor.  6 Yaygın;  
Merhem  uygulama  yerinde,  deride  kaşıntı,  yanma  ve ağrı. 
Çok seyrek; 
• Vücut  ağırlığı artışı/ obezite  (aşırı  şişmanlık),  
• Aydede yüzü/yüzde yuvarlaklaşma  
• Deride incelme,  
• Deride  çatlaklar,  
• Deride  kuruluk,  
• Deri üzerinde  görülebilir  örümcek  ağı gibi damar  yapıları  (telenjektazi),  
• Deri renginde  değişiklik,  
• Deride çizgilenme,  
• Vücut  kıllarında  artma  (hipertrikoz),  
• Saç yapısının  zayıflaması  (alopesi),  
• Kılların  bölgesel  olarak  zayıf  ve kolayca  kırılabilir  olması (trikoreksi),  
• Uygulama  yerinde  alerjik  reaksiyon  , 
• Uygulama  yerinde  genel  döküntü, 
• Derideki  durumun kötüleşmesi,  
• Uygulama  yerinde  tahriş,  
• Kızarıklık  (eritem),  
• Döküntü, kaşıntı,  
• Kurdeşen (ürtiker),  
• İltihaplı şişliklerle  giden  sedef  hastalığı formu  (pustular  psöriazis),  
• Deri enfeksiyonu,  
• Çocuklarda  kilo artışında/büyümede  yavaşlama,  
• Kanda  kortizol  hormonunun azalması , 
• Kanda  şeker  düzeyi  artışı ve idrarda  şeker  bulunması, 
• Kan basıncı  yükselmesi,  
• Hipotalamus -hipofiz -böbrek  üstü bezi hormon kontrol  mekanizmasının  baskılanması,  
• Göze  perde  inmesi (katarakt),  
• Göz içi basıncı  artışı (glokom), 
• Kemiklerde mineral  kaybına  bağlı  güçsüzlük (osteoporoz).  
Bilinmiyor  
• Bulanık görme  
Eğer  bu kullanma  talimatında bahsi  geçmeyen  herhangi  bir yan etki ile karşılaşırsanız 
doktorunuzu veya  eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi  bir yan etki meydana  gelmesi  
durumunda  hekiminiz, eczacınız  veya hemşireniz  ile konuşunuz. Ayrıca  karşılaştığınız  yan 
etkileri www.titck.gov.tr  sitesinde  yer alan “İlaç Yan Etki Bildirimi”  ikonuna  tıklayarak  ya da 
0 800 314 00 08 numaralı  yan etki bildirim hattını arayarak  Türkiye  Farmakovijilans  Merkezi  7 (TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında daha  fazla bilgi  edinilmesine  katkı  sağlamış  olacaksınız.  
 
5. SERODERM ’in saklanması  
SERODERM ’i çocukların göremeyeceği,  erişemeyeceği  yerlerde  ve ambalajında saklayınız.  
25ºC altındaki  oda sıcaklığında saklayınız.  
Son kullanma  tarihiyle uyumlu  olarak  kullanınız.  
Ambalajdaki  son kullanma tarihinden  sonra SERODERM ’i kullanmayınız.  
Son kullanma  tarihi geçmiş  veya kullanılmayan  ilaçları çöpe atmayınız!  Çevre , Şehircilik  ve 
İklim Değişikliği Bakanlığınca belirlenen  toplama  sistemine veriniz.  
 
Ruhsat sahibi  : Pharma Plant İlaç San. ve Tic. A.Ş.  
  Kadıköy / İstanbul  
 
Üretim  yeri : Pharma Plant İlaç San ve Tic. A.Ş.  
    Kadıköy / İstanbul  
 
Bu kullanma talimatı 08.12.2022 tarihinde  onaylanmıştır . 