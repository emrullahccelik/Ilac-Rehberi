1 / 7 KULLANMA TALİMATI 
 
MUCOLATOR 1200 mg toz içeren saşe  
Ağız yoluyla alınır. 
 
Etkin madde: Her bir saşe 1200 mg asetilsistein içerir. 
 
Yardımcı maddeler:  Aspartam (E951), sorbitol (E420), beta karoten ve portakal aroması 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.    
 
Bu Kullanma Talimatında : 
 
1. MUCOLATOR nedir ve ne için kullanılır? 
2. MUCOLATOR’u kullanmadan önce dikkat edilmesi gerekenler 
3. MUCOLATOR nasıl kullanılır? 
4. Olası yan etkiler nelerdir? 
5. MUCOLATOR’un saklanması 
 
Başlıkları yer almaktadır.  
 
1. MUCOLATOR nedir ve ne için kullanılır?  
 
MUCOLATOR suda tamamen eritildikten sonra içilerek kullanılan bir ilaçtır. Karton kutuda 
10 ve 20 adet saşe içermektedir. 
 
MUCOLATOR, kağıt-alüminyum polietilen folyodan ısıyla kapatılmış saşelerdedir. 
 
MUCOLATOR, etkin madde olarak asetilsistein içerir. Asetilsistein, bir amino asit olan 
sistein türevi bir ajandır. Balgam söktürücü etkiye sahiptir. 
 
MUCOLATOR yoğun kıvamlı balgamın atılması, azaltılması ve ekspektorasyonun (balgamın 
atılabilmesi) kolaylaştırılması gereken kronik bronkopulmoner (bronş ve akciğer) 
hastalıkların tedavisinde kullanılan mukolitik  (balgamı, mukusu parçalayan) bir ilaçtır. 
 
Ayrıca yüksek doz parasetamol alımına bağlı olarak ortaya çıkan karaciğer yetmezliğinin 
önlenmesinde kullanılır. 
 
 
 
 
 2 / 7 2. MUCOLATOR’u kullanmadan önce dikkat edilmesi gerekenler 
 
MUCOLATOR’u aşağıdaki durumlarda KULLANMAYINIZ 
 
Eğer; 
 
Asetilsistein veya MUCOLATOR’un bileşimindeki yardımcı maddelerden herhangi birine 
karşı aşırı duyarlılığınız var ise, bu ilacı kullanmayınız. 
 
MUCOLATOR’u aşağıdaki durumlarda DİKKATLİ KULLANINIZ 
 
Eğer; 
 Astım ve bronkospazm (bronşların daralması) hikayeniz var ise, MUCOLATOR’u 
kullanmadan önce mutlaka doktorunuza başvurunuz, 
 Karaciğer veya böbrek hastalığınız var ise,  
 Mide veya barsağınızda yara (ülser) ve yemek borusunda toplardamar genişlemesi gibi 
rahatsızlıklarınız var ise,  
 Siroz hastası iseniz,  
 Sara (epilepsi) hastası iseniz,  
 
MUCOLATOR’u kullanmadan önce doktorunuza danışınız. 
 
Kullanıma hazırlanırken, özellikle duyarlı kişiler ve astımlı hastalar tarafından 
MUCOLATOR’un solunmamasına dikkat edilmelidir. 
 
 MUCOLATOR’u kullanırken cildinizde ve göz çevresinde herhangi bir değişiklik (örn. 
kızarıklık, kaşıntı, içi sıvı dolu kabarcıklar, kan oturması) fark ederseniz hemen 
doktorunuza başvurunuz. 
2 yaşın altındaki çocuklara sadece doktor kontrolünde verilmelidir. 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
MUCOLATOR’un yiyecek ve içecek ile kullanılması 
MUCOLATOR’un yiyecek ve içecekler ile beraber kullanılmasında bilinen bir sakınca 
bulunmamaktadır. 
Bol sıvı alımı MUCOLATOR’un balgam söktürücü (mukolitik) etkisini destekler. 
 
Hamilelik  
İlacı kullanmadan önce doktorunuza veya eczacınıza danışınız. 
 
MUCOLATOR’un anneye veya bebeğe herhangi bir zararlı etkisinin olup olmadığı tam 
olarak bilinmemektedir. Gebeyseniz veya gebe kalmayı planlıyorsanız, MUCOLATOR’u 
kullanmadan önce doktorunuza başvurunuz. 
 
Tedavi sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
İlacı kullanmadan önce doktorunuza veya eczacınıza danışınız. 
 3 / 7 MUCOLATOR’un anne sütüne geçip geçmediği tam olarak bilinmemektedir. Emzirme 
döneminde zorunlu olmadıkça MUCOLATOR kullanılmamalıdır. Emzirmeye devam edip 
etmemeniz gerektiği konusunda doktorunuza danışınız. 
 
Araç ve makine kullanımı 
MUCOLATOR’un araç ve makine kullanımı üzerine herhangi bir olumsuz bir etkisi 
bildirilmemiştir. 
 
MUCOLATOR’un içeriğinde bulunan bazı yardımcı maddeler hakkında önemli bilgiler 
MUCOLATOR her dozunda 518.4 mg aspartam içerdiğinden fenilalanin için bir kaynak 
içermektedir. Fenilketonürisi olan insanlar için zararlı olabilir. 
 
MUCOLATOR içerdiği sorbitol nedeniyle eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz. 
 
Diğer ilaçlar ile birlikte kullanımı 
Bazı ilaçlar ile birlikte kullanıldığında MUCOLATOR’un ya da kullanılan diğer ilaçların 
etkisi değişebilir.  
Aşağıdaki ilaçlardan herhangi birini kullanıyorsanız, MUCOLATOR kullanmadan önce 
mutlaka doktorunuza danışınız.  
 
 Öksürük kesici ilaçlar (MUCOLATOR’un bu ilaçlar ile birlikte kullanılması halinde, 
öksürük refleksinin azaltılmasına bağlı olarak solunum yollarındaki salgılamada belirgin 
artış olabilir.)  
 Antibiyotikler (MUCOLATOR çeşitli antibiyotikler (tetrasiklinler, sefalosporinler, 
aminoglikozitler, penisilinler, makrolidler ve amfoterisin B) ile aynı zamanda 
kullanılmamalı, gerekli olduğu durumlarda kullanımları arasında en az 2 saat ara 
olmalıdır.) 
 Nitrogliserin (kalp hastalıklarının tedavisinde damar genişletici olarak kullanılır) 
 Karbamazepin (sara hastalığının tedavisinde kullanılır)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. MUCOLATOR nasıl kullanılır? 
 
Uygun kullanım ve doz/uygulama sıklığı için talimatlar: 
Doktor tarafından başka şekilde önerilmediği durumlarda MUCOLATOR için öngörülen doz 
aşağıdaki şekildedir: 
 
14 yaş üzerindeki ergenlerde ve erişkinlerde; 
Solunum yollarını ilgilendiren hastalıklarda artmış sekresyonu azaltmak ve atılımı 
kolaylaştırmak amacıyla günde 1 kez 1 saşe kullanılır. 
 
14 yaşından küçüklerde:  
14 yaşından küçüklerde daha uygun dozlama yapabilmek için MUCOLATOR’un uygun olan 
formlarının kullanılması önerilir. 
 
 4 / 7 Parasetamol zehirlenmesinde: 
Yükleme dozu 140 mg/kg, idame dozu ise 4 saatte bir 70 mg/kg (toplam 17 doz) olarak 
kullanılır. 
 
 MUCOLATOR kullanırken her zaman doktorunuzun talimatlarına uyunuz. Emin 
olmadığınızda doktorunuza veya eczacınıza sorunuz. 
 MUCOLATOR doktor tarafından aksi önerilmedikçe 4-5 günden daha uzun süre 
kullanılmamalıdır.  
 Önerilen dozu aşmayınız.  
 Tedaviye vereceğiniz cevaba göre, doktorunuz daha yüksek ya da daha düşük doz 
önerebilir. Önerilen dozu aşmayınız.  
 Doktorunuzla konuşmadan dozu değiştirmeyin veya tedaviye son vermeyin.  
 Antibiyotik tedavisi gören hastaların MUCOLATOR’u antibiyotiği aldıktan 2 saat önce 
veya sonra almaları gerekmektedir.  
 
Uygulama yolu ve metodu: 
MUCOLATOR sadece ağız yoluyla alınır. 
İlacınızı çözelti haline getirdikten sonra aç veya tok karnına alabilirsiniz. 
 
İlacın hazırlanması: 
Bir saşe içeriği su bardağı içerisine boşaltılarak üzerine yarısına dek (100 mL) içme suyu 
eklenir. 
Karıştırılarak tamamen çözünmesi sağlanır. Saydam olmayan (opalesan) görünümdeki çözelti 
ağız yolundan uygulanır. 
Hazırlandıktan sonra hemen kullanılmalı, kalan bölümü atılmalıdır. 
 
Değişik yaş grupları: 
Çocuklarda kullanımı:  
14 yaşından küçüklerde daha uygun dozlama yapabilmek için MUCOLATOR’un uygun olan 
formlarının kullanılması önerilir.  
 
2 yaş altındaki çocuklara sadece doktor önerisiyle ve kontrolünde verilmelidir.  
 
Asetilsistein bebeklerde ve 1 yaşın altındaki çocuklarda yalnızca hayati durumlarda ve doktor 
tarafından uygulanabilir. 
 
Yaşlılarda kullanımı:  
Özel bir kullanımı yoktur, erişkinler için önerilen dozlarda kullanılmalıdır. 
 
Özel kullanım durumları: 
Parasetamol zehirlenmesinde yüksek dozlarda hekim kontrolünde kullanılabilir. 
 
Böbrek/Karaciğer yetmezliği:  
 MUCOLATOR daha fazla nitrojenli maddenin salgılanmasından kaçınmak amacıyla 
karaciğer ve böbrek yetmezliği olanlarda uygulanmamalıdır. (Bkz. MUCOLATOR’u 
aşağıdaki durumlarda kullanmayınız bölümü) 
 Eğer böbrek veya karaciğer rahatsızlığınız varsa MUCOLATOR’u kullanmadan önce 
doktorunuza danışınız.  
 İlacın etkili olduğundan emin olabilmek için düzenli doktor kontrollerinde, doktorun 
gelişimi takip etmesi önemlidir.  5 / 7  Doktorunuz ayrı bir tavsiyede bulunmadıkça, bu talimatları takip ediniz.  
 Doktorunuz MUCOLATOR ile tedavinizin ne kadar süreceğini size bildirecektir. Tedaviyi 
erken kesmeyiniz, çünkü MUCOLATOR tedavisini durdurmak hastalığınızın daha kötüye 
gitmesine neden olabilir.  
 
Eğer MUCOLATOR’ un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla MUCOLATOR kullandıysanız: 
 Bulantı, kusma ve ishal gibi mide barsak sistemiyle ilgili rahatsızlıklar görülebilir. 
 Çok yüksek dozlarda bile daha ağır yan etkiler ve zehirlenme belirtileri görülmemiştir. 
 Emzirilen bebeklerde vücut salgılarının aşırı artması tehlikesi vardır. 
 
MUCOLATOR’dan kullanmanız gerekenden fazlasını kullanmışsanız bir doktor veya eczacı 
ile konuşunuz. Doktorunuz gerektiğinde sizdeki zehirlenme belirtilerine yönelik bir tedavi 
uygulayabilir.  
 
MUCOLATOR’u kullanmayı unutursanız 
Endişelenmeyiniz. MUCOLATOR’u almayı unutursanız hatırladığınızda hemen alınız. 
Hatırladığınızda bir sonraki dozun alınma zamanı yakın ise bu dozu atlayıp gelen dozu 
zamanında alınız ve normal kullanıma devam ediniz. 
 
Unutulan dozları dengelemek için çift doz almayınız. 
 
MUCOLATOR ile tedavi sonlandırıldığında oluşabilecek etkiler 
MUCOLATOR tedavisini kesmek hastalığınızın daha kötüye gitmesine neden olabilir.  
Doktorunuza danışmadan ilacınızı kesmeyiniz. 
 
4. Olası yan etkiler nelerdir? 
 
Tüm ilaçlar gibi, MUCOLATOR’un içeriğinde bulunan maddelere duyarlı olan kişilerde yan 
etkiler olabilir. 
 
Aşağıdakilerden biri olursa, MUCOLATOR’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 Alerjik reaksiyonlar (kaşıntı, kurdeşen, cilt kızarıklıkları, soluk alma güçlüğü, kalp 
atışında hızlanma ve kan basıncının düşmesi (tansiyon düşmesi)). 
 Şoka kadar gidebilen aşırı duyarlılık yanıtları (anafilaktik reaksiyonlar-döküntü, kaşıntı, 
terleme, baş dönmesi, dil, dudak ve soluk borusunda şişme, hava yolunun tıkanması, 
bulantı, kusma gibi belirtiler görülebilir). Ayrıca çok seyrek olarak aşırı duyarlılık 
reaksiyonları kapsamında asetilsistein kullanımına bağlı kanama oluşumu bildirilmiştir. 
 
Bunların hepsi çok ciddi yan etkilerdir. 
Eğer bunlardan biri sizde mevcut ise, sizin MUCOLATOR’a karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir. 
Bu çok ciddi yan etkiler oldukça seyrek görülür. 
 
Aşağıdaki kategori kullanılarak istenmeyen etki sıklığı belirtilmektedir.  
Çok yaygın: 10 hastanın en az 1’inde görülebilir. 
Yaygın: 10 hastanın birinden az, fakat 100 hastanın birinden fazla görülebilir. 6 / 7 Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek:  1.000 hastanın birinden az, fakat 10.000 hastanın birinden fazla görülebilir. 
Çok seyrek:  10.000 hastanın birinden az görülebilir. 
Bilinmiyor:  Eldeki verilerden hareketle tahmin edilemiyor. 
 
Yaygın olmayan: 
 Alerjik reaksiyonlar  
 
Seyrek: 
 Bronşların daralması (Nefes darlığı, nefes almada güçlük yaşanabilir.) 
 Ağız içinde iltihap 
 Mide bulantısı 
 Kusma 
 Mide yanması 
 İshal 
 
Çok seyrek: 
 Şoka kadar gidebilen aşırı duyarlılık yanıtları 
 Ateş 
 Kanama 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. MUCOLATOR’un saklanması  
 
MUCOLATOR’u çocukların göremeyeceği, erişemeyeceği yerlerde ve ambalajında 
saklayınız. 
25°C’nin altında, oda sıcaklığında ışıktan koruyarak saklanmalıdır. 
 
Son kullanma tarihi ile uyumlu olarak kullanınız. 
Ambalajındaki son kullanma tarihinden sonra MUCOLATOR’u kullanmayınız. 
Eğer üründe ve/veya ambalajında bozukluklar fark ederseniz MUCOLATOR’u 
kullanmayınız. 
 
Ruhsat sahibi  : KOÇAK FARMA İlaç ve Kimya Sanayi A.Ş.   
                        Bağlarbaşı, Gazi Cad., No: 40   
                        Üsküdar / İstanbul  
 
Üretim yeri :    KOÇAK FARMA İlaç ve Kimya Sanayi A.Ş. 
                        Organize Sanayi Bölgesi 
                        Çerkezköy / Tekirdağ  7 / 7 Bu kullanma talimatı ../../.. tarihinde onaylanmıştır.  