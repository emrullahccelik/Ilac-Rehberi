KISA ÜRÜN BİLGİSİ
1. BEŞERİ TIBBİ ÜRÜNÜN ADI
HİRUDOİD® forte krem
2. KALİTATİF VE KANTİTATİF BİLEŞİM
Etkin madde:
100 g krem içinde, 445 mg (40.000 Ü) mukopolisakkarit polisülfat (kondroitin polisülfat)
bulunur.
Yardımcı maddeler:
Yardımcı maddeler için bkz. 6.1.
3. FARMASÖTİK FORM
Krem
Karekteristik kokulu, beyaz veya açık bej renkli, emülsiyon şeklinde, krem.
4. KLİNİK ÖZELLİKLER
4.1. Terapötik endikasyonlar
• Hematomlu veya hematom olmayan künt travmaların tedavisinde,
• Kompresyon ile tedavi edilemeyen yüzeyel flebit tedavisinde.
4.2. Pozoloji ve uygulama şekli
Pozoloji/uygulama sıklığı ve süresi: Tedavi edilecek bölgenin büyüklüğüne göre 3-5 cm
krem hastalıklı cilt bölgesine parmakla hafifçe yayılarak sürülür ve günde 2-3 defa tekrarlanır;
gerekli görülürse daha sık kullanılabilir.
Künt travmalar için olağan tedavi süresi, 10 güne kadardır; yüzeyel flebit içinse 1-2 haftadır.
Uygulama şekli: Hastalıklı cilt bölgesine parmakla hafifçe yayılarak sürülür. Krem, ağrılı
inflamasyon durumunda etkilenmiş bölgeye dikkatli bir şekilde yayılır ve bir sargı ile

kapatılır. HİRUDOİD Forte Krem, sargılar için de uygundur.
Alt ekstremitelerdeki yüzeyel flebit için alınacak birincil önlem kompresyon tedavisidir.

HİRUDOİD , fonoforez ve iontoforez için de uygundur. İontoforezde, katot altına tatbik
edilerek kullanılır.
Göz, açık yaralar, muköz membranlar ve hasarlanmış deri ile temasından sakınılmalıdır.
Özel popülasyonlara ilişkin ek bilgiler:
Böbrek/karaciğer yetmezliği: Böbrek/karaciğer yetmezliği olan hastalarda kullanımına
ilişkin özel bir durum bulunmamaktadır.
Pediyatrik popülasyon: Pediyatrik popülasyonda kullanımına ilişkin özel bir durum
bulunmamaktadır.
Geriyatrik popülasyon: Geriyatrik popülasyonda kullanımına ilişkin özel bir durum
bulunmamaktadır.
4.3. Kontrendikasyonlar
• HİRUDOİD , mukopolisakkarit polisülfata veya içindeki maddelerden herhangi birine
bilinen aşırı hassasiyeti olanlarda kullanılmamalıdır.
1• HİRUDOİD , açık yaralara veya hasarlanmış deriye uygulanmamalıdır.
4.4. Özel kullanım uyarıları ve önlemleri
“4.3. Kontrendikasyonlar” ve “4.8. İstenmeyen etkiler” bölümlerine bakınız.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
Özel popülasyonlara ilişkin ek bilgiler
Özel popülasyon üzerinde etkileşim çalışması yapılmamıştır.
Pediyatrik popülasyon: Pediyatrik popülasyon üzerinde etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi, C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Mukopolisakkarit polisülfatın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /veveya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3). İnsanlara yönelik potansiyel risk bilinmemektedir.
HİRUDOİD® hayvanlardaki üreme çalışmaları her zaman insanlardaki cevabın bir göstergesi
olmadığından gerekli olmadıkça gebelik döneminde kullanılmamalıdır.
Laktasyon dönemi
Mukopolisakkarit polisülfatın insan sütüyle atılıp atılmadığı bilinmemektedir.
Mukopolisakkarit polisülfatın süt ile atılımı hayvanlar üzerinde araştırılmamıştır. Emzirmenin
durdurulup durdurulmayacağına ya da HİRUDOİD® tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve HİRUDOİD® tedavisinin emziren anne açısından
faydası dikkate alınmalıdır.
Üreme yeteneği/Fertilite
HİRUDOİD® tedavisinin insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkilere ilişkin herhangi bir araştırma
yapılmamıştır.
4.8. İstenmeyen etkiler
İstenmeyen etkilerin sıklık derecesi aşağıda belirtildiği gibidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
2Deri ve deri altı doku bozuklukları
Bilinmiyor: Ciltte kızarıklık
4.9. Doz aşımı ve tedavisi

Doz aşımı semptomları: Talimata göre kullanıldığında, HİRUDOİD ile doz aşımı
bilinmemektedir.

HİRUDOİD , yanlışlıkla oral yolla alınırsa, etkin maddenin neden olabileceği doz aşımı
belirtileri beklenmez.
Doz aşımı halinde terapötik tedbirler: Bulunmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antivariköz, ATC kodu: C05BA01
Mukopolisakkarit polisülfat anti-trombotik, fibrinolizi artırıcı ve anti-inflamatuvar özelliklere
sahiptir. Hayvan deneyleri ve insanlar üzerindeki farmakolojik çalışmalar göstermiştir ki;
bileşiğin topikal olarak uygulanmasından sonra subkutan hematom ve infiltratlarda daha hızlı
bir absorpsiyon ve yüzeyel trombuslarda daha hızlı bir çözülme olur. Anti-inflamatuvar etki,
değişik deneysel inflamasyon modellerinde gösterilmiştir.
5.2. Farmakokinetik özellikler
Emilim: Mukopolisakkarit polisülfatın deriye uygulanmasını takiben yapılan emilim ile ilgili
radyokimyasal çalışmalar, uygulanan mukopolisakkaritin %0,3-%4’ünün ilk 8 saat içerisinde
çeşitli dokular (tedavi edilen bölgenin dışında) tarafından emildiğini göstermiştir. Genellikle,
%1,7-%4,6’sı 2-4 gün içerisinde emilir.
Dağılım: Hayvan çalışmaları ayrıca, mukopolisakkaritin deri altına intraselüler olarak
bağlandığını göstermiştir. Deriye uygulanmasını takiben doruk serum konsantrasyonları,
koagülasyon oluşturacak fizyolojik eşiğin altındadır.
Biyotransformasyon ve eliminasyon: Mukopolisakkarit kısmen değişmeden, kısmen de
depolimerize olarak daha kısa zincirli molaküller şeklinde idrarla atılır.
5.3. Klinik öncesi güvenlilik verileri
Akut toksisite
Çeşitli hayvan (fare, sıçan ve köpek) türlerindeki araştırmalar, akut toksik etkilerin yalnızca
aşırı miktardaki yüksek sistemik dozların (oral, subkutan, intraperitoneal, intravenöz)
alınmasından sonra görüldüğünü ortaya çıkartmaktadır. Mukopolisakkarit polisülfatın topikal
yolla uygulanması yönünden bu etkilerin bir önemi bulunmamaktadır.
Kronik toksisite
Köpek ve sıçanlarda intramusküler yolla 13 haftayı aşan sürelerde yapılan subkronik toksisite
araştırmaları enjeksiyon yerinde doza bağımlı lokal irritasyon, karaciğer ve böbrek ağırlığında
artış (10 mg/kg’lık dozlarda başlamak üzere), servikal ve mezenterik lenf düğümlerinde
genişleme (15 mg/kg’lık dozlarda başlamak üzere) bulgularını ortaya çıkartmıştır. 13 haftalık
tedaviden sonra neoplastik değişiklik görülmemiştir.
Mutajenik ve karsinojenik potansiyel
Genotoksik etkiler yönünden yapılan in vitro ve in vivo testler herhangi bir mutajenik
potansiyel bulgusunu ortaya çıkartmamıştır. Karsinojenik potansiyel araştırmaları mevcut
değildir.
3Üreme toksisitesi
60 gün süreyle 2, 10 ve 25 mg/kg’lık intramusküler ilaç dozları verilen erkek sıçanlarda
yapılan fertilite araştırmaları, tedavi edilen hayvanlarda veya yavrularında ilaca spesifik
patolojik değişiklikler ortaya çıkartmamıştır. Gestasyonun 6. gününden 19. gününe kadar 2, 8
veya 32 mg/kg intramusküler ilaç dozları verilen tavşanlarda embriyotoksisite ve
teratojenisite araştırılmıştır. En önemli değişiklikler; yüksek doz verilen grupta vücut
ağırlığında azalma, fötusların rezorpsiyon hızında artış ve fötusların yaşam sürelerinde azalma
şeklinde kendini göstermiştir. Mevcut verilere göre mukopolisakkarit polisülfat, 32 mg/kg’lık
dozlardan itibaren teratojenik olmadığı halde embriyotoksiktir.
6. FARMASÖTİK ÖZELLİKLER
6.1 Yardımcı maddelerin listesi
Cutina
Orta zincirli trigliserit
Miristil alkol
İzopropil miristat
Bentonit
İzopropil alkol
2-fenoksi etanol
İmidüre
Perfüme oil
Deiyonize su
6.2. Geçimsizlikler
Bilinmemektedir.
6.3 Raf ömrü
24 aydır.
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Ağzı plastik burgulu kapaklı, içi sarı laklı, 40 g krem içeren, beyaz, metal tüp ambalajlarda.
6.6 Tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller ’Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
47. RUHSAT SAHİBİ
Daiichi – Sankyo Europe GmbH lisansı ile,
Santa Farma İlaç Sanayi A.Ş.
Okmeydanı, Boruçiçeği Sok. No: 16
34382 Şişli- İSTANBUL
Tel no: 0212 220 64 00
Faks no: 0212 222 57 59
8. RUHSAT NUMARASI(LARI)
189/17
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 23.11.1998
Ruhsat yenileme tarihi: 23.11.2008
10. KÜB’ÜN YENİLENME TARİHİ
-
5