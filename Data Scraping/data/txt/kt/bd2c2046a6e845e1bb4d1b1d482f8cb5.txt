1/6 
 KULLANMA TALİMATI 
 
AQUA- CARBO 50g/240 ml kullanıma hazır sulu aktif karbon içeren oral süspansiyon 
Ağızdan alınır. 
 
 Etkin madde: Her 240 ml süspansiyon 50 gram aktif kömür içerir. 
 Yardımcı madde: Deiyonize su 
 
Bu Kullanma Talimatında: 
 
1. AQUA -CARBO nedir ve ne için kullanılır? 
2. AQUA- CARBO’yu kullanmadan önce dikkat edilmesi gerekenler 
3. AQUA- CARBO nasıl kullanılır? 
4. Olası yan etkiler nelerdir? 
5. AQUA- CARBO’nun saklanması 
 
Başlıkları yer almaktadır. 
 
1. AQUA-CARBO nedir ve ne için kullanılır? 
 
AQUA-CARBO, kullanıma hazır sulu aktif karbon içeren yoğun, siyah renkte, kokusuz oral 
bir süspansiyondur. 
 
AQUA-CARBO bir panzehirdir (antidot). 240 mililitrede 50 gram aktif kömür içeren, ağız 
yoluyla uygulanan süspansiyon (katı-sıvı karışım) şeklinde kullanıma sunulmaktadır. 
 
AQUA-CARBO ilaç zehirlenmelerinde veya aşırı doz ilaç alımında kullanılır. Zehirli 
maddelerin adsorbe edilmesini (tutunmasını) sağlayarak kana geçmesini engeller. 
 
2. AQUA-CARBO’yu kullanmadan önce dikkat edilmesi gerekenler 
 
AQUA-CARBO’yu aşağıdaki durumlarda KULLANMAYINIZ 
 
 Yakıcı (kostik) maddelerle zehirlenme durumunda 
 AQUA-CARBO’nun içerdiği maddelerden herhangi birine karşı alerjiniz varsa bu 
ilacı kullanmayınız. 
  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında doktora veya hastaneye gittiğinizde, doktorunuza bu 
ilacı kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 2/6 
 AQUA-CARBO’yu aşağıdaki durumlarda DİKKATLİ KULLANINIZ 
 
Hastanın klinik durumu uygun değilse (hava yolu açılmamış bilinçsiz hastalar ya da havale 
geçiren hastalar gibi) AQUA- CARBO kullanılmamalıdır. Bu durumda mide veya burun- 
mide sondası yardımıyla uzman gözetiminde uygulanmalıdır. 
AQUA-CARBO, siyanür, mineral asitler, yakıcı (kostik) alkaliler, organik çözücüler, demir 
tuzları, etanol, metanol, lityum, malatiyon ve DDT zehirlenmelerinde etkin değildir. 
 
Mide-barsak hareketlerini yavaşlatan veya durduran ilaç (antikolinerjikler, opioidler) 
zehirlenmelerinde AQUA-CARBO kullanıldığında sindirim kanalında tıkanma meydana 
gelebilir. 
 
Bu uyarılar geçmişteki herhangi bir dönemde dahi olsa, sizin için geçerliyse lütfen 
doktorunuza danışınız. 
 
AQUA-CARBO’nun yiyecek ve içecek ile kullanılması 
 
Aktif kömürün etkinliği azalabileceğinden, süt, dondurma, şerbet ya da marmelat ile 
karıştırılmamalıdır. 
 
Hamilelik 
 
İlacı kullanmadan önce doktorunuza veya eczacınıza danışınız. 
 
AQUA-CARBO, hamile kadınlarda yalnızca doktor tavsiyesi doğrultusunda kullanılır. Eğer 
tedavi sürecinde hamile olduğunuzu fark ederseniz doktorunuza danışınız, tedavinin 
gerekliliğine ya da sona erdirilmesine doktorunuz karar verecektir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
 
İlacı kullanmadan önce doktorunuza veya eczacınıza danışınız. 
 
AQUA-CARBO emzirme döneminde kullanılabilir. 
 
Araç ve makine kullanımı 
 
AQUA-CARBO’nun araç ve makine kullanımı üzerine herhangi bir olumsuz etkisi yoktur. 
 
AQUA-CARBO’nun içeriğinde bulunan bazı yardımcı maddeler hakkında önemli 
bilgiler 
 
AQUA-CARBO uyarı gerektirecek bir yardımcı madde içermemektedir. 
 
Diğer ilaçlar ile birlikte kullanımı 
 
Aktif kömür, ağız yoluyla eş zamanlı uygulanan (kusturucu ilaçlar, özel panzehirler ya da 
diğer tedaviler) diğer ilaçların etkilerini azaltabilir. 3/6 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz. 
 
3. AQUA-CARBO nasıl kullanılır? 
 
 Uygun kullanım ve doz/uygulama sıklığı için talimatlar: 
 
Doktorunuz size verilecek dozu belirleyecektir. 
 
 Uygulama yolu ve metodu: 
 
Ağız yoluyla uygulanır. 
Kullanılmadan önce kuvvetlice çalkalanmalıdır. 
 
Değişik yaş grupları: 
 
Çocuklarda kullanımı: 
Doktorunuz çocuğunuza verilecek dozu belirleyecektir. 
 
Yaşlılarda kullanımı: 
 
AQUA- CARBO’nun yaşlı hastalardaki etkinliği ve güvenliliği incelenmemiştir. 
 
Özel kullanım durumları:  
 
Böbrek/Karaciğer yetmezliği: 
AQUA-CARBO’nun böbrek ve karaciğer yetmezliği olan hastalardaki etkinliği ve güvenliliği 
incelenmemiştir. 
 
Eğer AQUA-CARBO’nun etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla AQUA-CARBO kullandıysanız 
 
AQUA-CARBO size doktor gözetiminde uygulanacağı için kullanmanız gerekenden daha 
fazla AQUA-CARBO kullanmış olmanız mümkün değildir. Yine de yüksek doz AQUA- 
CARBO kullandığınızı düşünüyorsanız doktorunuza bildiriniz. 
 
AQUA-CARBO’dan kullanmanız gerekenden fazlasını kullanmışsanız, bir doktor veya eczacı 
ile konuşunuz. 
 
AQUA-CARBO’yu kullanmayı unutursanız 
 
AQUA-CARBO size doktor gözetiminde uygulanacağı için dozun atlanması mümkün 
değildir. Yine de dozun atlandığını düşünüyorsanız doktorunuza bildiriniz. 
 
Unutulan dozları dengelemek için çift doz almayınız. 
 
AQUA-CARBO ile tedavi sonlandırıldığındaki oluşabilecek etkiler 
  4/6 
 Tedavi sonrası dışkı siyah renkte çıkabilir. 
 
4. Olası yan etkiler nelerdir? 
 
Tüm ilaçlar gibi, AQUA-CARBO’nun içeriğinde bulunan maddelere duyarlı olan kişilerde 
yan etkiler olabilir. 
 
Aşağıdakilerden biri olursa, AQUA-CARBO’yu kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz. 
 
Aşırı duyarlılık reaksiyonları; (göz kapağında kaşıntı veya şişme, gözde kızarıklık gibi 
belirtilerle kendini gösterebilir. İleri düzeyde ise deride döküntü, ses kısıklığı, yutkunmada 
zorluk, öksürük, nefes darlığı, yüz ve dilde şişme, çarpıntı ve baş dönmesinin görüleceği 
anafilaktik reaksiyon denilen hayatı tehdit edici duruma dönüşebilir. 
 
Bunların hepsi çok ciddi yan etkilerdir.  
Eğer bunlardan biri sizde mevcut ise AQUA-CARBO’ya karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir. 
 
Bu çok ciddi yan etkilerin hepsi oldukça seyrek görülür. 
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın  : 10 hastanın en az birinde görülebilir. 
Yaygın   : 10 hastanın birinden az, fakat 100 hastanın birinden fazla görülebilir. 
Yaygın olmayan :100 hastanın birinden az, fakat 1000 hastanın birinden fazla 
görülebilir. 
Seyrek : 1.000 hastanın birinden az, fakat 10000 hastanın birinden fazla 
görülebilir.  
Çok Seyrek  : 10.000 hastanın birinden az görülebilir. 
Bilinmiyor  : Eldeki verilerden hareketle tahmin edilemiyor. 
 
Bilinmiyor 
 Mide içeriğinin ya da kömürün akciğerlere kaçması (aspirasyon) 
 Kusma 
 İshal 
 Karın şişliği 
 Barsak tıkanması 
 Apandisit 
 Dışkının siyah renk alması 
 Katartiklerle (sorbitol, mannitol, magnezyum sülfat gibi müshil özellikte maddeler) 
eş zamanlı uygulama halinde kanda potasyum seviyesinin yüksek olması 
(hipernatremi), kanda potasyum seviyesinin düşük olması (hipokalemi), kanda 
magnezyum seviyesinin yüksek olması (hipermagnezemi) 
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. 5/6 
 Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki 
Bildirimi” ikonuna tıklayarak ya da 0 800 314 00 08 numaralı yan etki bildirim hattını 
arayarak Türkiye Farmakovijilans Merkezi (TÜFAM)’ne bildiriniz. Meydana gelen yan 
etkileri bildirerek kullanmakta olduğunuz ilacın güvenliliği hakkında daha fazla bilgi 
edinilmesine katkı sağlamış olacaksınız. 
 
5. AQUA-CARBO’nun Saklanması 
 
AQUA-CARBO’yu çocukların göremeyeceği, erişemeyeceği yerlerde ve ambalajında 
saklayınız. 
 
25°C’nin altında oda sıcaklığında saklayınız. 
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra AQUA-CARBO’yu kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Bu ürün ve/veya ambalajı herhangi bir bozukluk içeriyorsa kullanmayınız. 
 
Ruhsat Sahibi: 
ÖZ-SEL Ecza Depoları Ticaret ve Pazarlama Anonim Şirketi 
Şişli / İstanbul 
 
Üretim yeri: 
Merkez Lab. İlaç San. ve Tic. A.Ş. 
Çekmeköy / İstanbul 
 
Bu kullanma talimatı 16.02.2023 tarihinde onaylanmıştır. 
 
  6/6 
 -------------------------------------------------------------------------------------------------------- 
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR. 
 
AQUA-CARBO, zehirli olduğu düşünülen maddenin alımından sonra mümkün olan en kısa 
sürede, tek başına ya da gastrik boşaltımdan önce ve/veya sonra kullanılmalıdır. Hastanın 
mide kapasitesinin göz önüne alınması önerilir. 
 
Tedavi rejimi hekim tarafından her hasta için ayrı olarak belirlenmelidir. 
 
Tek seferde uygulama: 
 
- Ergenler (12 yaş üzeri) ve yetişkinler için: 25-100 gram aktif kömür 
- Çocuklar için: Pediatrik doz, çocuğun yaşına ve vücut ağırlığına göre ayarlanmalıdır. 
1-12 yaş arasındaki çocuklar : 25-50 gram aktif kömür 
1 yaş altındaki çocuklar : 0,5 g – 1 g/kg aktif kömür 
 
Tekrarlı uygulama: 
 
Aktif kömür için en uygun doz bilinmemekle birlikte klinik deneyimlere göre erişkinler için 
50-100 gram aktif kömür uygulaması ve takiben saat başı, 2 saatte bir ya da 4 saatte bir 12,5 
g/sa dozunda uygulamanın tekrarlanması önerilmektedir. 
 
1-5 yaş arasındaki çocuklarda başlangıç dozu 10-25 gram aktif kömür olup uygulamanın 
klinik yanıta göre 2,5-6 gram (0,25 g/kg) dozunda saat başı, 2 saatte bir ya da 4 saatte bir 
tekrarlanması önerilmektedir. 
 
Uygulamaya ilişkin ek bilgiler: 
 
 Çikolata, konsantre meyve suyu gibi aromalı maddeler ya da bentonit, 
karboksimetilselüloz gibi kıvam arttırıcı maddeler, aktif kömürün tadını iyileştirebilir. 
 Eğer tedavide ipeka şurup yer alıyorsa aktif kömür uygulamasından önce kusma 
sağlanmalıdır. 
 
Doz aşımı ve tedavisi: 
 
AQUA-CARBO iyi tolere edilir ve toksisitesi olmadığından tedavi gerektiren aşırı doz 
durumunun gelişmesi muhtemel değildir. Ürünün eliminasyonunu artırmak amacıyla bir 
laksatif uygulanabilir. 
 