 
1 / 17 KISA ÜRÜN BİLGİSİ  
1. BEŞERİ TIBBİ ÜRÜNÜN ADI:  
NEOFLEKS PP LAKTATLI RİNGER ÇÖZELTİSİ  
Steril 
2. KALİTATİF VE KANTİTATİF  BİLEŞİMİ:  
Etkin maddeler:  
Her 100 ml çözelti: 
Sodyum  klorür  600 m g 
Sodyum  laktat  (% 50)  620 m g 
Potasyum  klorür    30 m g 
Kalsiyum  klorür  dihidrat    20 m g 
Çözeltideki elektrolit konsantrasyonları mEq/L (mmol/l) :  
Sodyum......................................130 (130)  
Potasyum........................................4 (4)  
Kalsiyum........................................3 (1.5)  
Klorür.........................................109 (109)  
Laktat...........................................28 (28)  
Total Osmolar Konsantrasyon: 273 Osm/L  
Yardımcı madde(ler)  
Yardımcı maddeler için 6.1’e bakınız.  
3. FARMASÖTİK  FORM  
İntravenöz infüzyon ve steril irigasyon için steril çözelti  
4. KLİNİK  ÖZELLİKLER  
4.1. Terapötik  endikasyonlar  
− Ekstraselüler sıvı hacmi ve elektrolit dengesinin düzeltilmesi ya da ekstraselüler sıvı 
kayıplarının replasmanı için izotonik konsantrasyonda elektrolit tedavisinin yeterli olduğu durumlarda.  
− Hipovolemi veya hipotansiyon vakalarında kısa süreli hacim replasmanı tedavisinde 
(tek başına veya kolloid bir çözeltiyle birlikte).  
− Asit-baz dengesinin düzenlenmesi ya da idamesinde ve/veya hafif -orta şiddette 
metabolik asidozun tedavisinde (laktik asidoz hariç).  
4.2. Pozoloji ve uygulama şekli  
 
2 / 17 Pozoloji / Uygulama sıklığı ve  süresi:  
İntravenöz infüzyonla uygulamada:  
Uygulanacak doz, infüzyon hızı ve uygulamaya devam süresi hekim tarafından, çözeltinin 
kullanıldığı endikasyona, hastanın yaşına, vücut ağırlığı ve klinik durumuna, hastaya 
çözeltiyle birlikte uygulanan tedaviye, tedaviye alınan klinik ve laboratuvar yanıta göre 
hastaya özel olarak ayarlanmalıdır.  
Kan kayıplarında genel olarak normal kan hacmini sağlamak için, kaybedilen kan miktarının 3-5 katı NEOFLEKS PP LAKTATLI RİNGER ÇÖZELTİSİ gerekir.  
Genel olarak erişkinlerde günde 500 - 3.000 mL, çocuklarda ise günde vücut ağırlığının her 
bir kg'ı başına 20 -  100 mL arası dozlar önerilir.  
Erişkinlerde uygulama hızı genellikle günde vücut ağırlığının her bir kg'ı başına 40 mL 'dir. 
Uygulama şekli:  
Uygulama steril apirojen setlerle intravenöz yoldan yapılır. 
İntravenöz uygulamayla ilgili ayrıntılar için bölüm 6.6'ya bakınız.  
Özel popülasyonlara ilişkin ek bilgiler:  
Böbrek / Karaciğer yetmezliği:  
Bu popülasyona özel gerçekleştirilen bir çalışma bulunmadığından, bu hasta grubu için özel bir dozaj önerisi bulunmamaktadır.  
Karaciğer yetmezliği olan hastalarda laktat metabolizması bozulabileceğinden, NEOFLEKS 
PP LAKTATLI RİNGER ÇÖZELTİSİ  alkalileştirici etkisini gösteremeyebilir.  
Pediyatrik popülasyon:  
Çocuklarda, NEOFLEKS PP LAKTATLI RİNGER ÇÖZELTİSİ'in etkinliği ve güvenli 
kullanımı uygun ve iyi kontrollü çalışmalarla araştırılmamıştır; ancak tıbbi literatürde 
elektrolitli çözeltilerin pediyatrik popülasyonda kullanımını gösteren bilgiler bulunmaktadır. 
Laktat içeren çözeltiler yenidoğan ve 6 aydan küçük bebeklerde özel dikkatle uygulanmalıdır. 
Pediyatrik popülasyonda infüzyon hızları ortalama saatte 5 mL/kg olmasına rağmen yaşa göre 
aşağıdaki şekilde değişiklik gösterir:  
- 1 aydan büyük bebeklerde 6- 8 mL/kg/saat  
- 1-2 yaş arası çocuklarda 4- 6 mL/kg/saat  
- 2 yaşından büyük çocuklarda 2- 4 mL/kg/saat  
Yanıklı çocuklarda ilk 24 saatte ortalama 3 ,4 m L/kg/yanık oranı dozunda ve ikinci gün 6,3 
mL/kg/yanık oranı dozunda uygulanması önerilir.  
Şiddetli kafa travması geçirmiş çocuklarda ortalama doz 2,850 m L/m
2’dir. 
 
3 / 17 Cerrahi sırasında ya da gerektiği durumlarda infüzyon daha hızlı ya da uygulanan toplam 
hacim daha fazla olabilir.  
Geriyatrik popülasyon:  
Geriyatrik hastalarda infüzyon çözeltilerinin tipi ile uygulama hızı ve hacmini belirlerken, bu 
yaş grubunda kalp, böbrek, karaciğer hastalıkları ve diğer hastalıklar ile ilaç kullanımının 
daha sık olduğu dikkate alınmalıdır . 
4.3. Kontrendikasyonlar  
- Sodyum laktata aşırı duyarlılığı olduğu bilinen hastalar  
- Ekstraselüler hiperhidrasyon veya  hipervolemi. 
- Ağır böbrek yetmezliği (oligüri/anüri ile birlikte  olan)  
- Dekompanse kalp yetmezliği 
- Hiperkalemi.  
- Hiperkalsemi.  
- Metabolik alkaloz  
- Asitli siroz  
- Ağır metabolik asidoz  
- Laktik asidoz ya da ağır karaciğer yetmezliği gibi laktat kullanımının bozulduğu durumlar 
dahil laktat düzeylerinin yükseldiği (hiperlaktatemi)  durumlar  
- Dijital tedavisi ile birlikte kullanım (Bkz. Bölüm 4.5.)  
- 28 günlükten küçük yenidoğan bebeklerde, diğer kalsiyum içeren çözeltiler gibi 
NEOFLEKS  PP LAKTATLI RİNGER ÇÖZELTİSİ 'nin da seftriakson ile birlikte 
kullanımı - ayrı infüzyon hatlarından uygulansalar bile - kontrendikedir (yenidoğanın kan 
akımında fatal seftriakson -kalsiyum tuzu presipitasyonu nedeniyle) . 28 günlükten büyük 
hastalarda  NEOFLEKS PP LAKTATLI RİNGER ÇÖZELTİSİ ’nin seftriakson ile birlikte 
kullanımı için "Bölüm 4.4. Özel kullanım uyarıları ve önlemleri" bölümüne bakınız. 
4.4 Özel kullanım uyarıları ve  önlemleri  
Aşırı duyarlılık reaksiyonları  
Uygulama sırasında aşırı duyarlılık reaksiyonu geliştiğinden kuşkulanılan herhangi bir işaret ya da semptomun görülmesi durumunda infüzyona derhal son verilmelidir. Klinik olarak 
gerektiğinde uygun terapötik girişimlerde bulunulmalıdır. 
Geçimsizlikler  
Seftriakson:  
 
4 / 17 Erişkinler dahil 28 günlükten büyük hastalarda seftriakson, NEOFLEKS PP LAKTATLI 
RİNGER ÇÖZELTİSİ dahil kalsiyum içeren çözeltilerle, aynı infüzyon hattından eş zamanlı 
kullanılmamalıdır. Ardışık uygulamalar için aynı uygulama seti kullanılacaksa, uygulama 
öncesinde set geçimli çözeltilerle iyice yıkanmalıdır. 28 günlükten küçük yenidoğan 
bebeklerde NEOFLEKS PP LAKTATLI RİNGER ÇÖZELTİSİ'nin seftriakson ile birlikte 
kullanımı için "Bölüm 4.3. Kontrendikasyonlar" bölümüne bakınız. 
Elektrolit dengesi  
Hipernatremi:  
Hipernatremi durumlarında NEOFLEKS PP LAKTATLI RİNGER ÇÖZELTİSİ ancak altta yatan hastalığın nedeni dikkatle araştırıldıktan sonra ve alternatif intravenöz sıvı tedavilerinin 
uygulanamadığı durumlarda kullanılmalıdır. Bu tür durumlarda plazma sodyum düzeyleri ile 
plazma hacminin izlenerek uygulanması önerilir.  
NEOFLEKS PP LAKTATLI RİNGER ÇÖZELTİSİ hipernatremiye yatkınlığı arttıran 
durumlarda (adrenokortikal yetmezlik, diyabetes insipidus veya yaygın doku hasarı gibi) ve 
kardiyak hastalığı bulunanlarda özel dikkat gösterilerek uygulanmalıdı r. 
Hiperkloremi:  
Hiperkloremi durumlarında NEOFLEKS PP LAKTATLI RİNGER ÇÖZELTİSİ ancak altta 
yatan hastalığın nedeni dikkatle araştırıldıktan sonra ve alternatif intravenöz sıvı tedavilerinin 
uygulanamadığı durumlarda kullanılmalıdır. Bu tür durumlarda plazma klorür düzeyleri ile 
plazma asit -baz denge durumu izlenerek uygulanması önerilir. 
NEOFLEKS PP LAKTATLI RİNGER ÇÖZELTİSİ hiperkloremiye yatkınlığı arttıran durumlarda (böbrek yetmezliği ve renal tübüler asidoz, diyabetes insipidus gibi), üriner 
diversiyon uygulanmış veya belirli diüretikleri (örneğin asetazolamid gibi karbonik anhidraz 
inhibitörleri) ya da steroidleri (androjenler, östrojenler, kortikosteroidler) alan hastalarda ve ağır dehidratasyonu bulunan hastalarda özel dikkat gösterilerek uygulanmalıdır. 
Potasyum eksikliği olan hastalarda kullanımı:  
NEOFLEKS PP LAKTATLI RİNGER ÇÖZELTİSİ bileşimindeki potasyum miktarı 
plazmanınkine benzer olmasına rağmen, şiddetli potasyum yetersizliği durumlarında yararlı 
bir etki oluşturacak düzeyde olmadığından, çözelti bu amaçla kullanılmamalıdır. 
Hiperkalemi (hiperpotasemi) riski olan hastalarda kullanımı:  
NEOFLEKS PP LAKTATLI RİNGER ÇÖZELTİSİ hiperkalemiye yatkınlığı arttıran 
durumlarda (ağır böbrek yetmezliği veya adrenokortikal yetmezlik, akut dehidratasyon ya da 
 
5 / 17 yaygın doku hasarı veya yanıklar gibi) ve kardiyak hastalığı bulunanlarda özel dikkat 
gösterilerek uygulanmalıdır. Hiperkalemi riski olan hastalarda plazma potasyum düzeylerinin 
yakından izlenmesi önerilir. 
Hiperkalsemi riski olan hastalarda kullanımı:  
Kalsiyum klorür iritandır; bu nedenle intravenöz ya da intramusküler yoldan uygularken 
damar dışına çözelti çıkmamasına dikkat edilmelidir. Kalsiyum tuzları içeren çözeltiler 
böbrek işlevleri bozuk ya da sarkoidoz gibi D vitamini düzeylerinin yüksek olduğu hastalarda 
dikkatli kullanılmalıdır. Ayrıca böbreklerinde kalsiyum taşı hikayesi bulunan hastalarda 
kullanımdan kaçınılmalıdır.  
Sıvı dengesi / böbrek işlevleri  
Böbrek işlevlerinde bozulma olan hastalarda kullanımı:  
NEOFLEKS PP LAKTATLI RİNGER ÇÖZELTİSİ böbrek işlevlerinde bozulma olan 
hastalarda özel dikkat gösterilerek uygulanmalıdır. Bu tür hastalarda NEOFLEKS PP 
LAKTATLI RİNGER ÇÖZELTİSİ uygulanması sodyum ve/veya potasyum birikimine neden 
olabilir.  
Sıvı ve/veya solüt yüklenmesi ve elektrolit bozukluğu riski olan hastalarda kullanımı:  
Uygulanan hacme ve uygulama hızına bağlı olarak NEOFLEKS PP LAKTATLI RİNGER 
ÇÖZELTİSİ'nin intravenöz yoldan uygulanması aşağıdaki durumlara neden olabilir:  
− Aşırı hidrasyona yol açan sıvı ve/veya solüt aşırı yüklenmesi ve konjestif durumlar 
(pulmoner konjesyon ve ödem dahil). 
− Klinik olarak ilişkili elektrolit bozuklukları ve asit -baz dengesizliği.  
Uzun süreli parenteral uygulamalar sırasında, hastanın durumu ya da intravenöz sıvı uygulama hızının gerektirdiği her durumda hastanın klinik durumu ve laboratuvar 
parametreleri düzenli aralıklarla izlenmelidir.  
Kalp ya da akciğer yetmezliği olan hastalarda yüksek hacimli infüzyonlar özel izlemle uygulanmalıdır. 
Hipervolemi, aşırı hidrasyon veya sodyum retansiyonu ve ödeme yol açan durumu olan hastalarda kullanımı:  
Hipervolemisi olan ya da aşırı hidrate hastalarda NEOFLEKS PP LAKTATLI RİNGER 
ÇÖZELTİSİ özel dikkat gösterilerek uygulanmalıdır. 
Primer hiperaldosteronizm, sekonder hiperaldosteronizm (örneğin hipertansiyon, konjestif kalp yetmezliği, renal arter stenozu ya da nefroskleroz ile birlikte) ya da preeklampsi gibi 
 
6 / 17 sodyum retansiyonu, sıvı aşırı yüklenmesi ve ödeme yol açabilendurumu olan hastalarda 
sodyum klorür içeriği nedeniyle NEOFLEKS PP LAKTATLI RİNGER ÇÖZELTİSİ özel 
dikkat gösterilerek uygulanmalıdır. (Bkz. aynı zamanda Bölüm 4.5.)  
Asit-baz dengesi  
Alkaloz riski olan hastalarda kullanımı:  
NEOFLEKS PP LAKTATLI RİNGER ÇÖZELTİSİ alkaloz riski bulunan hastalarda özel 
dikkat gösterilerek uygulanmalıdır. Laktat bikarbonata metabolize olduğundan, bu tür 
hastalarda çözelti metabolik alkaloza neden olabilir ya da mevcut bir metabolik alkalozu 
ağırlaştırabilir. Laktatla uyarılan alkaloz durumunda konvülsiyon uyarılabilse de bu sık 
rastlanan bir durum değildir. 
Diğer uyarılar  
Sitratla antikogüle edilmiş / depolanmış kan ile birlikte uygulanımı:  
İçeriğindeki kalsiyum nedeniyle NEOFLEKS PP LAKTATLI RİNGER ÇÖZELTİSİ'nin 
sitratla antikogüle edilmiş/depolanmış kana katılması, eş zamanlı olarak uygulanması ya da 
birlikte aynı infüzyon sisteminden uygulanması önerilmez.  
Tip-2 diyabetli hastalarda kullanımı:  
Laktat glukoneogenez için bir substrattır. Tip- 2 diyabetli hastalarda NEOFLEKS PP 
LAKTATLI RİNGER ÇÖZELTİSİ  kullanılırken bu durum dikkate alınmalıdır. 
Uygulamayla ilgili uyarılar: 
Usulüne uygun ek ilaç eklemeleri yapılması ya da uygulamanın uygun tekniklerle yapılmaması pirojen kontaminasyonuna bağlı ateş reaksiyonlarına yol açabilir. Böyle bir 
durumda infüzyona hemen son verilmelidir. 
Çözeltinin geçimsizlikleri ve ürüne ek ilaç eklenmesiyle ilgili lütfen Bölüm 6.2 ve 6.6'ya 
bakınız. 
Uzun süreli parenteral tedavi sırasında, hastaya uygun bir beslenme desteği verilmelidir. 
 
4.5 Diğer tıbbi ürünlerle etkileşimler ve diğer etkileşim  şekilleri  
Seftriakson:  
Bu konuda lütfen Bölüm 4.3 ve 4.4'e bakınız.  
Çözeltinin içerdiği sodyumla ilişkili etkileşimler: Sodyum ve sıvı yüklenmesi riskini (ödem 
ve hipertansiyonla birlikte) arttırabilecek kortikosteroidler gibi ilaçları kullanmakta olan 
 
7 / 17 hastalarda, NEOFLEKS PP LAKTATLI RİNGER ÇÖZELTİSİ'nin dikkatle uygulanması 
önerilir.  
Çözeltinin içerdiği potasyumla ilişkili etkileşimler: NEOFLEKS PP LAKTATLI RİNGER ÇÖZELTİSİ potasyum içerdiğinden, hiperkalemiye yol açan ya da hiperkalemi riskini 
arttırdığı bilinen aşağıdaki ilaçlarla birlikte kullanıldığında dikkatle uygulanması önerilir:  
Potasyum tutucu diüretikler (tek başına ya da kombine olarak amilorid, spironolakton, triamteren).  
− Anjiyotensin dönüştürücü enzim inhibitörleri ve anjiotensin II reseptör antagonistleri. 
− Takrolimus, siklosporin 
Bu tür ilaçlarla tedavi gör mekte olan hastalarda, özellikle de ağır böbrek yetmezliği 
durumlarında potasyum uygulanması ağır ve potansiyel olarak fatal olabilen bir hiperkalemi 
durumuna neden olabilir. Çözeltinin içerdiği potasyumla ilişkili etkileşimler : 
Çözeltinin içerdiği kalsiyumla ilişkili etkileşimler:  
Kalsiyum uygulanması digitalisin etkilerini arttırabilir ve kalpte ağır ya da potansiyel olarak 
fatal olabilen aritmilere neden olabilir. Bu nedenle digitalis grubu ilaçlarla tedavi görmekte 
olan hastalarda çözeltinin büyük hacimlerde ve hızlı infüzyonu önerilmez.  
Hiperkalsemi riskini arttırabilen tiyazid grubu diüretikler ya da D vitamini ile birlikte kullanılacaksa NEOFLEKS PP LAKTATLI RİNGER ÇÖZELTİSİ' nin dikkatle uygulanması 
önerilir.  
Bifosfonatlar, florür, bazı florokinolonlar ve tetrasiklinlerin, kalsiyum ile uygulandıklarında  
emilimleri azalır (biyoyararlanımları azalır).  
Çözeltinin içerdiği laktatla (bikarbonata metabolize olur) ilişkili etkileşimler: 
Renal eliminasyonu pH'a bağımlı olan ilaçlarla birlikte kullanılacaksa NEOFLEKS PP 
LAKTATLI RİNGER ÇÖZELTİSİ 'in dikkatle uygulanması önerilir: Laktat metabolizması 
sonucu oluşan bikarbonat idrarı alkali hale getirdiğinden NEOFLEKS PP LAKTATLI 
RİNGER ÇÖZELTİSİ  bu tür ilaçların eliminasyonunu etkileyebilir:  
− Laktat metabolizması sonucu oluşan bikarbonat idrarı alkali hale getirdiğinden 
salisilatlar, barbitüratlar ve lityum gibi asidik ilaçların böbreklerden atılımları artar.  
− Sempatomimetik ilaçlar (örneğin efedrin, pseudoefedrin) ve stimülan ilaçlar (örneğin 
deksamfetamin sülfat, fenfluramin hidroklorür) gibi alkali ilaçların ise renal eliminasyonları yavaşlar.  
Özel popülasyona ilişkin ek bilgiler:  
 
8 / 17 Herhangi bir etkileşim çalışması yapılmamıştır.  
Pediyatrik popülasyon:  
Herhangi bir etkileşim çalışması yapılmamıştır.  
4.6. Gebelik ve  laktas yon  
Genel  tavsiye  
Gebelik kategorisi: C  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Elektrolit ve sıvı dengesi kontrol altında tutulduğu sürece NEOFLEKS PP LAKTATLI 
RİNGER ÇÖZELTİSİ çocuk doğurma potansiyeli bulunan kadınlarda güvenli bir şekilde 
kullanılabilir. Doğum kontrol haplarıyla olan etkileşim bilinmemektedir.  
Gebelik dönemi  
Elektrolit ve sıvı dengesi kontrol altında tutulduğu sürece NEOFLEKS PP LAKTATLI 
RİNGER ÇÖZELTİSİ gebelik döneminde kadınlarda güvenli bir şekilde kullanılabilir. 
Kalsiyumun plasentadan geçtiği göz önünde tutulmalıdır. 
Çözeltiye herhangi bir ilaç katılacaksa, kullanılan ilacın özelliği ve bu ilacın gebelik 
dönemindeki kullanımı ayrıca değerlendirilmelidir.  
Laktasyon dönemi  
Elektrolit ve sıvı dengesi kontrol altında tutulduğu sürece NEOFLEKS PP LAKTATLI 
RİNGER ÇÖZELTİSİ laktasyon döneminde kadınlarda güvenli bir şekilde kullanılabilir. 
Kalsiyumun plasentadan geçtiği ve anne sütüne dağıldığı göz önünde tutulmalıdır. 
Çözeltiye herhangi bir ilaç katılacaksa, kullanılan ilacın özelliği ve bu ilacın laktasyon dönemindeki kullanımı ayrıca değerlendirilmelidir.  
Üreme yeteneği / Fertilite  
Bilinen herhangi bir etkisi yoktur. 
4.7. Araç ve makine kullanımı üzerindeki  etkiler 
NEOFLEKS PP LAKTATLI RİNGER ÇÖZELTİSİ  kullanıldıktan sonra araç ve makine 
kullanma üzerinde bilinen bir etkisi yoktur. 
4.8.İstenmeyen etkiler  
Aşağıda pazarlama sonrası deneyimlerdeki spontan bildirimi yapılan advers reaksiyonlar listelenmiştir. Advers reaksiyonlar MedDRA Sistem Organ Sınıflandırmasına göre 
sıralanmıştır. Görülme sıklığı verilirken şu terminoloji kullanılmıştır: Çok yaygın ( ≥1/10); 
 
9 / 17 yaygın ( ≥1/100 ila <1/10); yaygın olmayan ( ≥1/1.000 ila <1/100); seyrek ( ≥1/10.000 ila 
<1/1.000), çok seyrek, izole raporlar dahil (<1/10.000); bilinmiyor (eldeki verilerden 
hareketle tahmin edilemiyor) . 
Bağışıklık sistemi hastalıkları  
Bilinmiyor: Anjiyoödem, göğüs ağrısı, göğüste rahatsızlık hissi, kalp hızında azalma, 
taşikardi, kan basıncında azalma, solunum zorluğu, bronkospazm, dispne, öksürük, ürtiker, 
döküntü, kaşıntı, eritem, yüz ve/veya boyunda kızarma (flushing), boğazda tahriş, parestezi, 
ağızda hipoestezi, disgözi, bulantı, anksiyete, pireksi ve baş ağrısı şeklindeki semptomların bir 
ya da birkaçı ile görülebilen aşırı duyarlılık / infüzyon reaksiyonları (anafilaktik/anafilaktoid 
reaksiyonlar dahil).  
Metabolizma ve beslenme hastalıkları  
Bilinmiyor: Hiperkalemi.  
Genel bozukluklar ve uygulama bölgesine ilişkin hastalıklar  
Bilinmiyor: Aşağıdaki semptomların bir ya da birkaçı ile görülebilen infüzyon bölgesi  
reaksiyonları: flebit, infüzyon yerinde enflamasyon, şişme, döküntü, kaşıntı, eritem, ağrı ve yanma hissi.  
Aşağıda diğer sodyum laktat içeren çözeltilerin kullanımı sırasında spontan bildirimi yapılan advers reaksiyonlar listelenmiştir:  
Bağışıklık sistemi hastalıkları  
Bilinmiyor: Aşırı duyarlılık reaksiyonları: Larinks ödemi (Quincke ödemi), deride şişlik, 
nazal konjesyon, hapşırma/aksırma.  
Metabolizma ve beslenme hastalıkları  
Bilinmiyor: Elektrolit bozuklukları.  
Psikiyatrik hastalıklar  
Bilinmiyor: Anksiyete.  
Vasküler hastalıklar  
Bilinmiyor: Hipervolemi.  
 
 
 
10 / 1 7 Genel bozukluklar ve uygulama bölgesine ilişkin hastalıklar  
Bilinmiyor: Diğer infüzyon bölgesi reaksiyonları: infüzyon yerinde enfeksiyon,  
ekstravazasyon, infüzyon yerinde anestezi (hissizlik). 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr ; e -
posta : tufam@titck.gov.tr; tel : 0 800 314 00 08; fax: 0312 218 35 99)  
4.9.Doz aşımı ve tedavisi  
NEOFLEKS PP LAKTATLI RİNGER ÇÖZELTİSİ  aşırı dozda ya da çok hızlı uygulanması, 
özellikle böbreklerden sodyum atılımının bozuk olduğu durumlarda ödem  (periferik ve/veya 
akciğer ödemi)  riskine neden olacak şekilde su ve sodyum yüklenmesine yol açabilir. Bu 
durumda renal diyaliz tedavisine gerek duyulabilir. 
Potasyumun aşırı miktarlarda uygulanması özellikle böbrek yetmezli kli hastalarda 
hiperkalemiye yol açabilir. Hiperkaleminin semptomları arasında ekstremitelerde parestezi, 
kaslarda zayıflık, paralizi, kardiyak aritmiler, kalp bloku, kardiyak arest ve mental konfüzyon 
bulunur. 
Aşırı kalsiyum verilmesi hiperkalsemiye neden olabilir. Hiperkalseminin semptomları 
arasında anoreksi, bulantı, kusma, konstipasyon, karın ağrısı, kas zayıflığı, mental 
rahatsızlıklar, polidipsi, poliüri, nefrokalsinoz, renal taş oluşumu ve daha ağır durumlarda 
kardiyak aritmiler ve koma bulunur. Kalsiyum tuzlarının çok hızlı infüzyonu ağızda 
tebeşirimsi tada, özellikle yüzde olmak üzere vücutta ani kızarmaya ve periferik 
vazodilatasyona neden olabileceği gibi hiperkalseminin birçok başka semptomuna da yol 
açabilir. Hafif asemptomatik hiperkalsemi kalsiyum ve hiperkalsemiye katkıda bulunan D 
vitamini gibi ilaçların uygulanmasına son vermekle düzelir. Eğer hiperkalsemi ağır ise kıvrım  
diüretikleri, hemodiyaliz, kalsitonin, bifosfonat ve trisodyum edetat gibi tedavilere acilen başlamak  gerekir.  
Sodyum laktatın aşırı dozda verilmesi metabolik alkaloza yol açabilir. 
Metabolik alkaloza 
hipokalemi eşlik edebilir. Semptomları arasında mizaç değişiklikleri, halsizlik, soluk kesilmesi, 
kaslarda zayıflık ve kalp atımlarında düzensizlik bulunur. Özellikle hipokalsemik hastalarda kaslarda hipertonisite, seyirme ve tetani görülebilir. Bikarbonat aşırı dozuna bağlı metabolik 
 
11 / 1 7 alkalozun tedavisi esas olarak sıvı ve elektrolit dengesinin uygun bir şekilde düzeltilmesinden 
oluşur. Kalsiyum, klorür ve potasyum eksikliklerinin tamamlanması özellikle  önemlidir.  
Aşırı doz, çözeltiye eklenen ilaçlara bağlı ise, aşırı doza bağlı belirti ve semptomlar bu eklenen ilacın özelliklerine  bağlıdır. 
Tedavi sırasında yanlışlıkla doz aşılırsa, uygulamaya son verilmeli ve hasta uygulanan ilaçla ilişkili belirti ve semptomlar açısından izlenmelidir. Gerektiğinde semptomatik ve destek 
tedavileri uygulanmalıdır. 
 
5. FARMAKOLOJİK  ÖZELLİKLERİ  
5.1. Farmakodinamik  özellikler  
Farmakoterapötik grup:  İntravenöz çözeltiler / Elektrolit dengesini etkileyen çözeltiler  
ATC  kodu:  B05BB01  
NEOFLEKS PP LAKTATLI RİNGER ÇÖZELTİSİ  izotonik bir elektrolit çözeltisidir. 
NEOFLEKS PP LAKTATLI RİNGER ÇÖZELTİSİ  içeriğindeki elektrolitlerin bileşimi ve 
konsantrasyonu plazmadaki elektrolitlerinkine benzeyecek şekilde tasarlanmıştır.  
NEOFLEKS PP LAKTATLI RİNGER ÇÖZELTİSİ 'nin farmako lojik özellikleri, 
bileşenlerinin (sodyum, potasyum, kalsiyum, klorür ve laktat) farmakolojik özelliklerinden 
oluşur. 
NEOFLEKS PP LAKTATLI RİNGER ÇÖZELTİSİ'nin temel etkisi interstisiyel ve intravasküler 
sıvılar dahil ekstraselüler kompartmandaki sıvının ekspansiyonudur.  
Laktat iyonları esas olarak karaciğerde olmak üzere bikarbonata metabolize olarak, plazmayı 
alkalize edici bir etki oluşturur. 
NEOFLEKS PP LAKTATLI RİNGER ÇÖZELTİSİ verilen sağlıklı gönüllülerde, santral venöz 
basınçtaki değişiklikler atriyal natriüretik peptit sekresyonu ile ilişkili bulunmuştur.  
Sağlıklı gönüllülerde uygulanan NEOFLEKS PP LAKTATLI RİNGER ÇÖZELTİSİ serum 
ozmolalitesini azaltmış, kanın pH'sını yükseltmiş ve ilk idrara çıkışı, normal serum fizyolojik 
uygulamasına göre daha kısa sürede sağlamıştır.  
 
12 / 1 7 NEOFLEKS PP LAKTATLI RİNGER ÇÖZELTİSİ uygulanan aort cerrahisi hastalarında 
glukagon, epinefrin, kan glukozu ve insülin düzeyleri üzerinde anlamlı bir değişiklik 
görülmemiştir  
NEOFLEKS PP LAKTATLI RİNGER ÇÖZELTİSİ 'ne ilaç eklendiğinde, oluşan çözeltinin 
farmakodinamik özellikleri eklenen ilacın özelliklerine dayanır.  
5.2. Farmakokinetik  özellikleri  
Genel özellikler  
NEOFLEKS PP LAKTATLI RİNGER ÇÖZELTİSİ 'nin farmakokinetik özellikleri, 
bileşenlerinin (sodyum, potasyum, kalsiyum, klorür ve laktat) farmakokinetik özelliklerinden 
oluşur. 
Hemodinamik olarak stabil erişkinlerde NEOFLEKS PP LAKTATLI RİNGER 
ÇÖZELTİSİ 'nin infüzyonu dolaşımdaki laktat düzeylerinde artışa neden olmaz. D -laktat ile L -
laktatın farmakokinetiği benzer.  
Emilim:  
İntravenöz yoldan uygulanan ilaçlar içindeki etkin maddeler uygulamadan hemen sonra 
maksimum plazma konsantrasyonlarına ulaşır.  
Dağılım:  
Radyoakt if olarak işaretlenmiş sodyum (24Na) enjeksiyonu sonrası yarılanma ömrü, enjekte 
edilen sodyumun %99'u için 11- 13 gün ve kalan %1'i için bir yıldır. Dağılım dokulara göre 
değişir: kas, karaciğer, böbrek, kıkırdak ve deride hızlı, eritrosit ve nöronlarda yavaş, kemikte 
ise çok yavaştır.  
Ekstraselüler sıvıdaki potasyum hücre içine, hücre dışındaki konsantrasyonunun 40 katına ulaşana kadar aktif transport ile girer. Glukoz, insülin ve oksijen potasyumun hücre içine 
girişini kolaylaştırır. Sağlıklı erişkinlerde plazma potasyum konsantrasyonu 3.5- 5 mEq/l 
aralığındadır. Yeni doğanlarda plazma düzeyi 7.7 mEq/l'ye kadar çıkabilir. Bununla beraber 
potasyumun plazma düzeyleri, hücre içi potasyum düzeylerini tam olarak yansıtmadığından 
plazma düzeyler normal olduğu halde hücresel hipokalemi olabilir. Ekstraselüler sıvıdaki pH 
değişiklikleri de plazma potasyum konsantrasyonunun değişmesine neden olur. Plazma 
pH'ındaki 0.1 ünitelik değişiklik ters orantılı olarak plazma potasyum konsantrasyonunda 0.6 
mEq/l değişikliğe neden olur. 
 
13 / 1 7 Klorür, normalde kemik dokuda düşük miktarlarda ve bağ dokusunun bazı bileşenlerinde, 
örneğin kolajen dokuda yüksek miktarlarda bulunur. Bunun yanında eritrosit ve gastrik 
mukozada da yüksek konsantrasyonda bulunur. Ekstraselüler sıvının başlıca anyonu olan 
klorürün vücuttaki düzeyleri, sodyumun konsantrasyon değişiklikleri ile yakından ilişkilidir. 
Sodyum metabolizmasındaki anormalliklerde genellikle klorür konsantrasyonunda da 
değişiklikler görülür. 
Kalsiyum hem hücre içi, hem de hücre dışı düzeyde hayatın devamı için önemli bir katyondur. 
Gereksinime göre ya plazmada kalır ya da dokulara dağılır. Kalsiyum plasenta ve anne sütüne 
de geçer.  
Laktat serumda oksidasyonla bikarbonata dönüşür. Karaciğere dağılan laktat ise karaciğerde 
glukoneogenezle metabolize olarak bikarbonata dönüşmektedir. 
Biyotransformasyon:  
Sodyum, potasyum, kalsiyum ve klorür herhangi bir biyotransformasyona uğramazlar. Gereksinime göre ya vücut sıvı ve dokularına dağılır ya da elimine edilirler.  
Laktat ise, yaklaşık 1 -2 saat içinde hem oksidasyonla hem de özellikle karaciğerde 
glukoneogenezle metabolize olarak bikarbonat oluşur. 
Eliminasyon : 
Sodyum esas olarak renal yolla atılır fakat aynı zamanda büyük çoğunluğu renal yolla geri 
emilir. Az miktarda sodyum ise feçes ve ter ile atılır. Aşırı terleme olmadıkça deri ile itrah 
önemsizdir. 
Sodyum metabolizmasını yakından izleyen klorür iyonu da esas olarak idrarla atılır. 
Böbreklerden klorür geri emilimi, genellikle sodyumun geri emilimini takip eder. Bunun 
yanında ter yoluyla da bir miktar atılmaktadır.  
Potasyumun %80- 90'ı böbrekler ile atılır. Geri kalanı dışkı ile ve çok az bir kısmı da terleme 
ile atılır. Potasyum glomerüllerde filtre edilir, proksimal tüblerden geri emilir ve distal 
tübüllerde Na -K değişimi ile sekrete edilir. Potasyumun tübüler sekresyonu, hidrojen iyon 
değişimi, asit- baz dengesi ve adrenal hormonlardan da etkilenir.  
Kalsiyum esas olarak feçes ile atılır; az miktarda ter bezleri ile de atılmaktadır.  
Doğrusallık/doğrusal olmayan durum : 
NEOFLEKS PP LAKTATLI RİNGER ÇÖZELTİSİ  önerilen doz aralığında doğrusal 
farmakokinetik gösterir.  
 
 
14 / 1 7 5.3. Klinik öncesi güvenlilik  verileri  
Çözeltinin bileşenleri insan ve hayvan plazmasının fizyolojik bileşenleri olduğundan ve klinik 
uygulama durumunda toksik etkilerin görülmesi beklenmediğinden karsinojen, mutajen 
potansiyeli ile fertilite üzerindeki etkilerini değerlendirmek amacıyla NEOFLEKS  PP 
LAKTATLI RİNGER ÇÖZELTİSİ  ile çalışmalar yapılmamıştır.  
Çözelti içine katılan ilaçların emniyeti ayrı olarak dikkate alınmalıdır.  
 
6. FARMASÖTİK  ÖZELLİKLERİ  
6.1. Yardımcı maddelerin  listesi  
Enjeksiyonluk su 
 
 
6.2. Geçimsizlikler  
Seftriakson NEOFLEKS PP LAKTATLI RİNGER ÇÖZELTİSİ dahil kalsiyum içeren çözeltilerle karıştırılmamalıdır. Bu konuda lütfen Bölüm 4.3 ve 4.4'e bakınız. 
Parenteral yoldan uygulanan tüm çözeltilerde olduğu gibi, çözeltiye eklenen ek ilaçlar 
geçimsiz olabilir. Çözeltiye eklenecek ilacın NEOFLEKS PP LAKTATLI RİNGER 
ÇÖZELTİSİ ve şişesi ile olan geçimliliği ilacı eklemeden önce değerlendirilmelidir. İlaç 
eklenmesi sonrası renk değişikliği ve/veya çökelme, çözünmeyen bileşiklerin ya da 
kristalleşmenin olup olmadığına bakılarak geçimsizlik olup olmadığı anlaşılabilir. 
İlaç eklenmesi için eklenecek ilacın Kısa Ürün Bilgisi'ne ve ilgili literatüre başvurulmalıdır. 
Çözeltiye herhangi bir madde ya da ilaç eklemeden önce NEOFLEKS PP LAKTATLI 
RİNGER ÇÖZELTİSİ’nin pH’sında (pH: 5- 7) çözünebilir ve stabil olduğu doğrulanmalıdır. 
NEOFLEKS PP LAKTATLI RİNGER ÇÖZELTİSİ’ne ilaç eklemesi aseptik teknikle yapılmalıdır. İlaçlar eklendikten sonra çözelti iyice karıştırılmalıdır. Ek ilaç içeren çözeltiler 
saklanmamalıdır.  
Bir rehber olarak aşağıda NEOFLEKS PP LAKTATLI RİNGER ÇÖZELTİSİ ile geçimsiz ilaçların bazıları (tüm geçimsizlikleri gösteren ayrıntılı bir liste değildir)  verilmektedir:  
NEOFLEKS  PP LAKTATLI RİNGER ÇÖZELTİSİ  ile geçimsiz ilaçlardan bazıları:  
- Amino kaproik asit 
- Amfoterisin  B 
 
15 / 1 7 - Dietilstilbestrol  
- Etamivan  
- Etil alkol  
- Fosfat ve karbonat içeren  çözeltiler  
- Kortizon asetat  
- Metaraminol tartrat 
- Oksitetrasiklin  
- Sefamandol  
- Seftriakson  
- Thiopental  sodyum  
- Versenat  disodyum  
 
NEOFLEKS PP LAKTATLI RİNGER ÇÖZELTİSİ  ile kısmen geçimsiz ilaçlardan bazıları: 
- Tetrasiklin 12 saat süreyle  stabildir.  
- Ampisilin sodyumun %2 - %3'lük konsantrasyonları 4 saat, %3'den daha  yüksek 
konsantrasyonlarıysa 1 saat  stabildir.  
- Minosiklin 12 saat süreyle  stabildir.  
- Doksisiklin 6 saat süreyle  stabildir . 
- Geçimsiz olduğu bilinen ya da belirlenmiş ek ilaçlar kullanılmamalıdır. 
 
6.3. Raf ömrü  
24 ay  
Kullanım sırasında raf ömrü:  
Mikrobiyolojik açıdan, uygulamaya hazırlama işleminin kontrollü ve valide edilmiş aseptik koşullarda yapılmadığı durumlarda, hazırlandıktan hemen sonra kullanılmalıdır. Hemen 
kullanılmadığı durumlarda saklama koşulunun ve süresinin belirlenmesi ilaç 
eklenmesi/seyreltmesini yapanın sorumluluğundadır. 
 
6.4. Saklamaya yönelik özel  tedbirler  
Özel bir muhafaza şartı yoktur, 25°C altındaki oda sıcaklığında saklanmalıdır. 
 
6.5. Ambalajın niteliği ve  içeriği  
500 ml ve 1000 ml’lik polipropilen şişelerde.  
 
 
16 / 1 7 6.6 Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir. 
Tek kullanımlıktır. Kısmen kullanılmış çözeltiler saklanmamalıdır.  
Kısmen kullanılmış torbalar yeniden hastaya uygulanan sistemlere bağlanmamalıdır. Kullanma Talimatı  
Kullanım öncesi çözelti kontrol edilmelidir.  
Uygulama steril apirojen setlerle intravenöz yoldan yapılır. 
Yalnızca berrak, partikülsüz ve ambalaj bütünlüğü bozulmamış ürünler kullanılmalıdır.  
Uygulama seti ürüne iliştirildikten sonra uygulamaya en kısa sürede başlanmalıdır. 
Çözelti steril uygulama seti aracılığıyla aseptik teknik kullanarak uygulanmalıdır. Sisteme hava 
girmemesi için uygulama setinden, kullanım öncesi sıvı geçirilmelidir. 
Ek ilaçlar, aseptik koşullarda enjeksiyon ucundan bir iğne yardımı ile infüzyon öncesi ve 
sırasında eklenebilir. Oluşan son ürünün izotonisitesi parenteral uygulama yapılmadan önce 
belirlenmiş olmalıdır.  
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek 
ilaç içeren çözeltiler, ilaç eklenmesinden hemen sonra kullanılmalıdır; daha sonra kullanılmak 
üzere saklanmamalıdır.  
Çözeltiye ek ilaç katılması ya da yanlış uygulama tekniği, ürüne pirojen kontaminasyonuna bağlı ateş reaksiyonuna neden olabilir. Advers reaksiyon görülmesi durumunda infüzyona 
hemen son verilmelidir.  
Açmak için:  
1. Şişenin  sağlamlığını ve sızıntı olup olmadığını kontrol ediniz; ambalaj hasar  gördüyse 
kullanmayınız. 
2. Şişe içindeki çözeltinin berraklığını ve içinde yabancı madde içermediğini kontrol  ediniz.  
 
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle 
geçimli olmalıdır. Ürüne ekleme yapılacaksa, hastaya uygulamadan önce son karışımında  
geçimlilik kontrol edilmelidir . 
 
 
17 / 1 7  
 
 
 
7. RUHSAT  SAHİBİ  
TURKTIPSAN SAĞLIK TURİZM EĞİTİM VE TİCARET A.Ş.  
Akyurt/ANKARA  
Tel: 0 312 844 15 08 
e-posta: turktipsan@hs01.kep.tr  
 
8. RUHSAT  NUMARASI  
2024/608 
 
9.İLK RUHSAT TARİHİ/RUHSAT YENİLEME TARİHİ  
İlk ruhsat t arihi : 26.12.2024 
Ruhsat yenileme tarihi: --- 
 10.KÜB’ÜN YENİLENME TARİHİ  
--- 
