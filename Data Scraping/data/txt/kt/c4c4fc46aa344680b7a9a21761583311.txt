1 KULLANMA TALİMATI  
 
TRUVADA® 200 mg  / 245  mg film kaplı tablet  
 
Ağız  yoluyla alınır.  
 
Etkin madde ler: Her bir film kaplı tablet 200 mg emtrisitabin ve 245 mg tenofovir 
disoproksile eşdeğer 300 mg tenofovir disoproksil fumarat  içerir.  
 Yardımcı maddeler : Tablet çekirdeği : Kroskarmelloz sodyum  (E468), laktoz monohidrat  
(inek sütünden elde edilen laktoz), magnezyum stearat (E572), mikrokristalin selüloz (E460), prejelatinize nişasta (glutensiz). Kaplama maddesi: gliserol triasetat (E1518), hipromelloz 
(E464), indigo karmin alüminyum lake (E132), laktoz monohidrat  (inek sütünden elde edilen 
laktoz)  ve titanyum dioksit (E171). 
 
Bu ilacı kullanmadan önce bu KULLANMA TALİMATINI  dikkatlice okuyunuz, 
çünkü sizin için önemli bilgiler içermektedir.  
 • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde, doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:   
 
1. TRUVADA n edir ve n e için kullanılır?  
2. TRUVADA’yı kullanmadan önce dikkat e dilmesi gerekenler  
3. TRUVADA n asıl kullanılır?  
4. Olası yan e tkiler n elerdir?  
5. TRUVADA’nın saklanması  
 Başlıkları yer almaktadır . 
 
1. TRUVADA nedir ve ne için kullanılır ? 
 
TRUVADA, 18 yaş üstü yetişkinlerde İnsan İmmün Yetmezlik Virüsü (HIV) 
enfeksiyonuna yönelik bir tedavidir.  
 TRUVADA iki etkin madde içerir; emtrisitabin ve tenofovir disoproksil . Bu etkin 
maddelerin her ikisi de HIV enfeksiyonunun tedavi edilmesinde kullanılan antiretroviral  
ilaçlardır. Emtrisitabin bir nükleozid revers transkriptaz inhibitörü, tenofovir ise bir nükleotid 
revers transkriptaz inhibitörüdür. Bununla birlikte, her ikisi de genellikle Nükleosid Revers 
Transkriptaz İnhibitörleri ( NRTI’ler ) olarak bilinir ve virüsün çoğalması için esas olan bir 
enzimin (revers transkriptaz) normal çalışmasını engelleyerek çalışır. TRUVADA, HIV 
enfeksiyonunu tedavi etmek için her zaman diğer ilaçlarla kombine halde kullanılmalıdır.  
TRUVADA aynı dozlarda ayrı olarak kullanılan emtrisitabin ve tenofovir disoproksilin yerine 
uygulanabilir.   2 Bu ilaç, HIV enfeksiyonunun kesin çaresi değildir.  TRUVADA’yı  alırken, yine HIV 
enfeksiyonu ile ilişkili enfeksiyonlar veya başka hastalıklar  gelişebilir . 
 
TRUVADA film -kaplı tabletler bir yüzünde “GILEAD”, diğer yüzünde ise “701” baskısı 
bulunan mavi, kapsül şeklinde tabletlerdir. TRUVADA 30 tablet içeren şişelerde  tedarik 
edilmektedir.  Her şişede tabletlerinizin korunması için bir silika jel desikan (nem çekici) 
bulunur ve şişeden çıkarılmamalıdır . Silika jel desikan ayrı bir poşet içinde veya bir kutuda 
bulunur ve yutulmamalıdır.  Şu ambalaj boyutları bulunmaktadı r: 1 x 30 film kaplı tablet içeren kutular ve 3 x 30 film 
kaplı tablet şişeleri. Tüm ambalaj boyutları piyasaya sürülmemiş olabilir.  2. TRUVADA’ yı kullanmadan önce dikkat edilmesi gerekenler  
 
TRUVADA’yı aşağıdaki durumlarda KULLANMAYINIZ  
 
Eğer;  
emtrisitabin, tenofovir, tenofovir disoproksil veya bu kullanma talimatının başında sıralanan bu 
ilacın diğer bileşenlerinden herhangi birine karşı aşırı duyarlı  iseniz , HIV tedavisi için 
TRUVADA’yı kullanmayınız . 
 
 Bu sizin için geçerliyse, hemen doktorunuza söyleyiniz. 
 
TRUVADA’yı aşağıdaki durumlarda DİKKATLİ KULLANINIZ  
 
• TRUVADA böbreklerinizi etkileyebilir. Tedaviye başlamadan önce ve tedavisi 
sırasında, doktorunuz, böbrek fonksiyonunu değerlendirmek için kan testleri isteyebilir.  
Böbrek hastal ığınız varsa veya testlerde böbreklerinizde sorunlar olduğu görüldüyse 
doktorunuza söyleyiniz.  Eğer börek sorunlarınız varsa, doktorunuz size TRUVADA’yı 
bırakmanızı veya daha az sıklıkta almanızı önerebilir. Şiddetli böbrek hastalığınız varsa 
veya diyaliz e giriyorsanız  TRUVADA almanız önerilmez.  
 
Eğer kemik erimesi (osteoporoz) rahatsızlığınız varsa, geçmişte kemik kırılması 
veya kemiklerinizde problem yaşadıysanız, doktorunuz ile konuşun.  
 
• Kemik sorunları  (ısrarcı ya da kötüleşen belirgin kemik ağrısı ve bazen kırıklarla 
sonuçlanan) böbrek tübülü hücrelerinin hasar görmesinden dolayı meydana gelebilir 
(bkz. bölüm 4, Olası yan etkiler ). Kemik ağrınız veya kırıklarınız varsa, doktorunuz ile 
konuşun. 
 
Tenofovir disoproksil  kemik kütlesinde kayba sebep olabilir. Klinik çalışmalarda 
görülen en göze çarpan kem ik kaybı , HIV için tedavi edilen hastalarda tenofovir 
disoproksilin bir güçlendirilmiş  proteaz inhitibitörü ile birlikte kullanımı sonucu 
görülmüştür . 
 Genelde, tenofovir disoproksilin yetişkin hastalarda uzun vadede kemik sağlığı ve gelecekteki kırık riski üzerindeki etkisi bilinmemektedir. 
 
• Hepatit dahil karaciğer hastalığı hikayeniz varsa doktorunuzla konuşunuz .  
Karaciğer hastalığı bulunan (kronik hepatit B veya C dahil) ve antiretrovirallerle tedavi 
edilen hastalar, şiddetli ve potansiyel olarak ölümcül karaciğer komplikasyonları 
açısından daha yüksek risk altındadır. Hepatit B veya C enfeksiyonunuz varsa, doktorunuz sizin için en iyi tedavi rejimi ni dikkatle değerlendirecektir.   3  
• TRUVADA’ya başlamadan önce hepatit B virüs (HBV) durumunuzu öğreniniz . 
Eğer HBV’niz varsa, HIV’ iniz de olsun veya olmasın, TRUVADA alımını kesmeniz 
halinde karaciğer sorunları açısından ciddi risk bulunmaktadır. Doktorunuzla 
konuşmadan TRUVADA almayı kesmemeniz önemlidir: bkz. bölüm 3, TRUVADA 
almayı kesmeyin.  
 
• Antiretroviral tedavi sırasında vücut ağır lığında ve metabolik parametrelerde  (kan 
lipidleri (kolesterol) ve kan şekeri  düzeyleri gibi) bir artış meydana gelebilir. Böyle bir 
durumda doktorunuz size en uygun tedaviyi uygulaya caktır.  
 
• Enfeksiyonlara dikkat ediniz.  İlerlemiş HIV enfeksiyonunuz (AIDS) veya bir 
enfeksiyonunuz varsa, TRUVADA tedavisine başlandıktan sonra iltihabi belirtiler 
ortaya çıkabilir veya var olan iltihabi belirtilerde kötüleşme görülebilir. Bu belirtiler, vücudunuzun iyileşmiş bağışıklık sistem inin iltihapla savaştığına işaret edebilir.  
TRUVADA’yı almaya başladıktan hemen sonra iltihabi belirtilere veya enfeksiyona dikkat edin. İltihabi belirtileri veya enfeksiyonu fark ederseniz, hemen doktorunuza söyleyiniz. 
 
• HIV enfeksiyonunuzun tedavisi içi n ilaç almaya başladıktan sonra fırsatçı 
enfeksiyonların yanı sıra otoimmün bozukluklar da (kişinin bağışıklık sistemi kendi sağlıklı vücut dokusuna saldırdığında meydana gelen bozukluk) meydana gelebilir.  Otoimmün bozukluklar tedavi başladıktan aylar sonra da meydana gelebilir.  Enfeksiyon belirtileri veya kas güçsüzlüğü, ellerde ve ayaklarda başlayan ve vücuda yayılan güçsüzlük, çarpıntı, titreme veya hiperaktivite gibi başka belirtiler fark 
ederseniz, lütfen gerekli tedaviyi almak için hemen doktorunuza  bildirin.  
 
• 65 yaşın üzerindeyseniz doktorunuzla konuşun uz. TRUVADA, 65 yaş üstü 
hastalarda incelenmemiştir.  
  
• Laktoza karşı hassasiyetiniz varsa doktorunuza söyleyiniz (bu bölümde yer alan 
TRUVADA laktoz içerir kısmını okuyun) .   
 
TRUVADA almaya başladığınızda, laktik asidozun muhtemel belirtilerine dikkat 
edin.  TRUVADA da dahil, nükleosid analoğu içeren ilaçlar, büyümüş karaciğer ile 
birlikte laktik asidoza (kanda laktik asit fazlası) sebep olabilir. Derin hızlı nefes alıp verme, baş dönmesi ve m ide bulantısı, kusma ve mide ağrısı gibi spesifik olmayan 
semptomlar laktik asidozun oluşumunu gösteriyor olabilir. Bu seyrek ama ciddi yan etki nadiren ölümcül olmaktadır. Laktik asidoz çoğunlukla aşırı kilolu kadınlarda görülmektedir. Eğer karaciğer hastalığınız varsa, bu durum için daha fazla riskiniz 
bulunmaktadır. TRUVADA ile tedaviniz esnasında, doktorunuz laktik asidoz gelişimine karşı sizi yakından izleyecektir . 
 Çocuklar ve ergenler  
 TRUVADA çocuklarda ve 18 yaşın altındaki adöl esanlarda kullanılmaz . 
 TRUVADA’nın yiyecek ve içecek ile kullanılması  
 
• Mümkün olduğunca, TRUVADA yiyecekle beraber alınmalıdır. 
 4  
Hamilelik  
 Gebeyseniz, gebe olduğunuzu düşünüyor veya gebe kalmayı planlıyorsanız bu ilacı almadan önce doktorunuza veya eczacınıza danışınız . 
 Gebe kalma olasılığı olan bir kadınsanız, TRUVADA tedavisi sırasında gebe kalmamak için etkili bir doğum kontrol yöntemini kullanmalısınız.  Gebeliğiniz sırasında TRUVADA’yı  aldıysanız, doktorunuz çocuğunuzun gelişimini izlemek 
için düzenli kan testleri ve başka tanısal testler isteyebilir. Gebeliği sırasında NRTI alan annelerin çocuklarında, HIV’e karşı korumadan sağlanan fayda yan etki riskine ağır basmıştır.  
Tedavi sırası nda hamile olduğunuzu fark ederseniz  hemen doktorunuza veya eczacınıza 
danışınız.  
 
Emzirme  
 İlacı kullanmadan önce doktorunuza veya eczacınıza danışınız.  
 
• TRUVADA tedavisi sırasında emzirmeyiniz.  Bu ilacın içindeki etkin maddelerin anne 
sütüne geçtiği görülmüştür. 
 
• HIV ile yaşayan kadınlarda virüs anne sütüyle bebeğe geçebileceği için emzirme önerilmemektedir.  
 
• Eğer emziriyorsanız veya emzirmeyi düşünüyorsanız, doktorunuzla en kısa sürede konuşmalısınız . 
 Araç ve makine kullanımı  
 TRUVADA baş dönmesine yol açabilir. TRUVADA’yı alırken başınızın döndüğünü 
hissederseniz, araç sürmeyiniz ve herhangi bir alet veya makine kullanmayınız. 
 TRUVADA’nın  içeriğinde bulunan bazı yardımcı maddeler hakkında önemli bilgiler  
 TRUVADA, laktoz monohidrat içerir. Laktoza karşı hassasiyetiniz (dayanıksızlık) olduğunuzu biliyorsanız veya diğer şekerlerden herhangi birine karşı hassasiyetinizin (intoleransınızın) ol duğu size söylendiyse, bu ilacı almadan önce doktorunuzla konuşunuz.  
 Diğer ilaçlar ile birlikte kullanımı  
 Eğer hâlihazırda  TRUVADA’nın içerdiği  (emtrisitabin  ve tenofovir disoproksil ) veya 
tenofovir alafenamid, lamivudin , ya da adefovir dipivoksil içeren başka antiviral ilaçlar 
kullanıyorsanız, TRUVADA’yı almayı nız. 
 TRUVADA’yı b öbreklerinize zarar verebilecek ilaçların herhangi biri  ile birlikte 
alıyorsanız doktorunuza söylemeniz özellikle önemlidir
 
• aminoglikozidler (bakteriyel enfeksiyonlar  için)  
• amfoterisin  B (mantar enfeksiyonlar  için)  
• foskarnet (viral enfeksiyonlar  için)  
• gansiklovir (viral enfeksiyonlar  için)  5 • pentamidin ( mantar enfeksiyonlar ı için)  
• vankomisin (bakteriyel enfeksiyonlar  için)  
• interlökin -2 (kanser tedavisinde kullanılır)  
• sidofovir (viral enfeksiyonlar  için)  
• nonsteroid antiinflamatuar ilaçlar (NSAİİ'ler, kemik veya kas ağrılarını dindirme 
amaçlı  ağrı kesiciler, yangı önleyiciler ) 
 HIV tedavisi için proteaz inhibitörü denen başka bir antiviral ilaç alıyorsanız, doktorunuz 
böbrek fonksiyonlarını yakından izlemek için kan testleri isteyebilir.  Hepatit C tedavisi için ledipasvir/sofosbuvir veya sofosbuvir/ velpatasvir veya 
sofosbuvir/velpatasvir/vo ksilaprevir alıyorsanız  doktorunuza söylemeniz önemlidir.  
 TRUVADA’yı d idanozin içeren diğer ilaçlar (HIV  enfeksiyonu tedavisi  için)  ile birlikte 
alıyorsanız : TRUVADA’nın didanozin içeren diğer antiviral ilaçlarla alınması kanınızdaki 
didanozin düzeylerini yükseltebilir ve CD4 hücre sayımlarını düşürebilir. Nadiren t enofovir 
disoproksil ve didanozin içeren ilaçlar birlikte alındığında, bazen ölüme neden olan pankreas enflamasyonu ve laktik asidoz (kanda laktik asit fazlası) bildirilmiştir . Doktorunuz sizi 
tenofovir ve didanozin bileşimi ile tedavi edip etmeme konusunu dikkatle değerlendirecektir.  
 Eğer reçeteli ya  da reçetesi z herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. TRUVADA nasıl kullanılır ? 
 
• Bu ilacı her zaman tam olarak doktorunuzun size söylediği şekilde alınız. Emin 
değilseniz doktorunuza veya eczacınıza danışınız.  
 
Uygun kullanım ve doz/uygulama sıklığı için talimatlar:  
• Yetişkinler: Her gün bir tablet .  
 
Uygulama yolu ve metodu:  
• Mümkün olduğunca, TRUVADA yiyeceklerle beraber alınmalıdır. 
 
   Yutmada zorluk çekiyorsanız, tableti ezmek için bir kaşığın ucunu kullanabilirsiniz.  
Ardından, tozu yaklaşık 100 mL (yarım bardak) su, portakal suyu veya üzüm suyu ile 
karıştırın ve hemen içiniz . 
 
• Her zaman doktorunuzun önerdiği dozu alınız.  Bu, ilacınızın tamamen etkili 
olduğundan emin olmak ve tedaviye karşı direnç geliştirme riskini azaltmak içindir.  
Doktorunuz söylemediği sürece dozu değiştirmeyiniz. 
 
• Doktorunuz TRUVADA ’yı diğer antiretroviral ilaçlarla birlikte reçete edecektir.  Bu 
ilaçların nasıl alınacağı ile ilgili kılavuz bilgiler için lütfen diğer antiretrovirallerin hasta 
kullanma talimatlarına bakın.  
 
Diğer insanlara H IV‘i bulaştırmayı nasıl önleyeceğiniz ile ilgili herhangi bir sorunuz var ise 
doktorunuza danışınız. 
 
 
   6 Değişik yaş grupları : 
 
• Çocuklarda kullanım:  18 yaş altında kullanımı yoktur . 
• Yaşlılarda kullanım:  65 yaşın üzerindeki hastalarda doz önerisinde bulunmak için 
herhangi bir veri bulunmamaktadır.  
 
Özel kullanım durumları:  
 
Böbrek/Karaciğer yetmezliği:  Böbreklerinizde veya karaciğerinizde  sorunlar varsa, 
bölüm 2 TRUVADA’yı  kullanmadan önce dikkat edilmesi gerekenler kısmına bakınız. 
 
Eğer TRUVADA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 Kullanmanız gerekenden daha fazla TRUVADA kullandıysanız : 
 Kazara size önerilenden daha fazla TRUVADA  tableti alırsanız, tavsiye için doktorunuzla 
veya en yakındaki acil servisle görüşünüz. Ne aldığınızı kolayca açıklayabilmeniz için tablet 
şişesini yanınızda bulundurunuz.  
 TRUVADA’yı kullanmayı unutursanız  
 Unutulan dozları dengelemek için çift doz almayınız.  TRUVADA dozunun atlanmaması önemlidir.   
• TRUVADA’ yı genellikle aldığınız  12 saat içerisinde  fark ederseniz  en kısa süre 
içinde , tercihen yiyeceklerle birlikte alın . Sonraki dozunuzu normal  zamanında alınız.  
 
• TRUVADA’yı genellikle aldığınız 12 saat veya daha uzun süre sonra fark ederseniz , 
atlanan dozu almayınız. Bekleyin ve sonraki dozu tercihen yiyeceklerle birlikte normal 
zamanında alınız.  
 TRUVADA’yı  aldıktan sonra 1 saatten az bir süre içinde kusarsanız, başka bir tablet alın.  
TRUVADA’yı aldıktan sonra 1 saatten fazla bir süre içinde kusarsanız , başka bir tablet 
almanıza gerek yoktur.  
 TRUVADA ile tedavi sonlandırıldığında ki oluşabilecek etkiler  
• Tabletleri almayı kesmek , doktorunuzun önerdiği anti -HIV tedavisinin  etkililiğini 
azaltabilir.   
 
   Doktorunuzla görüşmeden TRUVADA almayı kesmeyin.  
 
• Eğer s izde hepat it B varsa, ilk önce doktorunuzla konuşmadan TRUVADA tedavinizi 
kesmemek özellikle önemlidir. Tedavi kesildikten sonra birkaç ay kan testleri 
yaptırmanız gerekebilir.  İlerlemiş karaciğer hastalığı veya sirozu bulunan hastalarda, 
tedavinin kesilmesi hayatı tehdit edebi lecek şekilde hepatitinizin kötüleşmesine  yol 
açabileceğinden tedavinin kesilmesi önerilmez.  
 
 Tedaviyi kestikten sonra, özellikle hepatit B enfeksiyonuyla ilişkilendirdiğiniz 
belirtiler olmak üzere yeni veya olağandışı belirtileri hemen doktorunuza söyle yin. 
 7 Bu ilacın kullanımıyla ilgili başka sorularınız varsa, doktorunuza veya eczacınıza danışınız. 
 
4. Olası yan etkiler nelerdir?  
 Tüm ilaçlarda olduğu gibi, bu ilacın  içeriğinde bulunan maddelere duyarlı olan kişilerde yan 
etkiler olabilir.  
 
 Aşağıdaki lerden  biri olursa, TRUVADA’ yı kullanmayı durdurunuz ve DERHAL 
doktorunuza bildiriniz  veya size en yakın hastanenin acil bölümüne ba şvurunuz : 
 
• Yüzde, dudaklarda, dilde veya boğazda şişme (anjioödem). Eğer bunlardan biri sizde 
mevcut ise, sizin TRUVADA’ya karşı ciddi alerjiniz var demektir. Acil tıbbi müdahaleye 
veya hastaneye yatırılmanıza gerek olabilir.  
 Olası ciddi yan etkiler:  
 
• Kanda laktik asit fazlalığı (laktik asidoz ) ciddi  ancak  seyrek bir yan etkidir  ve ortaya 
çıktığında ölüme sebebiyet verebilir . Laktik asidoz özellikle aşırı kilolu kadınlarda ve 
karaciğer hastalığı olan kişilerde daha sıklıkla görülmektedir.  Aşağıdaki yan etkiler 
laktik asidoz belirtileri olabilir: 
• derin hızlı nefes alıp verme  
• baş dönmesi  
• bulantı ve kusma   
• mide ağrısı  
 
  Sizde laktik asidoz olabileceğini düşünüyorsanız, hemen tıbbi yardıma 
başvurun uz. 
 
• İnflamasyonun veya enfeksiyonun herhangi bir belirtisi.  İlerlemiş HIV enfeksiyonu 
(AİDS) ve fırsatçı enfeksiyon (zayıf bağışıklık sistemine sahip kişilerde görülen 
enfeksiyonlar) hikayesi olan bazı hastalarda, önceki enfeksiyonlardan kaynaklanan inflamasyon belirti ve semptomları anti- HIV tedavisi başladıktan hemen sonra 
görülebilir. Bu semptomların, vücutta belirgin semptomlar göstermeksizin mevcut olan enfeksiyonlarla savaşmasını sağlayan vücudun immün cevabındaki bir gelişme 
nedeniyle görüldüğü düşünülmektedir.  
• Otoimmün hastalıklar , HIV enfeksiyonunuzun tedavisi için ilaç lar almaya başladıktan 
sonra bağışıklık sistemi, sağlıklı vücut dokusuna saldı rdığında da meydana gelebilir.  
Otoimmün bozukluklar tedavi başladıktan aylar sonra da meydana gelebilir. Enfeksiyon belirtileri veya diğer belirtilere dikkat edini z: 
•       kas güçsüzlüğü  
•       ellerde ve ayaklarda başlayan ve vücuda yayılan güçsüzlük  
•       çarpıntı, titreme veya hiperaktivite  
 
 Eğer bunlar gibi veya b aşka belirtiler fark ederseniz, lütfen gerekli tedaviyi 
almak için hemen doktorunuza bildirin iz. 
 
Olası yan etkiler:  
Çok yaygın:  10 hastanın en az birinde görülebilir.  
Yaygın:  10 hastanın birinden az fakat 100 hastanın birinden fazla görülebilir. 
Yaygın olmayan:  100 hastanın birinden az fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir. 8 Çok seyrek:  10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor. 
Çok yaygın  
• ishal, bulantı ve kusma  
• baş dönmesi, baş ağrısı  
• döküntü 
• güçsüz hissetme  
Testler ayrıca şunları da gösterebilir:  
• kandaki fosfat düzeylerinde düşüş  
• kandaki kreatin kinaz  düzeylerinde yükselme  
 Yaygın   
• ağrı, mide ağrısı  
• uyumada güçlük, anormal rüyalar  
• yemeklerden  sonra rahatsızlığa neden olan sindirim sorunları, şişkinlik  
• alerjik reaksiyon olabilecek döküntüler  (kırmızı noktalar veya bazen kabarcıklar ve 
deride şişlikle görülebilen kabartılar), kaşıntı, deride koyu lekeler oluşması gibi deri renginde değişiklikle r. 
• hırıltılı solunum, şişme  (yüzde ve boğazda)  veya baş dönmesi gibi diğer alerjik 
reaksiyonlar  
• kemik kütlesi nde kayıp 
 
Testler ayrıca şunları da gösterebilir:  
• düşük beyaz kan hücresi sayımı (beyaz kan hücresi sayımının düşük olması sizi 
enfeksiyona daha yatkın hale getirebilir)  
• kanda yüksek trigliseridler (yağ asitleri), safra  (bilirubinin artması)  veya kan şekeri  
• karaciğer ve pankreas sorunları   
 Yaygın olmayan  
• karında pankreas iltihabının yol açtığı ağrı  
• yüzde, dudaklarda, dilde veya boğazda şişme  (anjiyoödem ) 
• anemi ( kansızlık )  
• kas yıkımı, böbrek tübül hücrelerindeki hasardan kaynaklanabilecek kas ağrısı veya 
güçsüzlüğü  
 Testler ayrıca şunları da gösterebilir:  
• kandaki potasyumda azalmalar  
• kanınızdaki kreatininde artış  
• idrarda değişimler  
 
Seyrek   
• laktik asidoz (bakınız Olası ciddi yan etkiler)  
• karaciğerde yağlanma  
• ciltte veya gözlerde sarılık, kaşıntı, veya karında (midede) karaciğer enflamasyonunun 
yol açtığı ağrı  
• böbreklerde iltihap, çok fazla idrara çıkma ve susama, böbrek yetmezliği, böbrek tübül 
hücrelerinde hasar. Doktorunuz, böbreklerinizin doğru çalışıp çalışmadığını görmek için kan testleri yapabilir.  
• kemiklerde yumuşama (kemi k ağrısıyla birlikte ve bazen kırıklarla sonuçlanan)  
• böbrek sorunlarına bağlı sırt ağrısı  
 9 Böbrek tübül  hücrelerindeki hasara kas yıkımı, kemiklerde yumuşama (kemik ağrısıyla 
birlikte ve bazen kırıklarla sonuçlanan), kas ağrısı, kas zayıflığı ve kandaki potasyum veya 
fosfatta azalmalar eşlik edebilir . 
 
 Eğer yukarıda listelenen yan etkilerin herhangi birinin ciddileştiğini fark ederseniz , 
doktorunuz veya eczacınıza bildirin.  
 
Aşağıdaki yan etkilerin sıklığı bilinmiyor.  
 
• Kemik sorunları. TRUVADA gibi antiretroviral kombinasyon ilaçları alan larda,  
osteonekroz  (kemiğe kan tedariki kaybının yol açtığı kemik dokusunun ölümü) olarak 
bilinen bir kemik hastalığı geliştirebilir . Bu tür ilaçların uzun süre kullanımı, 
kortikosteroid kullanımı, alkol kullanımı, çok zayıf bağışıklık sistemine sahip olmak ve 
aşırı kilolu olmak, bu hastalığın gelişmesine ilişkin birçok risk faktöründen bazıları 
olabilir. Osteonekroz belirtileri şunlardır:  
•       eklemlerde sertlik  
•       eklemlerde ağrı ve acı (özellikle kalça, diz ve omuzlarda)  
•       hareket güçlüğü 
 
 Bu semptomlardan herhangi birini fark ederseniz, doktorunuza bildirin.  
 
HIV tedavisi sırasında, vücut ağırlığında, ayrıca kan lipidleri ve kan şekeri düzeylerinde artış olabilir. Bu durum kısmen düzelen sağlığa ve yaşam tarzına, kan lipidleri durumunda da bazen HIV ilaçlarının kendisine bağlıdır. Doktorunuz bu değişiklikler için test uygulayacaktır . 
 
Yan etkilerin raporlanması  
İlacın ruhsatlandırılmasından sonra şüpheli advers reaksiyonların raporlanması önemlidir. Bu uygulama ilacın fayda/risk dengesinin sürekli izlenmesine olanak tanır. Sağlık uzmanlarından 
her türlü şüpheli advers reaksiyonu Türkiye Farmakovijilans Merkezi (TÜFAM) (www.titck.gov.tr  e-posta: tufam@titck.gov.tr ; tel: 0 800 314 00 08; faks: 0 312 218 35 99) 
üzerinden raporlamaları istenmektedir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 5. TRUVADA’ nın Saklanması  
 
TRUVADA’yı çocukların göremeyeceği , erişemeyeceği yerlerde ve ambalajında saklayınız. 
 
Son kullanma tarihiyle uyumlu olarak kullanınız.  Ambalajdaki son kullanma tarihinden sonra TRUVADA’yı kullanmayınız. Son kullanma tarihi belirtilen ayın son gününü ifade eder.  
 25°C’nin altında ki oda sıcaklığında ve nemden korumak için orijinal ambalajında  saklayın ız.  
Şişeyi sıkıca kapalı olarak saklayınız . 
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz. 
 Ruhsat Sahibi : 
Gilead Sciences İlaç Tic. Ltd.Şti.  10 İçerenköy Mah. Umut Sk. Quick Tower Sitesi No: 10- 12 İç Kapı No: 21 
Ataşehir/İstanbul  
Tel: 0216 559 03 00 
 Üretim Yeri:  
Takeda GmbH  
Lehnitzstrasse 70 -98 
16515 Oranienburg  
Almanya  
 
Bu kullanma talimatı         tarihinde onaylanmıştır.  
 