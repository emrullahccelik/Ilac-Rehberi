1 / 6 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI 
MİKOSTATİN  100.000 I.U./ml oral süspansiyon  
 
2. KALİTATİF VE KANTİTATİF  BİLEŞİM  
Etkin madde:  
Nistatin        100.000 ünite/ml  
 
Yardımcı maddeler:  
Etanol  %96   8,07 mg/ml  
Sukroz  (likit)   746,2686  mg/ml  
Metilparaben NF   1 mg/ml  
Propilparaben   0,2 mg/ml  
Yardımcı maddeler için bölüm 6.1 'e bakınız.  
 
3. FARMASÖTİK FORM  
Kullanıma hazır oral süspansiyon.  
Hafif, krem sarısı, homojen, kiraz /nane aromalı opak süspansiyon.  
 
4. KLİNİK ÖZELLİKLER  
4.1 Terapötik endikasyonlar  
MİKOSTATİN , ağız boşluğu , özofagus ve intestinal kanaldaki kandida enfeksiyonlarının 
önlenmesi ve tedavisinde kullanılır.   Bu süspansiyon, vajinal kandidozu olan annelerden doğan 
bebeklerdeki oral kandidoza karşı etkili profilaksi sağlar.  
 
4.2 Pozoloji ve uygulama şekli  
Pozoloji / uygulama sıklığı ve süresi:  
Dozlar gün boyunca eşit aralıklarla olmalıdır.  
 
Kandidiyazın önlenmesinde ve tedavisinde MİKOSTATİN  için önerilen dozun alınması , 
semptomlar ortadan kalktıktan sonra en az 48 saat kadar d evam etmelidir. Belirtiler  ve 
semptomlar kötüleşirse veya devam ederse (tedaviden 14 gün sonra), hasta tekrar 
değerlendirilmeli ve alternatif tedavi düşünülmelidir.  
 
Yetişkinler:  
Protez diş yaraları ve yetişkinlerde C.albicans  kaynaklı oral enfeksiyonların  tedavisi için 
günde 4 kez 1 ml süspansiyon ağız içine damlatılmalıdır. Etkilene n bölgenin mümkün 
olduğunca ilaç ile temas etmesi sağlanmalıdır.  
 
Çocuklar:  
Bebek ve çocuklardaki intestinal  ve oral kandidozda (pamukçuk) günde 4 kez 1 ml 
süspansiyon ağız içine damlatılmalıdır. Yutmadan önce, süspansiyonun etkilenen bölge ile 
teması ne kadar uzun olursa, ilacın etkisi o kadar fazla olacaktır.  2 / 6 
 Yenidoğanlarda profilaksi olarak önerilen doz günde  1 kez 1 ml’dir.  
 
Yaşlı Hastalarda:  
Belirli bir doz önerisi ve önlemi yoktur.  
 
Uygulama şekli:  
Kullan ılmadan önce şişe iyice çalkalanmalıdır.  Süspansiyon, şişenin kapağında yer alan pipet 
kullanılarak ağız boşluğuna uygulanmalıdır.  
 
Damlalığın pipet kısmı 2 kademeden oluşmaktadır. Pipet birinci kademede iken 0,5 ml hacim 
çekilebilmektedir. 1 ml’lik hacim çekebilmek için, damlalığın beyaz pompa kısmı, şeffaf pipet 
kısmından tutup çekilerek pipet kısmı uzatılmalıdır (ikinci kademe).  
 
MİKOSTATİN, ağız veya boğaz bölgesinde bulunan enfeksiyon için kullanılıyorsa , ilacın 
enfeksiyon bölgesi ile daha uzun süre temas halinde olma sı için s üspansiyon yutulmadan önce 
ağızda mümkün olduğu kadar uzun süre (örn; bir kaç dakika) tutulmalıdır.  
 
Özel popülasyonlara ilişkin ek bilgiler  
Böbrek/Karaciğer yetmezliği: Böbrek ve/veya karaciğer yetmezliği olan hastalarda 
MİKOSTATİN  kullanımı araştırı lmamıştır.  
 
Pediyatrik popülasyon: MİKOSTATİN  yeni doğan bebekler ve çocuklarda kullanılabilir 
(bkz; bölüm 4.2). 
 
Geriyatrik popülasyon: Belirli bir doz önerisi ve önlemi yoktur.  
 
4.3 Kontrendikasyonlar  
Nistatine ya da bölüm 6.1’de listelenen herhangi bir yardımcı maddeye karşı aşırı duyarlılığı 
olan hastalarda  kontrendikedir.  
 
4.4 Özel kullanım uyarıları ve önlemleri  
Nistatinin oral formülasyonları sistemik mikozların tedavisinde kullanılmamalıdır.  
 
Bu tı bbi ürün az miktarda her 1 ml’de 100 mg ’dan az etanol (alkol) içerir.  
 
MİKOSTATİN her ml’sinde 746,2686 mg sukroz içermektedir.  
 
Nadir kalıtımsal fru ktoz intoleransı, glikoz -galaktoz malabsorpsiyon veya su kraz-izomaltaz 
yetmezliği problemi olan hastaları n bu ilacı kullanmamaları gerekir.  İçerdiği sukrozdan dolayı 
dişlere zararlı olabilir.   
 
MİKOSTATİN’in içeriğinde bulunan metilparaben ve propilparaben aler jik reaksiyonlara  
(muhtemelen gecikmiş) neden olabilir.  
 3 / 6 
 4.5 Diğer tıbbi ürünler ile etkileşimler ve diğer etkileşim şekilleri  
Bilinen bir etkileşim yoktur.  
 
4.6 Gebelik ve laktasyon  
Genel tavsiye  
Gebelik Kategorisi: C.  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk doğurma potansiyeli bulunan  kadınlar üzerine etkisi bilin memektedir.  
 
Gebelik dönemi  
Hayvanlar üzerinde yap ılan çalışmalar, geb elik ve embriyonal/fetal üzerindeki etkiler 
bakımından yetersizdir (bkz. k ısım 5.3 ). İnsanlara yönelik potansiyel risk bilinmemektedir.  
 
MİKOSTATİN gerekli olmadıkça gebelik döneminde  kullan ılmamal ıdır. 
 
Nistatin'in gebe kadınlarda kullanımına ilişkin yeterli veri mevcut değildir. Gebe bir kadına 
uygulandığı zaman fetal zarara yol açıp açmadığı veya üreme kapasitesini etkileyip 
etkilemeyeceği bilinmemek le birlikte, gastrointestinal sistemden alınan nistatinin 
absorpsiyonu ihmal edilebilir düzeydedir.  
 
Nistatin ile hayvanlar üzerinde üreme çalışması yapılmamıştır.  
 
MİKOSTATİN , gebe kadınlarda yalnızca eğer anneye olan potansiyel yararı fetusa gelecek 
olan potansiyel riskten daha fazlaysa reçetelenmelidir.  
 
Laktasyon dönemi  
Nistatinin insan sütüyle atılıp atılmadığı bilinmemektedir. Her ne kadar gastrointestinal 
kanal dan çok az absorbe olsa da, emziren bir kadına nistatin reçete edileceği zaman dikkatli 
olunmalıdır. Emzirm enin durdurulup durdurulmayacağın a ya da MİKOSTATİN  tedavis inin 
durdurulup durdurulmayacağın a ilişkin karar verilirken, emzirmenin çocuk açısından fa ydası 
ve MİKOSTATİN  tedavisinin emziren anne açısından faydası dikkate alınmalıdır.  
 
Üreme yeteneği / Fertilite  
Nistatinin üreme yeteneği üzerine etkisi araştırılmamıştır.  
 
4.7 Araç ve makine kullanımı üzerindeki etkiler  
Bilinmemektedir.  
 
4.8 İstenmeyen etkiler  
Nistatin, bütün yaş gruplarınca, uzun süreli uygulamalarda bile genelde iyi tolere edilir.  Eğer 
iritasyon veya hassasiyet gelişirse tedavi sonlandırılmalıdır. Bulantı tedavi sırasında nadiren 
bildirilmiştir.  
 4 / 6 
 MİKOSTATİN  ile ilgili istenmeyen etkilerin sıklığı aşağıdaki şekilde sınıflandırılmıştır: Çok 
yaygın (≥ 1/10), yaygın (≥ 1/100 ila <1/10), yaygın olmayan (≥ 1/1000 ila <1/100), seyrek (≥ 
1/10000 ila <1/1000), çok seyrek (<1/10000), bilinmiyor (eldeki verilerden hareketle tahmin 
edilemiyor)  
 
Bağışıklık sistemi hastalıkları  
Bilinmiyor: Hipersensitivite , anjiyoödem (yüz ödemi de dahil)  
 
Gastrointestinal hastalıklar  
Yaygın  olmayan : Diyare, gastrointestinal rahatsızlık, bulantı, kusma  
 
Deri ve deri altı doku hastalıkları  
Seyrek : Ürtiker dahil döküntü  
Çok seyrek : Stevens -Johnson sendromu  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar /risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;          
e-posta: tufam@titck.gov.tr; t el: 0 800 314 00 08; faks: 0 312 218 35 99)  
 
4.9 Doz aşımı ve tedavisi  
Nistatinin gastrointestinal yoldan emilimi göz ardı edilebilir olduğundan, aşırı doz veya 
kazara yutulması sistemik toksisiteye neden olmaz.  Günde 5 milyon üniteyi geçen oral 
nistatin dozları bulantı ve gastrointestinal rahatsızlığa neden olmuştur . 
 
5.    FARMAKOLOJİK ÖZELLİKLER  
5.1 Farmakodinamik özellikler  
Farmakoterapötik grup: Topikal kullanım için antifungaller  
ATC kodu: D01AA01  
 
Nistatin , Candida  albicans dahil olmak üzere çok çeşitli mayalar ve maya benzeri mantarlara 
karşı etkili bir antifungal antibiyotiktir.   
 
5.2 Farmakokinetik özellikler  
Genel özellikler  
Emilim : 
Nistatin oral ve topikal  dozaj formlarında formüle edilir ve bu preparatların herhangi birinden 
sistemik olarak absorbe edilmez.  
Nistatin gastrointestinal kanaldan çok az miktarda absorbe olur.  
 
Dağılım:  
Veri yoktur.  5 / 6 
 Biyotransformasyon:  
Veri yoktur.  
 
Eliminasyon : 
Oral yoldan uygulanan nistatinin büyük kısmı değişmeden feçesle atılır.  
 
Doğrusallık/doğrusal olmayan durum:  
Veri yoktur.  
 
5.3 Klinik öncesi güvenlilik verileri  
Nistatinin karsinojenik potansiyelini değerlendirmek için uzun süreli hayvan çalışması 
yapılmamıştır. Nistatinin mutajenisitesini ya da erkek veya dişi fertilitesi üzerindeki etkisini 
belirlemek için hiç bir çalışma yapılmamıştır.  
 
6.        FARMASÖTİK ÖZELLİKLER  
6.1 Yardımcı maddelerin listesi  
Sinnamaldehit  
Kiraz esansı  
Gliserin  
Metilparabe n 
Nane yağı  
Propilparaben  
Sukroz  (likit)  
Karboksimetil selüloz sodyum  
Sodyum fosfat dibazik susuz  
Etanol %96  
Purifiye su  
 
6.2 Geçimsizlikler  
Geçerli değildir.  
 
6.3 Raf ömrü  
24 ay  
 
6.4 Saklamaya yönelik özel tedbirler  
30°C  altındaki  oda sıcaklığında  saklayınız.  
 
6.5 Ambalajın niteliği ve içeriği  
Plastik kapak ile  kapatılmış  48 dozluk cam şişelerde, damlalıklı kapak ile birlikte.  
 
6.6 Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve 
"Ambalaj ve Ambalaj Atıkları Kontrolü Yönetmeliği"ne uygun olarak imha edilmelidir.  
 6 / 6 
 7. RUHSAT SAHİBİ  
Deva Holding A.Ş  
Halkalı Merkez Mah. Basın Ekspres Cad.  
3430 3 No:1 K. Çekmece/İstanbul  
Tel: 0212 692 92 92  
Fax: 0212 697 00 24  
E-mail: deva@devaholding.com.tr  
 
8. RUHSAT NUMARASI  
228/97  
 
9. İLK RUHSAT TARİHİ/RUHSAT YENİLEME TARİHİ  
İlk Ruhsat Tarihi: 04.01.2011  
Ruhsat Yenileme Tarihi: -- 
 
10. KÜB'ÜN YENİLENME TARİHİ  
 
 