KISA ÜRÜN BİLGİSİ
▼
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
BERINERT® 500 IU/10 ML IV Enjeksiyonluk Çözelti İçin Toz ve Çözücü
Steril
2. KALİTATİF VE KANTİTATİF BİLEŞİM
Etkin madde:
Her bir flakon etkin madde olarak 500 IU C1-esteraz inhibitörü (insan) içerir.
C1-esteraz inhibitörünün potensi; C1-esteraz inhibitörü ürünleri için Dünya Sağlık Örgütü’nün
(WHO) geçerli standardı ile ilişkilendirilen, Uluslararası Birim (IU) cinsinden ifade edilir.
10 mL enjeksiyonluk su ile sulandırıldıktan sonra, BERINERT 50 IU/mL C1-esteraz inhibitörü içerir.
Sulandırılmış 500 IU çözeltisinin toplam protein içeriği 6.5 mg/mL’dir.
Yardımcı maddeler:
Sodyum klorür 85 mg
Trisodyum sitrat dihidrat 30 mg
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk çözelti için toz ve çözücüsü
Beyaz toz
4. KLİNİK ÖZELLİKLER
4.1. Terapötik endikasyonlar
BERINERT kalıtsal anjiyoödem tip I ve II ataklarının (KAÖ) tedavisinde ve prosedür öncesi akut
atakların önlenmesinde endikedir.
4.2. Pozoloji ve uygulama şekli
Tedavisi, C1-esteraz inhibitörü eksikliği tedavisinde tecrübeli bir hekim gözetiminde başlatılmalıdır.
Pozoloji/uygulama sıklığı ve süresi:
Yetişkinler
Akut anjiyoödem ataklarının tedavisi:
1/10Her bir vücut ağırlığı kilogramı başına 20 IU (20 IU/kg vücut ağırlığı) uygulanır.
Prosedür öncesi anjiyoödem ataklarının önlenmesi:
Tıbbi, diş veya cerrahi prosedürden 6 saatten daha az bir süre öncesinde 1000 IU uygulanır.
Böbrek/Karaciğer yetmezliği
BERINERT’in cinsiyet, ırk, geriatrik yaş ile tanımlanan veya böbrek veya karaciğer yetmezliği olan
özel hasta popülasyonlarındaki farmakokinetiğini değerlendirmek için çalışmalar yürütülmemiştir.
Pediyatrik popülasyon:
Akut anjiyoödem ataklarının tedavisi:
Her bir vücut ağırlığı kilogramı başına 20 IU (20 IU/kg vücut ağırlığı) uygulanır.
Prosedür öncesi anjiyoödem ataklarının önlenmesi:
Tıbbi, diş veya cerrahi prosedürden 6 saatten daha az bir süre öncesinde vücut ağırlığı kilogramı
başına 15 ila 30 IU (15-30 IU/kg vücut ağırlığı) uygulanır. Doz, klinik durumlar göz önünde
bulundurularak seçilmelidir (örn. prosedür türü ve hastalığın şiddeti)
Geriyatrik Popülasyon
BERINERT’in geriyatrik popülasyondaki etkililiği ve güvenliliği kontrollü çalışmalarda
değerlendirilmemiştir.
BERINERT; ABD ve Avrupa’da gerçekleştirilen bir Kayıt Çalışmasında, kalıtsal anjiyoödemi olan
27 geriyatrik denekte (yaş aralığı 65 – 83) değerlendirilmiştir. Geriyatrik popülasyonda gözlenen
güvenlilik profili, çalışılan daha genç popülasyonlarda gözlenen profil ile benzer olmuştur.
Uygulama şekli:
BERINERT’in sulandırılmasına ilişkin talimatlar için bölüm 6.6’ya bakınız.
Sulandırılmış çözelti renksiz ve berrak olmalıdır.
Çözelti, yavaş intravenöz enjeksiyon ile uygulanmalıdır. BERINERT 500 IU/10 ML aynı zamanda
infüzyon olarak da uygulanabilir (4 mL/dakika).
4.3. Kontrendikasyonlar
BERINERT; etkin maddeye, bölüm 6.1’de listelenen yardımcı maddelerden herhangi birine karşı
aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
Virüs güvenliliği
BERINERT, insan plazmasından elde edilmektedir. İnsan plazmasından elde edilen ilaçlar,
virüsler ve teorik olarak Varyant Creutzfeld-Jacob (v-CJD) gibi, çeşitli hastalıklara yol
açabilen enfeksiyon yapıcı ajanlar içerebilirler. BERINERT’de Varyant Creutzfeld-Jacob
hastalığının bulaşma riski teorik olarak minumumken, klasik Creutxfeld-Jacob hastalığının
bulaşma riski hiçbir kanıtla desteklenemez. Alınan önlemlere rağmen, bu tür ürünler halen
potansiyel olarak hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin belirli virüslere
2/10önceden maruz kalıp kalmadığının izlenmesi, belirli virüs enfeksiyonlarının halihazırda
varlığının test edilmesi ve belirli virüslerin yok edilmesi ve/veya inaktivasyonu ile azaltılmıştır.
HIV, HBV, HCV gibi zarflı virüsler, HAV ve Parvovirüs B19 gibi zarflı olmayan virüsler için
alınan önlemlerin etkili olduğu düşünülmektedir. Bütün bu önlemlere rağmen, bu ürünler hala
potansiyel olarak hastalık bulaştırabilirler. Ayrıca, henüz bilinmeyen enfeksiyon yapıcı
ajanların bu ürünlerin içerisinde bulunma ihtimali mevcuttur.
Doktor, bu ilacı hastaya reçete etmeden veya uygulamadan önce hastası ile risk ve yararlarını
tartışmalıdır.
Alerjilere karşı bilinen eğilimi olan hastalarda; antihistaminler ve kortikosteroidler profilaktik olarak
uygulanmalıdır.
Alerjik veya anafilaktik türde reaksiyonlar meydana gelirse; BERINERT uygulaması derhal
durdurulmalı (örn. enjeksiyon/infüzyon kesilmeli) ve uygun bir tedavi başlatılmalıdır. Terapötik
önlemler, istenmeyen etkinin türüne ve şiddetine bağlıdır. Şok tedavisi için mevcut tıbbi standartlar
gözlemlenmelidir.
Laringeal ödemi olan hastalar, destek olarak acil tedavi ile birlikte özellikle yakından izleme
gerektirir.
BERINERT ile Kapiler Kaçış Sendromu (KKS) tedavisi veya izinsiz kullanımı önerilmemektedir
(ayrıca bkz. bölüm 4.8.).
Evde tedavi ve bireysel uygulama
Bu tıbbi ürünün evde veya bireysel kullanımına ilişkin veriler kısıtlıdır. Evde tedavi ile ilişkili
potansiyel riskler; uygulamanın kendisi ve özellikle aşırı duyarlılık gibi advers ilaç reaksiyonlarının
yönetilmesi ile ilişkilidir. Bireyin evde kullanımına ilişkin karar; uygun eğitimin verildiğini ve
kullanımın düzenli aralıklarla incelendiğini sağlayacak olan, uygulamayı yapan hekim tarafından
verilmelidir.
Ayrıca;
BERINERT kullanılması gerekiyorsa hekim tarafından, hastalık yapıcı etkenlerin hastaya
bulaşmasını önlemek için uygun aşıların (Hepatit A, Hepatit B vb.) yaptırılması önerilebilir.
Hastalar açısından BERINERT her uygulandığında, hastayla ürünün seri numarası arasındaki
bağlantının korunabilmesi için, ürünün adı ve seri numarası kaydedilmelidir.
BERINERT her 100 mL çözeltide 486 mg’a kadar (yaklaşık 21 mmol) sodyum içerir. Bu durum
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması gerçekleştirilmemiştir.
4.6. Fertilite, Gebelik ve Laktasyon
Genel tavsiye
Gebelik kategorisi: C
3/10Çocuk doğurma potansiyeli bulunan kadınlar/Doğum kontrolü (kontrasepsiyon)
Veri yoktur.
Gebelik dönemi
BERINERT’in gebe kadınlarda kullanımından kaynaklanan risk artışı olmadığını gösteren veriler
kısıtlıdır. BERINERT insan plazmasının fizyolojik bir bileşenidir. Bu nedenle hayvanlar üzerinde
üreme ve gelişim toksisitesine ilişkin çalışmalar gerçekleştirilmemiştir ve insanlarda gebelik, doğum
öncesi ve sonrası gelişime ilişkin advers etki beklenmemektedir. Bu nedenle, BERINERT gebelik
döneminde yalnızca açık bir şekilde gerekli ise kullanılmalıdır.
Laktasyon dönemi
BERINERT’in anne sütüne geçip geçmediği bilinmemektedir; fakat yüksek molekül ağırlığı
nedeniyle BERINERT’in anne sütüne geçmesi olası değildir. Ancak, kalıtsal anjiyoödem şikayeti
olan kadınlarda emzirme konusu tartışmaya açıktır. Emzirmenin durdurulup durdurulmayacağına
veya BERINERT tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve BERINERT
tedavisinin emziren anne açısından faydası dikkate alınmalıdır.
Üreme yeteneği/fertilite
BERINERT insan plazmasının fizyolojik bir bileşenidir. Bu nedenle hayvanlar üzerinde üreme ve
gelişim toksisitesine ilişkin çalışmalar gerçekleştirilmemiştir ve insanlarda gebelik, doğum öncesi
ve sonrası gelişime ilişkin advers etki beklenmemektedir.
4.7. Araç ve makine kullanımı üzerindeki etkiler
BERINERT’in, araç ve makine kullanma yeteneği üzerinde herhangi bir etkisi bulunmamaktadır veya
ihmal edilebilir etkiye sahiptir.
4.8. İstenmeyen etkiler
Aşağıdaki advers reaksiyonlar, pazarlama sonrası deneyimlere ve bilimsel literatürlere
dayanmaktadır. Advers reaksiyonların sıklığı şu şekilde listelenmektedir: (çok yaygın ≥1/10, yaygın
(≥1/100 ila <1/10, yaygın olmayan ≥1/1.000 ila <1/100, seyrek ≥1/10.000 ila <1/1.000, çok seyrek
(<1/10.000), bilinmiyor (eldeki verilerden hareketle tahmin edilemiyor).
BERINERT ile istenmeyen reaksiyonlar seyrek görülmektedir.
Organ sınıfı Çok Yaygın Yaygın Seyrek Çok
yaygın olmayan seyrek
Vasküler hastalıklar Tromboz gelişimi*
Bağışıklık sistemi Alerjik veya anafilaktik reaksiyonlar Şok
hastalıkları (örn. taşikardi, hiper- veya
hipotansiyon, kızarıklık, ürtiker,
dispne, baş ağrısı, baş dönmesi,
bulantı)
Genel bozukluklar ve Sıcaklık artışı, enjeksiyon bölgesinde
uygulama bölgesine reaksiyon
ilişkin hastalıklar
*Fatal sonuçlu tekli vakalarda, ekstrakorporal dolaşım altında kalp ameliyatı öncesinde, sırasında veya sonrasında Kapiler
Kaçış Sendromu profilaksisi veya tedavisi için yüksek BERINERT dozları ile tedavi girişimlerinde.
Bulaşıcı ajanlara ilişkin güvenlilik için bölüm 4.4.’e bakınız.
4/10Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800 314
00 08; faks: 0 312 218 35 99).
4.9. Doz aşımı ve tedavisi
BERINERT ile doz aşımına ilişkin herhangi bir vaka rapor edilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer hematolojik ajanlar, Herediter anjiyoödemde kullanılan ilaçlar
ATC kodu: B06AC01
C1-esteraz inhibitörü, 105 kD molekül ağırlığına ve % 40 oranında bir karbonhidrat parçasına sahip
bir plazma glikoproteinidir. İnsan plazmasındaki konsantrasyonu 240 mg/L civarında değişiklik
göstermektedir.
İnsan plazmasında bulunmasının yanı sıra; plasenta, karaciğer hücreleri, monositler ve plateletler de
C1-esteraz inhibitörü içerir.
C1-esteraz inhibitörü; antitrombin III, alfa-2-antiplazmin, alfa-1-antitripsin ve diğerleri gibi diğer
proteinlerde olduğu üzere, insan plazmasının serin-proteaz-inhibitör (serpin) sistemine aittir.
Fizyolojik koşullar altında; C1-esteraz inhibitörü, C1s ve C1r gibi enzimatik aktif bileşenleri inaktive
ederek kompleman sisteminin klasik yolağını bloke eder. Aktif enzim, 1:1 oranında stokiyometride
inhibitör ile bir kompleks oluşturur.
Ayrıca; C1-esteraz inhibitörü, faktör XIIa ve fragmentlerini inhibe ederek, koagülasyonun kontak
aktivasyonunun en önemli inhibitörünü temsil eder. İlave olarak; alfa-2-makroglobulinin yanı sıra,
plazma kallikreinin ana inhibitörü olarak da görev yapar.
BERINERT’in kalıtsal anjiyoödemdeki terapötik etkisi, zayıf C1-esteraz inhibitör aktivitesinin
ikamesi ile indüklenmektedir.
5.2. Farmakokinetik özellikler
Ürün intravenöz olarak uygulanmalıdır ve plazmada uygulanan doza karşılık gelen plazma
konsantrasyonu ile hemen mevcut hale gelir.
BERINERT’in farmakokinetik özellikleri iki çalışmada incelenmiştir.
15 sağlıklı, yetişkin gönüllüler üzerinde yürütülen bir Faz I çalışmasında; BERINERT 1500 ve
BERINERT 500’ün ilgili biyoyararlanımını değerlendirmek için kullanılan farmakokinetik veriler
sağlanmıştır. BERINERT’in iki dozaj büyüklüğünün karşılaştırılabilir biyoyararlanıma sahip olduğu
gösterilmiştir. C1-INH antijen konsantrasyonları için; C ve EAA geometrik ortalama oranları
maks 0-son
(% 90 güven aralıkları) sırasıyla 1.02 (0.99, 1.04) ve 1.02 (0.99, 1.05) olmuştur. Yarılanma ömrü
bölmeli olmayan farmakokinetik analizler kullanılarak gönüllülerin bir alt grubunda
5/10değerlendirilmiştir. BERINERT 1500 ve BERINERT 500’ün ortalama yarılanma ömrü sırasıyla 87.7
saat ve 91.4 saat olmuştur.
Farmakokinetik özellikler, kalıtsal anjiyoödemi olan hastalarda (18 yaşından büyük 34 hasta, 18
yaşından küçük 6 hasta) incelenmiştir. Buna, hastalara profilaktik tedavi altına alınan 15 hasta
(sık/şiddetli atak geçiren) ve daha az sıklıkta/hafif atak geçiren ve “isteğe bağlı” tedavi alan 25 hasta
dahil olmuştur. Veriler, ataksız bir aralıkta oluşturulmuştur.
Medyan in vivo geri kazanım (IVR) % 86.7 olmuştur (aralık: % 54.0 - 254.1). Çocuklar için IVR
oranı (% 98.2, aralık: % 69.2 - 106.8), yetişkinlere göre (% 82.5, aralık: % 54.0 - 254.1) az miktarda
daha yüksek olmuştur. Şiddetli atak geçiren hastalar, hafif derecede atak geçiren hastalar ile
karşılaştırıldığında (% 75.8, aralık: % 57.2 - 195.9) daha yüksek bir IVR’ye (% 101.4) sahip olmuştur.
Aktivitedeki medyan artış % 2.3/IU/kg vücut ağırlığı olmuştur (aralık: % 1.4-6.9/IU/kg vücut
ağırlığı). Yetişkinler ve çocuklar arasında anlamlı bir farklılık gözlenmemiştir. Şiddetli atak geçiren
hastalar, hafif atak geçiren hastalara göre aktivite bakımından az miktarda daha yüksek artış
göstermiştir (2.9, aralık: 1.4 – 6.9’a karşı - 2.1, aralık: % 1.5 - 5.1/IU/kg vücut ağırlığı).
C1-esteraz inhibitör aktivitesinin plazmadaki maksimum konsantrasyonuna, hasta grupları arasında
herhangi bir anlamlı farklılık olmaksızın, BERINERT uygulamasından sonra 0.8 saat içerisinde
ulaşılmıştır.
Medyan yarılanma ömrü 36.1 saattir. Bu, çocuklarda yetişkinlere göre (36.1 saate karşı 32.9 saat) ve
şiddetli atak geçiren hastalarda hafif dereceli atak geçiren hastalara göre (37.0 saate karşı 30.9 saat)
biraz daha kısa olmuştur.
5.3. Klinik öncesi güvenlilik verileri
BERINERT etkin madde olarak C1-esteraz inhibitörü içerir. İnsan plazmasından elde edilir ve
plazmanın endojen bir bileşeni gibi görev yapar. Sıçanlar ve farelerde tek doz ve sıçanlarda
tekrarlanan doz BERINERT uygulaması herhangi bir toksisite belirtisi göstermemiştir.
Karsinojenite ve üreme toksisitesini araştırmak için tekrarlanan doz uygulaması ile gerçekleştirilen
preklinik çalışmalar; heterolog insan proteinlerinin uygulanmasını takiben antikor gelişimi nedeniyle,
konvansiyonel hayvan modellerinde gerçekleştirilemediğinden dolayı yürütülmemiştir.
Gine domuzlarında in vitro Ouchterlony testi ve in vivo PCA modeli, pastörizasyonu takiben
BERINERT’de ortaya çıkan yeni antijenik belirleyici faktörlerin bulunmadığını göstermiştir.
Tavşanlar üzerindeki in vivo trombojenite testleri 800 IU/kg’a kadar BERINERT dozları ile
gerçekleştirilmiştir. 800 IU/kg’a kadar intravenöz BERINERT uygulaması ile ilişkili herhangi bir
pro-trombotik risk mevcut değildir.
Tavşanlar üzerinde gerçekleştirilen lokal tolerans çalışmaları; BERINERT’in intravenöz, subkutan,
intraarteriyel ve intramusküler uygulama sonrasında klinik, lokal ve histolojik olarak iyi tolere
edildiğini kanıtlamıştır.
6. FARMASÖTİK ÖZELLİKLER
6.1. Yardımcı maddelerin listesi
6/10Toz:
Glisin
Sodyum klorür
Trisodyum sitrat dihidrat
Çözücü:
Enjeksiyonluk su
6.2. Geçimsizlikler
Geçimsizlik çalışmaları yapılmadığından dolayı; bu tıbbi enjektör/infüzyon setinde başka tıbbi
ürünler ve seyrelticiler ile karıştırılmamalıdır.
6.3. Raf ömrü
36 ay
BERINERT sulandırma sonrası 25°C’nin altındaki oda sıcaklıklarında 8 saat içinde kullanılmalıdır.
Dondurulmamalıdır. Sulandırılmış ürün sadece flakonda saklanmalıdır.
6.4. Saklamaya yönelik özel tedbirler
30 oC altındaki oda sıcaklığında ve orijinal ambalajında ışıktan koruyarak saklayınız.
Dondurmayınız.
Tıbbi ürün sulandırıldıktan sonraki saklama koşulları için bölüm 6.3.’e bakınız.
6.5. Ambalajın niteliği ve içeriği
Birincil ambalaj
Tıpalı (bromobütil kauçuk), contalı (alüminyum) ve geçmeli kapaklı (plastik) toz içeren flakon (tip
II cam) ve tıpalı (klorobütil ya da bromobütil kauçuk), contalı (alüminyum) ve geçmeli kapaklı
(plastik) 10 mL’lik çözücü içeren flakonda (tip I cam) kullanma talimatı ile birlikte karton kutuda
sunulur.
Takdim:
Her bir kutuda:
1 adet toz içeren flakon
1 adet 10 mL’lik çözücü
1 adet filtre transfer cihazı 20/20
Uygulama seti (dahili kutu):
1 adet tek kullanımlık 10 mL’lik enjektör
1 adet kelebek infüzyon seti
2 adet alkollü mendil
1 adet plaster
6.6. Beşeri tıbbi üründen arta kalan maddelerin imhası ve diğer özel önlemler
Uygulama şekli
7/10Genel talimatlar
- BERINERT 500 çözeltisi renksiz ve berrak olmalıdır.
- Filtrelendikten/enjektöre çekildikten (aşağıdaki bölüme bakınız) sonra, sulandırılmış ürün,
uygulama öncesinde, partiküler madde ve renk değişimi açısından görsel olarak incelenmelidir.
- Bulanık ya da tortulu çözeltiler kullanılmamalıdır.
- Sulandırma ve enjektöre çekme işlemleri aseptik koşullar altında gerçekleştirilmelidir. Ürün ile
birlikte sunulan enjektör kullanılmalıdır.
Sulandırma
Çözücü oda sıcaklığına getirilir. Ürün ve çözücü flakon kapaklarının çıkarıldığından, tıpaların
antiseptik bir çözelti ile muamele edildiğinden ve Mix2Vial ambalajı açılmadan önce kurumaya
bırakıldığından emin olunur.
1 Mix2Vial ambalajını kapağını sıyırarak açınız. Mix2Vial’ı blister
ambalajından çıkarmayınız!
2 Çözücü flakonunu düz, temiz bir yüzeye yerleştiriniz ve flakonu sıkıca tutunuz.
Mix2Vial’ı blister ambalajı ile birlikte kavrayıp mavi adaptör ucunu, çözücü
flakon tıpası içerisinden doğrudan aşağıya doğru itiniz.
3 Blister ambalajı, kenarından tutarak ve dikey olarak yukarı doğru çekerek
Mix2Vial’dan dikkatli şekilde çıkarınız. Mix2Vial setini değil, yalnızca blister
ambalajını çektiğinizden emin olunuz.
4 Ürün flakonunu düz ve sabit bir yüzeye yerleştiriniz. Çözücü flakonunu bağlı
Mix2Vial seti ile ters çevirip şeffaf adaptör ucunu, ürünün flakon tıpası
içerisinden doğrudan aşağıya doğru itiniz. Çözücü otomatik olarak ürün
flakonu içerisine akacaktır.
8/105 Bir elinizle Mix2Vial setinin ürün-kısmını ve diğer elinizle çözücü-kısmını
kavrayıp seti dikkatli bir şekilde iki parça halinde çevirerek ayırınız.
İliştirilen mavi Mix2Vial adaptörü ile birlikte çözücü flakonunu çıkarınız.
6 Madde tamamen çözünene kadar, iliştirilen şeffaf adaptör ile birlikte ürün
flakonunu yavaşça karıştırınız. Çalkalamayınız.
7 Boş steril bir enjektör içerisine hava çekiniz. Ürün ile birlikte sunulan enjektörü
kullanınız. Ürün flakonu dikey konumdayken, enjektörü saat yönünde
çevirerek takılan Mix2Vial’ın Luer kilidine bağlayınız. Havayı ürün flakonuna
enjekte ediniz.
Enjektöre çekme ve uygulama
8 Enjektör pistonunu basılı tutarak, sistemi ters çevirip pistonu yavaşça geri
çekerek çözeltiyi enjektöre çekiniz.
9/109 Çözelti enjektöre transfer edildikten sonra, enjektör silindirini sıkıca tutunuz
(enjektör pistonu aşağıya bakacak şekilde) ve şeffaf Mix2Vial adaptörünü
enjektörden ayırınız.
Kullanılmamış olan tıbbi ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliklerine” uygun olarak imha edilmelidir.
7. RUHSAT SAHİBİ
CSL Behring Biyoterapi İlaç
Dış Ticaret Anonim Şirketi
Üsküdar/İstanbul
8. RUHSAT NUMARASI
2021/37
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 25.02.2021
Ruhsat yenileme tarihi:
10. KÜB’ÜN YENİLENME TARİHİ
10/10