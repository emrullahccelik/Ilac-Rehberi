 
1 KULLANMA TALİMATI 
 
ACT 300 mg/3 ml (% 10) Enjeksiyonluk Çözelti 
 
Toplardamar içine (intravenöz), kas içine (intramüsküler), solunum yoluna 
(inhalasyon) veya soluk borusu içine (intratrakeal) uygulanır. 
 
Steril 
 
Etkin madde: Her 3 ml’lik ampulde 300 mg asetilsistein içerir. 
Yardımcı maddeler: Disodyum edetat, sodyum hidroksit, enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz. 
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu kullanma talimatında:  
1. ACT nedir ve ne için kullanılır?  
2. ACT'yi kullanmadan önce dikkat edilmesi gerekenler 
3. ACT nasıl kullanılır? 
4. Olası yan etkiler nelerdir? 
5. ACT'nin saklanması 
 
Başlıkları yer almaktadır.  
 
1. ACT nedir ve ne için kullanılır?  
ACT 300 mg asetilsistein içeren 5 ve 10 ampullük ambalajlarda bulunur. 
ACT etkin madde olarak asetilsistein içerir. Asetilsistein, bir amino asit olan sistein türevi bir 
ajandır. Balgam söktürücü etkiye sahiptir. 
ACT yoğun kıvamlı balgamın atılması, azaltılması, yoğunluğunun düzenlenmesi 
ekspektorasyonun (balgamın atılabilmesi) kolaylaştırılması gereken durumlarda, 
bronkopulmoner (bronş ve akciğer) hastalıklarda, bronşiyal sekresyon (solunum yolu 
salgısı) bozukluklarının tedavisinde kullanılır. 
Ayrıca yüksek doz parasetamol alımına bağlı olarak ortaya çıkan karaciğer yetmezliğinin 
önlenmesinde kullanılır. 
ACT soğuk algınlığı ve solunum yollarının iltihaplanması (bronşit) durumunda balgam 
oluşmasını azaltır. Oluşan balgamları sulandırarak, öksürükle atılmasını kolaylaştırır. 
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX 
2 2. ACT'yi kullanmadan önce dikkat edilmesi gerekenler 
ACT'yi aşağıdaki durumlarda KULLANMAYINIZ  
Eğer; 
 Asetilsistein veya ACT’nin bileşimindeki yardımcı maddelerden herhangi birine karşı 
aşırı duyarlılığınız var ise, bu ilacı kullanmayınız. 
 
ACT'yi aşağıdaki durumlarda DİKKATLİ KULLANINIZ 
Eğer; 
 Astım ve bronkospazm (bronşların daralması) hikayeniz var ise, ACT’yi kullanmadan önce 
mutlaka doktorunuza başvurunuz, 
 Karaciğer veya böbrek hastalığınız var ise, 
 Mide veya barsağınızda yara (ülser) ve yemek borusunda toplardamar genişlemesi gibi 
rahatsızlıklarınız var ise, 
 Siroz hastası iseniz,  
 Sara (epilepsi) hastası iseniz, 
 
ACT’yi kullanmadan önce doktorunuza danışınız. 
 
 ACT’yi kullanırken cildinizde ve göz çevresinde herhangi bir değişiklik (örn. kızarıklık, 
kaşıntı, içi sıvı dolu kabarcıklar, kan oturması) fark ederseniz hemen doktorunuza 
başvurunuz. 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
ACT'nin yiyecek ve içecek ile kullanılması  
ACT'nin yiyecek ve içecekler ile beraber kullanılmasında bilinen bir sakınca bulunmamaktadır. 
Bol sıvı alımı ACT'nin balgam söktürücü (mukolitik) etkisini destekler. 
 
Hamilelik  
İlacı kullanmadan önce doktorunuza veya eczacınıza danışınız.  
ACT’nin anneye veya bebeğe herhangi bir zararlı etkisinin olup olmadığı tam olarak 
bilinmemektedir. Gebeyseniz veya gebe kalmayı planlıyorsanız, ACT’yi kullanmadan önce 
doktorunuza başvurunuz. 
 
Tedavi sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
ACT’nin anne sütüne geçip geçmediği tam olarak bilinmemektedir. Emzirme döneminde 
zorunlu olmadıkça ACT kullanılmamalıdır. 
Emzirmeye devam edip etmemeniz gerektiği konusunda doktorunuza danışınız. 
 
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX 
3 Araç ve makine kullanımı  
ACT’nin araç ve makine kullanımı üzerine herhangi bir olumsuz etkisi bildirilmemiştir. 
 
ACT'nin içeriğinde bulunan bazı yardımcı maddeler hakkında önemli bilgiler  
ACT her ampulde yaklaşık 42,34 mg sodyum içerir. Bu durum kontrollü sodyum diyetinde 
olan hastalar için göz önünde bulundurulmalıdır. 
 
Diğer ilaçlar ile birlikte kullanımı 
Bazı ilaçlar ile birlikte kullanıldığında ACT’nin ya da kullanılan diğer ilaçların etkisi 
değişebilir. 
Aşağıdaki ilaçlardan herhangi birini kullanıyorsanız, ACT kullanmadan önce mutlaka 
doktorunuza danışınız. 
 Öksürük kesici ilaçların  (ACT’nin bu ilaçlar ile birlikte kullanılması halinde, öksürük 
refleksinin azaltılmasına bağlı olarak solunum yollarındaki salgılamada belirgin artış 
olabilir.) 
 Antibiyotikler (ACT çeşitli antibiyotikler (tetrasiklinler, sefalosporinler, aminoglikozidler, 
penisilinler, makrolidler ve amfoterisin B) ile aynı zamanda kullanılmamalı, gerekli olduğu 
durumlarda kullanımları arasında en az 2 saat ara olmalıdır.) 
 Nitrogliserin (kalp hastalıklarının tedavisinde damar genişletici olarak kullanılır) 
 Karbamazepin (sara hastalığının tedavisinde kullanılır) 
 
Nebulizasyon (tedavi için bir sıvının buhar halinde dağıtılması) ve lavaj (bir organın ya da bir 
bölgenin yıkanması) olarak uygulanan asetilsistein demir, bakır gibi çeşitli metallerle kimyasal 
etkileşime girebileceğinden, aerosol cihazı cam, plastik veya paslanmaz çelik gibi 
etkileşime girmeyen maddeden yapılmış olmalıdır. 
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. ACT nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
 ACT kullanırken her zaman doktorunuzun talimatlarına uyunuz. Emin olmadığınızda 
doktorunuza veya eczacınıza sorunuz. 
 ACT doktor tarafından aksi önerilmedikçe 4-5 günden daha uzun süre kullanılmamalıdır. 
 Önerilen dozu aşmayınız. 
 Tedaviye vereceğiniz cevaba göre, doktorunuz daha yüksek ya da daha düşük doz önerebilir. 
Önerilen dozu aşmayınız. 
 Doktorunuzla konuşmadan dozu değiştirmeyin veya tedaviye son vermeyin. 
 
Uygulama yolu ve metodu:  
ACT sadece parenteral uygulama (damar ya da kas yoluyla), inhalasyon yolu ile uygulama, 
(solunum yoluyla) ve intratrakeal uygulama (soluk borusu içine) içindir. Doktorunuz 
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX 
4 hastalığınıza bağlı olarak ilacınızın dozunu belirleyecek ve (aç veya tok olmanıza bağlı 
olmaksızın) size uygulayacaktır.  
 
Değişik yaş grupları:  
Çocuklarda kullanımı:  
Özel bir kullanımı yoktur, çocuk yaş grubuna uygun doz doktor tarafından uygulanmalıdır. 
 
Yaşlılarda kullanımı: 
Özel bir kullanımı yoktur, erişkinler için önerilen dozlarda kullanılmalıdır. 
 
Özel kullanım durumları: 
Parasetamol zehirlenmesinde yüksek dozlarda hekim kontrolünde kullanılabilir. 
 
Böbrek/Karaciğer yetmezliği:  
 ACT daha fazla nitrojenli maddenin salgılanmasından kaçınmak amacıyla karaciğer ve 
böbrek yetmezliği olan hastalarda uygulanmamalıdır (bkz. ACT'yi aşağıdaki durumlarda 
kullanmayınız bölümü). 
 Eğer böbrek veya karaciğer rahatsızlığınız varsa ACT’yi kullanmadan önce doktorunuza 
danışınız. 
 İlacın etkili olduğundan emin olabilmek için düzenli doktor kontrollerinde, doktorun 
gelişimi takip etmesi önemlidir. 
 Doktorunuz ayrı bir tavsiyede bulunmadıkça, bu talimatları takip ediniz. 
 Doktorunuz ACT ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü ACT tedavisini durdurmak hastalığınızın daha kötüye gitmesine neden 
olabilir. 
Eğer ACT'nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ACT kullandıysanız  
 Bulantı, kusma ve ishal gibi mide bağırsak sistemiyle ilgili rahatsızlıklar görülebilir.  
 Çok yüksek dozlarda bile daha ağır yan etkiler ve zehirlenme belirtileri görülmemiştir.  
 Emzirilen bebeklerde vücut salgılarının aşırı artması tehlikesi vardır.  
 
ACT'den kullanmanız gerekenden fazlasını kullanmışsanız bir doktor veya eczacı ile 
konuşunuz. Doktorunuz gerektiğinde sizdeki zehirlenme belirtilerine yönelik bir tedavi 
uygulayabilir.  
 
ACT'yi kullanmayı unutursanız:  
Endişelenmeyiniz. ACT’yi almayı unutursanız hatırladığınızda hemen alınız. 
Hatırladığınızda bir sonraki dozun alınma zamanı yakın ise bu dozu atlayıp gelen dozu 
zamanında alınız ve normal kullanıma devam ediniz. 
Unutulan dozları dengelemek için çift doz almayınız. 
 
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX 
5 ACT ile tedavi sonlandırıldığındaki oluşabilecek etkiler:  
ACT tedavisini kesmek hastalığınızın daha kötüye gitmesine neden olabilir.  
Doktorunuza danışmadan ilacınızı kesmeyiniz. 
 
4. Olası yan etkiler nelerdir?  
Tüm ilaçlar gibi, ACT'nin içeriğinde bulunan maddelere duyarlı olan kişilerde yan etkiler 
olabilir. 
 
Aşağıdakilerden biri olursa, ACT'yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Alerjik reaksiyonlar (kaşıntı, kurdeşen, cilt kızarıklıkları, soluk alma güçlüğü, kalp atışında 
hızlanma ve kan basıncının düşmesi (tansiyon düşmesi)) 
 Şoka kadar gidebilen aşırı duyarlılık yanıtları (anafilaktik reaksiyonlar-döküntü, kaşıntı, 
terleme, baş dönmesi, dil, dudak ve soluk borusunda şişme, hava yolunun tıkanması, 
bulantı, kusma gibi belirtiler görülebilir.). Ayrıca, çok seyrek olarak aşırı duyarlılık 
reaksiyonları kapsamında asetilsistein kullanımına bağlı kanama oluşumu bildirilmiştir. 
Bunların hepsi çok ciddi yan etkilerdir. 
 
Eğer bunlardan biri sizde mevcut ise sizin ACT'ye karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür. 
 
Aşağıdaki kategori kullanılarak istenmeyen etki sıklığı belirtilmektedir. 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
Yaygın olmayan:  
• Alerjik reaksiyonlar 
 
Seyrek: 
• Bronşların daralması (Nefes darlığı, nefes almada güçlük yaşanabilir.) 
• Ağız içinde iltihap 
• Mide bulantısı 
• Kusma 
• Mide yanması 
• İshal 
 
Çok seyrek:  
• Şoka kadar gidebilen aşırı duyarlılık yanıtları 
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX 
6 • Ateş 
• Kanama 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması 
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. ACT'nin saklanması  
ACT'yi çocukların göremeyeceği , erişemeyeceği yerlerde ve ambalajında saklayınız.  
25°C'nin altında, oda sıcaklığında saklanmalıdır. 
Ampul parenteral uygulamadan hemen önce açılarak uygulanmalıdır. Açılmış ampul 
buzdolabında 24 saat süreyle saklanabilir ancak parenteral yoldan uygulanmamalıdır. Herhangi 
bir kullanılmamış ürün veya atık materyal lokal gereksinimler doğrultusunda imha 
edilmelidir. 
Son kullanma tarihiyle uyumlu olarak kullanınız.  
Ambalajındaki son kullanma tarihinden sonra ACT'yi  kullanmayınız.  
Eğer üründe ve/veya ambalajında bozukluklar fark ederseniz ACT'yi kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  ADEKA İlaç Sanayi ve Ticaret A.Ş.  
                          55020 – İlkadım/SAMSUN 
 
Üretim Yeri: ADEKA İlaç Sanayi ve Ticaret A.Ş.  
                         55020 – İlkadım/SAMSUN 
 
Bu kullanma talimatı …………… tarihinde onaylanmıştır. 
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX
Bu belge 5070 sayılı Elektronik İmza Kanunu uyarınca elektronik olarak imzalanmıştır. Doküman https://www.turkiye.gov.tr/saglik-titck-ebys
adresinden kontrol edilebilir. Güvenli elektronik imza aslı ile aynıdır. Dokümanın doğrulama kodu : 1Z1AxM0FyS3k0YnUyak1UZ1AxZmxX