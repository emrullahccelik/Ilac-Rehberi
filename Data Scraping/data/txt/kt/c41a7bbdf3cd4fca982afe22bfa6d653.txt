1/8 KULLANMA TALİMATI  
 
DİNOX 250 mg/5 ml oral süspansiyon hazırlamak için toz  
Ağız yoluyla alınır.  
 
● Etkin madde: Her 5 ml’si etkin madde olarak 250 mg sefdinir içerir.  
● Yardımcı maddeler: Sükroz, sodyum benzoate (E211), trisodyum sitrat dihidrat, sitrik 
asit anhidrat, guar sakızı, ksantan zamkı, çilek aroması, krema aroması, kolloidal 
silikon dioksit, magnezyum stearat.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için öne mli bilgiler içermektedir.  
 
● Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
● Eğer ilave sorularınız olursa, lütfen doktorunuza veya eczacınıza danışınız.  
● Bu ilaç kişisel olarak sizin için reçete edilmiştir, başkalarına vermeyiniz.  
● Bu ilacın kullanımı sırasında , doktora veya hastaneye gittiğinizde doktorunuza bu 
ilacı kullandığınızı söyleyiniz.  
● Bu talimatta yazılanlara aynen uyunuz. İlacınız hakkında size önerilen dozun dışında 
yüksek veya düşük doz kullanmayınız.  
 
Bu Kullanma Talimatında:   
 
1. DİNOX  nedir ve ne için kullanılır?  
2. DİNOX ’u kullanmadan önce dikkat edilmesi gerekenler  
3. DİNOX  nasıl kullanılır?  
4. Olası yan etkiler nelerdir?  
5. DİNOX ’un saklanması  
 
Başlıkları yer almaktadır.  
 
1. DİNOX  nedir ve ne için kullanılır?  
 
DİNOX , ağız yoluyla kullanılan ve  sefalosporin olarak bilinen antibiyotik ilaç grubuna 
dahil olan sefdinir etkin maddesini içermektedir.  
 
DİNOX ; süspansiyon oluşturmak üzere krem -açık sarı renkli , çilek ve krema aromalı,  
homojen granüler toz içeren 125 ml bal renkli 100 ml gravür çizgili cam şişelerde, ölçü 
kaşığıyla birlikte sunulur.  
 
DİNOX  bakterilerin (mikropların) neden olduğu aşağıdaki enfeksiyonların (iltihap 
oluşturan mikrobik hastalık) tedavisinde kullanılır:  
 
Ergen ve yetişkinlerde:  
● Toplum kökenli akciğer iltihabı (zatürre, pnömoni)  
● Kronik bronş iltihabının  akut alevlenmesi  
● Orta kulak iltihabı (akut otitis media)  
● Yüz kemiklerinin içindeki hava boşluklarının iltihabı (Akut maksiller sinüzit)  
●  Bademcik (tonsillit)/yutak (farenjit) iltihabı  
● Komplike olmayan c ilt ve yumuşak doku enfeksiyonları  2/8  
Çocuklarda:  
● Orta kulak iltihabı (akut otitis media)  
      
● Bademcik (tonsillit) ve yutak iltihabı (farenjit)  
● Komplike olmayan cilt ve yumuşak doku enfeksiyonları  
 
2. DİNOX ’u kullanmadan önce dikkat edilmesi gerekenler  
 
DİNOX ’u aşağıdaki duru mlarda KULLANMAYINIZ  
Eğer;  
 
● Sefdinire, diğer sefalosporinlere ya da ilacın içeriğindeki yardımcı maddelerden 
herhangi birine alerjiniz var ise DİNOX’ u kullanmayınız.  
 
DİNOX ’u aşağıdaki duru mlarda DİKKATLİ KULLANINIZ  
Eğer;  
 
● Sefdinir kullanımına bağlı olarak psödomembranöz kolit (karın ağrısı ve ateşle 
beraber, ciddi, inatçı, kanlı da olabilen ishal) ortaya çıkar ise, ( DİNOX  kullanımı 
sırasında veya sonrasında şiddetli ishal meydana gelir ise ishal önleyici i laçlar 
almayınız ve durumu derhal doktorunuza bildiriniz)  
● Böbrek yetmezliğiniz var ise (Bkz. Bölüm 3’teki Özel kullanım duru mları) 
● Penisilinlere karşı bildiğiniz bir aşırı duyarlılık durumunuz var ise (sefalosporinlere de 
aşırı duyarlılık durumunuz olabile ceğinden durumu doktorunuza bildiriniz)  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
DİNOX ’un yiyecek ve içecek ile kullanılması  
DİNOX  yemeklerden önce ya da sonra kullanılabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
DİNOX  gerekli olmadıkça gebelik döneminde kullanılmamalıdır.  
Başka ilaçlarda olduğu gibi, ilacın hamilelik sırasındaki kullanımı sadece beklenen yararın 
fetüs (cenin) üzerindeki riskten yüksek olduğu duru mlarda ve doktor tavsiyesi ile 
kullanılmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
DİNOX’ un anne  sütüne geçtiği saptanmamıştır. Ancak anne sütü alan çocuk açısından bir 
risk olduğu göz ardı edilemez. Doktorunuz tarafından yarar zarar oranı değerlendirilerek 
uygulanmalıdır.  
 
Araç ve makine kullanımı  3/8 DİNOX ’un araç ve makine kullanımı üzerine etkisi old uğu bildirilmemiştir.  
 
DİNOX’ un içeriğinde bulunan bazı yardımcı maddeler hakkında öne mli bilgiler  
Bu tıbbi ürün her 5 ml’lik dozunda 0.079 mmol (ya da 1.82 mg) sodyum ihtiva eder. Bu 
durum, kontrollü sodyum diyetinde olan hastalar için göz önünde bulu ndurulmalıdır.  
DİNOX , her 5 ml’lik dozunda 2.766,400 mg şeker bulunmaktadır. Bu nedenle eğer daha 
önceden doktorunuz tarafından bazı şekerlere karşı intoleransınız olduğu söylenmişse bu 
tıbbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı  
 
● DİNOX  antiasitler (midenin aşırı asidini azaltan ilaçlar) ile birlikte alınırsa antiasitler 
sefdinirin emilimini azaltır. Eğer sefdinir tedavisi süresince antiasitler kullanılacak ise 
DİNOX  antiasitlerin kullanılmasından en az 2 saat önce ya da sonra alınmalıdır.  
● Gut hastalığı (da mla hastalığı) tedavisinde de kullanılan probenesid, DİNOX ’un 
böbreklerden atılma süresini uzatarak kandaki yoğunluğunun artışına neden olur. Bu 
ilacı kullanıyorsanız doktorunuza bildiriniz.  
● Demir iç eren ilaçlar ve yiyecekler DİNOX ’un emilimini azaltır. DİNOX  tedavisi 
sırasında demir içeren ilaçlar kullanılacak ise her iki uygulamanın arasında en az 2 
saat olmalıdır. Özellikle demir içeren ilaç veya yiyeceklerle beraber kullanıldığında 
dışkı rengi kır mızı olabilmektedir (Bu renk değişikliği normal olarak 
değerlendirilmektedir.).  
● DİNOX  kullanımı bazı laboratuvar testlerinin sonuçlarını etkileyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 
3. DİNOX  nasıl kullanılır?  
 
Uygun kullanım ve doz/uygulama sıklığı için talimatlar:  
DİNOX ’u her zaman doktorunuzun talimatları doğrultusunda kullanınız.  
 
6 aydan büyük 12 yaşa kadar olan bebek ve çocuklarda:  
 
a) Akut bakteriyel otitis mediada; günlük toplam doz 14 mg/kg/gün olacak şekilde iki doz 
ile (iki doz kullanımda, doz başına 7 mg/kg olacak şekilde) veya tek doz şeklinde (14 
mg/kg) 10 gün, 2 yaşından büyük vakalarda 5 -10 gün,  
b) Tonsilitte / farenjitte (A grubu streptokokun neden olduğu); günlük toplam doz 14 
mg/kg/gün olacak şekilde iki doz ile (iki doz kullanımda, doz başına 7 mg/kg olacak 
şekilde) 5 -10 gün veya tek doz şeklinde (14 mg/kg) 10 gün,  
c) Komplike olmayan cilt ve yumuşak doku enfeksiyonlarında; günlük toplam doz 14 
mg/kg/gün olacak şekilde iki doz ile (iki doz kullanımda, doz başına 7 mg/kg olacak 
şekilde) 10 gün kullanılır.  
 
 
 
Ergen ve yetişkinlerde:  
 
a) Toplum kaynaklı pnömonide; günlük toplam doz 600 mg olacak şekilde iki doz ile (iki 
doz kullanımda, doz başına 300 mg olacak şekilde) 10 gün,  4/8 b) Kronik bronşitin akut alevlenmesinde; günlük toplam doz 600 mg olacak şekilde iki doz 
ile (iki doz kullanımda, doz başına 300 mg olacak şekilde) veya tek doz şekl inde (600 mg) 
5-10 gün kullanılır.  
c) Akut maksiller sinüzitte; günlük toplam doz 600 mg olacak şekilde iki doz ile (iki doz 
kullanımda, doz başına 300 mg olacak şekilde) veya tek doz şeklinde (600 mg) en az 7 -14 
gün 
d) Tonsilitte / farenjitte (A grubu st reptokokun neden olduğu); günlük toplam doz 600 mg 
olacak şekilde iki doz ile (iki doz kullanımda, doz başına 300 mg olacak şekilde) 5 -10 gün 
veya tek doz şeklinde (600 mg) 10 gün,  
e) Komplike olmayan cilt ve yumuşak doku enfeksiyonlarında; günlük toplam doz 600 
mg/gün olacak şekilde iki doz ile (iki doz kullanımda, doz başına 300 mg olacak şekilde) 
10 gün kullanılır.  
 
Erişkinler için uygun olan doz ve farmasötik dozaj şekillerin kullanılması önerilir. Yutma 
güçlüğü olan hastalarda oral süspansiyon formlar ı kullanılabilir  
 
 
Uygulama yolu ve metodu:  
DİNOX  sadece ağızdan kullanım içindir.  
 
Süspansiyonun hazırlanması: Süspansiyon hazırlanmadan önce, şişe kapalı iken ters 
çevrilip çalkalanarak toz gevşetilir/havalandırılır. Şişe üzerindeki işaret çizgisinin yarısına 
kadar kaynatılmış, soğutulmuş su konur ve iyice çalkalanır. Homojen (tamamı be nzer 
özellikte) bir dağılım için 5 dakika beklenmelidir. Bu işlemin ardından şişe üzerindeki 
işaret çizgisine kadar su eklenir ve tekrar çalkalanır. Çalkalama işleminden sonra 
süspansiyon oda sıcaklığında saklanabilir. Sulandırılmış süspansiyon kontrollü o da ısısında 
10 gün saklanabilir. Her kullanımdan önce şişe iyice çalkalanmalıdır.  
 
Dozun doğru bir şekilde alınabilmesi için şişe ile birlikte verilen ölçü kaşığı 
kullanılmalıdır.  
 
Değişik yaş grupları:  
 
Çocuklarda kullanımı:   
Sefdinir 6 aylıktan küçük be beklere verilmemelidir.  
 
Yaşlılarda kullanımı:   
Böbrek rahatsızlığı olmayan yaşlı hastalarda doz ayarlaması yapılmasına gerek yoktur.  
 
Özel kullanım duru mları: 
 
Böbrek yetmezliği:   
Böbrek yetmezliği veya hemodiyaliz uygulaması varsa doktorunuz böbrek fonks iyon 
değerlerine göre doz ayarlamasını yapacaktır.  
 
Karaciğer yetmezliği:  
Karaciğer yetmezliğinde doktor kontrolünde dikkatli kullanılması önerilir.  
 
Eğer DİNOX ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacın ız ile konuşunuz.  
 5/8 Kullanmanız gerekenden daha fazla DİNOX  kullandıysanız:  
DİNOX ’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Doktora ya da hastaneye giderken ilacınızı yanınızda götürünüz.  
 
Sefdinirin insanlarda fazla kullanımı ile yeterli veri bulunmamaktadır. Diğer β -laktam 
antibiyotiklerinin fazla kullanımı ile kusma, mide bulantısı, mide çukuru rahatsızlığı, ishal 
ve kafa karışıklığı gibi zehirlenme belirtileri görülmektedir. Kan diyalizi, böbrek 
rahatsızlığı olan bireylerde sefdiniri vücuttan hemen attığından; ciddi zehirlenme 
olaylarının görülmemesinde yardımcı olmaktadır.  
 
DİNOX ’u kullanmayı unutursanız  
Unutulan dozları dengelemek için çift doz almayınız.  
 
DİNOX  ile tedavi sonlandırıldığındaki olu şabilecek etkiler  
Kendinizi iyi hissetseniz dahi ilacı kullanmayı doktorunuza danışmadan aniden 
kesmeyiniz.  
Doktorunuzun önerisi dışında tedaviyi sonlandırmanız, hastalığınızın şiddetlenmesine ve 
tedavinin aksamasına neden olabilir.  
 
Eğer DİNOX  kullanımı konusunda herhangi bir sorun ile karşılaşırsanız, doktorunuza veya 
eczacınıza danışınız.  
Doktorunuza danışarak DİNOX  kullanımını sonlandırabilirsiniz.  
 
4. Olası yan etkiler nelerdir?  
 
Tüm ilaçlar gibi DİNOX ’un içeriğinde bulunan maddelere duyarlı o lan kişilerde yan 
etkiler olabilir.  
 
Aşağıdakilerden biri olursa DİNOX ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
● Ellerin, ayakların, bileklerin, yüzün, dudakların şişmesi ya da ağzın veya boğazın 
yutmayı veya nefes almayı zorlaştıracak şekilde şişmesi (bu duru mlar ilaca karşı ciddi 
alerjiniz olduğunu gösterebilir.)  
● Karın ağrısı ve ateşle beraber, ciddi, inatçı, kanlı da olabilen ishal (bu durum, uzun 
süreli antibiyotik kullanımına bağl ı, nadiren meydana gelen ciddi bir bağırsak 
iltihaplanması olan psödomembranöz koliti işaret edebilir.)  
● Bağırsak düğü mlenmesi (ileus), üst sindirim kanalı (üst gastrointestinal sistem) 
kanaması  
● Kalp yetmezliği, kalp krizi (miyokard infarktüsü), göğüs ağrıs ı 
● Astım alevlenmesi, solunum yetmezliği  
● Bir çeşit akciğer iltihabı (idiyopatik intersitisyel pnömoni)  
● Karaciğer iltihabı (hepatit), karaciğer yetmezliği  
● Derinin ciddi hastalıkları (toksik epidermal nekroz)  
● Akut böbrek yetmezliği  
● Ateş, deride iğne başı şeklinde kırmızılık ve morarmalar, bilinç bulanıklığı, baş ağrısı 
ve trombositlerin (kan pulcukları) sayısında azalma ile görülen hastalık (idiyopatik 
trombositopenik purpura)  
 6/8 Bunların hepsi çok ciddi yan etkilerdir.  
Eğer bunlardan biri sizde mevcut ise, sizin DİNOX ’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde tanı mlanmıştır:  
Çok yayg ın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az görüleb ilir fakat 10.000 hastanın birinden fazla 
görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle sıklık derecesi tahmin edilemiyor.  
 
                                                                                                                                                                          
     Yaygın:  
● Vajina iltihabı (vajinit)  
● Vajinada pamukçuk (vajinal moniliyazis)  
● Bulantı  
● Karın ağrısı  
● İshal  
● Baş ağrısı  
● İdrarda akyuvar ve protein yükselmesi  
● Kanda bir karaciğer enzimi olan GGT (gama -glutamil transferaz) seviyesinde artma,  
● Bir beyaz kan hücresi olan lenfosit sayısında artma veya azalma,  
● İdrar tahlillerinde fazla sayıda alyuvar bulunmasında (mikrohematüri) artma  
 
Yaygın olmayan:  
● Moniliyazis (pamukçuk)  
● Uykusuzluk  
● Uyku hali  
● Baş dönmesi  
● Anormal dışkı  
● Kabızlık  
● Hazımsızlık (dispepsi)  
● Kusma  
● Gaz 
● Ağız kuruluğu  
● Döküntü  
● Vajinadan beyaz akıntı (lökore)  
● Kaşıntı  
● Kemik ve karaciğer fonksiyonlarını gösteren kan testlerinde geçici yükselmeler  
● Böbrek fonksiyonlarını gösteren kan testlerinde değişiklikler  
● Kan pıhtılaşma bozuklukları  
● İdrar yoğunluğunun artması ya da azalması  
● Yorgunluk  
● İştah azalması  
● Eritrositlerin (kırmızı kan hücreleri) içindeki dokulara oksijen taşıyan renkli madde  
(hemoglobin) düşüklüğü  
● Kan akyuvar sayılarında artma ya da azalma  7/8 ● Kan trombosit (pıhtılaşmayı sağlayan kan hücresi, kan pulcuğu) sayılarında artma ya 
da azalma (kendini alışılmadık kanama eğili mleri olarak gösterebilir)  
● Kan eozinofil sayılarında artma (bir tür alerji hücresi)  
● Elektrolit (kalsiy um, fosfor, potasyum gibi) düzeylerinde değişiklikler  
 
Bilinmiyor*:  
● Derinin döküntü ve kaşıntılarla seyreden bazı hastalıkları (eksfolyatif dermatit, eritema  
multiform, eritema nodozum)  
● Bir tür kansızlık (hemolitik anemi)  
● Böbrek rahatsızlığı (nefropati)  
● Mide ve/veya on iki parmak barsağında yara (peptik ülser)  
● Bilinç kaybı  
● Tansiyon yüksekliği (hipertansiyon)  
● Çizgili kas dokusu yıkımı (rabdomyoliz)  
● Serse mlik hissi  
● İstem dışı hareketler  
● Göz ön yüzünde yangı (konjunktivit),  
● Ağız içi iltihabı (stomatit)  
 
* Pazarlama sonrası deneyimde sefdinir kullanılırken ortaya çıkan etkilerdir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer a lan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkınd a daha fazla bilgi edinilmesine katkı sağlamış 
olacaksınız.  
 
5. DİNOX ’un saklanması  
 
DİNOX ’u çocukların göremeyeceği, erişemeyeceği yerlerde ve ambalajında saklayınız.  
 
DİNOX’ u 25°C altındaki oda sıcaklığında saklayınız. Işıktan ve nemden koruyunuz.  
 Sulandırıldıktan sonra 25°C oda sıcaklığında ya da buzdolabında 2 -8°C’de 1 0 gün süre ile 
saklanabilir   
 
Son kullanma tarihiyle uyu mlu olarak kullanınız.  
 
Ambalajdaki son k ullanma tarihinden sonra DİNOX ’u kullanmayınız.  
 
Eğer üründe ve/veya ambalajında bo zukluklar fark ederseniz DİNOX ’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve 
Şehircilik Bakanlığınca belirlenen toplama sistemine veriniz.  
 
Ruhsat sahibi:  8/8 Menarini Sağlık ve İlaç Sanayi Ticaret A.Ş.  
Masla k Mah. Sümer Sok. No: 4  
Maslak Office Building Kat: 7 -8 34485  
Maslak, Sarıyer/İstanbul  
 
Üretim yeri:  
Nobel İlaç San. ve Tic. A.Ş.  
81100 Sancaklar Merkez / DÜZCE  
 
 
Bu kullanma talimat 29.12.2022  tarihinde onaylanmıştır.  
 