1 UYARI: CİDDİ ENFEKSİYONLAR, MORTALİTE (ÖLÜME SEBEBİYET VEREN 
OLAY), MALİGNİTE (KANSER), MAJÖR KARDİYOVASKÜLER ADVERS 
OLAYLAR (MAKO) (KALP DAMAR SİSTEMİNDE İSTENMEYEN BÜYÜK 
OLAYLAR) VE TROMBOZ (PIHTILAŞMA) 
 
CİDDİ ENFEKSİYONLAR 
RINVOQ ile tedavi edilen hastalarda, hastaneye yatış veya ölüme yol açabilecek ciddi 
enfeksiyonların (virüs ve bakterilerin vücuda girerek çoğalması) gelişmesi açısından risk 
artmıştır (bkz. Bölüm 4.4 ve 4.8). Bu enfeksiyonların geliştiği hastaların çoğu, eş zamanlı 
olarak metotreksat veya kortikosteroidler gibi immünosupresanlar (bağışıklık sistemini 
baskılamak için kullanılan ilaçlar) kullanmaktaydı. 
 
Eğer ciddi bir enfeksiyon gelişirse, enfeksiyon kontrol altına alınana kadar RINVOQ’a ara 
veriniz. 
 
Bildirilen enfeksiyonlar aşağıdakileri içerir: 
 Pulmoner (akciğer) veya ekstrapulmoner (akciğer dışı) hastalık ile ortaya çıkabilen 
aktif tüberküloz. Aktif tüberkülozlu hastalara RINVOQ verilmemelidir. Hastalar, 
upadasitinib kullanmadan önce ve tedavi sırasında latent tüberküloz açısından test 
edilmelidir. Latent enfeksiyon tedavisi, RINVOQ kullanımından önce 
değerlendirilmelidir. 
 Kriptokokoz ve pnömositoz dahil olmak üzere invazif fungal enfeksiyonlar. (bazı 
mantar altgruplarının sebep olduğu hastalıklar) 
 Herpes zoster dahil olmak üzere bakteriyel, viral enfeksiyonlar ve fırsatçı patojenlerin 
neden olduğu diğer enfeksiyonlar. (Herpes zoster adlı virüs de dahil, bakteri, virüs ve 
bazı patojenlerin çoğalmasıyla ortaya çıkan hastalıklar) 
 
Kronik veya tekrarlayan enfeksiyonu olan hastalarda, tedaviye başlamadan önce RINVOQ 
ile tedavinin risk ve yararları dikkatle değerlendirilmelidir. 
 
Tedaviye başlamadan önce latent tüberküloz enfeksiyonu testi negatif çıkan hastalarda olası 
tüberküloz gelişimi de dahil olmak üzere RINVOQ ile tedavi süresince ve tedaviden sonra 
belirti ve semptomların gelişimi açısından hastalar yakından izlenmelidir (bkz. Bölüm 4.4). 
 
MORTALİTE (ÖLÜME SEBEBİYET VEREN OLAY) 
En az bir kardiyovasküler (KV) risk faktörü bulunan, 50 yaş veya üzeri romatoid artrit (RA) 
hastalarında başka bir Janus kinaz (JAK) inhibitörü ile tümör nekroz faktörü (TNF) 
blokerlerini karşılaştıran geniş, randomize, pazarlama sonrası güvenlilik çalışmasında, ani 
kardiyovasküler ölümler dahil olmak üzere JAK inhibitörü ile tüm nedenlere bağlı daha 
yüksek mortalite oranı gözlenmiştir (bkz. Bölüm 4.4). 
 
MALİGNİTELER (KANSERLER) 
RINVOQ ile tedavi edilen hastalarda lenfoma (lenf kanseri) ve diğer maligniteler 
gözlenmiştir. Başka bir JAK inhibitörü ile tedavi edilen romatoid artrit (RA) hastalarında, 
TNF blokörü ile karşılaştırıldığında daha yüksek malignite (melanom dışı cilt kanserleri 
(MDCK) hariç) (deriye rengini veren melanin adlı renk pigmentlerini üreten melanosit 
denilen cilt hücrelerinin kanseri) oranı gözlenmiştir. Hâlihazırda sigara içen veya geçmişte 
sigara içmiş hastalar ek yüksek risk altındadır (bkz. Bölüm 4.4). 
 
 
2 KALP DAMAR SİSTEMİNDE İSTENMEYEN BÜYÜK OLAYLAR 
TNF blokörü ile karşılaştırıldığında başka bir JAK inhibitörü ile tedavi edilen en az bir 
kardiyovasküler risk faktörü olan 50 yaş ve üzeri romatoid artritli (RA) hastalarda, daha 
yüksek oranda kalp damar sisteminde istenmeyen büyük olaylar (kardiyovasküler ölüm, 
miyokard enfarktüsü (kalp krizi) ve inme olarak tanımlanır) gözlenmiştir. Hâlihazırda sigara 
içen veya geçmişte sigara içmiş hastalar ek yüksek risk altındadır. Miyokard enfarktüs veya 
inme geçirmiş olan hastalarda RINVOQ’a ara verilmelidir (bkz. Bölüm 4.4). 
 
TROMBOZ (PIHTILAŞMA) 
Enflamatuvar (bağışıklık sistemi üzerinden tahriş edici ajanlara karşı vücudun verdiği tepki) 
koşulları tedavi etmek için kullanılan JAK inhibitörleri ile tedavi edilen hastalarda derin ven 
trombozu (DVT) (dolaşım sistemi damarlarının iç yüzünde pıhtı), pulmoner emboli (PE) 
(Kalpten akciğerlere kan götüren atar damarlarda kan pıhtısı olması) ve arteriyel trombozun 
(atardamar içerisinde pıhtı oluşması) da dahil olduğu tromboz olayları meydana gelmiştir. 
Bu advers olayların çoğu ciddidir ve bazıları ölümle sonuçlanmıştır. TNF blokörleri ile 
karşılaştırıldığında başka bir JAK inhibitörü ile tedavi edilen en az bir kardiyovasküler risk 
faktörü olan 50 yaş ve üzeri romatoid artritli hastalarda daha yüksek oranda tromboz 
gözlenmiştir. Risk altındaki hastalar için RINVOQ’tan kaçınınız. Tromboz semptomları olan 
hastalarda RINVOQ’a  ara veri lmeli  ve derhal değerlendirilmelidir  (bkz. Bölüm 4.4).  
 
 
  
3 KULLANMA TALİMATI 
RINVOQ  30 mg uzatılmış salımlı tablet 
Ağız yoluyla alınır. 
 
Etkin madde:  Upadasitinib 
Her bir uzatılmış salımlı tablet, 30 mg upadasitinibe eşdeğer 30,7 mg upadasitinib hemihidrat 
içerir. 
 
Yardımcı maddeler: Tablet çekirdeği: Mikrokristalin selüloz (E460), hipromelloz 2208, 
mannitol (E421), tartarik asit (E334), silika (kolloidal susuz), magnezyum stearat. Film kaplama: 
Polivinil alkol (E1203), makrogol 3350, talk (E553b), titanyum dioksit (E171), kırmızı demir 
oksit (E172). 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gittiğinizde doktorunuza bu 
ilacı kullandığınızı söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. RINVOQ nedir ve ne için kullanılır?  
2. RINVOQ’u kullanmadan önce dikkat edilmesi gerekenler 
3. RINVOQ nasıl kullanılır?  
4. Olası yan etkiler nelerdir?  
5. RINVOQ’un saklanması 
 
başlıkları yer almaktadır. 
 
1. RINVOQ nedir ve ne için kullanılır? 
 
RINVOQ etkin madde olarak upadasitinib içermektedir.  Bir tarafında ‘a30’ baskısı olan, kırmızı 
renkli, oblong, bikonveks uzatılmış salımlı tabletlerdir. Tabletler, blisterlerde temin edilmektedir. 
RINVOQ, 28 ambalajda yer almaktadır. Her takvim blister 7 tablet içerir.  
RINVOQ, “Janus kinaz inhibitörü” adı verilen bir ilaç grubuna aittir. RINVOQ vücutta “Janus 
kinaz” adı verilen bir enzimin aktivitesini azaltarak, aşağıdaki hastalıklarda iltihabı azaltır: 
 Atopik dermatit (Atopik egzema) 
 Ülseratif kolit (Kalın bağırsağın iç yüzeyini döşeyen tabakanın iltihabı) 
 Crohn hastalığı (sindirim sisteminde iltihaplanma) 
4  
Atopik dermatit 
 
RINVOQ, atopik egzama olarak da bilinen orta veya şiddetli atopik dermatit tedavisi için 
kullanılır. Orta veya şiddetli atopik dermatitiniz varsa, size ilk olarak başka ilaçlar (cilde 
uyguladığınız egzama ilaçları, sistemik steroid ve siklosporin) verilebilir. Bu ilaçlar yeteri kadar 
işe yaramaz ise,  atopik dermatitinizi tedavi etmek için size RINVOQ verilecektir. 
 
RINVOQ, cildinizin durumunu iyileştirebilir, kaşıntı ve alevlenmeleri azaltabilir. RINVOQ, 
atopik dermatiti olan kişiler görülebilecek ağrı, anksiyete ve depresyon semptomlarını 
iyileştirmeye yardımcı olabilir. RINVOQ, ayrıca uyku bozukluğunuzu ve genel yaşam kalitenizi 
iyileştirmeye yardımcı olabilir. 
 
Ülseratif kolit 
Ülseratif kolit kalın bağırsağın enflamatuvar bir hastalığıdır. RINVOQ, yeterince iyi yanıt 
vermeyen veya geçmiş tedaviyi tolere edemeyen ülseratif kolitli erişkinlerin tedavisinde 
kullanılmaktadır. Orta veya şiddetli aktif ülseratif kolit hastasıysanız, size ilk olarak başka ilaçlar 
verilebilir. Bu ilaçlar yeteri kadar işe yaramaz ise, ülseratif kolitinizi tedavi etmek için size 
RINVOQ verilecektir. 
 
RINVOQ; kanlı dışkı, abdominal ağrı ve acilen tuvalete gitme ihtiyacı ve tuvalete gitme sayısı 
gibi hastalığın belirti ve semptomlarını azaltmaya yardımcı olabilir. Bu etkiler normal günlük 
aktivitelerinizi yerine getirmenizi sağlayabilir ve yorgunluğunuzu azaltabilir. 
Crohn hastalığı 
 
Crohn hastalığı, sindirim sisteminin herhangi bir bölgesinde yerleşim gösterebileceği gibi en sık 
bağırsağı etkileyen enflamatuar bir hastalıktır. RINVOQ, önceki tedaviye yeterince iyi yanıt 
vermeyen veya önceki tedaviyi tolere etmeyen Crohn hastalığı erişkinlerin tedavisinde 
kullanılmaktadır. 
 
RINVOQ, acil tuvalete gitme ihtiyacı ve tuvalete gitme sayısı, karın ağrısı ve bağırsakların iç 
yüzeyini döşeyen zarınızın iltihaplanması dahil olmak üzere hastalığın belirti ve semptomlarını 
azaltmaya yardımcı olabilir. Bu etkiler normal günlük aktivitelerinizi mümkün hale getirebilir ve 
yorgunluğu azaltabilir. 
 
2. RINVOQ’u kullanmadan önce dikkat edilmesi gerekenler 
 
RINVOQ’u aşağıdaki durumlarda KULLANMAYINIZ: 
 
Eğer: 
• Upadasitinibe veya bu ilacın diğer bileşenlerinden herhangi birine (bu kullanma talimatının 
başında listelenen yardımcı maddeler) karşı alerjiniz varsa, 
• Ciddi bir enfeksiyonunuz varsa (örn., zatürre (pnömoni) ya da bakteriyel cilt enfeksiyonu) 
• Aktif tüberkülozunuz (TB) varsa, 
• Şiddetli karaciğer problemleriniz varsa, 
• Hamileyseniz (Hamilelik ve Emzirme bölümlerine bakınız). 
 
 
 
5 RINVOQ’u aşağıdaki durumlarda DİKKATLİ KULLANINIZ: 
 
Aşağıdaki durumlarda RINVOQ ile tedavi öncesi ve sırasında doktorunuz veya eczacınızla 
konuşunuz: 
 
Eğer: 
• Enfeksiyonunuz varsa veya sık sık enfeksiyona yakalanıyorsanız. Ateş, yaralar, normalden 
daha yorgun hissetme veya diş sorunları gibi belirtiler yaşarsanız, bunlar enfeksiyon 
belirtileri olabileceğinden doktorunuza söyleyiniz. RINVOQ vücudunuzun enfeksiyonlarla 
savaşma yeteneğini azaltabilir ve mevcut bir enfeksiyonu daha da kötüleştirebilir veya yeni 
bir enfeksiyona yakalanma olasılığınızı artırabilir. Şeker hastalığınız varsa veya 65 yaşında 
veya üzerindeyseniz, enfeksiyona yakalanma olasılığınız artabilir. 
• Tüberküloz geçirdiyseniz veya tüberkülozu olan biriyle yakın temasta bulunduysanız. 
Doktorunuz RINVOQ tedavisine başlamadan önce size tüberküloz testi yapacaktır ve tedavi 
sırasında bu testi tekrarlayabilir. 
• Zona hastalığı (herpes zoster enfeksiyonu) geçirdiyseniz – RINVOQ hastalığın geri 
dönmesine sebep olabilir. Kabarcıklar ile ağrılı bir cilt döküntünüz olursa doktorunuza 
söyleyiniz, çünkü bunlar zona hastalığı belirtileri olabilir 
• Hepatit B veya C geçirdiyseniz 
• Son zamanlarda bir aşı (aşılama) yaptırdıysanız ya da yaptırmayı planlıyorsanız – bu 
uyarının nedeni, RINVOQ kullanırken canlı aşıların önerilmemesidir. 
• Kanser hastasıysanız veya geçmişte kanser geçirdiyseniz, sigara içiyorsanız veya geçmişte 
sigara içtiyseniz, doktorunuz RINVOQ'un sizin için uygun olup olmadığını sizinle 
görüşecektir. 
• RINVOQ alan hastalarda melanom dışı cilt kanseri (cildin üst katmanlarında yavaş yavaş 
gelişen bir kanser grubu) gözlenmiştir. Doktorunuz RINVOQ alırken düzenli cilt muayenesi 
yaptırmanızı önerebilir. Tedavi sırasında veya sonrasında yeni cilt lezyonları (bir çeşit doku 
bozukluğu) ortaya çıkarsa veya mevcut lezyonların görünümü değişirse doktorunuza 
bildiriniz. 
• Kalp problemleriniz varsa veya daha önceden olduysa, doktorunuz RINVOQ’un sizin için 
uygun olup olmadığını sizinle görüşecektir.  
• Karaciğeriniz gerektiği gibi iyi çalışmıyorsa (karaciğeriniz yetersiz çalışıyorsa), 
• Bacak damarlarınızda (derin ven trombozu) veya akciğerinizde (pulmoner emboli) daha 
önceden kan pıhtıları oluşmuşsa veya kan pıhtısı oluşma riskiniz artmışsa (örneğin: Yakın 
zamanda büyük bir ameliyat geçirdiyseniz, hormonal kontraseptifler (bir tür doğum kontrol 
yöntemi)/hormon replasman (eksik olan hormonların, dışarıdan yerine koyulması) tedavisi 
kullanıyorsanız, sizde veya yakın akrabalarınızda bir kan pıhtılaşma bozukluğu tespit 
edildiyse). RINVOQ’un sizin için uygun olup olmadığını doktorunuz sizinle görüşecektir. 
Ani nefes darlığı veya nefes almada zorluk, göğüs ağrısı veya sırtınızda ağrı varsa, bacağınız 
veya kolunuz şişmişse, bacağınız ağrıyorsa veya bacağınızda veya kolunuzda hassaslık, 
kızarıklık ve renk değişikliği varsa doktorunuza danışınız; bunlar damarlarınızda kan pıhtısı 
oluşumunun belirtileri olabilir. 
• Böbrek problemleriniz varsa, 
• Açıklanamayan mide (karın) ağrınız varsa, divertikülit (barsakların iç yüzeyini döşeyen 
zarınızdaki küçük ceplerde ağrılı iltihaplanma) veya midenizde veya barsaklarınızda ülser 
varsa veya geçmişte olduysa veya steroidal olmayan iltihap önleyici ilaçlar alıyorsanız. 
 
Aşağıdaki ciddi yan etkilerden herhangi birini farkederseniz derhal doktorunuza danışınız: 
 Döküntü (kurdeşen), nefes almada zorluk veya dudaklarınızda, dilinizde veya 
boğazınızda şişme gibi belirtiler varsa, alerjik reaksiyon geçiriyor olabilirsiniz. 
6 RINVOQ alan bazı kişilerde ciddi alerjik reaksiyonlar görülmüştür. RINVOQ tedavisi 
sırasında bu belirtilerden herhangi birini yaşarsanız, RINVOQ almayı bırakınız ve derhal 
acil tıbbi yardım alınız. 
 Özellikle ateş, bulantı ve kusmanın eşlik ettiği şiddetli mide ağrısı. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
Kan testleri 
 
RINVOQ’u  almaya başlamadan önce veya alırken kan testlerine ihtiyacınız olabilir. Bu; düşük 
kırmızı kan hücresi sayımı (anemi), düşük beyaz kan hücresi sayımı (nötropeni veya lenfopeni), 
yüksek kan yağı (kolesterol) veya yüksek karaciğer enzimi seviyelerini kontrol etmek içindir. 
Testler, RINVOQ tedavisinin problem yaratmayacağından emin olmak içindir. 
 
Yaşlılar 
65 yaş ve üzeri hastalarda enfeksiyon oranı daha yüksektir. Herhangi bir enfeksiyon belirtisi 
veya semptomu fark ederseniz, en kısa zamanda doktorunuzu bilgilendiriniz. 
 
Enfeksiyon, kalp krizi dahil kalp sorunları ve bazı kanser türleri açısından 65 yaş ve üzeri 
hastalar yüksek risk altında olabilirler. Doktorunuz RINVOQ'un sizin için uygun olup olmadığı 
konusunda sizinle görüşecektir. 
 
Çocuklar ve ergenler 
RINVOQ'un 30 mg formu romatoid artrit (eklem iltihabına neden olan bir hastalık), psöriyatik 
artrit (Sedef hastalığında görülebilen eklem iltihabı), aksiyal spondiloartrit (radyografik 
olmayan aksiyal spondiloartrit ve ankilozan spondilit) (Omurganın yangısal (enflamatuvar) bir 
hastalığı), atopik dermatit (egzamaya neden olan bir hastalık), ülseratif koliti (Kalın bağırsağın 
iç yüzeyini döşeyen tabakanın iltihabı) veya Crohn hastalığı (Sindirim sisteminin iç yüzeyini 
döşeyen tabakanın iltihabı) olan 18 yaşın altındaki çocuklarda ve ergenlerde kullanılması 
önerilmemektedir.  
 
RINVOQ’un yiyecek ve içecek ile kullanılması 
 
RINVOQ yemeklerle birlikte ya da yemeklerden ayrı kullanılabilir. RINVOQ ile tedavi sırasında 
greyfurt içeren yiyecek veya içeceklerden kaçınılmalıdır. 
 
Hamilelik 
 
İlacı kullanmadan önce doktorunuza veya eczacınıza danışınız. 
RINVOQ, hamilelik sırasında kullanılmamalıdır. 
Çocuk doğurma potansiyeliniz var ise, hamile kalmaktan kaçınmak için RINVOQ alırken ve 
son RINVOQ dozunuzdan sonra en az 4 hafta boyunca etkili bir doğum kontrol yöntemi 
kullanmanız gerekmektedir. Bu süre içerisinde hamile kalırsanız, hemen doktorunuzla 
konuşunuz. 
Çocuğunuzun RINVOQ tedavisi sırasında ilk adet dönemini yaşaması durumunda, doktorunu 
bilgilendirmelisiniz.  
7 Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız. 
Emzirme 
 
İlacı kullanmadan önce doktorunuza veya eczacınıza danışınız. 
 
Emziriyorsanız veya emzirmeyi planlıyorsanız, bu ilacı almadan önce doktorunuzla konuşunuz. 
Emzirirken RINVOQ kullanmayınız, çünkü bu ilacın anne sütüne geçip geçmediği 
bilinmemektedir. Emzirip emzirmeyeceğinize ya da RINVOQ kullanıp kullanmayacağınıza 
ilişkin doktorunuz ile birlikte karar vermelisiniz. İkisini birden yapmamalısınız. 
 
Araç ve makine kullanımı 
 
RINVOQ’un  araç ve makine kullanma yeteneğinize etkisi yoktur veya sınırlı etkisi 
bulunmaktadır. 
 
RINVOQ’un içeriğinde bulunan bazı yardımcı maddeler hakkında önemli bilgiler 
 
Uyarı gerektiren yardımcı madde içermemektedir. 
 
Diğer ilaçlar ile birlikte kullanımı 
 
Başka bir ilaç alıyorsanız, yakın zamanda almışsanız veya alacaksanız doktorunuza veya 
eczacınıza söyleyiniz. Çünkü bazı ilaçlar RINVOQ’un etkisini azaltabilir veya yan etkilere 
yakalanma riskinizi arttırabilir. Aşağıdaki ilaçlardan herhangi birini kullanıyorsanız, 
doktorunuzla veya eczacınızla konuşmanız çok önemlidir: 
• Mantar enfeksiyonlarının tedavisinde kullanılan ilaçlar (örn., itrakonazol, posakonazol veya 
vorikonazol) 
• Bakteriyel enfeksiyonların tedavisinde kullanılan ilaçlar (örn., klaritromisin) 
• Cushing sendromunun (vücudun aşırı miktarda kortizol hormonu üretmesi sonucunda 
ortaya çıkan durum) tedavisinde kullanılan ilaçlar (örn., ketokonazol) 
• Tüberküloz tedavisinde kullanılan ilaçlar (örn., rifampisin) 
• Nöbet veya kriz tedavisinde kullanılan ilaçlar (örn., fenitoin) 
• Bağışıklık sisteminizi etkileyen ilaçlar (örn., azatiyoprin, 6-merkaptopürin, siklosporin ve 
takrolimus) 
• Non-steroid anti-enflamatuvar ilaçlar (genellikle kas veya eklemlerde görülen ağrılı ve/veya 
enflamatuvar durumların tedavisinde kullanılır) ve/veya opioidler (şiddetli ağrı tedavisinde 
kullanılır) ve/veya kortikosteroidler gibi gastrointestinal perforasyon (barsakta delik 
oluşması) veya divertikülit (bir tür kalın barsak iltihabı) riskinizi arttırabilecek ilaçlar 
(genellikle enflamatuvar durumların tedavisinde kullanılır). 
• Şeker hastalığınız (diyabet) varsa veya şeker hastalığınız için ilaç kullanıyorsanız 
doktorunuza söyleyiniz. Doktorunuz upadasitinib kullanırken şeker hastalığınıza karşı 
kullandığınız ilacı azaltmanıza karar verebilir. 
 
Yukarıdakilerden herhangi biri sizin için geçerliyse veya emin değilseniz, RINVOQ 
tedavisinden önce doktorunuzla veya eczacınızla konuşunuz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız, lütfen doktorunuza veya eczacınıza bunlar hakkında bilgi veriniz. 
8  
3. RINVOQ nasıl kullanılır?  
Uygun kullanım ve doz/uygulama sıklığı için talimatlar: 
 
Bu ilacı her zaman tam olarak doktorunuzun veya eczacınızın söylediği şekilde alınız. Emin 
değilseniz, doktorunuza veya eczacınıza danışınız. 
 
Atopik dermatitiniz varsa 
 
Yetişkinler: 
Doktorunuzun belirttiği gibi, önerilen doz günde bir kez 15 mg (1 adet 15 mg tablet) ya da 30 
mg (2 adet 15 mg tablet ya da 1 adet 30 mg tablet)’dır. Doktorunuz, ilacın ne kadar iyi etki 
gösterip göstermediğine bağlı olarak dozunuzu yükseltebilir veya düşürebilir. 
 
Yaşlılar: 
Eğer 65 yaş veya üzerindeyseniz, önerilen doz günde bir kez 15 mg'dır. 
 
Vücut ağırlığı en az 30 kg olan adolesanlar (12 yaşından 17 yaşına kadar): 
Önerilen doz, günde bir kez alınan bir adet 15 mg tablettir. 
 
Eğer ülseratif kolitiniz varsa 
Önerilen doz, 8 hafta boyunca günde bir kez alınan 45 mg’lık (3 adet 15 mg tablet) tablettir. 
Doktorunuz 45 mg’lık başlangıç dozunu 8 hafta daha uzatmaya karar verebilir (toplam 16 
haftalık tedavi). Bu sürenin ardından size, uzun dönem tedaviniz için günde bir kez 15 mg (1 adet 
15 mg tablet) veya 30 mg ’lık tablet (2 adet 15 mg tablet) verilecektir. Doktorunuz ilaca nasıl yanıt 
verdiğinize bağlı olarak dozunuzu artırabilir veya azaltabilir. 
Yaşlılarda kullanım:  
Eğer 65 yaş veya üzerindeyseniz, uzun dönem tedaviniz için önerilen doz günde bir kez 15 
mg'dır. 
 
Böbrek problemleriniz varsa veya size bazı başka ilaçlar reçete edilmişse, doktorunuz dozunuzu 
azaltabilir. 
 
Eğer Crohn hastalığınız varsa 
 
Önerilen doz, 12 hafta boyunca günde bir kez 45 mg'lık bir tablettir. Bunu, uzun dönem tedaviniz 
için günde bir kez bir 15 mg veya bir 30 mg tablet takip edecektir. Doktorunuz ilaca nasıl yanıt 
verdiğinize bağlı olarak dozunuzu artırabilir veya azaltabilir. 
 
Yaşlılarda kullanım:  
Eğer 65 yaş veya üzerindeyseniz uzun dönem tedaviniz için önerilen doz günde bir kez 15 mg'dır. 
 
Böbrek problemleriniz varsa veya size bazı başka ilaçlar reçete edilmişse, doktorunuz dozunuzu 
azaltabilir. 
 
 
 
 
9 Uygulama yolu ve metodu: 
 
• Tableti suyla bütün olarak yutunuz. Yutmadan önce tableti bölmeyiniz, ezmeyiniz, 
çiğnemeyiniz veya kırmayınız; çünkü bu, vücudunuza alınan ilaç miktarını etkileyebilir. 
• RINVOQ’u  kullanmayı unutmamak için, ilacı her gün aynı saatte alınız 
• Tabletler yiyecekle veya yiyeceklerden bağımsız alınabilir. 
• Vücudunuzda ilaç miktarını artırarak yan etkilerin görülmesi daha olası olacağı için 
RINVOQ alırken (veya RINVOQ ile tedavi sırasında) greyfurt içeren yiyecek veya 
içeceklerden kaçınınız. 
 
Değişik yaş grupları: 
 
Çocuklarda kullanım:  
RINVOQ'un 30 mg formu romatoid artrit (eklem iltihabına neden olan bir hastalık), psöriyatik 
artrit (Sedef hastalığında görülebilen eklem iltihabı), aksiyal spondiloartrit (radyografik 
olmayan aksiyal spondiloartrit ve ankilozan spondilit) (Omurganın yangısal (enflamatuvar) bir 
hastalığı), atopik dermatit (egzamaya neden olan bir hastalık), ülseratif koliti (Kalın bağırsağın 
iç yüzeyini döşeyen tabakanın iltihabı) veya Crohn hastalığı (Sindirim sisteminin iç yüzeyini 
döşeyen tabakanın iltihabı) olan 18 yaşın altındaki çocuklarda ve ergenlerde kullanılması 
önerilmemektedir. 
 
Yaşlılarda kullanım:  
Atopik dermatit için 65 yaş ve üstü hastalarda günde bir kez 15 mg’dan yüksek doz 
önerilmemektedir. Romatoid artrit, psöriyatik artrit ve aksiyal spondiloartrit için 75 yaş ve üstü 
hastalarda sınırlı veri bulunmaktadır. 
Özel kullanım durumları: 
 
Böbrek yetmezliği:  
Hafif veya orta dereceli böbrek yetmezliği olan hastalarda doz ayarlaması gerekmemektedir. 
Şiddetli böbrek yetmezliği olan hastalarda RINVOQ kullanımına ilişkin veriler sınırlıdır. 
RINVOQ, şiddetli böbrek yetmezliği olan hastalarda dikkatli kullanılmalıdır.  Son evre böbrek 
hastalığı olan hastalarda RINVOQ kullanımı araştırılmamıştır ve bu nedenle söz konusu 
hastalarda kullanılması önerilmemektedir. 
 
Karaciğer yetmezliği:  
Hafif veya orta derece karaciğer yetmezliği olan hastalarda doz ayarlaması gerekmemektedir. 
Şiddetli karaciğer yetmezliği olan hastalarda RINVOQ kullanılmamalıdır.  
 
Eğer RINVOQ’un etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız gerekenden daha fazla RINVOQ kullanırsanız  
 
RINVOQ’tan kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 
Gerekenden daha fazla RINVOQ alırsanız, doktorunuza danışınız. Bölüm 4’te listelenen yan 
etkilerden bazılarını yaşayabilirsiniz. 
 
10 RINVOQ’u kullanmayı unutursanız 
 
• Bir dozu almayı unutursanız, hatırladığınız anda alınız. 
• Dozunuzu tam gün boyunca almayı unutursanız, unutulan dozu atlayınız ve ertesi gün her 
zamanki gibi sadece tek bir doz alınız. 
 
Unutulan dozları dengelemek için çift doz almayınız. 
 
 
RINVOQ ile tedavi sonlandırıldığında oluşabilecek etkiler 
 
Doktorunuz size almayı bırakmanızı söylemedikçe RINVOQ almayı bırakmayınız. 
 
4. Olası yan etkiler nelerdir?  
 
Tüm ilaçlar gibi RINVOQ’un içeriğinde bulunan maddelere duyarlı olan kişilerde yan etkiler 
görülebilir. 
 
Ciddi yan etkiler 
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz: 
Yaygın: 
 Zona hastalığı, kabarcıklı ya da ağrılı cilt döküntüleri (herpes zoster) gibi enfeksiyonlar  
 Nefes darlığına, ateşe ve balgamlı öksürüğe neden olabilen akciğer enfeksiyonu (zatürre-
pnömoni)  
Yaygın olmayan: 
 Kanda enfeksiyon (sepsis)  
 Alerjik reaksiyon (göğüste sıkışma, hırıltılı nefes alma, dudaklarda, dilde veya boğazda 
şişme, kurdeşen)  
Bunların hepsi ciddi yan etkilerdir. Acil tıbbi müdahale gerekebilir. 
 
 
Diğer yan etkiler  
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın  :  10 hastanın en az 1’inde görülebilir. 
Yaygın  : 10 hastanın birinden az, fakat 100 hastanın birinde veya birinden fazla 
görülebilir. 
Yaygın olmayan  : 100 hastanın birinden az, fakat 1.000 hastanın birinde veya birinden fazla 
görülebilir. 
Seyrek  :  1.000 hastanın birinden az, fakat 10.000 hastanın birinde veya birinden fazla 
görülebilir. 
Çok seyrek  :  10.000 hastanın birinden az görülebilir. 
Bilinmiyor  : Eldeki verilerden hareketle tahmin edilemiyor 
 
Aşağıdaki yan etkilerden herhangi birini fark ederseniz doktorunuzla konuşunuz: 
 
 
11 Çok yaygın  
• Boğaz ve burun enfeksiyonları 
• Akne 
 
Yaygın  
• Melanom dışı cilt kanseri 
• Bronşit (bronşların iç yüzeyini örten mukozanın kronik iltihabı) 
• Öksürük 
• Ateş 
• Uçuk (herpes simpleks) 
• Mide bulantısı 
• Kan testlerinde görülen kreatin kinaz denilen bir enzimde artış  
• Kan testlerinde görülen düşük beyaz kan hücresi sayısı  
• Testlerde görülen kolesterol (kanda bulunan bir tür yağ) düzeylerinde artış  
• Kan testlerinde görülen karaciğer enzimlerinin düzeylerinde artış (karaciğer problemlerinin 
belirtisi) 
• Kilo artışı 
• Kıl köklerinin iltihaplanması (şişmesi) 
• Grip (influenza) 
• Anemi (kansızlık) 
• Karın ağrısı 
• Yorgunluk (alışılmadık şekilde yorgun ve güçsüz hissetmek) 
• Baş ağrısı 
• Kurdeşen (ürtiker) 
• İdrar yolu enfeksiyonu 
• Döküntü 
• Zona (herpes zoster) 
 
Yaygın olmayan  
• Ağzında pamukçuk (ağızda beyaz yaralar) 
• Testlerde görülen trigliserid (kandaki bir çeşit yağ) düzeylerinde artış 
• Divertikülit (bağırsak duvarındaki küçük keseciklerde ağrılı iltihaplanma) 
• Sepsis (şiddetli genel enfeksiyon) 
• Ciddi aşırı duyarlılık reaksiyonları 
• Gastrointestinal perforasyon (bağırsakta delik oluşması) 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatı’nda yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. RINVOQ’un saklanması 
 
RINVOQ’u çocukların göremeyeceği, erişemeyeceği yerlerde ve ambalajında saklayınız. 
12  
Son kullanma tarihiyle uyumlu olarak kullanınız. 
 
Ambalajın üzerindeki son kullanma tarihinden sonra RINVOQ’u kullanmayınız. 
25ºC altındaki oda sıcaklığında saklayınız. 
Nemden korumak için orijinal ambalajında saklayınız. 
 
Son kullanma tarihi geçmi ş̧ veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı’nca belirlenen toplama sistemine veriniz. 
 
Ruhsat sahibi: 
AbbVie Tıbbi İlaçlar Sanayi ve Ticaret Limited Şirketi 
Ataşehir/İstanbul 
 
Üretim yeri:  
AbbVie Ireland NL B.V. 
Manorhamilton Road, Sligo/İrlanda 
 
Bu kullanma talimatı 30/09/2024 tarihinde onaylanmıştır. 
 
