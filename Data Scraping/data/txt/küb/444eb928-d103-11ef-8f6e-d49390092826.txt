KISA ÜRÜN BİLGİSİ
1. BEŞERİ TIBBİ ÜRÜNÜN ADI
POLİMİSİN 10.000 IU/30 mg deri merhemi
2. KALİTATİF VE KANTİTATİF BİLEŞİM
Etkin madde:
Her 1 gram merhemde 30 mg oksitetrasiklin’e eşdeğer oksitetrasiklin hidroklorür ve 10.000 ünite
polimiksin B’ye eşdeğer polimiksin B sülfat bulunur.
Yardımcı maddeler:
Yardımcı maddeler için, 6.1’e bakınız.
3. FARMASÖTİK FORM
Deri merhemi.
Sarı veya hardal renkli, homojen merhem.
4. KLİNİK ÖZELLİKLER
4.1. Terapötik endikasyonlar
POLİMİSİN deri merhemi duyarlı mikroorganizmaların oluşturduğu piyoderma, püstüler
dermatit gibi lokal cilt enfeksiyonlarının ve enfekte olmuş küçük yara ve yanıkların proflaksi ve
lokal tedavisinde endikedir.
4.2. Pozoloji/ uygulama sıklığı ve süresi
Doktor tarafından başka şekilde tavsiye edilmediği takdirde cilt özenli bir şekilde temizlendikten
sonra steril bir gazlı bez üzerine konulan merhem hasta bölgeye günde en az 2-3 kez uygulanır.
Merhem hasta yüzey ile sürekli temas halinde bırakılmalıdır. Tedavi süresi enfeksiyonun şiddeti
ve türüne bağlı olup, birkaç günle birkaç hafta arasında değişebilir.
Tedavinin erken kesilmesi durumunda patojen organizmanın yeniden üremesi söz konusu
olacağından tam şifa sağlanana kadar tedaviye devam edilmelidir.
Uygulama şekli:
POLİMİSİN deri merhemi sadece lokal olarak uygulanmalıdır.
1Haricen kullanılır ve yalnız deriye uygulanır.
Özel popülasyonlara ilişkin ek bilgiler:
Böbrek/karaciğer yetmezliği:
Mevcut değildir.
Pediyatrik popülasyon:
Mevcut değildir.
Geriyatrik popülasyon:
Mevcut değildir.
4.3. Kontrendikasyonlar
POLİMİSİN deri merhemi içerisindeki etkin maddelere veya bölüm 6.1’de listelenen yardımcı
maddelerden herhangi birine karşı aşırı duyarlılığı olan kişilerde kontrendikedir.
4.4. Özel kullanım uyarıları ve önlemleri
Diğer antibiyotik preparatlarında da olduğu gibi, bu ilacın kullanılması mantarlar dahil, duyarlı
olmayan organizmaların aşırı üremesiyle (süperenfeksiyon) sonuçlanabilir. Bu ihtimalden dolayı,
hastanın sürekli gözlenmesi zorunludur. Tedavi sırasında duyarlı olmayan bakteri ya da
mantarlardan ileri gelen yeni enfeksiyonlar ortaya çıkacak olursa, uygun önlemler alınmalıdır.
Cilt enfeksiyonunun ağır olması ya da sistemik enfeksiyona dönüşme eğilimi göstermesi
durumunda POLİMİSİN deri merhemi tedavisi sistemik tedavi ile desteklenmelidir.
Pediyatrik Popülasyon
Tetrasiklinlerin diş gelişimi boyunca (hamileliğin son yarısı, bebeklik ve 8 yaşına kadar olan
çocukluk dönemi) sistemik uygulaması, iskelet gelişiminde geriliğe yol açtığı kadar dişlerde de
kalıcı renk değişimine sebep olabilir. Diş minesi hipoplazisi de bildirilmiştir. Her ne kadar
topikal tetrasiklin uygulamasında kullanılan dozların düşük olması nedeniyle, bu etkilerin ortaya
çıkması mümkün değilse de, böyle bir ihtimalin olduğu da düşünülmelidir.
4.5. Diğer tıbbi ürünler ile etkileşimler ve diğer etkileşim şekilleri
2Lokal oksitetrasiklin veya oksitetrasiklin-polimiksin ile bilinen bir etkileşim yoktur.
Özel popülasyonlara ilişkin ek bilgiler
Pediyatrik popülasyon:
Özel bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Topikal tetrasiklin kullanan çocuk doğurma potansiyeli bulunan kadınların etkili bir doğum
kontrol önlemi almasına yönelik bir tavsiye bulunmamaktadır.
Sistemik tetrasiklinlerin oral kontraseptiflerin etkinliğini azaltarak istenmeyen gebelik
insidansını arttırabildiğine dair çalışmalar olsa da topikal tetrasiklinler için yeterli bilimsel ve
klinik veri bulunmamaktadır.
Gebelik dönemi
POLİMİSİN’in gebelik ve/veya fetus/yeni doğan üzerinde zararlı farmakolojik etkileri
bulunmaktadır.
POLİMİSİN gerekli olmadıkça gebelik döneminde kullanılmamalıdır.
Halihazırda topikal tetrasiklinin, hamile kadınlarda kullanımı üzerine kontrollü çalışmalar
bulunmamaktadır. Gebe kadınlarda sistemik tetrasiklinlerin kullanımı, fetüste iskelet gelişimi ve
kemik büyümesinin gecikmesi ile sonuçlanmıştır. Popülasyon bazlı vaka-kontrol
çalışmalarında, hamilelik esnasında ağız yoluyla tetrasiklinlerin uygulanması ile yarık damak
olan veya olmayan izole yarık dudak vakaları arasında olası bir ilişki belirlenmiştir.
Bu sınıftaki müstahzarlar, gebelik sırasında sadece olası yararlar potansiyel risklere göre ağır
bastığında kullanılmalıdır.
Laktasyon dönemi
3Topikal uygulanan tetrasiklinlerin anne sütüne geçip geçmediği bilinmemektedir. Tetrasiklinler,
anne sütüne sistemik uygulamaları takiben geçmektedir. Anne sütü alan bebeklerde, ciddi advers
etki olma ihtimali nedeniyle, ilacın anne için olan önemi göz önüne alınarak annenin süt
vermeyi veya ilacı kesmesi yönünden bir karar verilmelidir.
Üreme yeteneği/Fertilite
Oksitetrasiklin veya polimiksin B’nin fertilite üzerindeki etkileri ile ilgili insan verileri mevcut
değildir. Hayvan çalışmalarında, fertilite üzerindeki advers etkiler belirlenmemiştir (bkz. bölüm
5.3). İnsanlardaki potansiyel risk bilinmemektedir.
4.7. Araç ve makine kullanımı üzerindeki etkiler
Topikal oksitetrasiklin preparatlarının araç ve makine kullanımı üzerinde etkili olması
beklenmemektedir.
4.8. İstenmeyen etkiler
İstenmeyen etkiler sınıf ve sıklık açısından şu esaslar kullanılarak sıralanmıştır: Çok yaygın
(>1/10); yaygın (>1/100 ila <1/10); yaygın olmayan (>1/1.000 ila <1/100); seyrek (<1/1000);
çok seyrek (<1/10.000), bilinmiyor (eldeki verilerden hareketle tahmin edilemiyor).
POLİMİSİN için istenmeyen etkilerin görülme sıklığı tanımlanmamıştır.
Bağışıklık sistemi hastalıkları
Bilinmiyor: Aşırı duyarlılık*
Deri ve deri altı doku hastalıkları
Bilinmiyor: Kontakt dermatit
* Bu tip bir yan etki oluşursa tedavi durdurulmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
4Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Oksitetrasiklinin topikal kullanımında, doz aşımına dair olgu bildirilmemiştir. Uygun, spesifik
bir antidotu mevcut değildir. Doz aşımı durumlarında; ilaca devam edilmemeli, semptomatik
tedaviye başlanmalı ve destekleyici önlemler başlatılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal kullanılan antibiyotikler, Tetrasiklinler ve türevleri
ATC kodu: D06AA03
Etki mekanizması:
Oksitetrasiklin, Streptomyces rimosus metabolizmasının bir ürünüdür ve tetrasiklin antibiyotik
familyasına aittir. Suda %1 oksitetrasiklin çözeltisi asittir (pH yaklaşık 2,5). Etkinliği, pH 2’den
daha az asidik çözeltilerde etkilenir ve alkalin hidroksitler tarafından hızla yok edilir.
Farmakodinamik etkiler:
Oksitetrasiklin primer olarak bakteriyostatiktir ve protein sentezini engelleyerek antimikrobiyal
etkisini gösterdiği düşünülmektedir. Oksitetrasiklin, geniş spektrumlu Gram-negatif ve Gram-
pozitif mikroorganizmalara karşı etkindir.
Tetrasiklin grubu ilaçların antimikrobik etki spektrumları birbirlerine yakındır ve aralarında
çapraz direnç gelişmesi yaygındır.
.
Polimiksin B sülfat, Bacillus polymyxa’dan elde edilen ilgili antibiyotiklerden oluşan bir gruba
aittir. Bakterisidal etkisi, yalnızca Gram-negatif mikroorganizmalara karşı etkindir. Bakteriyel
zarın yapısını değiştirerek, böylece temel hücre içi bileşenlerin sızıntısına yol açarak etki ettiği
düşünülmektedir.
Polimiksin B sülfat, Pseudomonas aeruginosa’ya karşı etkilidir.
Bir mg saf polimiksin B, 10.000 birime eşdeğerdir.
Geniş spekturumlu antibiyotiklerden olan oksitetrasiklin ve polimiksin B kombinasyonu; özellikle
5enfeksiyona sebep olan birincil ya da ikincil enfeksiyona sebep olan organizmalara karşı etkili bir
antimikrobiyal kombinasyondur. Bu birlikte kullanım, daha geniş bir etkinlik spektrumu ile
sonuçlanır.
5.2. Farmakokinetik özellikler
Genel özellikler
Emilim:
Deri üzerine uygulamayı takiben oksitetrasiklinin sistemik emilimine ilişkin yayınlanmış bilgi
yoktur. Sağlam veya soyulmuş deri yoluyla Polimiksin B’nin emilimi yetersizdir.Dağılım:
Yeterli veri mevcut değildir.
Biyotransformasyon:
Yeterli veri mevcut değildir.
Eliminasyon:
Yeterli veri mevcut değildir.
Doğrusallık/ doğrusal olmayan durum:
Yeterli veri mevcut değildir.
5.3. Klinik öncesi güvenlilik verileri
Oksitetrasiklin
Oksitetrasiklin, yüksek dozlarda tek veya tekrarlı uygulamanın ardından iyi tolere edilmiş ve
anlamlı toksikolojik bulgular görülmemiştir. Tanımlanan tek toksikolojik tehlike, topikal
kullanımlardan kaynaklanan maruziyeti büyük ölçüde aşması beklenen dozlarda karaciğer ve
böbrek ile sınırlıdır. Oksitetrasiklin, genotoksik veya tümörijenik değildir. Hamile köpeklere
yüksek dozlarda uygulanan oksitetrasiklin, resorpsiyonlara, iskelette ve iç organlarda kusurlu
oluşumlara yol açmıştır.
Polimiksin B sülfat
Yüksek Polimiksin B sülfat dozları kemirgenler ve köpeklerde böbreği hedef alır. Gözde
6intravitreal enjeksiyon ile uygulama, lens opaklığı ile sonuçlanır, kulağa uygulama ise orta
kulakta toksisite ile sonuçlanır.
6. FARMASÖTİK ÖZELLİKLER
6.1. Yardımcı maddelerin listesi
Vaselin flant
Vaselin likid
6.2. Geçimsizlikler
Mevcut değildir.
6.3. Raf ömrü
36 ay.
6.4. Saklamaya yönelik özel tedbirler
25oC altındaki oda sıcaklığında ve kuru bir yerde saklayınız.
6.5. Ambalajın niteliği ve içeriği
14.2 g’lık miktarda alüminyum tüplerde satışa sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
KOÇAK FARMA İLAÇ VE KİMYA SANAYİ A.Ş.
Mahmutbey Mah. 2477.Sok. No:23
Bağcılar/İSTANBUL Tel. : 0216 492 57 08
Faks. : 0216 334 78 88
8. RUHSAT NUMARASI(LARI)
219/87
9. İLK RUHSAT TARİHİ/RUHSAT YENİLEME TARİHİ
7İlk ruhsat tarihi: 30.07.2009
Ruhsat yenileme tarihi:
10. KÜB’ÜN YENİLENME TARİHİ
8