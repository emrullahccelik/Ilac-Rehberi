KISA ÜRÜN BİLGİSİ
1. BEŞERİ TIBBİ ÜRÜNÜN ADI
KARDİYOMİL 10 mg/10 ml İ.V. Enjeksiyon/İnfüzyon için çözelti içeren ampul
2. KALİTATİF VE KANTİTATİF BİLEŞİM
Etkin madde:
Her 1 ml çözelti, 1 mg milrinon etkin maddesini içerir.
Yardımcı maddeler:
Her 1 ml çözelti,
Susuz dekstroz (glukoz) 0,047 g içerir. Yardımcı maddeler için 6.1.’e bakınız.
3. FARMASÖTİK FORM
Steril apirojen enjeksiyon/infüzyon için çözelti.
Berrak, renksiz-soluk sarı, partikülsüz çözelti.
4. KLİNİK ÖZELLİKLER
4.1. Terapötik endikasyonlar
KARDİYOMİL klasik bakım tedavisine yanıt vermeyen şiddetli konjestif kalp yetmezliğinin
kısa süreli tedavisinde ve kalp cerrahisi sonrası düşük çıkış (out put) durumlarını da içeren akut
kalp yetmezliği olan hastaların tedavisi için endikedir.
KARDİYOMİL,pediatrik popülasyonda, klasik idame tedavisinde (glikozidler, diüretikler,
vazodilatörler,ve/veya ACE inhibitörlerine) yanıt vermeyen şiddetli konjestif kalp yetmezliğinin
kısa süreli tedavisinde (en fazla 35 saat ) ve kalp cerrahisi sonrası düşük kardiak çıkış (out put )
durumlarının da dahil olduğu akut kalp yetmezliğinin kısa süreli tedavisinde (en fazla 35 saat)
endikedir.
14.2. Pozoloji ve uygulama şekli
Pozoloji/uygulama sıklığı ve süresi:
Yetişkinler için, KARDİYOMİL’in önce 10 dakikalık sürede 50 μg/kg yükleme dozu
verilmelidir, ardından hemodinamik ve klinik yanıta göre, sürekli infüzyon şeklinde, 0.375
µg/kg/dk ve 0.750 µg/kg/dk dozla devam edilmelidir. Toplam doz 1.13 mg/kg/günü
geçmemelidir.
KARDİYOMİL’in 200 µg/ml’lik infüzyonluk solüsyonunu hazırlamak için; her bir 10 ml’lik
ampule 40 ml seyreltici (her bir 100 ml’lik ampule 400 ml seyreltici) kullanılmalıdır. Kullanılan
seyrelticiler: %0.45 sodyum klorür, %0.9 sodyum klorür veya %5 dekstroz’dur.
Uygulanırken aşağıdaki tablo esas alınmalıdır.
KARDİYOMİL enjeksiyon dozu İnfüzyon hızı
(µg /kg/dk) (ml/kg/saat)
0.375 0.11
0.400 0.12
0.500 0.15
0.600 0.18
0.700 0.21
0.750 0.22
Solüsyonların farklı konsantrasyonları, hastanın sıvı gereksinimlerine uygun olarak
kullanılmalıdır. Tedavi süresi hastanın verdiği cevaba bağlı olmalıdır. Konjestif kalp yetmezliği
olan hastalarda, en fazla 5 gün tedavi devam ettirilmesine rağmen normal süre 48- 72 saattir.
Kalp cerrahisini takiben akut durumlarda 12 saatten fazla tedavi sürdürülmemelidir.
Uygulama şekli:
İntravenöz uygulama içindir.
Özel popülasyonlara ilişkin ek bilgiler: Böbrek yetmezliği:
Doz ayarlaması gereklidir.
2Ciddi böbrek yetmezliği olan ancak kalp rahatsızlığı olmayan hastalardan elde edilmiş verilerde,
böbrek yetmezliğinin varlığında KARDİYOMİL’in terminal eliminasyon yarı ömrünün önemli
ölçüde arttığı gösterilmiştir. Böbrek yetmezliği klinik olarak kanıtlanmış olan hastalarda
yükleme dozu etkili değildir fakat KARDİYOMİL’in aşağıdaki tabloda gösterildiği şekilde
kullanılması önerilir:
Kreatinin klirensi KARDİYOMİL enjeksiyon dozu Sürdürülen infüzyonun hızı
(ml/dk/1.73m2 ) (µg/kg/dk) (ml/kg/saat)
5 0.20 0.06
10 0.23 0.07
20 0.28 0.08
30 0.33 0.10
40 0.38 0.11
50 0.43 0.13
İnfüzyon hızı hemodinamik yanıta göre ayarlanmalıdır.
Pediyatrik popülasyon:
Yayınlanan çalışmalarda infantlarda ve çocuklar için seçilen dozlar:
-İntravenöz yükleme dozu: 30-60 dakika boyunca uygulanan 50-75 µg/kg’dır.
-İntravenöz sürekli infüzyon: Hemodinamik yanıta ve olası yan etkilerin başlamasına göre en
fazla 35 saatlik bir süre boyunca 0.25-0.75 µg/kg/dk’dır.
İnfantlarda ve 6 yaşından küçük çocuklarda konjenital kalp rahatsızlığı için olan düzeltici
ameliyatlardan sonraki düşük kardiak output sendromu ile ilgili klinik çalışmalarda, 60 dakika
boyunca uygulanan 75 µg/kg yükleme dozu ve onu takiben 35 saat boyunca uygulanan 0.75
µg/kg/dk infüzyonun düşük kardiak output sendromu gelişim riskini azaltmıştır. Farmakokinetik
çalışma sonuçları da dikkate alınmalıdır.(Bölüm 5.2 ‘ye bakınız.)
3Böbrek Yetmezliği:
Veri eksikliği nedeniyle,milrinonun kullanımı böbrek yetmezliği olan pediatrik hastalarda
önerilmemektedir.(Bölüm 4.4 ‘ e bakınız.)
Patent duktus arteriyoz:
Eğer patent duktus arteriyoz riski olan veya patent duktus arteriyoz hastası olan preterm ve term
infantlarda milrinon kullanımı isteniyorsa, terapötik gereklilik/potansiyel risk oranı tartılarak
kullanılmalıdır.(Bölüm 4.4 ,4.8,5.2 ve 5.3’ e bakınız.)
Geriyatrik popülasyon:
Özel bir doz ayarlaması gerekmemektedir.
4.3. Kontrendikasyonlar
• KARDİYOMİL, içindeki etkin maddeye veya yardımcı maddelerden herhangi birine
karşı aşırı duyarlılığı olanlarda,
• Ciddi hipovolemi durumlarında kullanılmamalıdır.
4.4. Özel kullanım uyarıları ve önlemleri
Miyokard infarktüsünün akut aşamasında milrinon gibi inotropik ajanların kullanımı, miyokard
oksijen tüketiminin istenilmeyen artışına neden olabilir.
Akut miyokard infarktüsünden hemen sonra, hastanın güvenlik ve etkinliği sağlanıncaya kadar
KARDİYOMİL’in, kullanılması önerilmez.
KARDİYOMİL ile tedavi esnasında; kan basıncının, kalp atım hızının, klinik durumun,
elektro- kardiyogramın, sıvı dengesinin, elektrolitler ve böbrek fonksiyonunun (örneğin serum
kreatinin) dikkatle izlenmesi gerekmektedir.
Şiddetli obstrüktif aort veya akciğer kapak hastalığı veya hipertrofik subaortik darlığı olan
hastalarda KARDİYOMİL, obstrüksiyonun cerrahi olarak rahatlatılması yerine
kullanılmamalıdır. Bu koşullarda, KARDİYOMİL gibi inotropik/ vazodilatatör özelliğinde
olan bir ilaç kan akış tıkanıklığını arttırabilir.
KARDİYOMİL ile tedavi edilen yüksek risk grubu popülasyonunda, supraventriküler ve
ventriküler aritmi, gözlemlenmiştir. Bazı hastalarda, hastanın güvenliğini veya tedavinin
4sonucunu etkilemeyecek biçimde, sürekli olmayan ventriküler taşikardi de dahil olmak üzere
ventriküler ektopide artış gözlemlenmiştir.
A-V nodül iletişiminde az miktarda artışa neden olduğundan, atriyal çarpıntı / fibrilasyon
kontrolü yapılmayan hastalarda, ventriküler cevap verme hızında artış olma ihtimali vardır. Bu
nedenle, KARDİYOMİL ile tedaviye başlamadan önce, A-V nodül iletişim süresini uzatmak
amacıyla diğer ajanlarla tedavi veya dijitalizasyon düşünülmelidir ve aritmi durumunda tedavi
kesilmelidir.
Kalp yetmezliğinin kendisinde mevcut olan aritmi potansiyeli birçok ilaçla veya ilaçların
kombinasyonu ile artabilir. KARDİYOMİL alan hastalar infüzyon esnasında yakından takip
edilmeli ve aritmi geliştiği takdirde infüzyon sonlandırılmalıdır.
Vazodilatör etkisinden dolayı milrinon hipotansiyona neden olabilir, bu yüzden KARDİYOMİL
uygulanacak hipotansiyonlu hastalar tedavi öncesinde dikkatlice incelenmelidir. Kan basıncında
aşırı düşme görülen hastalarda enjeksiyon hızı yavaşlatılmalı veya kesilmelidir.
Eğer önceden yapılan güçlü bir diüretik tedavinin kardiyak dolum basıncında önemli bir
azalmaya neden olduğu şüphesi var ise, KARDİYOMİL enjeksiyonu; kan basıncı, kalp atışı ve
kliniksel semptomatoloji gözlemlenerek yapılmalıdır.
Diüretiklerle tedavide, kardiyak çıktılarında görülen bir iyileşmede diüretik dozunun azaltılması
gerekir. Aşırı diüretik alımıyla görülen potasyum kaybında, diüretik dozunda bir azaltma gerekli
görülür. Aşırı diüretikler nedeniyle görülen potasyum kaybı, dijitalize hastaları aritmiye doğru
yatkınlaştırabilir. Bu nedenle, KARDİYOMİL ile tedaviye başlamadan evvel veya uygulama
esnasında potasyum desteği ile hipokalemi düzeltilmelidir.
Milrinon enjeksiyonunda infüzyon bölgesinde reaksiyon vakaları rapor edilmiştir (Bkz. Bölüm
4.8. İstenmeyen etkiler). Sonuç olarak, muhtemel bir ekstravazasyon vakasını önlemek için
infüzyon bölgesi dikkatlice gözlemlenmelidir.
Aneminin de dahil olduğu hemoglobindeki düşüş çoğu kez kalp yetmezliği durumunda
gerçekleşir. Trombositopeni ve anemi riski nedeniyle, düşük platelet sayımı veya düşük
hemoglobini olan hastalarda ilgili laboratuar parametrelerinin dikkatle takip edilmesi
gerekmektedir.
Kontrollü çalışmalarda Milrinon’un infüzyonu ile ilgili 48 saati aşan periyotlar için çalışma
mevcut değildir.
5Pediatrik popülasyon :
Yetişkinler için anlatılan uyarılara ve önlemlere ek olarak aşağıdaki bilgiler de dikkate
alınmalıdır:
Yenidoğanlarda, KARDİYOMİL tedavisi sırasında, açık kalp ameliyatını takiben, izleme, kalp
hızı ve ritmi, umbilikal arter kateteri veya periferik kateter ile sistemik arteriyel kan basıncı,
santral venöz basınç, kalp indeksi, kalp debisi, sistemik vasküler rezistans, pulmoner arter
basıncı, atriyal basınç içermelidir. İzlenmesi gereken laboratuar değerleri, platelet sayımı,
serum potasyumu, karaciğer fonksiyonları ve böbrek fonksiyonlarıdır. Frekans ölçme ve
değerlendirilmesi taban çizgisi değerlerine göre ve yeni doğanların tedavideki değişikliklere
yanıtlarının değerlendirilmesi gerekmektedir.
Literatür, bozulmuş böbrek fonksiyonu olan pediatrik hastalarda, Milrinon klirensinde belirgin
azalma ve klinik olarak önemli yan etkilerin olduğunu ortaya koyar. Fakat pediatrik hastalarda,
dozun hangi spesifik kreatinin klirensinde ayarlanması gerektiği henüz belli değildir. Bu
nedenle, Milrinon kullanımı bu popülasyonda önerilmemektedir (Bakınız bölüm 4.2).
Pediatrik hastalarda Milrinon kullanımına hasta hemodinamik açıdan stabil ise başlanmalıdır.
Milrinon trombositopeniye neden olabileceğinden, intraventriküler hemoraji riski olan yeni
doğanlarda (prematüre bebek, düşük doğum ağırlığı) dikkatli olunmalıdır. Pediyatrik hastalarla
yapılan klinik çalışmalarda, trombositopeni riski infüzyon süresi ile önemli ölçüde artmıştır.
Klinik veriler Milrinon ilişkili trombositopeninin çocuklarda yetişkinlere oranla daha sık
olduğunu göstermektedir (Bölüm 4.8’e bakınız).
Klinik çalışmalarda Milrinon’un pediatrik hastalarda duktus arteriyozun’un kapanmasını
yavaşlattığı görülmüştür. Bu nedenle, eğer patent duktus arteriyozu olan veya olma riski olan
prematürelerde veya term infantlarda Milrinon’un kullanımı isteniyorsa, terapötik gerekler
potansiyel risklere karşı değerlendirilmelidir (Bölüm 4.2, 4.8, 5.2 ve 5.3’e bakınız).
Bu tıbbi ürün her 1 ml’sinde yaklaşık olarak 0,047 g susuz dekstroz (glukoz) içermektedir.
Bu yüzden glukoza bağlı herhangi bir etki oluşması beklenmez.
4.5. Diğer tıbbi ürünler ile etkileşimler ve diğer etkileşim şekilleri
Karışımda çökelti oluşacağından KARDİYOMİL içeren intravenöz enjeksiyon hatlarına
furosemid veya bumetanid uygulanmamalıdır.
6İntravenöz infüzyonla uygulamada seyreltme için sodyum bikarbonat kullanılmamalıdır.
Kalsiyum kanal blokerleri ile teorik bir potansiyel etkileşim var olmasına rağmen bu güne kadar
klinik olarak anlamlı bir etkileşim için hiçbir kanıt yoktur.
Kanda tedavi için gerekli dijital seviyesi sağlanmış olan hastalarda glikozid toksisitesi
belirtilerine neden olmadan Milrinon’un uygun inotropik etkisi vardır.
Uyumlu oldukları tespit edilmiş ilaçlarda dahil KARDİYOMİL enjeksiyonuna başka ilaçlar
karıştırılmamalıdır.
Milrinon ile tedavi sırasında sıvı ve elektrolit değişimleri ve serum kreatinin seviyeleri dikkatlice
takip edilmelidir. Kalp debisindeki iyileşme ve böylece diürez bir diüretik ajanın dozunda
azalma gerektirebilir. Aşırı diüreze bağlı potasyum kaybı, dijitalleştirilmiş hastalarda aritmiye
önceden hazırlayabilir. Bu nedenle, Milrinon kullanımı öncesinde veya sırasında hipokalemi,
potasyum takviyesi ile düzeltilmelidir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Milrinon için, gebeliklerde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir (Bkz.
Bölüm 5.3 Klinik öncesi güvenlilik verileri).
Gebe kadınlara verilirken tedbirli olunmalıdır.
Gebelik dönemi
Her ne kadar hayvanlar üzerinde yapılan çalışmalarda ilacın cenin hasarına neden olduğu veya
üreme fonksiyonu üzerine diğer zararlı etkilerinin bulunduğu kanıtlanmamışsa da insanlarda
gebelik döneminde Milrinon’un emniyeti henüz tesbit edilmemiştir. Gebelik sırasında ancak risk
/ fayda oranı tartılarak kullanılmalıdır.
Laktasyon dönemi
Milrinon’un insan sütüyle atılıp atılmadığı bilinmemektedir. Milrinon’un süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
7KARDİYOMİL tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
KARDİYOMİL tedavisinin emziren anne açısından faydası dikkate alınmalıdır.
Üreme yeteneği / Fertilite
KARDİYOMİL için, gebeliklerde maruz kalmaya ilişkin klinik veri mevcut değildir.
4.7. Araç ve makine kullanımı üzerindeki etkiler
Araç ve makine kullanımını etkilediğine dair herhangi bir veri mevcut değildir.
4.8. İstenmeyen etkiler
Aşağıdaki istenmeyen etkiler KARDİYOMİL ile tedavide meydana gelebilir.
Sıklık sıralaması şu şekilde tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ve <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Yaygın olmayan: Trombositopeni*
Bilinmiyor: Hemoglobin konsantrasyonu ve kırmızı kan hücresi sayısında azalma.
*Bebeklerde ve çocuklarda, trombositopeni riski infüzyon süresi ile birlikte önemli ölçüde
artmıştır.Klinik veriler milrinon ile ilişkili trombositopeninin çocuklarda yetişkinlere göre daha
yaygın olduğunu gösterir.
Bağışıklık sistemi hastalıkları
Çok seyrek : Anafilaktik şok
Metabolizma ve beslenme bozuklukları
Yaygın olmayan: Hipokalemi
Sinir sistemi bozuklukları
Yaygın: Genellikle orta hafif şiddette baş ağrısı
Yaygın olmayan: Tremor
8Kardiyak hastalıklar
Yaygın: Ventriküler ektopik aktivite, sürekli olmayan veya sürekli ventriküler taşikardi,
supraventriküler aritmiler, hipotansiyon.
Yaygın olmayan: Ventriküler fibrilasyon, anjina/göğüs ağrısı.
Çok seyrek: Torsades de pointes (TdP) (kendi kendini sonlandırabilen ya da ventrikül
fibrilasyonuna dejenere olabilen bir polimorf ventrikül taşikardisi türü).
Aritmi insidansı, doz veya Milrinon’un plazma düzeyleri ile ilgili değildir. Bu aritmiler nadiren
hayatı tehdit edicidir. Aritmi mevcut ise, bu önceden var olan aritmilerle, metabolik
anormalliklerle (örneğin hipokalemi), anormal digoksin düzeyleri ile ve kateter ekleme gibi bazı
temel faktörler ile genellikle ilişkilidir. Klinik veriler,milrinon ile ilişkili aritminin çocuklarda
yetişkinlere göre daha az yaygın olduğunu gösterir.
Solunum, göğüs bozuklukları ve mediastinal hastalıklar
Çok seyrek: Bronkospazm
Hepato-bilier hastalıklar
Yaygın olmayan: Anormal karaciğer fonksiyon testleri
Deri ve deri altı doku hastalıkları
Çok seyrek: Döküntü gibi deri reaksiyonları
Genel bozukluklar ve uygulama bölgesine ilişkin hastalıklar:
Bilinmiyor (eldeki verilerden hareketle tahmin edilemiyor): İnfüzyon bölgesi reaksiyonu.
Pediyatrik popülasyon:
Sinir Sistemi Hastalıkları
Bilinmeyen: intraventriküler kanama (Bölüm 4.4’e bakınız).
Konjenital, Familyal ve Genetik Hastalıklar
Bilinmeyen: patent duktus arteriyoz *** (bölüm 4.2, 4.4 ve 5.3’e bakınız)
*** Patent duktus arteriyoz’un kiritik sonuçları, literatürde anlatıldığı gibi aşırı pulmoner
dolaşımın ardışık pulmoner ödem ve kanama ile kombinasyonu ve ardışık intraventriküler
kanamalı ve olası ölümcül sonuçlu nekrotize enterokolitli azalmış organ perfüzyonu ile ilgilidir.
Pediatrik popülasyon için uzun süreli güvenilirlik verileri henüz mevcut değildir.
9Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
KARDİYOMİL’in intravenöz aşırı dozu, hipotansiyon (çünkü vazodilatatör etkisi vardır) ve
kardiyak aritmiye neden olabilir. Bunlar oluşmuşsa KARDİYOMİL’in uygulaması azaltılmalıdır
veya hastanın durumu stabil hale gelinceye kadar durdurulmalıdır. Bilinen spesifik bir antidotu
yoktur, ama dolaşım desteği için genel tedbirler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Fosfodiesteraz inhibitörleri
ATC kodu: C01CE02
Etki mekanizması:
Milrinon düşük kronotrop aktivitesi olan etkili, pozitif inotrop ve vazodilatatör aktivite gösteren
yeni bir ilaçtır. Ayrıca sol ventriküler diyastolik gevşemeyi de arttırır. Yapısı ve etki şekli dijital
glikozidlerinden, katekolaminler veya anjiyotensin dönüştürücü enzim inhibitörlerinden
farklıdır. Kalpte ve vasküler kasta pik III fosfodiesteraz izoenziminin selektif inhibitörüdür.
Milrinon, A-V nod’unun iletimini ve hafif artmasını sağlar.
Milrinon enjeksiyonuyla yapılan klinik çalışmalarda, kardiyak output, pulmoner kapiller
oklüzyon basıncı ve damar direncini de içeren konjestif kalp yetmezliğinde, kalp atım hızı
üzerinde klinik olarak önemli etkisi olmadan veya miyokard oksijen tüketimi olmadan
hemodinamik endekslerinde hemen düzeltme yaptığı gösterilmiştir.
İntravenöz milrinon tedavisi sırasında hemodinamik düzelmeye, New York Kalp Birliğinin
sınıflandırması ile ölçüldüğü gibi, konjestif kalp yetmezliğinde klinik semptomatik düzelme
eşlik eder.
10Pediatrik Popülasyon: Literatür taraması ile,kardiyak cerrahi operasyonu, septik şok veya
pulmoner hipertansiyonu takiben düşük kardiak output sendromu olan hastalar ile ilgili klinik
çalışmalar bulunmuştur.Uygulanan dozlar 30-60 dakika boyunca 50-75 µg/kg yükleme dozu ve
onu takiben 35 saate kadar 0.25-0.75 µg/kg/dk sürekli intravenöz infüzyondur. Bu çalışmalarda,
milrinon ile kardiak outputta artış, kardiak dolum basıncında azalma, kalp hızında ve
miyokardial oksijen tüketiminde küçük değişiklikler ile sistemik ve pulmoner vasküler dirençte
azalma gözlenmiştir.
Uzun süreli milrinon kullanımı ile ilgili çalışmalar 35 saatten daha uzun süre KARDİYOMİL
uygulanmasını önermek için yeterli değildir.
Bazı çalışmalarda, milrinonun pediatrik kullanımı, nonhiperdinamik septik şoku olan hastalarda,
(Barton et al.,1996; Lindsay et al.,1998), Fallot onarımının tetrolojisinden sonra milrinonun
postbypass pulmoner hipertansiyon üzerindeki etkisi (Chu et al.,2000); Fantom tipinde
prosedürden sonra nitrik oksidin ve milrinonun pulmoner dolaşım üzerindeki kombine etkisi
(Cai et al.,2008) araştırılmıştır.
Bu çalışmaların sonuçları yetersizdir. Bu nedenle,milrinonun bu endikasyonlarda kullanımı
önerilmez.
5.2. Farmakokinetik özellikler
Genel Özellikler
Dağılım:
Konjestif kalp yetmezliği olan hastalara, KARDİYOMİL’in 12.5 µg/kg - 125 µg/kg intravenöz
enjeksiyonunu takiben; dağılımı 0,38 litre/kg/saattir, ortalama terminal eliminasyon yarı ömrü
2.3 saat ve klirensi 0.13 litre/kg/saattir.
Konjestif kalp yetmezliği olan hastalara 0,20 - 0,70 µg/kg/dakika intravenöz infüzyonunu
takiben; dağılım hacmi: 0.45 litre/kg, ortalama terminal eliminasyon yarı ömrü: 2.4 saat ve
klirensi 0.14 litre/kg/saattir.
Bu farmakokinetik parametreler doza bağımlı değildir ve enjeksiyonları takiben plazma
konsantrasyonuna karşı zaman eğrisi altındaki alan önemli ölçüde doza bağımlıdır.
11KARDİYOMİL yaklaşık %70’nin (denge diyalizi tarafından) insan plazma protein bağlandığı
gösterilmiştir.
Biyotransformasyon:
5 metaboliti vardır fakat O-glukuronid metaboliti biyotrasformasyonun önemli kısmını temsil
eder.
Eliminasyon:
Oral uygulanan milrinon’un başlıca atılımı idrar yolu ile (%83) ve onun metaboliti olan
O- glukuronid (%12) ile gerçekleşir.
Normal bireylerde eliminasyon idrar yolu ile hızlıdır, ilacın verilmesini takiben, ilk iki saat
içinde geri kazanım yaklaşık %60 ve ilk sekiz saat içinde geri kazanım yaklaşık % 90’dır.
Milrinon’un ortalama renal klirensi yaklaşık 0.3 litre / dk’dır, bu aktif salgının göstergesidir.
Doğrusallık/ Doğrusal olmayan durum:
Bilgi bulunmamaktadır.
Pediatrik Populasyon
Milrinon, çocuklarda, yetişkinlere kıyasla daha hızlı temizlenir. Ancak infantların klerensi
çocuklarınkinden önemli ölçüde daha düşüktür. Preterm bebeklerde ise klerens daha düşüktür.
Yetişkinlere göre daha hızlı olan klerens nedeniyle milrinonun kararlı durum plazma
konsantrasyonu çocuklarsa yetişkinlere göre daha düşüktür. Renal fonksiyonları normal olan
pediatrik populasyonda 6-12 saatlik 0.5-0.75 µg/kg/dk sürekli infüzyondan sonra kararlı durum
milrinon plazma konsantrasyonu yaklaşık olarak 100-300 ng/ml’dir.
Açık kalp ameliyatı sonrası, yenidoğanlarda, infantlarda ve çocuklarda 0.5-0.75 µg/kg/dk’lık
intravenöz infüzyonu takiben milrinonun dağılım hacmi, yaş grupları arasında anlamlı bir
değişiklik olmadan, 0.35-0.9 lt/kg arasındadır. Çok erken doğmuş bebeklere doğumdan sonra
düşük sistemi çıkışı önlemek için uygulanan 0.5 µg/kg/dk intravenöz infüzyonu takiben
milrinonun dağılım hacmi yaklaşık olarak 0.5 litre/kg’dır.
Birçok farmokokinetik çalışma, pediatrik populasyonda klerensin artan yaş ile birlikte arttığını
göstermiştir.İnfantların klerensi (3.4-3.8 ml/kg/dk) çocuklarınkinden (5.9-6.7 ml/kg/dk) önemli
ölçüde daha düşüktür. Yenidoğanlarda milrinon klerensi yaklaşık olarak 1.64 ml/kg/dk ; preterm
infantlarda ise klerens daha düşüktür (0.64 ml/kg/dk).
12Milrinonun ortalama terminal eliminasyon yarı ömrü infantlarda ve çocuklarda 2-4 saat ve
preterm bebeklerde 10 saattir.
Pediatrik hastalarda, farmakodinamik etkinliğin eşik değerinin üzerinde değer elde etmek için
milrinonun optimum dozu yetişkinlere göre daha fazla olduğu sonucuna varılmıştır;
ancak preterm bebeklerde farmakodinamik etkinliğin eşik değerinin üzerinde değer elde etmek
için uygulanması gereken optimum doz çocuklardakine göre daha düşüktür.
Patent duktus arteriyoz :Milrinon böbrek yoluyla atılır ve ekstraselüler boşluk ile sınırlı olan
dağılım hacmi vardır.Bur durum, patent duktus arteriyoz ile ilişkili olan aşırı sıvı ve
hemodinamik değişikliklerin Milrinon’un dağılımı ve atılımı üzerinde etkisi olduğunu gösterir.
5.3. Klinik öncesi güvenlilik verileri
Juvenil Hayvanlar:PDE 3 inhibitörlerin duktus-genişleten etkileriniyakın dönem sıçan
yavrularında ve onların diferansiyel etkilerini yakın dönem preterm fetal sıçanlarda açıklamak
için bir klinik öncesi çalışma yürütülmüştür.Milrinon ile postnatal duktus dilatasyonu 3 dozda
çalışılmıştır (10.1 ve 0.1 mg/kg).Milrinon’un dilatör etkisi, İndometazi ile daraltılan fetal
duktusa, milrinonun (10.1 ve 0.1 mg/ kg ) ve indometazinin (10 mg/kg) D21 (yakın dönem) ve
D19 (preterm) anne sıçana eş zamanlı olarak uygulanması ile çalışılmıştır.Bu invivo çalışma,
Milrinon’un fetal ve postnatal daraltılmış duktus arteriyozun doza-bağımlı dilatasyonunu
başlattığını göstermiştir.Enjeksiyon ile uygulanan doğumdan hemen sonra uygulanmasının
dilatör etkilerini doğumdan 1 saat sonra uygulanmasına kıyasla daha potent olduğu
görülmüştür.Ayrıca bu çalışma olgun olmayan duktus arteriyozun olgun duktus arteriyoza göre
milrinona daha duyarlı olduğunu göstermiştir(Bölüm 4.2,4.4,4.8 ve 5.2’ ye bakınız.).
6. FARMASÖTİK ÖZELLİKLER
6.1. Yardımcı maddelerin listesi
Laktik asit
Susuz dekstroz (glukoz), Sodyum hidroksit, Enjeksiyonluk su
136.2 Geçimsizlikler
Karışımda çökelti oluşacağından KARDİYOMİL içeren intravenöz enjeksiyon hatlarına
furosemid veya bumetanid uygulanmamalıdır. İntravenöz infüzyonla uygulamada
seyreltme için sodyum bikarbonat kullanılmamalıdır.
KARDİYOMİL enjeksiyonuna başka ilaçlar karıştırılmamalıdır.
6.3. Raf ömrü
24 ay
İnfüzyonluk solüsyonlar; tavsiye edilen %0.45 sodyum klorür, % 0.9 sodyum klorür
veya % 5 dekstroz ile seyreltilerek 24 saat içinde kullanılmalıdır.
6.4. Saklamaya yönelik özel tedbirler
25°C’nin altındaki oda sıcaklığında saklayınız, dondurmayınız.
6.5. Ambalajın niteliği ve içeriği
Renksiz Tip I cam ampullerde 10 ml çözelti - 1 adet ampul /kutu.
6.6. Beşeri tıbbi üründen arta kalan maddelerin imhası ve diğer özel önlemler
İlaç görsel olarak incelenmeli, partiküler madde içeren veya renklenmiş
çözeltiler kullanılmamalıdır.
“Tıbbi Atıkların Kontrolü Yönetmeliği” ve “Ambalaj ve Ambalaj Atıklarının
Kontrolü Yönetmeliği”ne uygun olarak imha edilmelidir.
7. RUHSAT SAHİBİ
HAVER FARMA İlaç A.Ş.
Acarlar Mah. 74. Sok.
Acarkent Sitesi B742 No.:17/1
Beykoz / İstanbul
Tel: 0216 324 38 38
Faks: 0216 317 04 98
E-posta: info@haver.com.tr
8. RUHSAT NUMARASI
2016/499
149. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 10.06.2016
Ruhsat yenileme tarihi:
10. KÜB'ÜN YENİLENME TARİHİ
15