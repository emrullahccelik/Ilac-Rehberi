KISA ÜRÜN BİLGİSİ
1. BEŞERİ TIBBİ ÜRÜNÜN ADI
Paraks 40 mg tablet
2. KALİTATİF VE KANTİTATİF BİLEŞİM
Etkin madde:
Levamizol hidroklorür 48 mg
Her bir tablet 40 mg levamizole eşdeğer 48 mg levamizol hidroklorür (L- tetramisol HCl )
içerir.
Yardımcı maddeler:
Laktoz monohidrat (inek kaynaklı) 45 mg
Yardımcı maddeler için 6.1’e bakınız.
3. FARMASÖTİK FORM
Tablet
Beyaz, dairesel, çentikli tabletler
4. KLİNİK ÖZELLİKLER
4.1 Terapötik endikasyonlar
Antihelmintik olarak :
• Ascaris lumbricoides, Necator americanus, Enterobius vermicularis, Ancylostoma
duodenale, Trichuris trichiura, Strongyloides stercoralis, Thichostrongylus colubriformis
tedavisinde;
Antineoplastik yardımcı olarak :
• Kolorektal karsinomda, kolonun Dukes C adenokarsinomunda fluorourasil ile birlikte
• Primer rezeksiyon ile yaygın veya lokal metastazların blok halinde çıkarılmadığı kesin
değilse, hastalık artığı kaldığı mikroskobik olarak belli ise, primer tümörün komple
rezeksiyonundan sonra
PARAKS kullanılır.
4.2 Pozoloji ve uygulama şekli
Pozoloji:
Antihelmintik olarak kullanıldığında;
Ort. Vücut Verilecek Verilecek
Ağırlığı Tablet Miktarı Toplam Baz Miktar
Hasta Yaşı
2-5 yaş arası 15 kg 1 tablet 40 mg
20-25 kg 1,5 tablet 60 mg
5-15 yaş arası 30-35 kg 2 tablet 80 mg
40 kg 2,5 tablet 100 mg
Yetişkinler 50 kg 3 tablet 120 mg
Antineoplastik olarak kullanıldığında;
Kolorektal karsinomda yetişkinlerde, ameliyattan sonra 7 gün ila 30 gün arasında başlayarak 3
gün süre ile 8 saatte bir 50 mg baz madde karşılığı 1,25 tablet alınır.
1Kolorektal Karsinom için Fluorourasil ile birlikte kullanıldığında:
Hastada stomatit veya ishal gelişirse fluorourasil tedavisi derhal kesilmelidir. Eğer stomatit
veya ishal haftalık tedavi sırasında gelişirse, fluorourasil’in ikinci dozu verilmemelidir.
Fluorourasil tedavisine yeniden başlarken, eğer etkiler hafiften şiddetliye doğru ise, doz
miktarında % 20’lik bir azalma yapılması önerilir.
Eğer lökopeni ortaya çıkmakta ise, fluorourasil tedavisinde aşağıdaki ayarlamalar önerilir.
• Lökosit sayısı 2500-3500 ise, bu değer 3500’ü aşıncaya kadar fluorourasil dozu
verilmemelidir.
• Lökosit sayısı 2500’den aşağıda ise 3500’ü aşıncaya kadar fluorourasil dozu
verilmemelidir.Fluorourasil tedavisi yeniden başlarken doz miktarında %20’lik bir
azalma yapılmalıdır. Fluorourasil verilmemesine rağmen 10 günden daha uzun süre
lökosit sayısı 2500’ün altında kalıyorsa, levamizol hidroklorür ve fluorourasil’in her
ikisinin de kullanımı kesilmelidir.
• Trombositopeni oluştuğunda trombosit sayısı 100,000’i aşıncaya kadar levamizol
hidroklorür ve fluorourasil’in her ikisinin de verilmemesi önerilir.
Uygulama sıklığı ve süresi:
Antihelmintik olarak PARAKS 1 gün ve 1 kez verilir. Tam tedavi gerçekleşmezse, bir hafta
sonra aynı doz miktarı ile ikinci bir kür uygulanır.
Antineoplastik tedavi olarak alındığında yukarıda yazılan doz şekli her iki haftada bir
tekrarlanır ve bir yıl sürer.
Uygulama şekli :
Tabletler bir miktar su ile tok karnına alınır ve ayrıca bir müshil kullanılmaz.
Özel popülasyonlara ilişkin ek bilgiler :
Böbrek/Karaciğer yetmezliği :
Levamizol karaciğerde metabolize olup böbrekler yoluyla atıldığından böbrek ve karaciğer
yetmezliklerinde kontrendikedir.
Pediyatrik popülasyon :
Çocuklarda vücut ağırlığının her bir kg'ı için 2,5 mg baz madde hesabı ile verilmelidir.
Geriyatrik Popülasyon :
Geriyatrik hastalarda herhangi bir doz değişikliği gerekmemektedir.
4.3 Kontrendikasyonlar
• Ciddi karaciğer ve/veya böbrek rahatsızlığı olanlarda,
• Kan diskrazisi olanlarda,
• Levamizol hidroklorüre karşı duyarlı olanlarda,
PARAKS kontrendikedir.
4.4 Özel kullanım uyarıları ve önlemleri
Aşağıda gösterilen tıbbi sorunlar mevcutsa yarar-zarar durumu gözden geçirilmelidir.
• Kemik iliği depresyonu (artabilir)
• Enfeksiyon (Kemik iliği depresyonu sonucu enfeksiyon kötüleşebilir.)
• Nöbet düzensizliği (Nöbet sıklığı levamizol hidroklorür tedavisi sırasında artabilir.)
• Romatoid artrit ve HLA B27 pozitifliği (agranülositoz riski artabilir)
• Sjorgen Sendromu (Sjorgen sendromu varlığında daha fazla toksisite bildirilmiş)
2• Epilepsi (özellikle yüksek dozlarda, levamizol konvülsan aktiviteye sahip olabilir)
Bu ilaçla birlikte alkol ve sigara alınmamalıdır.
Antihelmintik olarak kullanıldığında parazitlerden tamamen kurtulmak için bu tedavinin
yanında temizlik koşullarına kesinlikle uyulmalı, çiğ yiyecekler iyice yıkanmalı, mümkünse
pişirildikten sonra yenilmeli, eller sık sık sabunla iyice yıkanmalıdır.
İlacın içeriğinde bulunan laktoz nedeniyle, nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
Özel popülasyonlara ilişkin ek bilgiler :
Pediyatrik popülasyon :
Pediatrik hastalarda yaş ile ilacın etkilerine ilişkin bilgiler bulunmamaktadır. Güvenirliği ve
etkinliği araştırılmamıştır. Ancak, dozaj bölümünde çocuklar için verilen miktarlar aşılmamalı
ve dikkatle uygulanmalıdır.
Geriyatrik Popülasyon :
Levamizol hidroklorür’ün etkileri ile yaş arasındaki ilişkiler konusunda özel çalışmalar
yapılmamıştır. Bununla birlikte yaşlılar üzerindeki klinik denemeler ve özel geriyatrik
sorunlar, ilaç kullanımını sınırlayan ölçüde değildir.
4.5 Diğer tıbbi ürünler ile etkileşimler ve diğer etkileşim şekilleri
Antikoagülan ilaçlarla, örneğin kumarin ile birlikte kullanıldığında protrombin süresinde artış
olduğundan gerekirse, antikoagülan dozu ve protrombin süresinin ayarlanması önerilir.
Kemik iliği depresanları ile birlikte kullanıldığında trombositopenik ve/veya lökopenik
etkilerde artma olduğundan depresan dozu kan sayımlarına göre düzenlenir.
Alkol: ABD lisanslı ürün bilgisi, levamizolün alkol ile disulfiram benzeri reaksiyon
oluşturduğunu bildirmektedir.
Antiepileptikler: Levamizol ile birlikte verildiğinde fenitoin konsantrasyonları artmaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Hayvanlar üzerindeki çalışmalar PARAKS’ın teratojenik etkisi olmadığını göstermiştir. Gebe
kadınlarda yapılmış yeterli, kontrollü çalışmalar bulunmadığından, potansiyel yararları
risklerine ağır basmadığı koşulda levamizol uygulanmamalıdır.
Gebelik dönemi
PARAKS gerekli olmadıkça, gebelik döneminde kullanılmamalıdır. Hayvanlar üzerinde
yapılan çalışmalar, gebelik /ve-veya/ embriyonal/fetal gelişim /ve-veya/ doğum /ve-veya/
doğum sonrası gelişim üzerindeki etkiler bakımından yetersizdir (bkz. kısım 5.3 ). İnsanlara
yönelik potansiyel risk bilinmemektedir.
Laktasyon dönemi
Levamizol hidroklorürün insan sütüyle atılıp atılmadığı bilinmemektedir. Hayvanlar üzerinde
yapılan çalışmalar, Levamizol hidroklorürün sütle atıldığını göstermektedir. Emzirmenin
durdurulup durdurulmayacağına ya da PARAKS tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
3emzirmenin çocuk açısından faydası ve PARAKS tedavisinin emziren anne açısından faydası
dikkate alınmalıdır.
Üreme yeteneği / Fertilite
Fare ve tavşanlar üzerinde kullanıldığında üç nesil boyunca fertilite üzerine etki ettiğine dair
bir belirti görülmemiştir. Levamizol HCl farelere oral yolla sırasıyla 2.5, 10, 40 ve 160 mg/kg
dozlarla verildiğinde dişi ve erkeklerde fertilite üzerine herhangi bir yan etkisi görülmemiştir.
Lavaj yöntemiyle 20, 60 ve 180 mg/kg verildiğinde ise çiftleşme dönemi uzamış, gebelik
süresi hafif artmıştır. Ayrıca 60 mg/kg dozda yavruların yaşama kabiliyeti ve kilosu,
laktasyon indeksi ve yavru sayısı azalmıştır. Yavruların çiftleşmesine ve doğurmasına izin
verildiğinde üremeye dair bir yan etki gözlenmemiştir.
4.7 Araç ve makine kullanımı üzerindeki etkiler
Herhangi bir olumsuz etkisi söz konusu değildir.
4.8 İstenmeyen etkiler
Yan etkilerin açıklamasında aşağıdaki sıklık oranları esas alınmıştır:
Çok yaygın (≥1/10); yaygın (≥1/100, < 1/10); yaygın olmayan (≥1/1000, < 1/100); seyrek
(≥1/10.000, < 1/1000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Çok seyrek: Agranülositoz, lökopeniyi de içeren kan diskrazisi, trombositopeni,
granülositopeni.
Bağışıklık sistemi hastalıkları
Çok seyrek: Grip benzeri semptomlar (ateş, üşüme hissi, halsizlik), hafif stomatit.
Sinir sistemi hastalıkları
Seyrek: Anksiyete ve sinirlilik hali, baş dönmesi, baş ağrısı, uykusuzluk, sıkıntı hali
Çok seyrek: Santral sinir sistemi toksisitesi, özellikle ataksi, , konfüzyon, parestezi, gecikmiş
disknezi, titreme, serebrospinal sıvıda pleyositoz ve hepatoksisite
Göz hastalıkları:
Yaygın: Bulanık görüş
Yaygın olmayan: Konjunktivit
Bilinmiyor: Periorbital ödem
Gastrointestinal hastalıkları
Yaygın: İshal, ağızda metalik tat, bulantı ve kusma, stomatit, anoreksiya, abdominal ağrı,
kabızlık
Hepato-bilier hastalıkları
Çok seyrek: Hepatotoksite, hiperbilirubinemi
Deri ve deri altı doku hastalıkları
Seyrek: Dermatit (kaşıntı ve kızarıklık)
Çok seyrek: Alopesi
Bilinmiyor: Ürtiker
4Kas-iskelet bozuklukları, bağ doku ve kemik hastalıkları
Çok seyrek: Artralji ve miyalji
Kardiyovasküler hastalıklar:
Çok seyrek: Ödem, göğüs ağrısı
Böbrek hastalıkları:
Seyrek: Renal yetmezlik ve serum kreatinin seviyesinde yükselme
Çok seyrek: Uygunsuz antidiüretik hormon sendromu
Aşırı duyarlı hastalarda görülen kaşıntı, bulantı, iştahsızlık, karın ağrısı, baş dönmesi, kas
ağrıları, ateş ve uykusuzluk gibi yan etkiler ilaç alımının kesilmesi ile tamamen kaybolur.
Alerjik reaksiyon görülebilir (soluk almada güçlük, boğazda kapanma, dil, yüz veya
dudaklarda şişme, ürtiker).
4.9 Doz aşımı ve tedavisi
Doz aşımı halinde, semptomatik ve destekleyici tedavi ile birlikte gastrik lavaj yapılır.
Antikolinesteraz etkiye karşı Atropin enjekte edilir. Kan basıncı ve solunum denetlenir,
ancak sakinleştirici bir ilaç verilmez. Atropin 2 mg intravenöz yolla yavaşça uygulanır.
5. FARMAKOLOJİK ÖZELLİKLER
5.1 Farmakodinamik özellikler:
Farmakoterapötik grup: İmidazotiyazol Türevleri
ATC Kodu: P02CE01
PARAKS’ın içerdiği etkin madde olan levamizol hidroklorür, tetramizol’ün levo L (-) izomeri
olan levamizolün hidroklorür bileşiğidir. Levo izomeri, rasemik maddeye oranla daha yüksek
bir etki göstermektedir.
Levamizol hidroklorür hem antihelmintik kolinerjik, hem de özellikle fluorourasil ile birlikte
kullanıldığında antineoplastik yardımcı olarak etki göstermektedir.
Antihelmintik olarak kullanıldığında bu madde, ganglional uyarıcı özelliğinden dolayı barsak
parazitleri üzerinde geri dönebilen bir kas felci yapmaktadır. Kasları felce uğrayan parazitler
müshil almayı gerektirmeksizin dışkı ile dışarı atılırlar.
Yeni yapılmış bir cerrahi ve ilaçlı tedaviden sonra immünosupresyon ortaya çıktığında
levamizol hidroklorürün bağışıklık onarıcı bir madde gibi etki yaptığı, ancak bağışıklık
tepkisini normal düzeyin üstüne çıkarmadığı görülmektedir. Bu durum T-hücrelerinin
etkinliği ve proliferasyonun monosit ve makrofaj etkinliğinin ve nötrofil hareketliliğinin
çoğalması; kimyasal uyarılara karşı canlı hücrelerin gösterdiği yaklaşma-uzlaşma hareketi
(=kemotaksis) ile ilişkili olabilir.
5.2 Farmakokinetik özellikler:
Genel Özellikler
Emilim:
Levamizol hidroklorür gastrointestinal kanaldan hızla absorbe olur.
Dağılım:
Levamizol, alındıktan sonra 1,5-2 saat içerisinde plazma konsantrasyonları maksimum değere
ulaşır.
Biyotransformasyon :
İlaç karaciğerde hızla ve yaygın biçimde metabolize olur.
Eliminasyon :
Levamizol’ün yarılanma ömrü 3-4 saat, metabolitlerinin ise 16 saattir. Dozun yaklaşık %
570’den fazlası 3 gün içerisinde idrar ile ve % 5’i ise feçes ile atılır.
Doğrusallık/Doğrusal Olmayan Durum :
Levamizol’ün doğrusallığı ile ilgili veri bulunmamaktadır.
5.3 Klinik öncesi güvenlilik verileri:
Akut Toksisite:
Farede LD : Oral uygulamada 205-285 mg/kg
50
İntravenöz uygulamada 20-28 mg/kg
Subkütan uygulamada 102-121 mg/kg
Sıçanda LD : Oral uygulamada 458-1095 mg/kg
50
İntravenöz uygulamada 17-28 mg/kg
Subkütan uygulamada 81-89 mg/kg
Dermal uygulamada 252 mg/kg
Tavşanda LD Oral uygulamada 458 mg/kg
50:
İntravenöz uygulamada 25 mg/kg
Mutajenisite:
Terapötik konsantrasyonlarda mutajenik özelliği görülmemiştir.
Karsinojenisite:
Hayvanlarda karsinojenisite ile ilgili tamamlanmış yeterli çalışma bulunmamaktadır. Günlük
kilogram başına sırasıyla 5, 20 ve 80 mg levamizolün farelere 18 ay, sıçanlara 24 ay boyunca
verildiği çalışmada herhangi bir karsinojenisite ile karşılaşılmamıştır.
PARAKS’ın klinik kullanım koşulları altında karsinojen ve mutajen olması
beklenmemektedir.
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalısmalarına dayalı olan insanlara yönelik özel bir tehlike
ortaya koymamaktadır.
6. FARMASÖTİK ÖZELLİKLER
6.1 Yardımcı maddelerin listesi
1. Mısır nişastası
2. Laktoz monohidrat
3. Povidon
4. Mikrokristallin selüloz pH 101
5. Aerosil 200 (silisyum dioksit)
6. Talk
7. Magnezyum stearat
8. Etil alkol % 96 (v/v)*
* Proses sırasında ıslatma ajanı olup, kurutma sonunda formülde kalmayacaktır.
6.2 Geçimsizlikler
Antikoagülan ilaçlarla, (örneğin kumarin ) ile birlikte kullanıldığında etkileşim gözlenir.
6.3 Raf ömrü
Raf ömrü 48 aydır.
66.4 Saklamaya yönelik özel uyarılar
25°C’nin altındaki oda sıcaklığında saklayınız.
Işıktan uzakta ve nemsiz ortamda saklayınız.
6.5 Ambalajın niteliği ve içeriği
6 tablet blisterde karton kutuda,
500 veya 1000 tablet blisterde karton kutuda
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarını Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
ADEKA İlaç Sanayi ve Ticaret A.Ş.
Necipbey Cad. No. 88
55020 – SAMSUN
Tel : (0362) 431 60 45
(0362) 431 60 46
8. RUHSAT NUMARASI
112 / 87
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.10.1972
Son yenileme tarihi :
10. KÜB’ÜN YENİLENME TARİHİ :
7