KISA ÜRÜN BİLGİSİ
1. BEŞERİ TIBBİ ÜRÜNÜN ADI
KATALAS 50 mg film kaplı tablet
2. KALİTATİF VE KANTİTATİF BİLEŞİM
Etkin madde:
Diklofenak potasyum 50 mg
Yardımcı maddeler:
Laktoz (peynir altı suyu(inek/koyun/keçi sütü kullanılarak elde edilen)) 65 mg
Yardımcı maddeler için Bölüm 6.1’e bakınız.
3. FARMASÖTİK FORM
Film tablet.
Açık kiremit renginde, yuvarlak, bikonveks tabletler.
4. KLİNİK ÖZELLİKLER
4.1. Terapötik endikasyonlar
KATALAS,
Osteoartrit, romatoid artrit ve ankilozan spondilit belirti ve bulgularının tedavisi ile akut gut
artriti, akut kas-iskelet sistemi ağrıları, postoperatif ağrı ve dismenore tedavisinde endikedir.
4.2. Pozoloji ve uygulama şekli
Pozoloji:
Genel bir öneri olarak, doz kişiye göre ayarlanmalıdır. İstenmeyen etkiler, semptomları
kontrol altına almak için önerilen en düşük dozun en kısa sürede kullanılmasıyla azaltılabilir.
Uygulama sıklığı ve süresi
Tavsiye edilen başlangıç dozu günde 100-150 mg’dır. Daha hafif vakalarda, günde 75-100 mg
genellikle yeterlidir.
Günlük toplam doz genellikle 2-3 bölünmüş doz olarak verilmelidir.
Primer dismenorede günlük doz kişiye göre ayarlanmalıdır ve genellikle 50-150 mg’dır.
Başlangıçta 50 - 100 mg dozda verilmeli ve gerekirse, birkaç menstrüel siklus içinde günde en
1 / 22fazla 150 mg’a yükseltilmelidir. Tedaviye ilk semptomlar görülünce başlanmalı ve
semptomatolojiye bağlı olarak birkaç gün devam edilmelidir.
Uygulama şekli:
Ağızdan kullanım içindir.
Tabletler bir miktar sıvıyla birlikte, tercihen yemekten önce yutulmalı ve bölünmemeli ya da
çiğnenmemelidir.
Özel popülasyonlara ilişkin ek bilgiler:
Pediyatrik popülasyon:
KATALAS tabletlerin çocuklarda ve 14 yaşından küçük ergenlerde kullanılması önerilmez.
14 yaş ve üzerindeki ergenlerde günde 75-100 mg alınması, genellikle yeterlidir. Günlük
toplam doz genellikle, 2-3 doza bölünmelidir. Maksimum günlük doz (150 mg),
aşılmamalıdır.
Geriyatrik popülasyon: (65 yaş ve üzeri) KATALAS’ın farmakokinetiği yaşlı hastalarda
klinik olarak anlamlı düzeyde bozulmamasına rağmen, non-steroidal antienflamatuar ilaçlar
genel olarak, istenmeyen etkilere daha eğilimli olan bu gibi hastalarda dikkatli
kullanılmalıdırlar. Özellikle hassas veya vücut ağırlığı düşük olan yaşlı hastalarda en düşük
etkili dozun kullanılması ve hastanın NSAİ ilaç tedavisi boyunca gastro-intestinal kanama
olasılığına karşı takip edilmesi önerilmektedir (bkz. Bölüm 4.4).
Bilinen kardiyovasküler hastalık ya da önemli kardiyovasküler risk faktörleri
KATALAS ile tedavi, bilinen kardiyovasküler hastalığı ya da kontrol edilmeyen
hipertansiyonu olan hastalarda önerilmez. Gerekirse, bilinen kardiyovasküler hastalığı,
kontrol edilmeyen hipertansiyonu veya kardiyovasküler hastalık için önemli risk faktörleri
olan hastalar KATALAS ile sadece dikkatli değerlendirme sonrasında ve 4 haftadan uzun
süreli tedavi halinde yalnızca ≤100 mg’lık günlük dozlarda tedavi edilmelidir (bkz., bölüm
4.4.)
Böbrek yetmezliği
KATALAS böbrek yetmezliği olan hastalarda kontrendikedir (bkz., bölüm 4.3.).
Böbrek yetmezliği olan hastalarda spesifik çalışmalar yürütülmediğinden, spesifik doz
ayarlamasına ilişkin önerilerde bulunulamaz. Hafif ila orta şiddette böbrek yetmezliği olan
hastalara KATALAS uygulanırken dikkat edilmelidir (bkz., bölüm 4.4.)
2 / 22Karaciğer yetmezliği
KATALAS karaciğer yetmezliği olan hastalarda kontrendikedir (bkz., bölüm 4.3.). Karaciğer
yetmezliği olan hastalarda spesifik çalışmalar yürütülmediğinden, spesifik doz ayarlamasına
ilişkin önerilerde bulunulamaz. Hafif ila orta şiddette karaciğer yetmezliği olan hastalara
KATALAS uygulanırken dikkat gösterilmelidir (bkz., bölüm 4.4.)
4.3. Kontrendikasyonlar
 Etkin madde diklofenak potasyuma ya da yardımcı maddelerinden herhangi birisine
karşı aşırı duyarlılığı olan kişilerde kullanılmamalıdır.
 Aktif mide veya barsak ülseri, kanama veya perforasyon varlığında (bkz. Bölüm 4.4
ve 4.8),
 Gebeliğin son trimesterinde (bkz. Bölüm 4.6),
 Karaciğer yetmezliğinde
 Böbrek yetmezliğinde
 İskemik kalp hastalığı, periferal arter hastalığı, serebrovasküler hastalık ve konjestif
kalp yetmezliği (NYHA sınıflandırması II-IV) durumlarında
 Daha önceden diğer nonsteroidal antiinflamatuvar ilaçlar (NSAİİ) gibi, KATALAS da
asetilsalisilik asit veya diğer NSAİİ’lerin kullanımı sonucu astım, ürtiker veya akut
rinit atağı tetiklenen hastalarda kontrendikedir (bkz. Bölüm 4.4 ve 4.8). Bu hastalarda
NSAİİ’lere şiddetli, nadiren ölümcül reaksiyonlar oluşturduğu bildirilmiştir.
 Koroner arter bypass greft (CABG) cerrahisinde peri-operatif ağrı tedavisinde
kontrendikedir (UYARILAR bölümüne bakınız).
 NSAİİ tedavisi ile ilişkili gastrointestinal kanama veya perforasyon öyküsü
 Aktif veya tekrarlayan peptik ülser / kanama öyküsü
4.4. Özel kullanım uyarıları ve önlemleri
Kardiyovasküler (KV) Risk:
• NSAİ ilaçlar ölümcül olabilecek KV trombotik olaylar, miyokard infarktüsü ve inme
riskinde artışa neden olabilir. Bu risk kullanım süresine bağlı olarak artabilir. KV
hastalığı olan veya KV hastalık risk faktörlerini taşıyan hastalarda risk daha yüksek
olabilir.
• KATALAS koroner arter bypass greft (CABG) cerrahisinde peri-operatif ağrı
tedavisinde kontrendikedir.
3 / 22Gastrointestinal (GI) Risk:
• NSAİ ilaçlar kanama, ülserasyon, mide veya bağırsak perforasyonu gibi ölümcül
olabilecek ciddi GI istenmeyen etki riskinde artışa yol açarlar. Bu istenmeyen etkiler
herhangi bir zamanda, önceden uyarıcı bir semptom vererek veya vermeksizin ortaya
çıkabilirler. Yaşlı hastalar ciddi GI etkiler bakımından daha yüksek risk
taşımaktadırlar.
Genel:
Semptomları kontrol altına almak için gereken en düşük etkili doz, en kısa süre boyunca
kullanılarak istenmeyen etkiler minimize edilebilir (bkz. Bölüm 4.2).
Sinerjistik faydaları olduğuna dair kanıt olmadığı ve ilave istenmeyen etki potansiyeli
nedeniyle; KATALAS, siklooksijenaz-2 selektif inhibitörleri gibi sistemik NSAİ ilaçlarla
eşzamanlı kullanılmamalıdır (bkz. Bölüm 4.5). Temel tıbbi gerekçelerden dolayı yaşlılarda
dikkatli kullanılmalıdır. Özellikle, hassas veya düşük vücut ağırlığına sahip yaşlılarda en
düşük etkili dozun kullanılması önerilmektedir (bkz. Bölüm 4.2).
Diklofenak dahil olmak üzere diğer NSAİ ilaçlarda olduğu gibi, ilaca daha önce maruziyet
olmaksızın anafilaktik/anafilaktoid reaksiyonlar dahil alerjik reaksiyonlar meydana gelebilir
(bkz. Bölüm 4.8 İstenmeyen etkiler).
Diğer NSAİ ilaçlarda olduğu gibi diklofenak, farmakodinamik özellikleri nedeniyle
enfeksiyon belirti ve semptomlarını gizleyebilir.
Gastrointestinal Etkiler:
Ölümcül olabilen gastrointestinal kanama, ülserasyon veya perforasyon diklofenak dahil tüm
NSAİİ’lerle bildirilmiştir ve tedavi sırasında herhangi bir zamanda, uyarıcı bir belirti ya da
ciddi gastrointestinal olay hikayesi olsun veya olmasın görülebilir. Bunlar genellikle
yaşlılarda daha ciddi sonuçlar doğurur. KATALAS kullanmakta olan hastalarda
gastrointestinal kanama veya ülserasyon geliştiği takdirde ilaç kesilmelidir.
NSAİİ tedavisi gören hastalarda GI kanama riskini artıran diğer faktörler arasında oral
kortikosteroid veya antikoagülan kullanımı, NSAİİ tedavisinin uzaması, sigara kullanımı,
alkol kullanımı, ileri yaş ve genel sağlık durumunun kötü olması bulunmaktadır. Ölümcül GI
olaylar hakkındaki spontan bildirimlerin çoğu yaşlı ve zayıf bünyeli hastalarla ilgili
olduğundan, böyle hastaların tedavisinde özel dikkat gösterilmelidir.
4 / 22Bütün NSAİİ’ler gibi KATALAS da; gastrointestinal (GI) hastalık düşündüren semptomları
olan veya mide veya barsak ülseri, kanama ya da perforasyon düşündüren anamnez veren
hastalarda ihtiyatla reçete edilmeli ve bu hastalar, tedavi sırasında yakından izlenmelidir (bkz.
bölüm 4.8). Gastrointestinal kanama riski, NSAİİ dozu yükseldikçe, özellikle kanama veya
perforasyon şeklinde bir komplikasyonun geliştiği ülser anamnezi veren hastalarda ve
yaşlılarda olmak üzere artar.
Özellikle kanama veya perforasyon gibi komplikasyonların eşlik ettiği vakalarda olmak üzere
ülser anamnezi veren hastalardaki ve yaşlılardaki gastrointestinal toksisite riskinin azaltılması
için tedaviye, etkili en düşük dozla başlanmalı ve devam edilmelidir.
Bu hastalarda, ayrıca düşük doz asetilsalisilik asit (ASA) veya gastrointestinal riski artırma
olasılığı bulunan diğer tıbbi ürünlerin de kullanılması gereken hastalarda, proton pompası
inhibitörleri veya mizoprostol gibi koruyucu ilaçlarla oluşturulacak kombinasyonların
kullanılması düşünülmelidir.
Gastrointestinal toksisite anamnezi veren hastalar ve özellikle de ileri yaştakiler; alışılmadık
herhangi bir abdominal semptomu (özellikle gastrointestinal kanamayı) mutlaka bildirmelidir.
Sistemik kortikosteroidler, antikoagülanlar, anti-trombosit ilaçlar veya selektif serotonin geri-
alım inhibitörleri gibi, ülserasyon veya kanama riskini artıran ilaçlar kullanan hastalarda
dikkatli olunması önerilir (bkz. bölüm 4.5).
Ülseratif kolit veya Crohn hastalığı vakalarında da, mevcut hastalığın alevlenme olasılığı
nedeniyle dikkatli olunması ve yakın tıbbi gözetim gerekir (bkz. bölüm 4.8).
Hepatik etkiler:
Karaciğer fonksiyon bozukluğu olan hastalarda da KATALAS verilirken, mevcut hastalığın
alevlenme olasılığı nedeniyle yakın tıbbi gözetime ihtiyaç vardır.
Diklofenak dahil diğer NSAİİ’lerde olduğu gibi, bir veya birden fazla karaciğer enzim
değerleri yükselebilir. Laboratuvar anormallikleri ilerleyebilir, değişmeden kalabilir veya
tedavinin devam etmesiyle geçici olabilir. NSAİİ’le gerçekleştirilen klinik çalışmalarda
hastaların yaklaşık %1’inde ALT ve AST seviyelerinde dikkate değer artışlar (normal düzeyin
5 / 22üst limitinin üç katı veya daha fazla) bildirilmiştir. Ayrıca, seyrek olarak, ikter ve ölümcül
fulminan hepatit, karaciğer nekrozu ve karaciğer yetmezliği gibi, bazıları ölümle sonuçlanmış
şiddetli hepatik reaksiyon vakaları da bildirilmiştir. Uzun süreli KATALAS tedavisinde bir
önlem olarak karaciğer fonksiyonlarının düzenli takibi önerilmektedir. Anormal karaciğer
fonksiyonları devam eder veya kötüye giderse, karaciğer hastalığı geliştiğine işaret eden
klinik bulgu ve belirtiler bulunursa veya eozinofili, döküntü v.b. diğer durumlar ortaya çıkarsa
KATALAS tedavisine son verilmelidir. Diklofenak kullanımıyla herhangi bir ön belirti
olmaksızın hepatit gelişebilir.
KATALAS, hepatik porfirisi olan hastalarda, atak başlatabileceğinden dikkatli
kullanılmalıdır.
Renal Etkiler:
Uzun süreli NSAİİ kullanımı renal papiler nekroz ve diğer renal hasarlara yol açmaktadır.
Ayrıca, renal prostaglandinlerin renal perfüzyonun idamesinde kompanse edici bir rol
oynadığı hastalarda renal toksisite de görülmüştür. Böyle hastalarda nonsteroidal
antiinflamatuar ilaç uygulanması prostaglandin formasyonunda ve ikincil olarak da renal kan
akışında doza bağlı bir azalmaya sebep olabilmekte, bu da aşikar renalde kompansasyonu
hızlandırabilmektedir. Böyle bir reaksiyon verme riski en yüksek olan hastalar böbrek
fonksiyonlarında bozulma, kalp yetmezliği, karaciğer disfonksiyonu olanlar, diüretik ve ACE
inhibitörü kullananlar ve yaşlılardır. NSAİİ tedavisinin durdurulmasının ardından genellikle
tedavi öncesi duruma geri dönülmektedir.
Diklofenak dahil NSAİİ tedavisiyle sıvı retansiyonu ve ödem bildirildiğinden; kardiyak veya
renal fonksiyon bozukluğu olan, hipertansiyon anamnezi veren, ileri yaşta olan, aynı zamanda
diüretik veya böbrek fonksiyonunu anlamlı ölçüde etkileyen tıbbi ürünler kullanan ve
herhangi bir nedenle (örneğin majör cerrahi öncesi ve sonrası) gelişebilen önemli ekstraselüler
hacim eksikliği olan hastalarda özel dikkat gereklidir. Bu nedenle KATALAS kullanırken bir
önlem olarak böbrek fonksiyonlarının takibi önerilmektedir. İlaç kesildikten sonra genelllikle
tedavi öncesi duruma dönülür.
İlerlemiş Böbrek Hastalıkları:
KATALAS’ın ilerlemiş böbrek hastalığı olan hastalarda kullanımına ilişkin kontrollü
çalışmalarda elde edilmiş bir bilgi bulunmamaktadır. Bu nedenle, ilerlemiş böbrek hastalığı
6 / 22olan hastalarda KATALAS tedavisi önerilmemektedir. Eğer KATALAS tedavisi başlatılmışsa
hastanın renal fonksiyonlarının yakından takip edilmesi önerilir.
Deri Reaksiyonları:
Eksfoliyatif dermatit, Stevens-Johnson sendromu ve toksik epidermal nekroliz gibi; bazıları
ölümcül ciddi deri reaksiyonlarının, KATALAS dahil NSAİİ kullanımına nadiren eşlik ettiği
bildirilmiştir (bkz. bölüm 4.8). Bu reaksiyonların gelişme riskinin en fazla olduğu dönem,
tedavinin başlangıç dönemi olarak gözükmekte ve söz konusu komplikasyonlar vakaların
büyük bölümünde, tedavinin birinci ayı içerisinde ortaya çıkmaktadır. Tedavi sırasında deri
döküntüsü, mukoza lezyonları veya diğer herhangi bir aşırı duyarlılık belirtisi ortaya çıkarsa;
KATALAS kullanılmasına son verilmelidir.
SLE ve Bağ Dokusu Hastalığı:
Sistemik lupus eritematozusu (SLE) ve karışık bağ dokusu hastalıkları olan hastalarda, aseptik
menenjit riski artabilir.
Kardiyovasküler ve Serebrovasküler Etkiler:
Diklofenak tedavisine, kardiyovasküler olaylar için önemli risk faktörlerini (örneğin,
hipertansiyon, hiperlipidemi, diyabetes mellitus, sigara gibi) taşıyan hastalarda, ancak dikkatli
bir değerlendirme sonrasında başlanmalıdır. Özellikle yüksek dozda kullanımında (günlük
150 mg) ve uzun süreli tedavilerde bu riskin arttığı görülmüştür. Bu yüzden, diklofenak
tedavisinde mümkün olan en kısa tedavi süresi ve en düşük etkili doz tercih edilmelidir.
Sağlık mesleği mensuplarının hastaların diklofenak tedavisine devam etme gerekliliğini
düzenli olarak tekrar değerlendirmelidir.
Çok sayıda selektif ve non-selektif COX-2 inhibitörü ile yapılan, 3 yıla varan klinik
çalışmalarda ölümcül olabilen, ciddi kardiyovasküler (CV) trombotik olay, miyokard
infarktüsü ve inme riskinde artma gösterilmiştir. COX-2 selektif ve non-selektif tüm
NSAİİ’lar benzer risk taşıyabilir. Kardiyovasküler hastalığı olduğu veya kardiyovasküler
hastalık riski taşıdığı bilinen hastalar daha yüksek bir risk altında olabilir. Önceden görülmüş
bir kardiyovasküler semptom olmasa bile hekim ve hasta böyle olay gelişimlerine karşı tetikte
olmalıdır. Hasta, ciddi kardiyovasküler olayların semptom ve/veya belirtileri ile bunların
görülmesi halinde yapması gerekenler konusunda bilgilendirilmelidir.
7 / 22Eş zamanlı olarak aspirin kullanımının, NSAİİ kullanımına bağlı artmış ciddi kardiyovasküler
trombotik olay riskini azalttığı yönünde tutarlı bir kanıt bulunmamaktadır. NSAİİ’nin
aspirinle eş zamanlı olarak kullanımı ciddi GI olay görülme riskini artırmaktadır.
CABG ameliyatını takip eden ilk 10-14 günlük dönemde ağrı tedavisi için verilen COX-2
selektif bir NSAİİ üzerinde gerçekleştirilen iki büyük, kontrollü klinik çalışmada miyokard
infarktüsü ve inme insidansında artış görülmüştür (Kontrendikasyonlar bölümüne bakınız).
Diklofenakın da dahil olduğu NSAİİ’ler ile özellikle yüksek dozda ve uzun süreli tedavi, ciddi
kardiyovasküler trombotik olaylarda (miyokard infarktüsü ve inme dahil) küçük bir artış ile
ilişkili olabilir.
Hastalar uyarı vermeksizin görülebilecek ciddi arteriyotrombotik olayların belirti ve
semptomları (örn., göğüs ağrısı, nefes darlığı, güçsüzlük, geveleyerek konuşma) açısından
tetikte olmalıdır. Hastalara bu tip bir olay durumunda derhal hekime başvurmaları
söylenmelidir.
Hematolojik etkiler:
KATALAS da dahil NSAİİ kullanan hastalarda zaman zaman anemi görülebilmektedir. Bu
durum sıvı tutulumu, gizli veya gross GI kan kaybı veya eritropoez sonrası etkinin tam olarak
tanımlanmamasına bağlı olabilir.
KATALAS’ın, yalnızca kısa süreli tedavi için kullanılması önerilir. Ancak daha uzun süre
kullanılacaksa, diğer NSAİİ’lerde olduğu gibi kan sayımı takibi önerilmektedir.
Diğer NSAİİ’ler gibi, KATALAS trombosit agregasyonunu geçici olarak inhibe edebilir.
Aspirinin aksine trombosit fonksiyonu üzerindeki etkileri miktar bakımından daha az, daha
kısa süreli ve geri çevrilebilir niteliktedir Hemostaz kusuru olan hastalar dikkatle izlenmelidir.
Önceden varolan astım:
Astımı, mevsimsel alerjik riniti, burun mukozası şişliği (örneğin burup polipleri), kronik
obstrüktif akciğer hastalığı veya solunum yollarının kronik enfeksiyonları (özellikle alerjik
rinit-benzeri semptomlarla bağlantılı olanlar) olan hastalarda NSAİ ilaçlarla astım
alevlenmeleri gibi reaksiyonlar (analjezik intoleransı/analjezik-astımı olarak da adlandırılır),
8 / 22Quincke ödemi veya ürtiker, diğer hastalara kıyasla daha sık geliştiğinden; bu hastalarda özel
önlemler (acil müdaheleye hazırlıklı olmak gibi) önerilir. Bu öneri, diğer maddelere karşı
alerjisi olan; örneğin deri reaksiyonları, kaşıntı veya ürtiker geliştiği bilinen hastalar için de
geçerlidir.
Astımlı hastalarda aspirine duyarlı astım söz konusu olabilir. Aspirine duyarlı astımı olan
hastalarda aspirin kullanımı, ölümle sonuçlanabilen şiddetli bronkospazmla
ilişkilendirilmiştir. Aspirin duyarlılığı olan bu hastalarda aspirin ile diğer nonsteroidal
antiinflamatuar ilaçlar arasında bronkospazm da dahil olmak üzere çapraz reaksiyon
bildirildiğinden, aspirin duyarlılığının bu formunun söz konusu olduğu hastalara KATALAS
verilmemeli ve önceden astımı olan hastalarda dikkatli kullanılmalıdır.
Anafilaktoid Reaksiyonlar:
Diğer NSAİİ’lerde olduğu gibi, anafilaktik/anafilaktoid reaksiyonlar da dahil olmak üzere
alerjik reaksiyonlar, diklofenakı daha önce kullanmaksızın da ender olarak ortaya çıkabilir.
KATALAS aspirin triadı olan hastalara verilmemelidir. Bu semptom kompleksi, tipik olarak,
nazal polipli veya polipsizriniti olan veya aspirin ya da NSAİİ kullanmalarının ardından
şiddetli ve ölümcül olabilen bronkospazm gösteren astımlı hastalarda oluşmaktadır
(Kontrendikasyonlar ve Önlemler – Astım bölümlerine bakınız). Anafilaktoid reaksiyon
görüldüğünde acil servise başvurulmalıdır.
Enfeksiyon belirtilerini maskeleme:
Diğer NSAİİ’ler gibi, KATALAS da farmakodinamik özelliklerinden dolayı enfeksiyon
belirtilerini ve bulgularını maskeleyebilir.
Kadınlarda fertilite:
KATALAS kullanımı, kadın fertilitesini olumsuz etkiler ve hamile kalmaya çalışan
kadınlarda kullanılması önerilmemektedir. Hamile kalmada zorlanan veya kısırlık
incelemesinden geçmekte olan kadınlarda KATALAS kullanımının durdurulması
düşünülmelidir.
Geriyatrik hastalar:
Yaşlılarda temel tıbbi esaslara dikkat edilmelidir. Özellikle çelimsiz/güçsüz veya vücut
ağırlığı düşük olan yaşlı hastalarda etkili en düşük dozun kullanılması önerilmektedir.
9 / 22KATALAS’ın kortikosteroid yerine geçmesi veya kortikosteroid eksikliğini tedavi etmesi
beklenmemelidir. Kortikosterodin aniden kesilmesi hastalığın alevlenmesine sebep olabilir.
Uzun süredir kortikosteroid kullanmakta olan hastalarda bu tedavinin durdurulmasına karar
verilirse, tedavi yavaş ve kademeli olarak azaltmalıdır.
KATALAS’ın [ateş ve] enflamasyonu azaltıcı farmakolojik aktivitesi, enfeksiyoz olmadığı
düşünülen ağrılı durumların komplikasyonlarının tanınmasında önemli olan bu belirtilerin
sağlayacağı faydayı azaltabilir.
KATALAS tabletleri laktoz içerdiğinden, nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmaları önerilmez.
4.5. Diğer tıbbi ürünler ile etkileşimler ve diğer etkileşim şekilleri
KATALAS tablet veya diklofenak’ın diğer farmasötik formları kullanılırken aşağıdaki
etkileşimler gözlemlenmiştir:
Göz önünde bulundurulması gereken gözlenmiş etkileşimler:
Güçlü CYP2C9 inhibitörleri:
Diklofenak metabolizmasının inhibisyonu nedeniyle doruk plazma konsantrasyonunda ve
diklofenak maruziyetinde önemli bir artışla sonuçlanabileceğinden diklofenak güçlü CYP2C9
inhibitörleri (vorikonazol gibi) ile birlikte reçete edildiğinde dikkat edilmesi önerilir.
Lityum:
NSAİİ’ler plazma lityum düzeylerinde artışa ve renal lityum klirensinde azalmaya yol
açmaktadır. Ortalama minimum lityum konsantrasyonu %15 artmış ve renal klirens yaklaşık
%20 azalmıştır. Bu etkiler renal prostaglandin sentezinin NSAİİ tarafından inhibe edilmesine
bağlanmaktadır. Dolayısıyla, NSAİİ’ler ve lityum eş zamanlı olarak verildiğinde hasta lityum
toksisitesi yönünden dikkatle izlenmelidir. Birlikte kullanılan diklofenak, lityumun plazma
konsantrasyonlarını yükseltebilir. Serum lityum düzeylerinin izlenmesi önerilir.
Digoksin:
Birlikte kullanılan diklofenak, digoksinin plazma konsantrasyonlarını yükseltebilir. Serum
digoksin düzeylerinin izlenmesi önerilir.
10 / 22Diüretikler ve antihipertansif ajanlar:
Diğer NSAİİ’ler gibi, diklofenakın diüretiklerle ya da antihipertansif ilaçlarla [örn. beta-
blokörler, ACE inhibitörleri (anjiyotensin dönüştürücü enzim inhibitörleri)] birlikte
kullanılması, bunların antihipertansif etkisini azaltabilir. Bu nedenle söz konusu
kombinasyonlar dikkatle kullanılmalı ve özellikle ileri yaştakiler olmak üzere hastaların kan
basıncı, belli aralıklarla izlenmelidir. Hastalar yeterince hidrate durumda olmalı ve
nefrotoksisite riskinin artması nedeniyle böbrek fonksiyonunun, özellikle diüretiklerin veya
ACE inhibitörlerinin diklofenakla birlikte kullanılmaya başlanmasının ardından ve sonrasında
periyodik olarak izlenmesi düşünülmelidir. (bkz. Bölüm 4.4).
Furosemid:
Klinik çalışmalar ve pazarlama sonrası gözlemler, KATALAS kullanımının bazı hastalarda
furosemid ve tiyazidlerin natriüretik etkisini azaltabildiğini göstermektedir. Bu yanıt, renal
prostaglandin sentezinin inhibe edilmesine bağlanmaktadır. NSAİİ’lerle eş zamanlı olarak
tedavi uygulandığında hasta, böbrek yetmezliği belirtileri yönünden(Önlemler, Renal
Etkileri bölümüne bakınız) ve diüretik etkililiğinden emin olmak için yakından izlenmelidir.
Varfarin:
Varfarin ve NSAİİ’lerin GI kanamaları üzerindeki etkisi sinerjistik özelliktedir; yani bu iki
ilacı birlikte kullanan hastaların ciddi GI kanaması geçirme riski bu iki ilacı tek başlarına
kullanan hastalara göre daha yüksektir.
Aspirin:
KATALAS aspirinle birlikte verildiğinde, serbest KATALAS klirensi değişmese de protein
bağlama oranı azalmaktadır. Bu etkileşimin klinik açıdan önemi bilinmiyor olmakla birlikte,
diğer NSAİİ’lerde olduğu gibi, diklofenak ve aspirinin eş zamanlı olarak verilmesi, advers
etki görülme olasılığını artırdığından, genellikle önerilmemektedir.
Siklosporin:
Diğer NSAİİ’lerde olduğu gibi, diklofenak böbrek prostaglandinleri üzerindeki etkileri
nedeniyle siklosporin nefrotoksisitesini artırabilir. Bu nedenle, siklosporin kullanmakta olan
hastalara, bu ilacı kullanmayan hastalara kıyasla daha düşük dozda verilmelidir.
11 / 22Hiperkalemiye neden olduğu bilinen ilaçlar:
Potasyum tutucu diüretikler, siklosporin, takrolimus ve trimetoprim ile eş zamanlı tedavi
serum potasyum düzeylerinin artması ile ilişkili olabilir. Bu nedenle, serum potasyum
düzeyleri düzenli olarak kontrol edilmelidir (bkz. Bölüm 4.4).
Kinolon türevi antibakteriyal ilaçlar:
NSAİİ’lerle kinolonların birlikte kullanılmalarından dolayı çok ender olarak konvülsiyonlar
bildirilmiştir.
Göz önünde bulundurulması gereken öngörülen etkileşimler:
Diğer NSAİİ’ler ve kortikosteroidler:
Diklofenak ve diğer sistemik NSAİİ’lerle veya kortikosteroidlerle birlikte kullanılması,
gastrointestinal yan etkilerin sıklığını artırabilir (bkz. Bölüm 4.4).
Antikoagülanlar ve anti-trombosit ilaçlar:
Diklofenakın antikoagülanlarla veya anti-trombosit ilaçlarla birlikte kullanılması kanama
riskini artıracağından, dikkatli olunması önerilir (bkz. bölüm 4.4 Özel kullanım uyarıları ve
önlemleri). Klinik çalışmalarda diklofenakın antikoagülanların etkisi üzerinde bir tesiri
olduğuna dair bir işaret olmamasına rağmen, diklofenak ve antikoagülanları birlikte alan
hastalarda, kanama riskinin arttığına ilişkin izole bildirimler bulunmaktadır. Bu nedenle böyle
hastaların yakından izlenmesi tavsiye edilir.
Selektif serotonin geri-alım inhibitörleri (SSRI):
Diklofenak dahil sistemik NSAİİ’lerin ve selektif serotonin geri-alım inhibitörlerinin birlikte
kullanılması, gastrointestinal kanama riskini artırabilir (bkz. Bölüm 4.4).
Antidiyabetikler :
Klinik çalışmalar diklofenakın oral antidiyabetik ilaçlarla birlikte, onların klinik etkilerini
etkilemeksizin verilebileceğini göstermiştir. Ancak, diklofenak tedavisi sırasında
antidiyabetik ilaçların dozunu ayarlamayı gerektirecek hipoglisemik ve hiperglisemik etkiler
görülebildiği izole olarak bildirilmiştir. Bu sebeple, diklofenakın antidiyabetik ilaçlarla
birlikte kullanılması sırasında tedbir olarak kan glikoz düzeyinin izlenmesi önerilir.
12 / 22Fenitoin:
Diklofenak ile eş zamanlı fenitoin kullanımında, fenitoine maruziyette artış beklendiğinden,
fenitoin plazma konsantrasyonu takip edilmelidir.
Metotreksat:
Metotreksatın kan konsantrasyonları yükselebileceğinden ve bu ilaca ait toksisite
artabileceğinden, metotreksat tedavisinden önceki veya sonraki 24 saat içerisinde diklofenak
dahil NSAİİ’ler kullanılırken dikkatli olunması önerilir.
Kolestipol ve kolestiramin:
Bu ajanlar diklofenak emilimini geciktirebilir veya azaltabilir. Dolayısıyla, diklofenak
uygulamasının kolestipol/kolestiramin uygulamasından en az bir saat önce veya 4 ila 6 saat
sonra gerçekleştirilmesi önerilmektedir.
Özel popülasyonlara ilişkin ek bilgiler
Özel popülasyonlara ilişkin ek bilgiler mevcut değildir.
Pediyatrik popülasyon:
Pediyatrik popülasyona ilişkin ek bilgiler mevcut değildir.
4.6. Gebelik ve laktasyon
Genel tavsiye
Gebelik kategorisi C/D (3.trimester)
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar için herhangi bir öneride bulunulmasını
destekleyen veri bulunmamaktadır.
Gebelik dönemi
Diklofenakın gebe kadınlarda kullanılmasına ilişkin yeterli veri bulunmamaktadır.
KATALAS, gerekli olmadıkça gebelik döneminde kullanılmamalıdır.
Hayvanlar üzerinde yapılan çalışmalar, gebelik/ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3). İnsanlara yönelik potansiyel risk bilinmemektedir. Bu nedenle KATALAS,
13 / 22annede sağlanabilecek beklenen faydalar, fetusun karşı karşıya kalabileceği risklerden açıkça
daha fazla olmadığı sürece, gebeliğin birinci ve ikinci üç aylık döneminde kullanılmamalıdır.
Diklofenakın gebeliğin son 3 ayı içerisinde kullanılması, diğer NSAİİ’lerde olduğu gibi,
doğum esnasında etkili uterus kasılmalarının meydana gelmeme tehlikesi ve/veya ductus
arteriosusun erken kapanma olasılığı nedeniyle kontrendikedir (bkz. bölüm 4.3).
Laktasyon dönemi
Diklofenak, diğer NSAİİ’ler gibi anne sütüne az miktarda geçer. KATALAS bu nedenle,
bebekte istenmeyen etkilerin ortaya çıkmasına yol açmamak emziren annelerde
kullanılmamalıdır.
Üreme yeteneği / Fertilite
Diğer NSAİİ’ler gibi KATALAS kullanılması da kadınlarda fertiliteyi olumsuz
etkileyebileceğinden, gebe kalmak isteyen kadınlarda önerilmez. Gebe kalmakta zorluk çeken
ya da kısırlık açısından tetkik edilen kadınlarda KATALAS tedavisinin durdurulması
düşünülmelidir. (bkz. bölüm 5.3)
4.7. Araç ve makine kullanımı üzerindeki etkiler
KATALAS kullanırken görme bozuklukları, baş dönmesi, vertigo, uyku hali ya da diğer
merkez sinir sistemi bozuklukları yaşayan hastalar, araç veya makine kullanmamalıdırlar.
4.8. İstenmeyen etkiler
Klinik çalışmalardan ve/veya spontan bildirimlerden ve literatürden elde edilen advers ilaç
reaksiyonları MedDRA sistem organ sınıfına göre listelenmiştir. Her bir sistem organ
sınıfında advers ilaç reaksiyonları en sık olan önce gelecek şekilde sıklıklarına göre
sıralanmıştır. Her bir sıklık grubunda, advers ilaç reaksiyonları azalan ciddiyet sırasına göre
verilmiştir. Ayrıca, her advers ilaç reaksiyonu için uygun sıklık kategorisi aşağıdaki şekildedir
(CIOMS III):
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000, <1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor).
Aşağıdaki istenmeyen etkiler KATALAS tabletin ve/veya diklofenakın diğer farmasötik
formlarının kısa ya da uzun süre kullanılması sırasında bildirilmiştir.
14 / 22Kan ve lenf sistemi hastalıkları
Çok seyrek: Trombositopeni, lökopeni, anemi (hemolitik ve aplastik anemi dahil),
agranülositoz.
Bağışıklık sistemi hastalıkları
Seyrek: Aşırı duyarlılık, anafilaktik ve anafilaktoid reaksiyonlar (hipotansiyon ve şok dahil).
Çok seyrek: Anjiyoödem (yüz ödemi dahil).
Psikiyatrik hastalıklar
Çok seyrek: Dezoryantasyon, depresyon, uykusuzluk, kabus görme, irritabilite, psikotik
bozukluk.
Sinir sistemi hastalıkları
Yaygın: Baş ağrısı, baş dönmesi.
Seyrek: Uyku hali.
Çok seyrek: Parestezi, hafıza bozukluğu, konvülsiyon, anksiyete, titreme, aseptik menenjit,
disgözi, serebrovasküler olay.
Bilinmiyor: Konfüzyon, halusinasyon, duygu bozukluğu, halsizlik.
Göz hastalıkları
Çok seyrek: Görme bozukluğu, bulanık görme, çift görme.
Bilinmiyor: Optik Nörit
Kulak ve iç kulak hastalıkları
Yaygın: Vertigo.
Çok seyrek: Kulak çınlaması, işitmede zayıflama.
Kardiyak hastalıklar
Çok seyrek Miyokard infarktüsü, kalp yetmezliği, palpitasyonlar, göğüs ağrısı.
Vasküler hastalıklar
Çok seyrek: Hipertansiyon, vaskülit.
15 / 22Solunum, göğüs mediastinal hastalıklar
Seyrek: Astım (dispnedahil).
Çok seyrek: Pnömonit.
Gastrointestinal hastalıklar
Yaygın: Bulantı, kusma, diyare, dispepsi, abdominal ağrı, gaz, anoreksi.
Seyrek: Gastrit, gastrointestinal kanama, hematemez, kanlı diyare, melena, gastrointestinal
ülser (kanamalı veya kanamasız - perforasyon ile veya perforasyon olmaksızın).
Çok seyrek: Kolit (hemorajik kolit ve ülseratif kolit veya Crohn hastalığının alevlenmesi
dahil), kabızlık, stomatit, glossit, özofagus bozukluğu, intestinal diyafram hastalığı,
pankreatit.
Bilinmiyor: İskemik kolit.
Hepato-bilier hastalıklar
Yaygın: Transaminazlarda artış.
Seyrek: Hepatit, sarılık, karaciğer bozukluğu.
Çok seyrek: Fulminan hepatit, hepatik nekroz, karaciğer yetmezliği.
Deri ve deri altı doku hastalıkları
Yaygın: Döküntü.
Seyrek: Ürtiker.
Çok seyrek: Büllöz dermatit, egzema, eritem, eritema multiforme, Stevens-Johnson
sendromu, toksik epidermal nekroliz (Lyell sendromu), eksfolyatif dermatit, alopesi, ışığa
duyarlılık reaksiyonu, purpura, Henoch-Schonlein purpura, kaşıntı.
Böbrek ve idrar yolu hastalıkları
Çok seyrek: Akut böbrek yetmezliği, hematüri, proteinüri, nefrotik sendrom,
tubulointerstisyel nefrit, renal papiller nekroz.
Üreme sistemi ve meme hastalıkları
Çok seyrek: İmpotans
Genel bozukluklar ve uygulama bölgesine ilişkin hastalıklar
Seyrek: Ödem.
16 / 22* Sıklık yüksek bir dozla (150 mg/gün) uzun dönem tedavi verilerini yansıtır.
Seçili advers ilaç reaksiyonlarının açıklaması
Arteriyotrombotik olaylar
Meta-analiz ve farmakoepidemiyolojik veriler, özellikle yüksek dozda (günlük 150 mg) ve
uzun dönem tedavi sırasında diklofenak kullanımı ile ilişkili olarak arteriyotrombotik olaylar
riskinde (örneğin miyokard enfarktüsü) küçük bir artışa işaret etmektedir (bkz., bölüm 4.4.).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Semptomlar
Diklofenak doz aşımının neden olduğu, tipik bir klinik tablo yoktur. Doz aşımında kusma,
gastrointestinal kanama, ishal, göz kararması, kulak çınlaması veya konvülsiyon görülebilir.
Ciddi zehirlenmelerde, akut böbrek yetersizliğinin ve karaciğer hasarının gelişmesi
mümkündür.
Terapötik önlemler
Diklofenak dahil NSAİİ’lerle akut zehirlenmelerin tedavisi temel olarak destek önlemlerinin
alınması ve semptomatik tedavi uygulanması şeklindedir. Hipotansiyon, böbrek yetmezliği,
konvülsiyon, gastrointestinal bozukluk ve solunum depresyonu gibi komplikasyonlar
gelişirse, destek önlemleri alınmalı ve semptomatik tedavi uygulanmalıdır.
Zorlu diürez, diyaliz veya hemoperfüzyon gibi özel önlemler; NSAİİ’lerin plazma
proteinlerine yüksek oranda bağlanması ve yüksek oranda biyotransformasyona uğraması
yüzünden, diklofenak dahil NSAİİ’lerin atılımına muhtemelen yardımcı değildir.
17 / 22Toksik olabilecek doz aşımından sonra aktif kömür kullanılması ve yaşamı tehlikeye sokacak
boyutlardaki doz aşımından sonra mide dekontaminasyonu (kusturma, midenin yıkanması)
düşünülebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiinflamatuvar ve antiromatizmal ürünler, nonsteroidler, asetik asit
türevleri ve ilişkili maddeler.
ATC kodu: M01A B05.
Etki mekanizması
KATALAS; belirgin antiromatik, analjezik, antiinflamatuvar ve antipiretik özelliklere sahip
bir nonsteroidal bileşik olan diklofenakın potasyum tuzunu içerir. Deneylerle gösterilmiş olan
prostaglandin biyosentezinin inhibisyonu, etki mekanizmasının temeli olarak kabul
edilmektedir. Prostaglandinler enflamasyon, ağrı ve ateş meydana gelmesinde büyük rol
oynarlar.
Etkilerinin çabuk başlaması nedeniyle KATALAS, akut ağrılı ve enflamatuvar durumların
tedavisinde özellikle uygundur.
Diklofenak potasyum in vitro olarak, insanlarda ulaşılana eşdeğer konsantrasyonlarda,
kıkırdaktaki proteoglikan biyosentezini baskılamaz.
Farmakodinamik etkiler
KATALAS’ın orta ve ileri derecede şiddetli ağrıda belirgin analjezik etki gösterdiği
bulunmuştur. Örneğin travmaya veya cerrahi girişimlere bağlı enflamasyon varlığında hem
spontan, hem de hareket sırasındaki ağrıyı hızla iyileştirir; enflamatuvar şişliği ve yaradaki
ödemi azaltır.
Klinik çalışmalar etkin maddenin primer dismenorede ağrının giderilmesini ve kanamayı
azalttığını da göstermiştir.
18 / 225.2. Farmakokinetik özellikler
Genel özellikler
Emilim:
Diklofenak, diklofenak potasyum tabletlerden hızla ve tamamen emilir. Emilim, ilacın
alımından hemen sonra başlar ve eşdeğer dozdaki mide asidine dayanıklı diklofenak sodyum
tabletlerindeki miktar kadar emilir.
50 mg’lık bir tabletin alınmasından 20-60 dakika sonra plazmadaki ortalama doruk
konsantrasyonu olan 3.8mikromol/l’ye ulaşılır. Yemeklerle birlikte alınması, emilen
diklofenak miktarını etkilemez, yalnızca emilim başlangıcını ve hızını hafifçe geciktirebilir.
Diklofenakın yaklaşık yarısı karaciğerden geçerken metabolize olduğundan (“ilk geçiş”
etkisi), oral veya rektal kullanım sonrasındaki plazma konsantrasyonu-zaman eğrisinin
altındaki alan (EAA değeri), eşdeğer dozun parenteral yoldan verilmesinden sonraki EAA
değerinin yarısı kadardır.
Farmakokinetik özellikler, tekrarlanan uygulamalardan sonra değişmez. Önerilen dozaj
sınırları arasında kalındığında hiçbir birikim oluşmaz.
Dağılım:
Diklofenak başta albümin (%99.4) olmak üzere serum proteinlerine %99.7 oranında bağlanır.
Hesaplanan görünen dağılım hacmi, 0.12-0.17 l/kg’dır.
Diklofenak, sinovyal sıvıya geçer ve burada, plazmada doruk seviyelerine eriştikten 2-4 saat
sonra maksimal konsantrasyonlara ulaşır. Sinovyal sıvıdaki görünen eliminasyon yarı-ömrü 3-
6 saattir. Plazmadaki doruk seviyelere ulaşılmasından 2 saat sonra sinoviyal sıvıdaki aktif
madde konsantrasyonları, plazmadakinden yüksektir ve 12 saate kadar yüksek değerde kalır.
Emziren bir annenin sütünde düşük konsantrasyonda (100 ng/ml) diklofenak saptanmıştır.
Anne sütü alan bir bebeğin midesine giren tahmini miktar 0,03 mg/kg/gün dozuna eşdeğerdir.
Biyotransformasyon:
Diklofenak biyotransformasyonu kısmen intakt molekülün glukuronidasyonu ile fakat esas
olarak tek ve çoğul hidroksilasyonu ve metoksilasyonu ile oluşur ve çoğu glukuronid
konjügasyon ürünlerine dönüşen, birçok fenolik metabolit (3’-hidroksi-, 4’-hidroksi-,5-
hidroksi-,4’,5-dihidroksi- ve 3’-hidroksi-4’ -metoksi-diklofenak) meydana gelir. Bu fenolik
metabolitlerin ikisi, diklofenaka kıyasla daha az olmakla birlikte biyolojik aktiviteye sahiptir.
19 / 22Eliminasyon:
Diklofenakın plazmadan total sistemik klirensi 263±56 ml/dak.’dır (ortalama değer±SD).
Plazmadaki terminal yarı-ömrü 1-2 saattir. İkisi aktif olan 4 metabolitin plazmadaki yarı-
ömürleri de kısa olup 1-3 saat kadardır. 3’-hidroksi-4’-metoksi-diklofenak metabolitinin
plazmadaki yarı-ömrü çok daha uzundur ama bu metabolit, hemen hemen inaktiftir.
Verilen dozun %60 kadarı intakt molekülün glukuronid konjügasyon ürünü ve hemen hepsi
glukuronid konjügasyon ürünlerine dönüşen metabolitler şeklinde idrarla atılır. Dozun %1’
den daha düşük bir bölümü değişmeden idrarla atılır. Dozun geri kalanı, yine metabolitler
şeklinde olmak üzere safra yoluyla dışkı ile vücuttan atılır.
Doğrusallık/Doğrusal olmayan durum:
Diklofenak, doğrusal farmakokinetik sergiler.
Emilen miktar, dozun miktarı ile doğrusal orantıdadır.
Hastalardaki karakteristik özellikler
Böbrek yetmezliği:
Tek-doz kinetiğiyle ilgili bilgiler, böbrek fonksiyon bozukluğu olan hastalarda, genellikle
uygulanan dozaj programı dahilinde değişmemiş aktif maddenin birikmediği izlenimini
vermektedir. Dakikada 10 ml’den daha düşük kreatinin klirensi değerlerinde, hidroksi
metabolitlerinin hesaplanan kararlı durum plazma düzeyleri, normal kişilerinkinin 4 katı
kadardır. Ancak bu metabolitler, sonunda safra yoluyla vücuttan atılır.
Karaciğer yetmezliği:
Kronik hepatit veya kompanse sirozu olan hastalarda diklofenakın kinetiği ve metabolizması,
karaciğer hastalığı olmayan hastalardaki ile aynıdır.
Pediyatrik popülasyon:
KATALAS tabletlerin çocuklarda ve 14 yaşından küçük ergenlerde kullanılması önerilmez
(bkz. bölüm 4.2).
Geriyatrik popülasyon:
İlacın emiliminde, metabolizmasında veya vücuttan uzaklaştırılmasında yaşa bağlı herhangi
bir fark gözlenmemiştir.
20 / 22Klinik çalışmalar:
KATALAS, uzun zamandır kullanılmakta olan, klinik verileri iyi bilinen bir üründür.
5.3. Klinik öncesi güvenlilik verileri
Akut ve tekrarlanan doz toksisite çalışmalarından elde edilen klinik-öncesi veriler; ayrıca
diklofenakla yapılan genotoksisite, mutajenite ve karsinojenite çalışmaları; amaçlanan
terapötik dozlarda insanlar için spesifik bir tehlike olmadığını göstermiştir. Standart preklinik
hayvan çalışmalarında diklofenakın farelerde, sıçanlarda veya tavşanlarda teratojen etkiye
sahip olduğunu gösteren herhangi bir kanıt yoktur.
Diklofenak sıçanlarda, anne-baba fertilitesi üzerinde etki göstermemiştir. Maternal toksik
dozlarda minimal fetal etkileri dışında yavruların doğum öncesi, sırası ve sonrası gelişmeleri,
diklofenaktan etkilenmemiştir.
NSAİİ verilmesi (diklofenak dahil), tavşanlarda ovulasyonu ve sıçanlarda implantasyon ve
plasentasyonu inhibe etmiş, hamile sıçanlarda duktus arteriosusun erken kapanmasına sebep
olmuştur. Sıçanlarda diklonefakın maternal toksik dozları distosi, uzamış gestasyon, fetal sağ
kalımda düşüş ve intrauterin büyüme geriliği ile ilişkili bulunmuştur. Diklofenakın hem
üreme parametreleri ve doğum hem de rahim içindeyken duktus arteriosusun daralması
üzerindeki zayıf etkileri prostaglandin sentez inhibitörleri sınıfının farmakolojik sonuçlarıdır
(bkz. Bölüm 4.3 ve 4.6).
6. FARMASÖTİK ÖZELLİKLER
6.1.Yardımcı maddelerin listesi
Mısır nişastası
Talk
PVP (povidon)
Sodyum nişasta glikolat
Bitkisel magnezyum stearat
Laktoz (peynir altı suyu(inek/koyun/keçi sütü kullanılarak elde edilen))
Etil alkol
Opadrywhite
Sarı demir oksit
Kırmızı demir oksit
Saf su
Karnauba mumu
21 / 226.2.Geçimsizlikler
Bilinen geçimsizliği yoktur.
6.3.Raf ömrü
36 ay.
6.4.Saklamaya yönelik özel tedbirler
30oC’nin altındaki oda sıcaklığında saklayınız. Rutubetten koruyunuz.
Orijinal ambalajında saklayınız.
6.5.Ambalajın niteliği ve içeriği
Kutuda, PVC/Alu folyo blister içeren 20 film tabletlik ambalaj.
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7.RUHSAT SAHİBİ
Farmalas İlaç San. ve Tic. Ltd. Şti.
Altınşehir Mah. Tavukçuyolu Cad.
Beka Sok. No:9 Ümraniye-İstanbul
8. RUHSAT NUMARASI
2021/508
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.12.2021
Ruhsat yenileme tarihi:
10. KÜB’ÜN YENİLENME TARİHİ
22 / 22