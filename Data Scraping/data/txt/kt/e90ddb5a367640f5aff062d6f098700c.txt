 
 
 
 
 
 
 
 1/8 KULLANMA TALİMATI  
 
NABİFEKS  %1 krem 
Haricen uygulanır.  
 
• Etkin madde:  1 gram krem 10 mg nadifloksasin i çerir. 
• Yardımcı madde(ler):  Hafif sıvı parafin, beyaz yumuşak paraf in, stearil alkol, setil alkol, 
polioksietilen (20) setil eter, dietanolamin, sodyum hidroksit (E524), disodyum EDTA, 
gliserin (E422), benzalkonyum klorür  %50 (a/a) çözeltisi, saf su.   
 
 
 
Bu Kullanma Talimatında:  
     1.   NABİFEKS  nedir ve ne için kullanılır?  
     2.   NABİFEKS ’i kullanmadan ö nce dikkat edilmesi gerekenler  
     3.   NABİFEKS  nasıl kullanılır?  
     4.   Olası yan etkiler nelerdir? 
     5.   NABİFEKS ’in saklanması  
 
Başlıkları yer almaktadır. 
 
1. NABİFEKS  nedir ve ne için kullanılır?  
NABİFEKS  beyaz ya da beyaza yakın renkte kinolon grubuna ait enfeksiyona karşı etkili bir 
kremdir.  
 
Temel aktif maddesi olan nadifloksasin bakteri , mikrop öldürücü özelliğe sahiptir. 30 g’lık 
tüplere doldurulur.  
 
NABİFEKS  iltihaplı akne (sivilce) ve yüzeyel deri enfeksiyonlarının topikal ( deri yüzeyine  Bu ilacı kullanmaya başlamadan önce bu KULLANMA TALİMATINI dikkatlice 
okuyun uz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reç ete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşü k doz kullanmayınız.  
 
 
 
 
 
 
 2/8 uygulanan) tedavisinde kullanılır.  
 
2. NABİFEKS ’i kullanmadan önce dikkat edilmesi gerekenler  
NABİFEKS ’i aşağıdaki durumlarda KULLANMAYINIZ  
Eğer nadifloksasine ya da NABİFEKS ’in içerdiği herhangi bir maddeye karşı alerjiniz varsa 
kullanmayınız.  
 
NABİFEKS  14 yaşın altındaki  çocuklarda test edilmediğinden, bu ilacı 14 yaşın altındaki  
çocukların akne tedavisinde kullanmayınız.  
 
NABİFEKS ’i aşağıdaki durumlarda DİKKATLİ KULLANINIZ  
NABİFEKS ’in gözlerle, ağız ve burun ile temasını önleyiniz. 
 
Eğer buna  rağmen krem gözleriniz, ağınız  veya burnunuz la temas eder se, temas ettiği bölgeyi 
bol su  ile iyice yıkayınız.  
 
NABİFEKS ’i uyguladıktan sonra ilacın istenmeyen bölgelere temasını önlemek için ellerinizi 
yıkayınız.  
 
Sistemik olarak uygulanan diğer kinolonlarla (enfeksiyona karşı etkili bir ilaç grubu) tedavi 
sırasında ışığa duyarlılık reaksiyonlarının geliştiği bilinmektedir. Nadifloksasin, hayvanlarda 
ve insanlarda yapılan birkaç çalışmasında ne fototoksik (ışığa maruz kalınca meydana gelen 
zararlı etki) ne de fotoalerjik (ışığa maruz kalınca meydana gelen alerjik etki) potansiyel 
göstermemiştir. Bu duruma krem bazının ışığa duyarlılığı artırıcı etkisi neden oluyor olabilir.  
 
Yapılan araştırmalarda  herhangi bir etki g örülmemişse de  NABİFEKS ’in uygulandığı 
bölgenin mümkün olduğunca güneş ışığıyla temasından kaçınılması,  kullanımı sırasında 
ultraviyole  ışınlarından, güneşlenmekten ya da solaryumdan kaçınılması gerekmektedir.  
 
Aşırı duyarlılık reaksiyonu ( örneğin kaşıntı, eritem, papül, su toplama sı) veya ciddi cilt tahrişi 
meydana gelirse, NA BİFEKS  kullanımı kesilmelidir.  
 
NABİFEKS ’i açık yaraların olduğu bölgelere uygulamayınız.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
  
 
 
 
 
 
 
 3/8 Hamilelik  
İlacı kullanmadan önce doktorunuza veya eczacınıza danışınız.  
 
NABİFEKS ’in hamilelik sırasında kullanımına ilişkin herhangi bir klinik veri mevcut 
değildir.  
 
Hamileyseniz ya da hamile olma ihtimaliniz varsa NABİFEKS ile tedaviye başlamadan önce 
doktorunuza danışınız.  
 
NABİFEKS hamilelik sırasında ancak bir doktor tarafından anne ve gelişmekte olan bebeği 
için yararları ve riskleri değerlendirildikten sonra kullanılmalıdır.  
 
Hayvan çalışmaları, anne karnındaki bebeğin gelişimi ü zerinde herhangi bir teratojenik 
(doğumsal anomaliye neden olan) etki veya olumsuz etki göstermemektedir. 
 
Tedaviniz sırasında hamile olduğunuzu fark ederseniz he men doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya ec zacınıza danışınız.  
 
NABİFEKS’in  anne  sütüne  geçtiği bilinmektedir ve bu nedenle  krem emzirme döneminde 
kullanılmamalıdır.  
 
Emzirme  dönemindeki kadınlar, NABİFEKS  kremi hiçbir şekilde göğüslerine 
uygulamamalıdır.  
 
Araç ve makine kullanımı  
NABİFEKS ’in taşıt kullanımı ve makine kullanımı üzerine herhangi bir etkisi 
gösterilmemiştir.  
 
NABİFEKS ’in içeriğinde bulunan bazı yardımcı maddeler hakkında önemli bilgiler  
NABİFEKS , bölgesel deri tepkimelerine (örneğin, temasla ortaya çıkan deri hastalığı (kontakt 
dermatit)) neden olan stearil alkol ve setil alkol içermektedir.  
 
Ayrıca NABİFEKS , ciltte  tahriş e ve deri tepkimelerine sebep olabilecek  benzalkonyum klorür  
 
 
 
 
 
 
 4/8 içermektedir.  
 
Diğer ilaçlar ile birlikte kullanımı 
Eğer reçeteli ya da reç etesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
NABİFEKS cilde uygulanmasından sonra etkin maddesi nadifloksasinin emilimi çok düşüktür 
ve bu nedenle a ğızdan alınan diğer ilaçlarla etkileşim olasılığı çok düşüktür. Kan dolaşımına 
karışan (sistemik olarak uygulanan) ilaçların etkililiğinin NABİFEKS’in deri yüzeyine 
sürülerek kullanımından etkilenebileceğini gösteren hiçbir kanıt yoktur.  
 
NABİFEKS cilt tah rişine neden olabilir ve bu nedenle cilt soyucu peeling ajanları, damar 
büzücüler ve aromatik ajan olarak tahriş edici maddeler ve alkoller içeren ürünlerle birlikte 
kullanılması cilt tahriş edici etkinin artmasına neden olabilir.  
 
NABİFEKS  diğer akne teda vileri ile kullanıma uygundur.  
 
3. NABİFEKS  nasıl kullanılır?  
Uygun kullanım ve doz/uygulama sıklığı için talimatlar:  
NABİFEKS’i her zaman tam olarak doktorunuzun size söylediği şekilde kullanın. Emin 
değilseniz doktorunuza veya eczacınıza danışmalısınız.  
 
NABİFEKS , haricen cilde uygulanan bir kremdir. NABİFEKS ’i akneli bölgeye, cildi 
temizledikten sonra sabahları ve yatmadan önce olmak üzere, günde iki kere ince bir tabaka 
halinde uygulayınız. Tedavinin normal süresi sekiz (8)  haftadır. Doktorunuz size NABİFEKS  
ile uygu n tedavi süresini bildirecektir. İstenilen sonuç elde edilmeden tedaviye ara 
vermeyiniz.  
 
Uygulama yolu ve metodu:  
Krem i uygulamadan önce cildinizi dikkatlice yıkayınız ve kurulayınız. Kullanmadan önce cilt 
iyice kurutulmalıdır. H erhangi bir olası enfeksiyonu önlemek için bir parça pamuklu  çubuk 
(yaklaşık bir bezelye büyüklüğünde)  ile uygulayınız. Kremin gözlerle ve dudaklarla 
temasından kaçınınız  (“NABİFEKS kullanırken dikkatli olunuz”  bölümüne bakınız ). 
Uygulamadan sonra ellerinizi yıkay ınız. NABİFEKS, tıkayıcı koşullarda (sıkı bir bandaj 
altında) kullanılmamalıdır.  
  
 
 
 
 
 
 
 5/8 Değişik yaş grupları:  
Çocuklarda kullanım ı:  
14 yaşın dan küçük çocuklarda kullanılmamalıdır.  
 
Yaşlılarda kullanımı:  
Özel kullanımı yoktur.  
 
Özel kullanım durumları:  
Böbrek/Karaciğer yetmezliği:  
Özel kullanımı yoktur.   
Eğer NABİFEKS ’in etkisinin çok güçlü veya zayıf olduğuna dair bir izleniminiz var ise 
doktorunuz  veya eczacınız ile konuşunuz. 
 
Kullanmanız gerekenden daha fazla NABİFEKS  kullandıysanız:  
NABİFEKS  ağız yoluyla kullanım için değil, deri üzerine sürerek uygulama için 
tasarlanmıştır.  
 
Tekrarlanan ve aşırı uygulamalar iyileşmeyi hızlandırmaz ya da ilerletmez, tam aksine 
kızarıklıklara ve rahatsızlıklara neden olabilir.  
 
NABİFEKS  krem, yanlışlıkla yutuldu ğu ve alınan miktar da az olmadığı takdirde, uygun bir 
mide yıkama yönteminin uygulanması düşünülmelidir.  
 
NABİFEKS ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
NABİFEKS ’i kullanmayı unutursanız  
Unutulan dozları dengelemek için çift doz kullanmayınız.  
 
NABİFEKS  ile tedavi sonlandırıldığında oluşabilecek etkiler:  
NABİFEKS  ile tedavi sonlandırıldığında oluşabilecek etkiler bulunmamaktadır.    
 
4. Olası yan etkiler nelerdir? 
Tüm ilaçlar gibi NABİ FEKS ’in içeriğinde bulunan maddelere duyarlı olan kişilerde yan etkiler 
olabilir.  
  
 
 
 
 
 
 
 6/8 Aşağıdakilerden herhangi birini farkederseniz, doktorunuza söyleyiniz:  
Kaşıntı, kabartı, kuruluk, deride tahriş, sıcaklık hissi, kızarıklık, kabarıklık, deri renginde 
açılma . 
Bunlar NABİFEKS ’in hafif yan etkilerdir.  
 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın   :10 hastanın en az birinde görülebilir.  
Yaygın    :10 hastanın birinden az, fakat 100 hastanın birinden fazla görülebilir.  
Yaygı n olmayan  :100 hastanın birinden az, fakat 1.000 hastanın birinden fazla 
görülebilir.  
Seyrek   :1.000 hastanın birinden az, fakat 10.000 hastanın birinden fazla 
görülebilir.  
Çok seyrek   :10.000 hastanın birinden az görülebilir.  
Bilinmiyor   :Eldeki verilerden hareketle sıklık derecesi tahmin edilemiyor.  
 
Yaygın:  
• Kaşıntı 
 
Yaygın olmayan:  
• Ateş basması  
• Papüller  
• Kuru cilt  
• Kontakt dermatit (temas dermatiti)  
• Cilt tahrişi  
• Ciltte ısınma  
• Kızarıklık  
• Deri döküntüsü 
• Uygulama yerinde y anma  
 
Seyrek:  
• Ürtiker  
 
Pazarlama Sonrası Veriler:  
İzole raporlar:  Derinin hipopigmentasyonu (renginde açılma).  
 
 
  
 
 
 
 
 
 
 7/8 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatı’ nda yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Et ki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bil gi edinilmesine katkı sağlamış olacaksınız.  
 
5. NABİFEKS ’in Saklanması  
NABİFEKS ’i çocukların göremeyeceği, erişemeyeceği yerlerde ve ambalajında saklayınız.  
 
NABİFEKS ’i 25°C ’nin altındaki oda sıcaklığında  saklayınız.  
 
Son kullanma tarihiyle uyumlu olarak kullanınız . 
 
Ambalajdaki son kullanma tarihinden sonra NABİFEKS ’i kullanmayınız. 
 
Eğer üründe ve/veya ambalajında bozukluklar fark ederseniz NABİFEKS ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi : 
Biofarma İlaç San. ve Tic. A.Ş. 
Akpınar Mah. Osmangazi Cad. No:156  
Sancaktepe / İSTANBUL  
Telefon : (0216) 398 10 63  
Faks      : (0216) 398 10 20 
 
Üretim Yeri : 
Biofarma İlaç San. ve Tic. A.Ş. 
Akpınar Mah. Osmangazi Cad. No:156  
Sancaktepe / İSTANBUL  
Telefon : (0216) 398 10 63   
 
 
 
 
 
 
 8/8 Faks      : (0216) 398 10 20 
 
Bu kullanma talimatı  ../../…. tarihinde onaylanmıştır. 
 