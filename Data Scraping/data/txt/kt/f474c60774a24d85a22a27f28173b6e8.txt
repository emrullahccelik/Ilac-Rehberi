1 
 KULLANMA TALİMATI  
 
 
UCAND 16 mg tablet  
Ağızdan alınır.  
 
• Etkin madde:  Kandesartan sileksetil ………..16 mg  
• Yardımcı maddeler: Laktoz monohidrat (inek sütü kaynaklı) , polietilen glikol 8000 P, 
mısır nişastası, hidroksi propil s elüloz -L, kalsiyum karboksi  metil selüloz, magnezyum 
stearat , kırmızı demir oksit . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
Bu Kullanma Talimatında:  
 
1. UCAND nedir ve ne için kullanılır?  
2. UCAND’ ı kullanmadan önce dikkat edilmesi gerekenler  
3. UCAND nasıl kullanılır?  
4. Olası yan etkiler nelerdir? 
5. UCAND’ın saklanması  
Başlıkları yer almaktadır.  
 
1. UCAND nedir ve ne için kullanılır?  
 
UCAND 28, 56 ve 84 tabletlik ambalajlarda pazarlanmaktadır. Her bir tablet 16 mg etkin madde 
içerir.  Tabletler, p embe renkli, yuvarlak, bir yüzü tek çentiklidir. 
 
Yetişkinlerde yüksek kan basıncının (hipertansiyon) ve kalp kası fonksiyonlarının azaldığı 
hastalardaki kalp yet mezliğinin tedavisinde anjiyotensin dönüştürücü enzim (ADE ) 
inhibitörlerine ilave olarak  (ADE inhibitörleri kalp yetmezliği tedavisinde kullanılan bir ilaç 
grubudur)  veya ADE inhibitörlerinin kullanılamadığı zamanlarda  ya da mineralokortikoid 
reseptör anta gonistleri (bu grup ilaçlar bir çeşit idrar söktürücüdürler, vücudunuzdaki fazla 
sodyum ve suyun atılmasını sağlarlar) tolere edilemediğinde kullanılmaktadır .  
 
Etkin madde kandesartan sileksetil'dir. Kandesartan sileksetil, 'anjiyotensin II reseptör 
antag onisti' adı verilen bir ilaç grubuna aittir. Kan damarlarınızı gevşetmekte ve 
genişletmektedir. Bu da kan basıncınızın düşmesine yardımcı olmaktadır. Böylece kalbinizin 
kanı vücudunuzun tüm bölümlerine pompalaması kolaylaşır.  
 2 
 2. UCAND’ı  kullanmadan önce dikkat edilmesi gerekenler  
 
UCAND’ı aşağıdaki durumlarda KULLANMAYINIZ  
 
Eğer hamile iseniz UCAND ’ı kullanmayınız, hamile olabileceğiniz veya hamile kalma 
durumunuzu dikkate alınız. Hamile iseniz veya bir şüpheniz var ise doktorunuza 
bildirmelisiniz. UCAND ’ın hamilelik döneminde kullanımı bebeğinizde ciddi hasara ve hatta 
ölüme bile neden olabilir (Hamilelik ve emzirme bölümlerine bakınız.).  
 
• Kandesartan sileksetile veya UCAND ’ın içeriğinde bulunan maddelerden herhangi 
birine karşı alerjiniz (aşırı duyarlılığınız) var ise  
• Emziriyorsanız,  
• Ciddi karaciğer hastalığınız veya safra yolları tıkanıklığı (safra kesesinden safranın 
iletilmesi ile ilgili bir problem) var ise.  
• Eğer şeker hastalığınız (diyabet es mellitus) veya böbrek yetmezliğiniz var ise, 
UCAND’ın da içinde bulunduğu tansiyon düşürücü ilaç grubu olan “aliskiren” ile 
birlikte kullanmayınız.  
 
Yukarıdaki durumların size uyup uymadığından emin değilseniz UCAND’ı kullanmadan önce 
doktorunuza danışı nız. 
 
UCAND’ı aşağıdaki durumlarda DİKKATLİ KULLANINIZ  
Aşağıdaki durumlar sizde mevcut ise, UCAND ’ı kullanmaya başlamadan önce doktorunuz ile 
konuşunuz:  
• Kalp, karaciğer ve böbrek problemleriniz var ise veya diyalize giriyorsanız,  
• Yakın zamanda size böbrek nakli yapıldı ise,  
• Kusuyorsanız, yakın zamanda fazla miktarda kustu ysanız  veya ishal iseniz,  
• Conn sendromu denilen (ayrıca primer hiperaldosteronizm olarak da bilinen) böbrek 
üstü bezi hastalığınız var ise, 
• Kan basıncınız düşükse, 
• Daha önce felç geçirdiyseniz,  
• Steroid olmayan antiinflamatu var ilaçlar (NSAİİ -Ağrı ve enflamasyonu hafifleten 
ilaçlar) kullanıyorsanız. 
• Böbrek damarlarında daralmanız var ise, 
• Aort veya mitral kapak daralması olan ya da hipertrofik kardiyomiyopatili (kalp kası 
kalınlaşmış olan) hasta iseniz, 
• Ağır kalp yetmezliği, kalp hastalığı ya da aterosklerotik serebrovasküler hastalığı 
(damar sertleşmesine bağlı beyin damar hastalığı) olanlarda,  
• Eğer yüksek kan basıncını tedavi etmek için aşağıdaki ilaçlardan birini alıyorsanız:  
- Özel likle diyabet ile ilişkili böbrek problemleriniz varsa, bir ADE -inhibitörü 
(örneğin enalapril, lisinopril, ramipril)  
- Aliskiren  
 
Bu ilaçlardan birini UCAND ile birlikte kullanıyorsanız hipotansiyon (düşük kan basıncı), 
hiperkalemi (kanda potasyum yüksekliği ) riskinin artışı ve böbrek fonksiyonlarınızda azalma 
ortaya çıkabilir.  
• Eğer mineralokortikoid reseptör antagonistleri (MRA) olarak bilinen ilaç sınıfına 
giren bir ilaç ile birlikte bir ADE -inhibitörü alıyorsanız. Bu ilaçlar kalp yetmezliği 
tedavisine yöne liktir (bkz. “Diğer ilaçlar ve UCAND”).  3 
 Doktorunuz düzenli aralıklarla böbrek fonksiyonunuz, kan basıncınız ve elektrolit miktarınızı 
(örn. potasyum) kontrol edebilir. 
 
Bu koşullardan herhangi birine sahipseniz doktorunuz sizi daha sık görmek ve bazı testl er 
yapmak isteyebilir.  
 
Eğer bir operasyon geçirecek iseniz doktorunuza veya diş hekiminize UCAND kullandığınızı 
söyleyiniz. Çünkü UCAND bazı anestezik ilaçlar ile birlikte kullanıldığında kan basıncınızın 
aşırı düşmesine neden olabilir. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Ayrıca “ UCAND kullanmayınız” başlığı altındaki bilgilere bakınız.  
 
UCAND’ı n yiyecek ve içecek ile kullanılması  
UCAND’ı yemek ile birlikte veya açken alabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz, hamile olduğunuzdan şüpheleniyorsanız veya hamile kalmayı düşünüyor iseniz 
UCAND’ı kullanmamalısınız. Hamile olduğunuzu düşünüyorsanız (bir şüpheniz var ise) 
doktorunuza bildirmelisiniz. Hamile olduğunuzu veya hamile kalmayı düşündüğünüzü 
doktorunuza bildirdiğinizde doktorunuz UCAND kullanmayı bırakmanızı isteyebilir . 
Doktorunuz UCAND yerine başka bir ilaç kullanmanızı önerebilir. UCAND hamilelik sırasında 
kullanıldığında bebeğinizde ciddi hasara hatta bebeğinizin ölümüne bile neden olabilir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınız a danışınız.  
 
Emziriyorsanız veya emzirmeye başlamak üzere iseniz doktorunuza bildiriniz.  
 
Emzirme döneminde UCAND’ı kullanmamalısınız.  
 
Araç ve makine kullanımı  
Bazı kişiler UCAND kullanırken yorgunluk ve sersemlik hissedebilir. Eğer siz de aynı durumda 
iseniz araç sürmeyiniz ve herhangi bir alet ve makine kullanmayınız. 
 
UCAND’ı n içeriğinde bulunan bazı yardımcı maddeler hakkında önemli bilgiler  
UCAND bir çeşit şeker olan laktoz i çermektedir. Eğer daha önceden doktorunuz tarafından bazı 
şekerlere karşı dayanıksızlığınız olduğu söylenmişse, bu tıbbi ürünü almadan önce 
doktorunuzla temasa geçiniz. Yardımcı maddelerin listesi bu Kullanma Talimatı'nın başında 
yer almaktadır.  
 
Diğer ila çlar ile birlikte kullanımı  4 
 Bitkisel veya reçetesiz aldığınız ilaçlar da dahil olmak üzere eğer şu anda başka bir ilacı veya 
ilaçları kullanıyorsanız veya kısa bir süre önce kullandı ysanız  lütfen doktorunuza veya 
eczacınıza söyleyiniz. UCAND bazı ilaçların işleyişini etkileyebilir, bazı ilaçların da UCAND 
üzerinde etkileri olabilir. Bazı ilaçları alıyorsanız doktorunuzun size zaman zaman kan testleri 
yapması gerekebilir.  
 
Doktorunuzun dozunuzu değiştirmesi gerekebileceği için ve/veya başka önlemler alabileceği 
için özellikle  aşağıdaki ilaçları kullanıyorsanız doktorunuza bildiriniz:  
• Beta blokörler, diazoksit ve enalapril, kaptopril, lizinopril veya ramipril gibi  ADE 
(Anjiyotensin dönüştürücü enzim) inhibitörleri ve aliskiren gibi diğer RAAS bl okerleri 
de dahil olmak üzere kan basıncınızı düşüren diğer ilaçlar  
• İbuprofen, naproksen veya diklofen ak gibi steroid olmayan antiinflamatuvar ilaçlar 
(NSAİİ), selekoksib veya etirokoksib (ağrıyı ve enflamasyonu hafifleten ilaçlar),  
• Her gün 3 g' dan fazla Asetilsalisilik asit kullanıyorsanız (ağrıyı ve enflamasyonu 
hafifleten ilaç),  
• Potasyum içeren potasyum tuzları veya ilaveleri (kanınızdaki potasyum seviyesini  
arttıran ilaçlar),  
• Heparin (kanı sulandıran bir ilaç)  
• Trimetoprim/sulfametoksazol (bir antibiyotik kombinasyonu)  
• İdrar sökücüler (diüretikler)  
• Lityum (ruhsal problemler için bir ilaç)  
• Alkol kullanıyorsanız UCAND kullanmadan önce doktorunuz ile konuşunuz. UCAND  
kullandığı sırada alkol kullanan bazı kişilerde baygınlık veya baş dönmesi görülebilir.  
• Eğer bir ADE -inhibitörü ve aliskiren alıyorsanız (ayrıca “ Ucand  kullanmayınız” ve 
“Uyarılar ve önlemler” başlıkları altındaki bilgilere bakınız).  
• Eğer kalp yetmezliğinizin tedavisi için mineralokortikoid reseptör antagonistleri (MRA) 
(örneğin spironolakton, e plerenon) olarak bilinen bazı başka ilaçlarla birlikte bir ADE -
inhibitörüyle tedavi edilmişseniz.  
• Renin -anjiyotensin- aldosteron sistemini etkileyen diğer ilaçlarla olan deneyimlere göre 
UCAND’ın potasyum tutucu diüretiklerle, potasyum preparatları ile, pot asyum içeren 
yapay tuzlarla ya da potasyum düzeylerini artırıcı diğer ilaçlarla (örn.heparin) birlikte 
kullanımı, hipertansif hastalarda serum potasyum düzeylerini artırabilir. Bu nedenle, 
şeker hastalığınız (diyabetes mellitus) veya böbrek yetmezliğiniz v ar ise, potasyum 
düzeyini artırıcı bu ilaçları UCAND ile kullanmayınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. UCAND nasıl kullanılır?  
 
UCAND’ı doktorunuzun size söylediği şekilde kullanınız. Emin olmadığınız durumlarda 
doktorunuza veya eczacınıza danışınız. UCAND’ı her gün kullanmanız önemlidir.  
 
Uygun kullanım ve doz/uygulama sıklığı için talimatlar:  
Genel kullanım dozu günde 1 tablettir. 
 
Uygulama yolu ve metodu:  
• Tabletleri bütün olarak su ile yutunuz. 5 
 • Tabletleri her gün aynı saatte almaya çalışınız. Bu, sizin tableti almayı hatırlamanıza 
yardımcı olacaktır.  
 
Yüksek kan basıncı:  
• UCAND’ın yaygın kullanım doz u günde 8 mg'dır. Kan basıncı cevabınıza göre 
doktorunuz günlük dozu 16 mg'a ve daha sonra da 32 mg'a kadar yükseltebilir. 
• Karaciğer ve böbrek problemi olan bazı hastalar ile daha önce kusma, ishal veya idrar 
söktürücü tablet  kullanma sebebiyle vücut sıvıs ı kaybeden hastalara, doktor daha düşük 
bir başlangıç dozu tavsiye edebilir.  
• Siyah Afro -karayip kökenli bazı hastalar bu tip ilaçlara daha az cevap verebilir, tek 
başına tedavide kullanıldığında bu hastalarda daha yüksek doza ihtiyaç duyulabilir. 
 
Kalp yet mezliği: 
• UCAND’ın yaygın başlangıç dozu günde 4 mg'dır. Doktorunuz bu dozu en az 2 haftalık 
aralıklarla iki katına çıkararak günde 32 mg'a kadar yükseltebilir. UCAND kalp 
yetmezliği tedavisinde kullanılan diğer ilaçlarla birlikte alınabilir. Doktorunuz hangi 
tedavinin size uygun olduğunu belirleyecektir.  
 
Değişik yaş grupları:  
 
Çocuklarda kullanımı:  
Kandesartan’ın çocuklarda (18 yaşından küçük) kullanımına ilişkin bi r deneyim yoktur. Bu 
nedenle UCAND çocuklarda kullanılmamalıdır.  
 
Yaşlılarda kullanım ı: 
Yaşlılarda ayrıca bir başlangıç dozu ayarlamasına ihtiyaç yoktur.  
 
Özel kullanım durumları:  
 
Böbrek yetmezliği:  
Hemodiyaliz dahil böbrek yetmezliği probleminiz var ise,  günde 4 mg'lık başlangıç dozu 
önerilmektedir. Doktorunuz, tedaviye verilen yanıta göre dozunuzu ayarlayabilir. 
 
Karaciğer yetmezliği:  
Hafif ve orta derecede karaciğer yetmezliği probleminiz var ise, günde bir defa 4 mg'lık 
başlangıç dozu önerilmektedir. D oktorunuz, tedaviye verilen yanıta göre dozunuzu 
ayarlayabilir.  
 
Eğer UCAND ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden fazla UCAND kullandıysanız:  
 
Eğer almanız gerekenden daha fazla UCAND  kullandıysanız DERHAL doktorunuz veya 
eczacınız ile konuşunuz.  
 
UCAND’ı  kullanmayı unutursanız:  
Unutulan dozları dengelemek için çift doz almayınız. Sadece zamanı gelince bir sonraki 
dozunuzu alınız.  
 6 
 UCAND ile  tedavi sonlandırıldığında oluşabilecek etkiler:  
Eğer UCAND kullanmayı bırakırsanız, kan basıncınız tekrar artabilir. Bu nedenle doktorunuzla 
konuşmadan UCAND kullanmayı bırakmayınız.  
 
Bu ürünün kullanımı ile ilgili başka sorularınız varsa, doktorunuza veya eczacınıza sorunuz. 
 
4. Olası yan etkiler nelerdir?  
 
Tüm ilaçlar gibi UCAND ’ın da içeriğinde bulunan maddelere duyarlı olan kişilerde yan etkiler 
olabilir. Bu yan etkilerin ortaya çıkabileceğini bilmeniz önemlidir.  
 
Aşağıdakilerden biri olursa, UCAND ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Yüzünüzün, dudaklarınızın, dilinizin ve/veya boğazınızın şişmesi ile birlikte veya tek 
başına nefes almada güçlük  
• Yüzünüzün, dudaklarınızın, dilinizin ve/veya boğazınızın şişmesi sonucunda yutmada 
güçlük  
• Derinizde ciddi kaşıntı (kabarcıklarla birlikte ortaya çıkan)  
 
Bunların hepsi çok ciddi yan etkilerdir.  
- Eğer bunlardan biri sizde mevcut ise, sizin UCAND’a  karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
Bu çok ciddi yan etkilerin hepsi oldukça seyrek görülür. 
 
Yan etkiler şu şekilde sınıflandırılır: 
Çok yaygın: 10 hastanın en az 1 inde görülebilir.  
Yayg ın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: l.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden tahmin edilemiyor.  
 
Yaygın görülen yan etkiler:  
• Sersemlik / baş dönmesi hissi  
• Baş ağrısı, 
• Akciğer enfeksiyonu,  
• Kan basıncınızda düşüş. Bu durum sersemlik veya baygınlık hissine  neden olabilir  
• Kan testi değerlerinizde değişiklik 
- Özellikle böbrek problemleriniz veya kalp yetersizliğiniz var ise, kanınızda 
potasyum miktarının artması. Eğer bunlar şiddetliyse yorgunluk, güçsüzlük, 
düzensiz kalp atımı veya karıncalanma hissedebilirsiniz . 
• Eğer böbrek veya kalp yetmezliği problemleriniz var ise, böbrek fonksiyonlarınız 
üzerine etkiler görülebilir. Çok seyrek vakalarda, böbrek yetmezliği ortaya çıkabilir. 
 
Çok seyrek görülen yan etkiler:  
• Yüzün, dudakların, dilin ve/veya boğ azın şişmesi.  
• Kırmızı veya beyaz kan hücrelerinizde veya trombosit  (kan pulcuğu)  sayınızda azalma. 
Bu durum yorgunluğa, bir enfeksiyona, ateşe veya kolay morarmaya neden olabilir. 7 
 • Deri döküntüsü, benek benek döküntü,  
• Kaşıntı,  
• Sırt ağrısı, eklemlerde ve kas larda ağrı,  
• Karaciğerinizde iltihaplanma (hepatit) dahil, karaciğerinizin çalışmasındaki 
değişiklikler, sarılık (Yorgunluk, deride ve göz akında sararma ve grip benzeri belirtiler 
ortaya çıkabilir.),  
• Mide bulantısı  
• Kanınızdaki sodyum miktarının azalması. B u ciddi bir azalma ise yorgunluk, enerji 
yoksunluğu veya kas krampları hissedebilirsiniz.  
• Öksürük 
 
UCAND beyaz kan hücrelerinin sayısında azalmaya sebep olabilir. Enfeksiyona direnciniz 
azalabilir ve yorgunluk, enfeksiyon veya ateş ortaya çıkabilir. Eğer bunlar ortaya çıkarsa 
doktorunuzla temasa geçiniz. Doktorunuz zaman zaman UCAND ’ın kanınızda (agranülositoz) 
etkisi olup olmadığını kontrol etmek için kan testleri yapabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırs anız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
5. UCAND’ın  saklanması  
 
UCAND’ı  çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında ve ambalajında saklayınız  
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra UCAND ’ı kullanmayınız.  
Eğer üründe ve/veya ambalajında bozukluklar fark ederseniz UCAND ’ı kullanmayınız .  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca be lirlenen toplama sistemine veriniz.  
 
Ruhsat Sahibi:  
NOBEL SAĞLIK ÜRÜNLERİ LTD. ŞTİ.  
Ümraniye, 34768 İSTANBUL  
 
Üretim Yeri:  
NOBEL  İLAÇ SAN. ve TİC. A.Ş. 
Sancaklar, 81100 DÜZCE  
 
Bu kullanma talimatı  ../../… tarihinde onaylanmıştır.  