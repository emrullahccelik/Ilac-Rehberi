KISA ÜRÜN BİLGİSİ
1. BEŞERİ TIBBİ ÜRÜNÜN ADI
RANİSİT oral süspansiyon
2. KALİTATİF VE KANTİTATİF BİLEŞİM
Etkin madde:
Her 1 mL süspansiyon, 100.00 mg sodyum aljinat ve 20.00 mg potasyum hidrojen karbonat
içerir.
Yardımcı maddeler:
Mikrokristal selüloz&Sodyum karboksimetil selüloz 20 mg
Kalsiyum karbonat 20.00 mg
Sodyum sakkarin dihidrat 1.00 mg
Metil parahidroksibenzoat (E218) 4.00 mg
Propil parahidroksibenzoat (E216) 0.60 mg
Diğer yardımcı maddeler için 6.1’e bakınız.
3. FARMASÖTİK FORM
Oral süspansiyon
Krem renkli süspansiyon
4. KLİNİK ÖZELLİKLER
4.1. Terapötik endikasyonlar
RANİSİT, reflü özofajite bağlı belirtilere sahip hastalarda veya gebelik sırasında ya da
yemeği takiben oluşan mide yanması, asit regürjitasyonu ve hazımsızlık (reflüye bağlı) gibi
gastroözofageal reflüye bağlı belirtilerin tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler ve 12 yaşından büyük çocuklar: RANİSİT’in kullanım dozu yemeklerden sonra ve
yatarken 5-10 mL likittir.
12 yaşından küçük çocuklar: Sadece doktor tavsiyesi üzerine verilmelidir.
Uygulama şekli:
RANİSİT, oral yolla kullanılır. Kullanmadan önce iyice çalkalanmalıdır.
1 / 6Özel popülasyonlara ilişkin ek bilgiler:
Böbrek yetmezliği:
RANİSİT, kalsiyum karbonat içerdiğinden, hiperkalsemi, nefrokalsinosis ve tekrarlayan
böbrek kalsiyum taşı tedavisindeki hastalarda dikkatli olunmalıdır. Sodyum ve potasyum
içerdiğinden dolayı böbrek bozukluğu olan hastalarda dikkatli olunmalıdır (bkz. bölüm 4.4.).
Karaciğer yetmezliği:
Doz ayarlaması gerekmemektedir.
Pediyatrik popülasyon:
12 yaşından büyük çocuklar için doz, yetişkinlerdeki gibi, yemeklerden sonra ve yatarken 5-
10 mL’dir. 12 yaşın altındaki çocuklarda, sadece doktor tavsiyesi üzerine verilmelidir.
Geriyatrik popülasyon:
Doz ayarlaması gerekmemektedir.
4.3. Kontrendikasyonlar
RANİSİT içeriğinde bulunan etkin maddelerden ya da diğer yardımcı maddelerden herhangi
birine karşı, buna hidroksibenzoat esterleri de (parabenler) dahildir, aşırı duyarlılığı olduğu
bilinen ya da şüphelenilen hastalarda kullanılmamalıdır (bkz. bölüm 4.4.).
4.4. Özel kullanım uyarıları ve önlemleri
7 gün sonunda semptomlar düzelmediği veya kötüleştiği takdirde klinik durum gözden
geçirilmelidir.
Her bir 10 mL RANİSİT; 1.0 mmol’den daha fazla sodyum ve 78 mg (2.0 mmol) potasyum
içerir. Bu durum, böbrek bozukluğu veya konjestif kalp yetmezliğinden dolayı sıkı bir tuz
rejimi önerilen hastalar için ve ayrıca plazma potasyum seviyelerini yükselten ilaçların
kullanıldığı hastalarda hesaba katılmalıdır.
10 mL RANİSİT; 200 mg (2.0 mmol) kalsiyum karbonat içerir. Bu yüzden hiperkalsemi,
nefrokalsinosis ve tekrarlayan böbrek kalsiyum taşı tedavisindeki hastalarda dikkatli
olunmalıdır.
Gastrik asit seviyesi çok düşük olan hastalarda ilacın etkinliğinin azalma olasılığı vardır.
Tıbbi tavsiye dışında, 12 yaşından küçük çocukların tedavisinde genellikle önerilmez.
7 günlük RANİSİT tedavisine rağmen semptomlarda iyileşme görülmez veya şikayetler
kötüleşir ise hastanın doktor tarafından yeniden değerlendirilmesi gerekir.
2 / 6Metil parahidroksibenzoat (E218) ve propil parahidroksibenzoat (E216) içerdiğinden alerjik
reaksiyona (muhtemelen gecikmiş) sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Veri bulunmamaktadır.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi A’dır.
Çocuk doğurma potansiyeli bulunan kadınlar/Doğum kontrolü (Kontrasepsiyon)
RANİSİT kullanımı sırasında ilave doğum kontrol yöntemi kullanılması gerektiğine dair veri
bulunmamaktadır.
RANİSİT’in doğum kontrol yöntemlerini etkilediğine dair veri bulunmamaktadır.
Gebelik dönemi
İyi yönetilmiş epidemiyolojik çalışmalar RANİSİT’in gebelik üzerinde ya da fetusun/yeni
doğan çocuğun sağlığı üzerinde advers etkileri olduğunu göstermemektedir.
RANİSİT gebelik döneminde kullanılabilir.
146 gebe kadın üzerinde yapılan açık, kontrollü olmayan bir çalışma, hamilelik döneminde ya
da fötüs/yeni doğanın sağlığında RANİSİT’in belirgin bir istenmeyen etkisi olmadığını
göstermiştir. Bu ve bundan önceki çalışmalar temel alındığında, RANİSİT gebelik döneminde
kullanılabilir. Ancak yine de, kalsiyum karbonat varlığı dikkate alındığında tedavi süresinin
mümkün olduğunca kısa tutulması tavsiye edilmektedir.
Laktasyon dönemi
RANİSİT’in emzirme döneminde, çocuklar üzerine bilinen bir etkisi bulunmamaktadır.
RANİSİT emzirme döneminde kullanılabilir.
Üreme yeteneği/Fertilite
Üreme yeteneği üzerine herhangi bir etkisi bilinmemektedir.
3 / 64.7. Araç ve makine kullanımı üzerindeki etkiler
RANİSİT’in araç ve makine kullanımı üzerine herhangi bir etkisi bilinmemektedir.
4.8. İstenmeyen etkiler
RANİSİT kullanımı ile ilgili gözlenen yan etkiler aşağıdaki görülme sıklık derecelerine göre
belirtilmiştir.
Çok yaygın (≥ 1/10); yaygın (< 1/10 ila ≥ 1/100); yaygın olmayan (< 1/100 ila ≥ 1/1000);
seyrek (< 1/1000 ila ≥ 1/10000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Çok seyrek: Anafilaktik ve anafilaktoid reaksiyonlar, ürtiker ve bronkospazm gibi
hipersensitivite reaksiyonları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı durumunda semptomatik tedavi uygulanmalıdır. Hastaya abdominal distansiyon
oluşabileceği bildirilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Peptik ülser ve gastroözofageal reflü hastalığında kullanılan diğer
ilaçlar
ATC kodu: A02BX13
RANİSİT’in etkisi fizikseldir ve ilacın sistemik dolaşıma geçişinden bağımsızdır.
Sodyum aljinat, alındıktan sonra mide asidi ile hemen reaksiyona girerek pH’ı nötre yakın
olan bir aljinik asit jeli meydana getirir. Bu jel mide içeriğinin üzerinde yüzeyde kalır ve hızlı
ve etkin bir şekilde 4 saate yakın bir süre boyunca gastro-özofageal reflüyü baskılar. Ciddi
durumlarda mide içeriğinin yerine jel özofagusa doğru geri gidebilir ve koruyucu bir etki
yaratır.
4 / 65.2. Farmakokinetik özellikler
Genel özellikler
RANİSİT etkisini tamamen fiziksel olarak ve ilacın sistemik dolaşıma geçişinden bağımsız
olarak gösterir.
Lif kaynağı besini gibi davranan aljinat, sindirime uygun olmayan bir polisakkarittir.
Alındıktan sonra hemen dağılır ve tüm sindirim sistemi boyunca ilerler.
5.3. Klinik öncesi güvenlilik verileri
Veri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristal selüloz & Sodyum karboksimetil selüloz
Kalsiyum karbonat
Sodyum sakkarin dihidrat
Metil parahidroksibenzoat (E218)
Propil parahidroksibenzoat (E216)
Peppermint esansı
Saf su
6.2. Geçimsizlikler
Geçerli değil.
6.3. Raf ömrü
24 ay
Açıldıktan sonra 3 ay içinde tüketilmelidir.
6.4. Saklamaya yönelik özel tedbirler
25°C’nin altındaki oda sıcaklığında, serin ve kuru bir yerde saklayınız. Buzdolabına
koymayınız.
Kullanmadan önce iyice çalkalayınız.
6.5. Ambalajın niteliği ve içeriği
Kutuda, polietilen kapak ile kapatılmış, amber renkli tip III cam şişelerde 10 mL ölçü kadehi
ve kullanma talimatı ile birlikte sunulmaktadır.
5 / 66.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
2014/579
9. RUHSAT TARİHİ/RUHSAT YENİLEME TARİHİ
İlk ruhsat tarihi: 25.07.2014
Ruhsat yenileme tarihi:
10. KÜB’ÜN YENİLENME TARİHİ
6 / 6