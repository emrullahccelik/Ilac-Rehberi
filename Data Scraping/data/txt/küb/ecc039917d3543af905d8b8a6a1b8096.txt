 
 
   
1 / 18  
  
KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 VOLTAREN
® 100 mg suppozituvar  
 2. KALİTATİF VE KANTİTATİF BİLEŞİM  
 Etkin madde:  Bir suppozituvar 100 mg diklofenak sodyum içerir.  
 Yardımcı madde(ler):  Yardımcı maddeler için  6.1’e bakınız.  
 3. FARMASÖTİK FORM  
 Suppozituvar  
Beyazdan hafif sarı ya, torpedo biçimli, düzgün yüzeyli suppozituvar  
 4. KLİNİK ÖZELLİKLER  
 4.1. Terapötik Endikasyon lar 
 Osteoartrit, romatoid artrit ve ankilozan spondilit  belirti ve bulgularının tedavisi ile akut gut 
artriti, akut kas -iskelet sistemi ağrıları, postoperatif ağrı ve dismenore tedavisinde endikedir.  
 4.2. Pozoloji ve uygulama şekli  
 Pozoloji:  
Genel bir öneri olarak, doz kişiye göre ayarlanmalıdır. Gerekli en kısa süre boyunca etkili olan 
en düşük doz kullanılarak advers etki semptomları en aza indirilmelidir.  
 
  Uygulama sıklığı ve süresi : 
 Erişkinler  
Tavsiye edilen günlük dozu 100 mg’ dır. Hafif vakalarda, ve uzun vadeli tedavide , ağrınızı 
kontrol edebilen en düş ük dozu kullanmanız ve VOLTAREN ’i gerektiğinden uzun süre 
almamanız önemlidir.   
 Gece ağrısını ve sabah sertliğini önlemek için , gece yatarken uygulanan 100 mg’lık bir 
suppozituvar gündüz alınacak 50 mg bir oral tablet ile desteklenebilir. (maksimum toplam günlük doz 150 mg olacak şekilde).  
 Primer dismenorede günde bir defa 100 mg’lık doz uygulanabilir. Kişinin ihtiyacına göre, bir kaç adet döngüsü boyunca günlük maksimum diklofenak dozu 150 mg’ı aşmayacak şekilde, tedavi oral tabletle (50mg) desteklenebilir. Tedaviye ilk semptomlar ortaya çıktıktan sonra başlanmalı ve semptomların durumuna göre birkaç gün devam edilmelidir.  
   Uygulama şekli:  
Suppozituvarlar rektum içine iyice yerleştirilmelidir. Suppozituvarların dışkılamadan sonra 
kullanılması önerilir.     
 
 
2 / 18 
 Ağızdan alınmamalıdır, sadece rektal kullanım içindir. 
Suppozituvarlar kesilmemeli, bütün olarak kullanılmalıdır.  
 
Özel popülasyonlara ilişkin ek bilgiler:  
 Pediyatrik popülasyon:  
VOLTAREN 100 mg suppozituvarlar çocuklar ve ergenler  (18 yaş altı)  için uygun değildir. 
 Geriyatrik popülasyon:  (65 yaş ve üzeri ) 
VOLTAREN’in  farmakokinetiği yaşlı hastalarda klinik olarak anlamlı düzeyde 
bozulmamasına rağmen, non- steroidal antienflamatuar ilaçlar genel olarak, istenmeyen 
etkilere daha eğilimli olan bu gibi hastalarda dikkatli kullanılmalıdırlar.  Özellikle hassas veya 
vücut ağırlığı düşük olan yaşlı hastalarda en düşük etkili dozun kullanılması ve hastanın NSAİ 
ilaç tedavisi boyunca gastro- intestinal kanama olasılığına karşı takip edilmesi önerilmektedir  
(bkz. Bölüm 4.4) . 
 
Bilinen kardiyovasküler hastalık ya da önemli kardiyovasküler risk faktörleri  
Diklofenak, konjestif kalp yetmezliği (NYHA II -IV), iskemik kalp hastalığı, periferik arter 
hastalığı ve/veya serebrovasküler hastalığı olduğu belirlenmiş hastalarda  kontrendikedir (bkz. 
Bölüm 4.3).  
 Konjestif kalp yetmezliği olan (NYHA -I) ya da kardiyovasküler hastalık açısından önemli risk 
faktörleri bulunan hastalar ancak dikkatli bir değerlendirme sonrası VOLTAREN ile tedavi edilmelidir. Kardiyovasküler riskler, VOLTAREN ile doz ve maruziyet süresine bağlı olarak 
artış gösterebileceğinden, en düşük etkili günlük doz, mümkün olan en kısa süre boyunca 
kullanılmalıdır (bkz. Bölüm 4.4).  
 
Böbrek yetmezliği  
VOLTAREN böbrek yetmezliği olan hastalarda kontrendikedir (bkz. B ölüm 4.3.). 
Böbrek yetmezliği olan hastalarda spesifik çalışmalar yürütülmediğinden, spesifik doz 
ayarlamasına ilişkin önerilerde bulunulamaz. Hafif ila orta şiddette b öbrek yetmezliği olan 
hastalara VOLTAREN uygulanırken dikkat edilmelidir (bkz. B ölüm 4.4.)  
 
Karaciğer yetmezliği  
VOLTAREN karaciğ er yetmezliğinde kontrendikedir. (bkz. Bölüm 4.3) Karaciğer bozukluğu 
olan hastalarda özel olarak bir çalışma yürütülmediğinden doz ayarlamasına ilişkin spesifik bir öneride bulunulamaz. Hafif -orta karaciğer bozukluğu olan hastalarda diklofenak 
kullanılırken dikkatli olunmalıdır (bkz . Bölüm 4.3 ve 4.4)  
 
4.3. Kontrendikasyonlar  
 
• Etkin maddeye ya da yardımcı maddelerden herhangi biri sine karşı bilinen aşırı 
duyarlı lığı olan kişilerde kullanılmamalıdır.  
• Aktif gastrik veya intestinal ülser, kanama ya da perforasyonda  (bkz. Bölüm 4.4 ve 4.8),   
• Gebeliğin son trimesterinde (bkz. Bölüm 4.6.)  
• Karaciğer yetmezliğinde  
• Böbrek yetmezliğinde  
• İskemik kalp hastalığı, periferal arter hastalığı, serebrovasküler hastalık ve konjestif kalp 
yetmezliği (NYHA sınıflandırması II -IV) durumlarında   
 
 
3 / 18 
 • Daha önceden d iğer nonsteroidal anti inflamatuvar (NSAİ) ilaçlar gibi, VOLTAREN de 
asetilsalisilik asit veya diğer prostaglandin sentetaz enzimini inhibe eden NSAİ ilaç 
kullanımı ile astım, ürtiker ve akut rinit atakları tetiklenen  hastalarda (bkz. Bölüm 4.4 ve 
4.5), 
• Proktitte kontrendikedir . Bu hastalarda NSAİİ  ilaçlara şiddetli, nadiren ölümcül , 
anafilaktik benzeri reaksiyonları oluştuğu bildiril miştir. 
• Koroner arter bypass greft (KABG) cerrahisinde peri-operatif ağrı tedavisinde  
kontrendikedir (UYARILAR bölümüne bakınız) . 
•     NSAİİ tedavisi ile ilişkili gastrointestinal kanama veya perforasyon öyküsü 
•     Aktif  veya tekrarlayan peptik ülser / kanama öyküsü  
 
4.4  Özel kullanım uyarıları ve önlemleri  
 
 
Kardiyovasküler (KV) Risk:  
 
• NSAİ ilaçlar  ölüm cül olabilecek KV trombotik olaylar, miyokard infarktüsü ve inme  
riskinde artışa neden olabilir. Bu risk kullanım süresine bağlı olarak artabilir. KV 
hastalığı olan veya KV hastalık risk faktörlerini taşıyan hastalarda risk daha yüksek 
olabilir.  
• VOLTAREN Suppozituvar koroner arter bypass greft ( KABG) cerrahisinde peri -operatif 
ağrı tedavisinde kontrendikedir  
 
Gastrointestinal (GI) Risk:  
 
• NSAİ ilaçlar  kanama, ülserasyon, mide  veya bağırsak perforasyonu gibi ölüm cül 
olabilecek ciddi GI istenmeyen etki  riskinde artışa  yol açarlar. Bu istenmeyen etkiler  
herhangi bir zamanda, önceden uyarıcı bir semptom vererek veya vermeksizin ortaya 
çıkabilirler. Yaşlı hastalar ciddi GI etkiler bakımından daha yüksek risk 
taşımaktadırlar. 
 
 
 Genel:  
Semptomları kontrol  altına almak  için gereken en düşük etkili doz, en kısa süre boyunca 
kullanılarak istenmeyen etkiler minimize edilebilir (bkz. Bölüm 4.2).  
Sinerjistik faydalar ı olduğuna dair kanıt olmadığı  ve ilave istenmeyen etki potansiyeli 
nedeniyle;  VOLTAREN, siklooksijenaz -2 selektif inhibitörleri gibi sistemik NSAİ ilaçlarla 
eşzamanlı kullanılmamalıdır (bkz. Bölüm 4.5) .  Temel tıbbi gerekçelerden dolayı yaşlılarda 
dikkatli kullanılmalıdır.  Özellikle, hassas veya düşük vücut ağırlığına sahip yaşlılarda en 
düşük etkili dozun kullanılması önerilmektedir (bkz. Bölüm 4.2) . 
Diklofenak dahil olmak üzere diğer NSAİ ilaçlarda olduğu gibi, ilaca daha önce maruziyet 
olmaksızın anafilaktik /anafilaktoid reaksiyonlar dahil alerjik reaksiyonlar meydana gelebilir 
(bkz. Bölüm 4.8). Aşırı duyarl ılık reaksiyonları ayrıca; Kounis sendromuna (miyokard 
enfarktüsüne neden olabilen ciddi bir alerjik reaksiyon) progresyon gösterebilir. Bu tip 
reaksiyonların başvuru sırasındaki semptomları, diklofenaka karşı bir alerjik reaksiyon ile 
bağlantılı olarak meydana gelen göğüs ağrısını içerebilir. 
  
 
 
4 / 18 
 Diğer NSAİ ilaçlarda olduğu gibi diklofenak, farmakodinamik özellikleri nedeniyle 
enfeksiyon belirti ve semptomlarını gizleyebilir.  
Gastrointestinal Etkiler: 
Ölümcül olabilen gastrointestinal kanama  (hematemez, melena) , ülserasyon veya delinme 
diklofenak dahil tüm NSAİ ilaçlarla bildirilmiştir ve tedavi sırasında herhangi bir zamanda 
uyarıcı bir belirti ya da ciddi gastrointestinal olay hikayesi olsun veya olmasın görülebilir. 
Bunlar genellikle yaşlı hastalarda daha cid di sonuçlara yol açar. Eğer VOLTAREN alan 
hastalarda gastrointestinal kanama veya ülserasyon gelişirse tıbbi ürün kesilmelidir. 
 NSAİİ tedavisi gören hastalarda GI kanama riskini artıran diğer faktörler arasında oral 
kortikosteroid veya antikoagülan kullanımı, NSAİİ tedavisinin uzaması, sigara kullanımı, 
alkol kullanımı, ileri yaş ve genel sağlık durumunun kötü olması bulunmaktadır. Ölümcül GI 
olaylar hakkındaki spontan bildirimlerin çoğu yaşlı ve zayıf bünyeli hastalarla ilgili olduğundan, böyle hastaların tedavisinde özel dikkat gösterilmelidir.   
Diklofenak dahil tüm diğer NSAİ ilaçlarla olduğu gibi gastrointestinal (GI) hastalık belirtileri 
gösteren veya geçmişinde gastrik veya intestinal ülserasyon, kanama ya da perforasyonu düşündüren bir hikayesi olan hastalarda yakın medikal takip zorunludur ve VOLTAREN reçetelenirken özel dikkat gösterilmelidir (bkz. Bölüm 4.8). Özellikle kanama ya da perforasyon ile komplike olmuş ülser öyküsü olan hastalarda ve yaşlılarda NSAİİ dozu arttıkça GI kanama riski artar.  
 
Kanama ya da perforasyon ile komplike olmuş ülser öyküsü olan hastalarda ve yaşlılarda GI 
kanama riskini azaltmak için, tedaviye etkili en düşük dozda başlanmalı ve devam edilmelidir.  
 
Bu hastalarda ve beraberinde düşük dozda asetilsalisilik asit (ASA) ya da gastrointestinal riski 
arttırabilecek başka tıbbi ürünler kullanılması gereken hastalarda koruyucu ajanlarla (örn. 
proton pompa inhibitörleri ya da mizoprostol) kombine tedavi düşünülmelidir.  
 
Başta yaşlılar olmak üzere GI toksisite öyküsü olan hastalar, her türlü alışılmadık abdominal 
semptomu (özellikle GI kanama) bildirmelidir.  
 Beraberinde, sistemik kortikosteroidler, antikoagülanlar, anti -trombosit ajanlar ya da selektif 
serotonin geri alım inhibitörleri gibi ülserasyon ya da kanama riskini arttırabilecek ilaçlar alan hastalarda dikkatli olunması önerilir (bkz. Bölüm 4.5).   Klinik tabloları ağırlaşabileceği için ülseratif kolit veya Crohn hastalığı olan hastalarda yakın tıbbi takip yapılmalıdır ve dikkatli olmak gerekmektedir (bkz. Bölüm 4.8).  
 Diklofenak dahil olmak üzere NSAİİ’ler, artmış gastrointestinal anastomoz kaçağı riskiyle ilişkili olabilir. Gastrointestinal cerrahiden sonra diklofenak kullanılacağı zaman yakın tıbbi gözetim uygulanması ve dikkatli olunması önerilir.  Hepatik etkiler:  
Klinik tabloları ağırlaşabileceği için karaciğer fonksiyonu bozuk olan hastalarda VOLTAREN
 
reçetelendiğinde yakın tıbbi takip yapılmalıdır. 
 
Diğer NSAİ ilaçlar ile olduğu gibi diklofenak sodyum ile de karaciğer enzimlerinden bir veya 
birden fazlası yükselebilir. Laboratuvar anomalileri ilerleyebilir, değişmeden kalabilir veya tedavinin devam etmesiyle geçici olabilir. NSAİİ’le gerçekleştirilen klinik çalışmalarda 
hastaların yaklaşık %1’inde ALT ve AST seviyelerinde dikkate değer artışlar (normal düzeyin  
 
 
5 / 18 
 üst limitinin üç katı veya daha fazla) bildirilmiştir. Ayrıca, seyrek olarak, sarılık ve ölümcül 
fulminan hepatit, karaciğer nekrozu ve karaciğer yetmezliği gibi, bazıları ölümle sonuçlanmış 
şiddetli hepatik reaksiyon vakaları da bildirilmiştir. VOLTAREN ile uzun süreli tedavi 
sırasında (örneğin tablet ya da suppozituvarlar ile), önleyici bir tedbir olarak, hepatik 
fonksiyonun düzenli olarak izlenmesi gerekir. Karaciğer fonksiyon testlerindeki bozukluk 
sürer veya kötüleşirse, karaciğer hastalığı ile uyumlu klinik belirti ve bulgular gelişirse veya 
diğer bulgular (örneğin eozinofili, deri döküntüleri vs.) görülürse VOLTAREN tedavisi 
kesilmelidir. Diklofenak sodyum kullanımı ile prodromal semptomlar olmaksızın hepatit 
görülebilir. Hepatik porfirisi olan hastal arda VOLTAREN kullanılırken dikkatli olunmalıdır, 
çünkü atak tetiklenebilir.  
 Renal Etkiler: 
Uzun süreli NSAİİ kullanımı renal papiler nekroz ve diğer renal hasarlara yol açmaktadır. 
Ayrıca, renal prostaglandinlerin renal perfüzyonun idamesinde kompanse edici bir rol 
oynadığı hastalarda renal toksisite de görülmüştür. Böyle hastalarda nonsteroidal  
antiinflamatuar ilaç uygulanması prostaglandin formasyonunda ve ikincil olarak da renal kan akışında doza bağlı bir azalmaya sebep olabilmekte, bu da aşikâr renal dekompansasyonu hızlandırabilmektedir. Böyle bir reaksiyon verme riski en yüksek olan hastal ar böbrek 
fonksiyonlarında bozulma, kalp yetmezliği, karaciğer disfonksiyonu olanlar, diüretik ve ACE inhibitörü kullananlar ve yaşlılardır. NSAİİ tedavisinin durdurulmasının ardından genellikle tedavi öncesi duruma geri dönülmektedir.  Diklofenak dahil NSAİ ilaç tedavisiyle sıvı retansiyonu ve ödem bildirildiği için, kardiyak ya da böbrek fonksiyon bozukluğu, hipertansiyon öyküsü olan hastalarda, yaşlılarda, diüretikler ya da böbrek fonksiyonunu anlamlı ölçüde etkileyen tıbbi ürünler ile  birlikte tedavi edilen 
hastalarda ve herhangi bir nedenle (örneğin majör cerrahi öncesi ve sonrası) gelişebilen önemli 
ekstraselüler hacim eksikliği olan hastalarda özel bir dikkat gereklidir (bkz. Bölüm 4.3). Böyle 
vakalarda VOLTAREN
 kullanıldığında, önl eyici tedbir olarak, renal fonksiyonun izlenmesi 
tavsiye edilir. İlaç kesildikten sonra genellikle tedavi öncesi duruma dönülür.  İlerlemiş Böbrek Hastalıkları: VOLTAREN’in ilerlemiş böbrek hastalığı olan hastalarda kullanımına ilişkin kontrollü çalışmalarda elde edilmiş bir bilgi bulunmamaktadır. Bu nedenle, ilerlemiş böbrek hastalığı olan hastalarda VOLTAREN tedavisi önerilmemektedir. Eğer VOLTAREN tedavisi başlatılmışsa hastanın renal fonksiyonlarının yakından takip edilmesi önerilir.  
 Deri Reaksiyonları:  
VOLTAREN de dahil olmak üzere NSAİ ilaçların kullanımıyla ilişkili olarak çok nadir eksfolyatif dermatit, Stevens -Johnson sendromu ve toksik epidermal nekrolizi de içeren ve 
bazıları ölümcül olan ciddi cilt reaksiyonları bildirilmiştir (bkz. Bölüm 4.8). Ha stalar en çok 
tedavinin erken döneminde bu reaksiyonlar açısından risk altında gibi görünmektedir ve vakaların çoğunda reaksiyon tedavinin ilk ayında ortaya çıkmaktadır. Cilt döküntüsü ve mukoza lezyonlarının ilk göründüğü anda ya da aşırı duyarlılığın her hangi bir başka belirtisi 
ortaya çıktığında VOLTAREN kesilmelidir.    
 
 
SLE ve Bağ Dokusu Hastalığı:  
Sistemik lupus eritematozusu (SLE) ve karışık bağ dokusu hastalıkları olan hastalarda, aseptik menenjit riski artabilir.    
 
 
6 / 18 
 Kardiyovasküler ve Serebrovasküler Etkiler:  
Diklofenak tedavisine, konjestif kalp yetmezliği olan (NYHA -I) hastalarda veya 
kardiyovasküler olaylar için önemli risk faktörlerini (örneğin, hipertansiyon, hiperlipidemi, 
diyabetes mellitus, sigara gibi) taşıyan hastalarda, ancak dikkatli bir değerlendirme sonrasında 
başlanmalıdır. Özellikle yüksek dozda kullanımında (günlük 150 mg) ve uzun süreli 
tedavilerde bu riskin arttığı görülmüştür. Bu yüzden, diklofenak tedavisinde mümkün olan en 
kısa tedavi süresi ve en düşük etkili doz tercih edilmelidir. Sağlık  mesleği mensuplarının 
hastaların diklofenak tedavisine devam etme gerekliliğini düzenli olarak tekrar 
değerlendirmelidir.  
 
Çok sayıda selektif ve non- selektif COX -2 inhibitörü ile yapılan, 3 yıla varan klinik 
çalışmalarda ölümcül olabilen, ciddi kardiyovasküler (CV) trombotik olay, miyokard 
infarktüsü ve inme riskinde artma gösterilmiştir. COX -2 selektif ve non- selektif tüm 
NSAİİ’lar benzer risk taşıyabilir. Kardiy ovasküler hastalığı olduğu veya kardiyovasküler 
hastalık riski taşıdığı bilinen hastalar daha yüksek bir risk altında olabilir. Önceden görülmüş 
bir kardiyovasküler semptom olmasa bile hekim ve hasta böyle olay gelişimlerine karşı tetikte 
olmalıdır. Hasta,  ciddi kardiyovasküler olayların semptom ve/veya belirtileri ile bunların 
görülmesi halinde yapması gerekenler konusunda bilgilendirilmelidir.  
 Eş zamanlı olarak aspirin kullanımının, NSAİİ kullanımına bağlı artmış ciddi kardiyovasküler trombotik olay riskini azalttığı yönünde tutarlı bir kanıt bulunmamaktadır. NSAİİ’nin aspirinle eş zamanlı olarak kullanımı ciddi GI olay görülme riskini artırmakt adır.  
 KABG ameliyatını takip eden ilk 10 -14 günlük dönemde ağrı tedavisi için verilen COX -2 
selektif bir NSAİİ üzerinde gerçekleştirilen iki büyük, kontrollü  klinik çalışmada miyokard 
infarktüsü ve inme insidansında artış görülmüştür ( bkz. Bölüm 4.3).  
 
Diklofenakın da dahil olduğu NSAİİ’ler  ile özellikle yüksek dozda ve uzun süreli tedavi, ciddi 
kardiyovasküler trombotik olaylarda (miyokard infarktüsü ve inme dahil) küçük bir artış ile 
ilişkili olabilir.  
 Hastalar uyarı vermeksizin görülebilecek ciddi arteriyotrombotik olayların belirti ve 
semptomları (örn., göğüs ağrısı, nefes darlığı, güçsüzlük, geveleyerek konuşma) açısından 
tetikte olmalıdır. Hastalara bu tip bir olay durumunda derhal hekime başvurmalar ı 
söylenmelidir.  
 
Hematolojik etkiler: 
VOLTAREN de dahil NSAİİ kullanan hastalarda zaman zaman anemi görülebilmektedir. Bu 
durum sıvı tutulumu, gizli veya gross GI kan kaybı veya eritropoez sonrası etkinin tam olarak 
tanımlanmamasına bağlı olabilir.  
 
Diğer NSAİ ilaçlar ile olduğu gibi, VOLTAREN
 ile uzun süreli tedavi sırasında kan sayımı 
takibi tavsiye edilir.   
VOLTAREN
 trombosit agregasyonunu geri dönüşümlü olarak inhibe edebilir  (bkz. Bölüm 
4.5). Hemostaz kusurları, kanama diyatezi veya hematolojik anormallikleri olan hastalar 
dikkatle izlenmelidir.  
 
   
 
 
7 / 18 
 Önceden varolan  astım: 
Astım hastalarında, mevsimsel alerjik rinit, nazal mukozada şişme (örn. nazal polipler), kronik 
obstrüktif akciğer hastalıkları ya da solunum sisteminin kronik enfeksiyonları (özellikle alerjik 
rinit benzeri semptomlarla bağlantılı olarak) olan hastalarda,  NSAİ ilaçlarla, astım 
alevlenmeleri gibi reaksiyonlar (analjezik intoleransı/analjezik astımı olarak da adlandırılır), Quincke ödemi ya da ürtiker diğer hastalardan daha sıktır. Bu nedenle, bu hastalara özel dikkat gösterilmesi önerilir (acil durum için h azırlıklı olma). Bu öneri, başka maddelere alerjik olan, 
örneğin cilt reaksiyonları, kaşıntı ya da ürtikeri olan hastalar için de geçerlidir.              
Astımlı hastalarda aspirine duyarlı astım söz konusu olabilir. Aspirine duyarlı astımı olan 
hastalar da aspirin kullanımı, ölümle sonuçlanabilen şiddetli bronkospazmla 
ilişkilendirilmiştir. Aspirin duyarlılığı olan bu hastalarda aspirin ile diğer nonsteroidal 
antiinflamatuar ilaçlar arasında bronkospazm da dahil olmak üzere çapraz reaksiyon 
bildirildiğinden, aspirin duyarlılığının bu formunun söz konusu olduğu hastalara 
VOLTAREN verilmemeli ve önceden astımı olan hastalarda dikkatli kullanılmalıdır.  
      
Bronşiyal astımı olan hastalarda semptomları alevlendirebileceğinden, VOLTAREN’in 
parenteral yolla kullanılması sırasında özel bir dikkat gereklidir.  
 
Anafilaktoid Reaksiyonlar:  
Diğer nonsteroidal antiinflamatuvar (NSAİ) ilaçlarla olduğu gibi, diklofenak ile ender 
vakalarda, ilaca daha önce maruz kalmaksızın, anaflaktik/anaflaktoid reaksiyonlar dahil alerjik reaksiyonlar görülebilir. VOLTAREN aspirin triadı olan hastalara verilmemelidir. Bu semptom kompleksi, tipik olarak, nazal polipli veya polipsiz riniti olan veya aspirin ya da NSAİİ kullanmalarının ardından şiddetli ve ölümcül olabilen bronkospazm gösteren astımlı 
hastalarda oluşmaktadır ( bkz. Bölüm 4.3 ve 4.4: Astım ). Anafilak toid reaksiyon görüldüğünde 
acil servise başvurulmalıdır.  
 
Enfeksiyon belirtilerini maskeleme:  
Diğer NSAİ ilaçlar gibi, VOLTAREN
 de farmakodinamik özelliklerinden dolayı, 
enfeksiyonun belirti ve bulguları maskeleyebilir.  
 Kadınlarda fertilite:  
VOLTAREN kullanımı, kadın fertilitesini olumsuz etkiler ve hamile kalmaya çalışan 
kadınlarda kullanılması önerilmemektedir.  Hamile kalmada zorlanan veya kısırlık incelemesinden geçmekte olan kadınlarda VOLTAREN kullanımının durdurulması 
düşünülmelidir.   
 
Geriyatrik hastalar:  
Yaşlı hastalarda, temel tıbbi esaslara dikkat edilmelidir. Özellikle, çelimsiz/güçsüz vveya 
vücut ağırlığı düşük olan yaşlı hastalara etkili en düşük doz verilmesi tavsiye edilir.  VOLTAREN’in kortikosteroid yerine geçmesi veya kortikosteroid eksikliğini tedavi etmesi beklenmemelidir. Kortikosterodin aniden durdurulması hastalığın alevlenmesine sebep olabilir. Uzun süreli kortikosteroid tedavisi görmekte olan hastalar, kortikosteroid tedavisinin 
durdurulmasına karar verilmesi halinde, tedavilerini yavaş ve kademeli olarak azaltmalıdır.   VOLTAREN’in [ateş ve] enflamasyonu azaltmadaki farmakolojik aktivitesi, infeksiyoz olmadığı düşünülen ağrılı durumların komplikasyonlarının tanınmasında önemli olan bu belirtilerin faydasını azaltabilir.   
 
 
8 / 18 
 4.5. Diğer tıbbi ürünler ile etkileşimler ve diğer etkileşim  şekilleri  
 
VOLTAREN‘in selektif sikloksijenaz -2 inhibitörleri de dahil diğer sistemik NSAİİ’larla 
birlikte kullanılmasından kaçınılmalıdır. Aşağıdaki etkileşimler , VOLTAREN   
suppozituvarlar ve/veya diklofenak’ın  diğer farmasötik formları ile  gözlemlenenleri 
içermektedir.   
 Göz önünde bulundurulması gereken gözlenmiş etkileşimler:  
 
Güçlü CYP2C9 inhibitörleri:  
Diklofenak metabolizmasının inhibisyonu nedeniyle doruk plazma konsantrasyonunda ve 
diklofenak maruziyetinde önemli bir artışla sonuçlanabileceğinden diklofenak güçlü CYP2C9 
inhibitörleri (vorikonazol gibi) ile birlikte reçete edildiğinde dikkat edilmesi önerilir. 
 
Lityum :  
NSAİİ’ler plazma lityum düzeylerinde artışa ve renal lityum klirensinde azalmaya yol 
açmaktadır. Ortalama minimum lityum konsantrasyonu %15 artmış ve renal klirens yaklaşık %20 azalmıştır. Bu etkiler renal prostaglandin sentezinin NSAİİ tarafından inhibe edilmesine  bağlanmaktadır. Dolayısıyla, NSAİİ’ler ve lityum eş zamanlı olarak verildiğinde 
hasta lityum toksisitesi yönünden dikkatle izlenmelidir  Birlikte kullanıldığında diklofenak,  
lityum un plazma konsantrasyonlarını yükseltebilir . Serum lityum düzeyinin takibi önerilir.  
 Digoksin:   
Birlikte kullanıldığında diklofenak, digoksinin plazma konsantrasyonlarını yükseltebilir. 
Serum digoksin düzeyinin takibi önerilir. 
 
Diüretikler  ve antihipertansif ajanlar :  
Diğer NSAİ ilaçlar gibi, diklofenak’ın diüretikler ya da antihipert ansif ajanlarla (örn. beta -
blokörler, anjiyotensin dönüştürücü enzim (ACE) inhibitörleri)  birlikte kullanılması 
antihipertansif etkilerinde bir azalmaya neden olabilir. Bu nedenle, kombinasyon dikkatli uygulanmalıdır ve özellikle yaşlılar da olmak üzere hastalar ın kan basınçları periyodik olarak 
takip edilmelidir. Hastalar uygun bir şekilde hidrate edilmeli ve yüksek nefrotoksisite 
nedeniyle özellikle diüretikler ve ACE inhibitörleri ile eşzamanlı olarak  kullanılmaya 
başlanmasının ardından ve sonra sında  periyodik olarak böbrek fonksiyonunun takibine önem 
verilmelidir.  (bkz. Bölüm 4.4). 
 Siklosporin ve Takrolimus:   
Diklofenak, diğer NSAİ ilaçlar gibi renal prostaglandinler üzerine etkisiyle siklosporinin nefrotoksisitesini artırabilir. Bu nedenle, siklosporin almayan hastalarda kullanılan doza göre 
daha düşük dozlarda verilmelidir. NSAİ ilaçların takrolimus ile birlikte kullanılması 
nefrotoksisitenin olası risk artışına neden olabilir. Bu, kalsinörin ve NSAİ ilaçların her ikisinin 
de renal antiprostaglandin etkileri aracığıyla olabilir.  Hiperkalemiye neden olduğu bilinen ilaçlar:  
Potasyum tutucu diüretikler, siklosporin, takrolimus ve trimetoprim ile eş zamanlı tedavi 
serum potasyum düzeylerinin artması ile ilişkili olabilir. Bu nedenle, serum potasyum 
düzeyleri sıkça  kontrol edilmelidir (bkz. Bölüm 4.4). 
   
 
 
9 / 18 
 Kinolon türevi antibakteriyel ilaçlar:   
NSAİİ ilaçlarla kinolonların birlikte kullanılmalarından kaynaklanan izole konvülsiyon 
bildirimleri bulunmaktadır. 
 
Göz önünde bulundurulması gereken öngörülen etkileşimler:  
 
Furosemid:  
Klinik çalışmalar ve pazarlama sonrası gözlemler, VOLTAREN kullanımının bazı hastalarda 
furosemid ve tiyazidlerin natriüretik  etkisini azaltabildiğini göstermektedir. Bu yanıt, renal 
prostaglandin sentezinin inhibe edilmesine bağlanmaktadır. NSAİİ’lerle eş zamanlı olarak tedavi uygulandığında hasta, böbrek yetmezliği belirtileri yönünden ( bkz. Bölüm 4.4: Renal 
etkileri) ve diüretik etkililiğinden emin olmak için yakından izlenmelidir  
 
Diğer NSAİ İlaçlar  ve kortikosteroidler : 
Diklofenak ve diğer sistemik NSAİ i laçlar ya da kortikosteroidlerin birlikte uygulanması 
gastrointestina l istenmeyen etkilerin sıklığını artırabilir . İki veya daha fazla NSAİ’nin 
eşzamanlı kullanımından kaçınınız  (bkz. Bölüm 4.4). 
  
Antikoagülanlar  ve anti -trombosit ajanlar : 
Birlikte uygul anmaları  kanama riskini arttır abileceği  için dikkatli olunması önerilir (bkz. 
Bölüm 4.4). Klinik çalışmalarda VOLTAREN ’in antikoagülanların etkisi üzerinde bir tesiri 
olmadığı gösterilmiş olmasına rağmen, VOLTAREN ve antikoagülanları birlikte alan 
hastalarda, çok ender durumlarda kanama riskinin arttığı bildirilmiştir. Bu nedenle böyle hastaların dikkatle izlenmesi tavsiye edilir.  Bu nedenle, antikoagülan dozunda değişiklik 
gerekmediğinden emin olmak için bu tür hastaların yakından izlenmesi gerekir. Diğer non -
steroidal antienflamatuar ajanlarda olduğ u gibi, diklofenak yüksek dozda, trombosit 
agregasyonunu geri dönüşümlü olarak inhibe edebilir. 
 
Varfarin : 
Varfarin ve NSAİİ’lerın  GI kanamaları üzerindeki etkisi sinerjistik özelliktedir; yani bu iki 
ilacı birlikte kullanan hastaların ciddi GI kanaması geçirme riski bu iki ilacı tek başlarına 
kullanan hastalara göre daha yüksektir.  
 Aspirin:  
VOLTAREN aspirinle birlikte verildiğinde, serbest VOLTAREN klirensi değişmese de 
protein bağlama oranı azalmaktadır. Bu etkileşimin klinik açıdan öne mi bilinmiyor olmakla 
birlikte,  diğer NSAİİ’lerde olduğu gibi, diklofenak ve aspirinin eş zamanlı olarak verilmesi, 
advers etki görülme olasılığını artırdığından, genellikle önerilmemektedir.  
 
Selektif serotonin geri alım inhibitörleri (SSRI’lar):   
Diklofenak sodyum dahil  sistemik NSAİ ilaçlar ve SSRI’ların birlikte uygulanmaları 
gastrointestinal  kanama riskini artırabilir (bkz. Bölüm 4.4). 
  
Antidiyabetikler: 
Klinik çalışmalar VOLTAREN’in oral antidiyabetik ilaçlarla birlikte, onların klinik etkilerini 
etkilemeksizin verilebileceğini göstermiştir. Bununla birlikte, diklofenak tedavisi sırasında 
antidiyabetik ajanların dozajında değişiklik gerektiren hipoglisemi k ve hiperglisemik etkilere 
ilişkin münferit bildirimler alınmıştır. Bu nedenle, konkomitan tedavi sırasında tedbir amaçlı olarak kan glukoz düzeyinin izlenmesi tavsiye edilmektedir.   
 
 
10 / 18 
 Metotreksat :  
NSAİ’ların tavşan böbrek kesitlerinde metotreksat akümülasyonunu rekabete dayalı olarak 
inhibe ettiği bildirilmiştir.  Bu durum, bunların  metotreksat toksisitesini artırabileceğini 
gösterir. Metotreksatın  kan konsantrasyonları yükselebileceğinden ve bu maddenin toksisitesi 
artabileceğinden, diklofenak da dahil olmak üzere NSA İİ’ler metotreksat tedavisinden 24 
saatten daha kısa bir süre önce uygulandığında dikkatli olunması önerilir. Metotreksat ve 
diklofenak dahil NSA İİ’lerin 24 saat içinde birlikte uygulandığı durumlarda ciddi toksisite 
vakaları bildirilmiştir. Bu etkileşime, NSA İİ varlığında renal atılımın bozulmasından 
kaynaklanan metotreksat birikimi aracılık eder.  
 Kolestipol ve kolestiramin:  
Bu ajanlar diklofenak emilimini geciktirebilir veya azaltabilir.  Dolayısıyla, diklofenak 
uygulamasının kolestipol/kolestiramin uygulamasından en az bir saat önce veya 4 ila 6 saat 
sonra gerçekleştirilmesi önerilmektedir.  
 
Mifepriston:  
NSAİ ilaçlar mifepristonun etkisini azalttıgından, mifepriston kullanımından sonra 8- 12 gün  
NSAİ ilaçlar kullanılmamalıdır.  
 Fenitoin:  
Diklofenak ile eş zamanlı fenitoin kullanımında, fenitoine maruziyette  artış b eklen diğinden, 
fenitoin plazma konsantrasyonu takip edilmelidir.  Kardiyak glikozitler:  
Hastalarda kardiyak glikozitler ve NSAİİ’lerin eşzamanlı kullanımı kalp yetmezliğini 
kötüleştirebilir, GFR’yi azaltabilir ve plazma glikozid düzeylerini artırabilir. 
 Kinolon antibakteriyeller:  Kinolonlar ve NSAİİ’ler arasındaki etkileşime bağlı olarak konvülsiyonlar meydana gelebilir. 
Bu durum önceden epilepsi veya konvülsiyon öyküsü olan veya olmayan hastalarda görülebilir. Bu nedenle, hâlihazırda bir NSAİİ alan hastalarda kinolon kullanımı düşünülürken dikkatli olunmalıdır.  
 Özel popülasyonlara ilişkin ek bilgiler  
Özel popülasyonlara ilişkin hiçbir klinik etkileşim çalışması yürütülmemiştir.  
Pediyatrik popülasyon:   
Pediyatrik popülasyona ilişkin hiçbir klinik etkileşim çalışması yürütülmemiştir. 
 
4.6. Gebelik ve laktasyon  
 
Genel tavsiye  
Gebelik kategorisi C/D ( İlk iki trimester de C, son trimesterde D ) 
 
Çocuk doğurma potansiyeli b ulunan kadınlar/Doğum k ontrolü (Kontrasepsiyon)  
Çocuk doğurma potansiyeli bulunan kadınlar için herhangi bir öneride bulunulmasını 
destekleyen veri bulunmamaktadır.  
   
 
 
11 / 18 
 Gebelik  dönemi  
Diğer NSAİİ’lerle olduğu gibi diklofenak sodyumun, gebelik ve/veya fetus/yeni doğan 
üzerinde zararlı farmakolojik etkileri (örn. uterus tembelliği ve/veya duktus arteriyosusun 
erken kapanma olasılığı) bulunmaktadır. 
 
Prostaglandin sentezinin inhibisyonu, gebeliği ve/veya embriyo/fetal gelişimi olumsuz şekilde etkileyebilir. Epidemiyolojik çalışmalardan elde edilen veriler, erken gebelikte bir 
prostaglandin sentez inhibitörü kullanımından sonra, düşük ve/veya kalp malformasyonu ve 
gastroşizis riskinde bir artış olduğunu düşündürmektedir. Kardiyovasküler malformasyon için 
mutlak risk % 1'den daha düşük bir değerden yaklaşık %1,5'e yükselmiştir. 
 Riskin, tedavinin dozu ve süresi ile arttığı düşünülmektedir. Hayvanlarda, bir prostaglandin 
sentez inhibitörü uygulamasının, implantasyon öncesi ve sonrasındaki kaybın ve embriyo-
fetal ölümlerin artmasına neden olduğu gösterilmiştir. 
 Ayrıca, organogenetik dönemde bir prostaglandin sentez inhibitörü verilen hayvanlarda kardiyovasküler olanlar dahil çeşitli malformasyonların insidansının arttığı bildirilmiştir.  
Gebeliğin 20. haftasından itibaren VOLTAREN kullanımı, fetal böbrek fonksiyon bozukluğundan kaynaklanan oligohidramniosa neden olabilir . Bu durum, tedavinin 
başlamasından kısa bir süre sonra ortaya çıkabilir ve genellikle tedavi kesildiğinde geri dönüşlüdür. Ek olarak, ikinci trimesterde tedaviyi takiben, çoğu tedavinin kesilmesinden sonra düzelen duktus arterio sus daralması raporları mevcuttur. Bu nedenle, gebeliğin birinci 
ve ikinci trimesterinde çok gerekli olmadıkça VOLTAREN verilmemelidir. VOLTAREN, 
gebe kalmayı deneyen bir kadın tarafından kullanılıyorsa veya gebeliğin birinci veya ikinci 
trimesterinde kullanılıyorsa, doz olabildiğin ce düşük tutulmalı ve tedavi süresi mümkün 
olduğunca kısa olmalıdır.  Gebeliğin 20. haftasından itibaren diklofenak maruziyetinden sonra 
birkaç gün süreyle oligohidramnios ve duktus arterios us daralması için antenatal izleme 
düşünülmelidir. Oligohidramnios veya duktus arterios us daralması bulunursa VOLTAREN 
kesilmelidir.  
 Gebeliğin üçüncü trimesterinde tüm prostaglandin sentez inhibitörleri fetusu aşağıdaki durumlara maruz bırakabilir:  
• Kardiyopulmoner toksisite (duktus arteriosusun erken daralması/ kapanması ve 
pulmoner hipertansiyon)  
• Renal disfonksiyon (yukarı bakınız)  
Ayrıca anne ve yenidoğanı, gebelik döneminin sonunda aşağıdaki durumlara maruz bırakabilir: 
• Kanama zamanında olası uzama; çok düşük dozlarda bile meydana gelebilen bir anti -
agregan etki  
• Gecikmiş ya da uzamış doğuma yol açacak şekilde rahim kasılmalarının inhibisyonu 
 Sonuç olarak VOLTAREN, gebeliğin üçüncü trimesterinde kontrendikedir.  
 
Laktasyon  dönemi  
Diğer NSAİ ilaçlar gibi diklofenak anne sütüne az miktarda geç mektedir . Bu nedenle, 
bebekteki istenmeyen etkileri önlemek için emzirme sırasında VOLTAREN  
uygulanmamalıdır.  
 
  
 
 
12 / 18 
 Üreme yeteneği/fertilite  
Diğer NSAİ ilaçlar gibi VOLTAREN kullanımı dişi doğurganlığını bozabilir ve gebe kalmaya 
çalışan kadınlarda önerilmez. Gebe kalmakta zorlanan ya da infertilite açısından araştırılmakta 
olan kadınlarda VOLTAREN ’in kesilmesi düşünül ebilir .    
  
4.7. Araç ve makine kullan ımı üzerindeki  etkiler  
 VOLTAREN kullanırken görme bozuklukları, baş dönmesi, vertigo, uyku hali , merkezi sinir 
sistemi rahatsızlıkları, uyuklama veya yorgunluk yaşayan hastalar, araç veya makine 
kullanmamalıdırlar.  
 4.8. İstenmeyen etkiler  
 Klinik çalışmalardan ve/veya spontan  bildirimlerden ve literatürden elde edilen advers ilaç 
reaksiyonları MeDRA sistem organ sınıfına göre listelenmiştir. Her bir sistem organ sınıfında advers ilaç reaksiyonları en sık olan önce gelecek şekilde sıklıklarına göre sıralanmıştır. Her bir sıklık  grubunda, advers ilaç reaksiyonları azalan ciddiyet sırasına göre verilmiştir. Ayrıca, 
her advers ilaç reaksiyonu için uygun sıklık kategorisi aşağıdaki şekildedir (CIOMS III):  
Çok yaygın (≥ 1/10); yaygın ( ≥ 1/100 ila < 1/10); yaygın olmayan ( ≥ 1/1.000 ila < 1/100); 
seyrek (≥ 1/10.000 ila < 1/1 .000); çok seyrek (< 1/10.000), bilinmiyor (eldeki verilerden 
hareketle tahmin edilemiyor).  
 Aşağıda belirtilen istenmeyen etkiler kısa ya da uzun süreli kullanımda VOLTAREN 
suppozituvar ve/veya diğer diklofenak farmasötik formları  için bildirilenleri içermektedir.   
 Kan ve lenf  sistem i hastalıkları
 
Çok seyrek : Trombositopeni, lökopeni, anemi (hemolitik ve aplastik anemi dahil), 
agranülositoz.  
Bağışıklık  sistem i hastalıkları  
Seyrek : Aşırı duyarlılık, anaf ilaktik ve anaf ilaktoid reaksiyonlar (hipotansiyon ve şok dahil).  
 
Çok seyrek:  Anjiyonörotik ödem (yüz ödemi dahil). 
 Psikiyatrik hastalıklar  
Çok seyrek : Dezoryantasyon, depresyon, uykusuzluk, kabus görme, i rritabilite, psikotik 
bozukluk.    Sinir sistemi hastalıkları  
Yaygın: Baş ağrısı, baş dönmesi.  Seyrek : Uyku hali, yorgunluk 
 Çok seyrek : Parestezi, hafıza bozukluğu, konvülsiyon, anksiyete, titreme, aseptik menenjit, 
tat alma bozuklukları , serebrovasküler olay. 
 Bilinmiyor: Konfüzyon, halusinasyon, duygu bozukluğu, kırgınlık  
   
 
 
13 / 18 
 Göz hastalıkları  
Çok seyrek : Görme bozukluğu, bulanık görme, çift görme    
 
Bilinmiyor: Optik Nörit  
 Kulak ve iç kulak hastalıkları  
Yaygın:  Vertigo . 
 Çok seyrek : Kulak çınlaması,  işitme güçlüğü.  
 Kardiyak hastalıklar  
Yaygın olmayan*: Miyokard infarktüsü, kalp yetmezliği, palpitasyonlar, göğüs ağrısı. 
 
Bilinmiyor: Kounis Sendromu 
 Vasküler hastalıklar  
Çok seyrek : Hipertansiyon, vaskülit, hipotansiyon  
 Solunum, göğüs hastalıkları ve mediastinal hastalıklar  
Seyrek : Astım (dispne dahil). 
 Çok seyrek : Pnömoni t. 
 Gastrointestinal hastalıklar  
Yaygın: Bulantı, kusma, diyar e, dispepsi, abdominal ağrı, gaz, anoreksi . 
 Seyrek : Gastrit, gastrointestinal kanama, hematemez, kanlı diyare, melena, kanamalı veya 
kanamasız gastrointestinal ülser veya perforasyon (özellikle yaşlılarda bazen ölümcül) . 
 Çok seyrek : Kolit (hemorajik kolit ve ülseratif kolit veya Crohn hastalığı nın alevlenmesi 
dahil), kabızlık , stomatit (ülseratif stomatit dahil) , glossit, özofagus bozukluğu, diyafram 
benzeri bağırsak darlıkları , pankreatit . 
  Bilinmiyor: İskemik kolit  
 
Hepato -bilier hastalıkları  
Yaygın: Transaminazlarda artış.  
 
Seyrek : Hepatit, sarılık , karaciğer bozukluğu.  
Çok seyrek : Fulminan hepatit, hepatik nekroz, karaciğer yetmezliği. 
 Deri  ve deri altı dokusu hastalıkları   
Yaygın: Döküntü.  
Seyrek : Ürtiker . 
 
Çok seyrek : Büllöz  erüpsiyon, egzama, eritem, eritema multiforme , Stevens -Johnson 
sendromu, toksik epidermal nekroliz (Lyell sendromu), eksfolyatif dermatit , alopesi , ışığ a 
duyarlılık reaksiyonu, purpura, alerjik purpura , kaşıntı.   
 
 
14 / 18 
 Böbrek ve idrar yolu hastalıkları  
Çok seyrek:  Akut böbrek yetmezliği, hematüri, proteinüri, nefrotik sendrom, interstisyel 
nefrit, renal papiller nekroz.  
 Üreme sistemi ve meme hastalıkları  
Çok seyrek: İmpotans  
 Genel bozukluklar ve uygulama bölgesine ilişkin hastalıklar  
Seyrek : Ödem , uygulama yerinde irritasyon. 
 * Sıklık yüksek bir dozla (150 mg/gün) uzun dönem tedavi verilerini yansıtır.  
Klinik çalışmalar ve epidemiyolojik veriler tutarlı bir şekilde, başta yüksek dozlarda (günde 
150 mg) ve uzun süreli tedavide olmak üzere, diklofenak kullanımıyla ilişkili arteriyel trombotik olayların (örneğin miyokard enfarktüsü veya inme) riskinde bir artışa işaret etmektedir (Kontrendikasyonlar ve Özel kullanım uyarıları ve önlemleri için bkz. Bölüm 4.3 ve 4.4).  
Şüpheli advers reaksiyonların raporlanması:  
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır. Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli   advers reaksi yonu Türkiye 
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr
; e- 
posta: tufam@titck.gov.tr ; tel: 0 800 314 00 08; faks: 0 312 218 35 99)  
 4.9. Doz aşımı ve tedavisi  
 
Semptomlar  
Diklofenak doz aşımına bağlı tipik bir klinik tablo yoktur. Doz aşımı, baş ağrısı, bulantı, 
kusma, epigastrik ağrı, gastrointestinal kanama, diyare, baş dönmesi, oryantasyon bozukluğu, 
eksitasyon, koma, uyuklama, kulak çınlaması , bayılma  ya da konvülsiyon  gibi semptomlara 
neden olabilir. Ciddi zehirlenme durumunda, akut böbrek yetmezliği ve karaciğer hasarı mümkündür.    
Terapötik önlemler 
Diklofenak dahil NSAİ ilaçlarla akut zehirlenmenin tedavisi, esas olarak destekleyici önlemler  
ve semptomatik tedaviden ibarettir. Hipotansiyon, böbrek yetmezliği, konvülsiyon, 
gastrointestinal bozukluk ve solunum depresyonu gibi komplikasyonlara karşı destekleyici 
önlemler  ve semptomatik tedavi uygulanır.  
 
Proteinlere yüksek oranda bağlanmaları ve yaygın metabolizmaları nedeniyle NSAİ  ilaçların 
eliminasyonunda muhtemelen zorlu diürez, diyaliz veya hemoperfüzyon gibi özel önleme ler 
yardımcı değildir.  
 Potansiyel olarak toksik bir miktarın yutulmasından sonraki bir saat içinde, aktif kömür düşünülmelidir. Alternatif olarak, yetişkinlerde, potansiyel olarak toksik miktarların alımından sonraki bir saat içinde gastrik lavaj düşünülmelidir. Sık veya uzun süreli konvülsiyonlar intravenöz diazepam ile tedavi edilmelidir. Hastanın klinik durumuna göre başka önlemler de gerekli olabilir.   
 
 
15 / 18 
 5. FARMAKOLOJİK ÖZELLİKLER  
 
5.1. Farmakodinamik özellikler  
 Farmakoterapötik grup:  Anti inflamatuvar  ve anti -romatizmal ürünler, non- steroidaller , asetik 
asit türevleri ve ilgili bileşikler   
ATC kodu: M01AB05   Etki mekanizması VOLTAREN belirgin antiromatizmal, antii nflamatuvar , analjezik ve antipiretik özelliklere 
sahip, nonsteroidal yapıda bir bileşim  olan diklofenak sodyum içerir. Deneysel olarak da 
gösterildiği üzere,  prostaglandin biyosentezinin inhibisyonu diklofenakın etki mekanizması 
için esas kabul edilmektedir. Prostaglandinler enflamasyon, ağrı ve ateş oluşumunda majör rol oynarlar.  Diklofenak sodyum, in vitro  olarak, insan vücudunda erişilenlere eşdeğer konsantrasyonlarda, 
kıkırdakta proteoglikan biyosentezini baskılamaz.  
Farmakodinamik etkiler  
VOLTAREN, romatizmal hastalıklarda kullanıldığında, antii nflamatuvar ve analjezik 
özellikleriyle dinlenme ve hareket halinde ortaya çıkan ağrı, sabah sertliği ve eklemlerde şişme gibi belirti ve bulguları  belirgin bir şekilde ortadan kaldırır ve aynı zamanda fonksiyonel  
düzelme sağlar.  
 Travma sonrası ve postoperatif enflamatuvar durumlarda VOLTAREN, hem spontan ağrıyı 
hem de hareket e bağlı ağrıyı hızla dindirir ve enflamasyona bağlı şişliği  ve yarada gelişen 
ödemi azaltır.  
 Klinik çalışmalarda diklofenak sodyumun romatizmal kökenli olmayan orta derecede ve şiddetli ağrılarda da belirgin analjezik etki gösterdiği görülmüştür. Ayrıca klinik çalışmalar, primer dismenorede diklofenak sodyumun ağrıyı dindirdiğini ve kanama dereces ini azalttığını 
göstermiştir.  
 5.2. Farmakokinetik özellikler  
Genel özellikler:  
 
Emilim:  
Diklofenakın suppozituvardan emilimi çabuk başlar. Ancak, emilim hızı oral yoldan verilen 
enterik kaplı tabletlerin emilimine göre daha yavaştır. 50 mg’ lık suppozituvar alındıktan 
sonra ortalama 1 saat içinde doruk plazma konsantrasyonlarına erişilir, fakat birim doz için maksimum konsantrasyonlar enterik ka lplı tabletlerin alınmasından sonra erişilenlerin 
yaklaşık 2/3’sidir.  
 Karaciğerden ilk geçişinde (“ilk geçiş” etkisi) diklofenakın yaklaşık yarısı metabolize edildiği için, rektal yolla uygulanmasını takiben konsantrasyon eğrisinin altında kalan alan, aynı dozun parenteral yolla verilmesini takiben elde edilenin yaklaşık yarısıdır.  
 Eşdeğer dozların (mg/kg vücut ağırlığı) verilmesinden sonra çocuklarda elde edilen plazma konsantrasyonları, erişkinlerde erişilene benzer.   
 
 
16 / 18 
 Tekrar eden dozlarda verildikten sonra farmakokinetik davranışı değişmez.  Tavsiye edilen 
doz aralıklarına uyulduğu takdirde birikim meydana gelmez.  
 
Dağılım:  
Diklofenak, başlıca albumin  olmak üzere (%99 ,4), serum proteinlerine %99,7 oranında 
bağlanır. Sanal dağılım hacmi 0,12 ila 0,17 L/kg’dır.  Diklofenak sinovyal sıvıya geçer. Plazmada doruk konsantrasyona ulaştıktan 2 ila 4 saat sonra, sinovyal sıvıda maksimum konsantrasyonlara erişir. Sinovyal sıvıdan eliminasyon yarı ömrü 3 ila 6 saattir. Doruk plazma düzeylerine eriştikten 2 saat sonra, sinovyal sıvıda aktif madde 
konsantrasyonları plazmadakinden daha yüksek düzeye ulaşır ve 12 saat boyunca plazmadakinden daha yüksek kalır.  
Emziren bir annenin sütünde düşük konsantrasyonda (100 ng/ml) diklofenak saptanmıştır. Anne sütü alan bir bebeğin midesine giren tahmini miktar 0,03 mg/kg/gün dozuna eşdeğerdir.  
 
Biyotransformasyon:  
Diklofenakın biyotransformasyonu, kısmen esas molekülün glukuronidasyonu, fakat esas olarak, çoğu glukuronid konjugatlarına dönüşen, çeşitli fenolik metabolitlerin (3'-hidroksi- , 4'-
hidroksi- ,5-hidroksi- ,4', 5- dihidroksi ve 3'-hidroksi- 4'metoksi -diklofenak) elde edildiği, tek ve 
multipl hidroksilasyonu ve metoksilasyonu ile olur. Bu fenolik metabolitlerin ikisi diklofenaktan çok daha az derecede de olsa biyolojik olarak aktiftir.  
 
Eliminasyon : 
Diklofenakın plazmadan total sistemik klirensi 263 ± 56 ml/dak. (Ort değer ± SD)’dır. 
Plazmadaki terminal yarı ömrü 1 ila 2 saattir. Metabolitlerin 4'ü (aktif olan 2 metabolit de 
dahil) 1 ila 3 saat lik kısa plazma yarı ömrüne sahiptir. Bir metabolitin (3' -hidroksi- 4'-metoksi-
diklofenak) plazma yarı ömrü çok daha uzundur. Ancak, bu metabolit hemen hemen inaktiftir.  
Verilen dozun yaklaşık % 60’ ı esas molekülün glukuronid konjugatı şeklinde ve çoğu glukuronid konjugatlarına dönüşen metabolitleri halinde idrarla atılır. % 1’ den daha azı değişmemiş ilaç şeklinde atılır. Dozun geri kalan kısmı, metabolitleri halinde saf ra yoluyla 
feçesle atılır.  
 
Doğrusallık/Doğrusal Olmayan Durum:  
Emilen miktar doz ile lineer olarak ilişkilidir.  
 Hastalardaki  k arakteristik özellikler  
Böbrek yetmezliği :  
Böbrek yetmezliği olan hastalarda, mutad  dozlarda uygulandığında, tek doz kinetiğine göre 
değişmemiş aktif maddenin birikmediği gösterilmiştir. Kreatinin klirensi 10 ml/dak’ nın altına 
düştüğünde , hidroksi metabolitlerin hesaplanmış kararlı durum plazma düzeyleri normal 
kişilerinkinden yaklaşık 4 kat daha fazladır. Bununla beraber, metabolitler safra vasıtasıyla uzaklaştırılırlar.  
 
Karaciğer yetmezliği:  
Kronik hepatiti veya dekompanse  olmayan  sirozu olan hastalarda, diklofenakın kinetiği ve 
metabolizması karaciğer hastalığı olmayan hastalardaki ile aynıdır.  
Pediyatrik popülasyon:  
Eşdeğer dozların (mg/kg vücut ağırlığı) verilmesinden sonra çocuklarda elde edilen plazma konsantrasyonları, erişkinlerde erişilene benzer.   
 
 
17 / 18 
 Geriyatrik popülasyon:  
İlacın emilimi, metabolizması veya atılımında yaşa bağlı herhangi bir farklılık 
gözlenmemiştir.  
 
Klinik çalışmalar: 
VOLTAREN, uzun zamandır kullanılmakta olan, klinik verileri iyi bilinen bir üründür.  5.3.  Klinik öncesi güvenlilik verileri  
Diklofenak ile yapılan akut ve tekrarlanan doz toksisitesi çalışmaları ve genotoksisite, mutajenite ve karsinojenite  çalışmalarından elde edilen preklinik veriler önerilen terapötik 
dozlarda insanlar a özgü  herhangi bir zararın olmadığını göstermiştir . Standart preklinik 
hayvan çalışmalarında d iklofenak’ın fa re, sıçan ya da tavşanlarda teratojenik bir potansiyele 
sahip  olduğunu gösteren bir kanıt saptanmamıştır.  
 Diklofenak ebeveyn sıçanlarda doğurganlık üzerinde etki göstermemiştir . Maternal toksik 
dozlarda minimal fetal etkileri dışında ceninin pre natal , peri natal  ve postnatal gelişimini de 
etkilememiştir.  
 NSAİİ verilmesi (diklofenak dahil), tavşanlarda ovulasyonu ve sıçanlarda implantasyon ve plasentasyonu inhibe etmiş, hamile sıçanlarda duktus arteriosusun erken kapanmasına sebep 
olmuştur. Sıçanlarda diklonefak maternal toksik dozları distosi, uzamış gestasyon, fetal 
sağkalımda düşüş ve intrauterin büyüme geriliği ile ilişkili bulunmuştur  Diklofenakın hem 
üreme parametreleri ve doğum hem de rahim içi ndeyken duktus arteri osusun daralması 
üzerindeki zayıf etkileri prostaglandin sentez inhibitörleri sınıfının farmakolojik sonuçlarıdır 
(bkz. Bölüm 4.3 ve 4.6).  
 6. FARMASÖTİK ÖZELLİKLER  
6.1. Yardımcı maddelerin listesi  
Suppozituvar kütlesi (Witepsol H 5 , sert bitkisel yağdan oluşan, mumsu bir baza sahip fitil 
kütlesidir. ) 
 6.2 Geçimsizlik  
Bilinen geçimsizliği yoktur.   6.3 Raf ömrü  
36 ay  6.4 Saklamaya yönelik özel tedbirler  
30
oC altındaki oda sıcaklığında saklayınız . 
 VOLTAREN suppozituvar ı, çocukların göremeyeceği , erişemeyeceği yerlerde ve 
ambalajında saklayınız.  
 Uygun olmayan şartlarda muhafaza edilmesi etkin m addenin düzensiz dağılımına sebep 
olabileceğinden suppozituvar kesilmemelidir . 
 6.5 Ambalajın niteliği ve içeriği  
Alu/Alu blister   
 
 
18 / 18 
 5 ve 10 suppozituvar içeren blister ambalaj  
   
6.6 Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve  
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.  
 
7. RUHSAT SAHİBİ  
Novartis Sağlık, Gıda ve Tarım Ürünleri San. ve Tic. A.Ş. Kavacık / Beykoz / İstanbul  
 8. RUHSAT NUMARASI  
133 / 96 
 
9.  İLK RUHSAT TARİHİ  
İlk ruhsat tarihi: 20.02.1984 
Ruhsat yenileme tarihi: 28.07.2009 
 10. KÜB’ÜN YENİLENME TARİHİ  
………………….. 