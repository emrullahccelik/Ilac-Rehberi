1 / 9  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  veya 
düşük  doz kullanmayınız.  KULLANMA  TALİMATI  
 
DİAFORMİN® 850 mg film tablet  
Ağızdan  alınır.  
 
• Etkin  madde:  Her bir film kaplı  tablet,  662,9  mg metformin  baza eşdeğer  850 mg metformin  
hidroklorür  içerir.  
• Yardımcı madde(ler): PVP K30, avicel pH 102, magnezyum stearat, deiyonize su, polivinil 
alkol, titanyum dioksit, polietilen glikol/makrogol, talk.  
 
 
Bu Kullanma  Talimatında:  
 
1. DİAFORMİN® nedir  ve ne için kullanılır?  
2. DİAFORMİN®’i kullanmadan  önce  dikkat  edilmesi  gerekenler  
3. DİAFORMİN® nasıl  kullanılır?  
4. Olası  yan etkiler  nelerdir?  
5. DİAFORMİN®’in saklanması  
 
Başlıkları  yer almaktadır.  
 
1. DİAFORMİN® nedir  ve ne  için kullanılır?  
 
• DİAFORMİN® şeker hastalığının tedavisinde kullanılan oral (ağızdan alınan) 
antidiyabetikler (biguanidler) olarak adlandırılan bir ilaç grubuna dahildir.  
• Her bir film tablet 850 mg metformin hidroklorür içeren 100 tabletlik blister ambalajlarda 
kullanıma sunulmuştur.  
• DİAFORMİN® beyaz renkte oblong, bir yüzü çentikli, bir yüzünde “850” yazısı bulunan 
film kaplı  tablet  (Çentiğin  amacı  yalnızca  yutmak  için tabletin  kırılmasını  kolaylaştırmaktır, 
tabletin eşit dozlara bölünmesi için değildir.).  
• Vücutta pankreas tarafından  üretilen ve kan dolaşımına salgılanan bir hormon olan insülin, 
vücudunuzun kandaki glukozu (şeker) almasını sağlar. Vücudunuz glukozu enerji üretmek 
için kullanır veya ileride kullanmak için depolar.  
Eğer şeker hastalığınız varsa, ya pankreasınız yeterli insülini üretmiyor veya vücudunuz 
üretilen insülini uygun biçimde kullanamıyor demektir. Bu durum kanınızdaki glukoz 
düzeyinin yükselmesine neden olur. DİAFORMİN® kanınızdaki glukoz düzeyini mümkün 
olduğunca normal düzeye düşürmeye yardımcı olur.  2 / 9  • DİAFORMİN®, tek başına  diyet  ve egzersizin  kan şekeri  düzeyini  kontrol  etmede  yetersiz 
kaldığı özellikle fazla kilolu tip 2 diyabetli hastaları (insülinden bağımsız diyabet olarak 
adlandırılan bir tür şeker hastalığı) tedavi etmede kullanılır.  
• Erişkinler, DİAFORMİN®’i tek başına veya şeker hastalığını tedavi etmede kullanılan 
diğer ilaçlar (ağızdan alınan ilaçlar veya insülin) ile birlikte kullanabilir.  
• 10 yaş ve üzeri  çocuklar  ve ergenler  DİAFORMİN®’i tek başına  veya  insülinle  birlikte  
kullanabilir.  
• Yalnız yaşam tarzı değişikliğinin glukoz değerlerini normal sınırlarda  tutmada  yetersiz 
kaldığı durumda, en az bir risk faktörü olan prediyabetik (şeker hastalığına meyilli) 
bireylerde tip 2 diabetes mellitusun önlenmesi.  
2. DİAFORMİN®’i kullanmadan  önce  dikkat  edilmesi  gerekenler 
DİAFORMİN®’i aşağıdaki durumlarda KULLANMAYINIZ  
Eğer:  
• Metformin veya DİAFORMİN®’in bileşiminde bulunan yardımcı maddelerden herhangi 
birine karşı (yardımcı maddeler listesine bakınız) alerjiniz (aşırı duyarlılığınız) varsa,  
• Karaciğer  problemleriniz  varsa  
• Böbrek  fonksiyonlarınızın  ciddi  olarak  azalması  durumunda  
• Ağır hiperglisemi  (yüksek  kan şekeri),  bulantı,  kusma,  ishal,  hızlı kilo kaybı,  laktik  asidoz 
(laktik asidoz riski aşağıda açıklanmıştır) ya da ketoasidoz gibi durumların eşlik ettiği 
kontrol altına alınamayan bir şeker hastalığınız varsa,  
Ketoasidoz ‘‘keton cisimcikleri’’ denilen maddelerin kanda birikip diyabetik komaya yol 
açabileceği bir tablodur. Belirtileri mide ağrısı, hızlı ve derin soluk alıp verme, uykululuk 
hali veya olağandışı meyvemsi bir nefes kokusudur.  
• Böbrekler tarafından atılması gereken asit iyonlarının birikmesi veya aşırı bikarbonat 
iyonunun kaybedilmesi durumu varsa (metabolik asidoz),  
Metabolik  asidoz  belirtileri;  bilinç  dağınıklığı,  durgunluk,  uyku  bozukluğu,  kusma,  bulantı, 
baş ağrısıdır. Bu belirtilerin sizde görülmesi halinde lütfen doktorunuz ile irtibata geçiniz.  
• Uzun süreli veya şiddetli ishal veya üst üste birkaç kez kusma gibi durumlardan dolayı 
vücudunuzdan çok fazla su kaybı (dehidrasyon) olmuşsa,  
Dehidrasyon;  böbrek  sorunlarına  yol açabilir,  bu da sizde  laktik  asidoz  oluşma  riskine  yol 
açabilir  (Lütfen  aşağıdaki  “DİKKATLİ  KULLANINIZ”  bölümüne  bakınız).  
• Akciğer  ya da bronş  (solunum  yolu)  sisteminizi  veya  böbreklerinizi  etkileyen  ciddi  bir 
enfeksiyon  riskiniz  varsa,  
Ciddi enfeksiyonlar  böbrek sorunlarına yol açabilir ve bu durum sizde laktik asidoz riski 
doğurabilir (Lütfen aşağıdaki “DİKKATLİ KULLANINIZ” bölümüne bakınız).  
• Akut kalp yetmezliğinden tedavi görüyorsanız veya yakın bir geçmişte kalp krizi 
geçirmişseniz, kan dolaşımı ile ilgili ciddi problemleriniz (şok gibi) varsa veya nefes 
almada güçlük çekiyorsanız, kan veya dokularda mikroorganizma ya da patojenlerin 
(hastalık etkenlerinin) bulunma riski ile oluşan sistemik (tüm vücudu etkileyen) bir 
hastalığınız (septise mi) varsa  
Bu durum  dokular  için oksijen  kaynağının  eksikliğine  yol açabilir,  bu da sizde  laktik  asidoz 
oluşma riski oluşturabilir (Lütfen aşağıdaki “DİAFORMİN®’i aşağıdaki durumlarda 
DİKKATLİ KULLANINIZ” bölümüne bakınız).  
• Çok miktarda  alkol  tüketiyorsanız,  3 / 9  Aşağıdaki  durumlarda  DİAFORMİN® kullandığınızı  doktorunuza  söyleyiniz:  
 
Eğer:  
• Bir tür ilaç olan iyotlu  kontrast  maddelerin  damardan  verilmesinin  gerektiği  röntgen  veya 
görüntüleme  ile ilgili  herhangi  bir işleme  girecekseniz,  
• Büyük bir cerrahi girişim geçirecekseniz, işlemden veya girişimden önce ve sonra belli bir 
süre boyunca DİAFORMİN® kullanmayı kesmelisiniz.  
Doktorunuz bu süre için de farklı bir tedaviye ihtiyacınız olup olmayacağına karar verecektir. 
Doktorunuzun talimatlarına harfiyen uymanız önemlidir.  
 
DİAFORMİN®’i aşağıdaki  durumlarda  DİKKATLİ  KULLANINIZ  
 
Eğer:  
Lütfen  özel bir risk olarak  laktik  asidoza  dikkat  ediniz.  
DİAFORMİN®, özellikle de böbrekleriniz düzenli çalışmıyorsa, laktik asidoz denilen çok 
seyrek görülen fakat ciddi bir yan etkiye neden olabilir. Laktik asidoz riski, kontrol altında 
tutulmayan  şeker  hastalığı,  ciddi  enfeksiyonlar,  uzun  süreli  açlık  ya da alkol alımıyla,  vücuttan 
su kaybı olması durumunda (dehidrasyon; daha fazla bilgi aşağıda verilmiştir), karaciğer 
problemlerinde,  yetersiz  oksijen  tedariğine  yol açan herhangi  bir tıbbi durumda  (örn;  akut ciddi 
kalp hastalıkları) artmaktadır.  
 
Bu nedenle yukarıdaki durumlardan herhangi birini fark etmeniz durumunda derhal 
doktorunuzla konuşmalısınız.  
 
Ciddi kusma, ishal, ateş veya ısıya maruz kalmanız durumunda ya da normalden daha az su 
içtiğinizde vücudunuzdan su kaybı (dehidrasyon) oluşabilir. B u durumda geçici süreliğine 
DİAFORMİN®’i kesmelisiniz ve derhal doktorunuzla konuşmalısınız.  
 
Aşağıdaki  laktik  asidoz  belirtilerinden  herhangi  biri ile karşılaşmanız  durumunda  bu durumun 
koma durumuna ilerleyebileceğini göz önünde bulundurarak acilen DİAFO RMİN® 
kullanımını durdurmalısınız ve derhal doktorunuz ile iletişime geçmelisiniz.  
Laktik  asidoz  belirtileri;  
- Kusma  
- Karın  ağrısı  
- Kas krampları  
- Ciddi  yorgunluk  ile beraber  genel  olarak  kendini  iyi hissetmeme  durumu  
- Nefes  almada  zorluk  
- Vücut  sıcaklığının  azalması  
- Kalp  atışının  azalması  
Yukarıdaki sıralanan durumlardan herhangi birini fark etmeniz durumunda derhal 
doktorunuzla konuşmalısınız. Laktik asidoz acil tıbbi bir durumdur ve hastane 
koşullarında tedavi edilmesi gerekmektedir.  
Herhangi  bir cerahi  girişimden  önce  ya da cerahi  girişi m sonrasında  bir süreliğine  DİAFORMİN® 
kullanımını durdurmalısınız. DİAFORMİN® ile tedaviye ne zaman başlayacağınıza doktorunuz 
karar verecektir.  
 
DİAFORMİN® tek başına  hipoglisemiye  (kan şekeri  düzeyinin  çok düşük  olması)  neden  olmaz. 
Buna karşılık DİAFORMİN®’i, şeker hastalığı tedavisinde kullanılan ve hipoglisemiye neden 
olabilen diğer ilaçlar (sülfonilüreler, insülin, meglitinidler gibi) ile birlikte kullanıyorsanız 
hipoglisemi  oluşma  riski mevcuttur.  Eğer  sizde  halsizlik,  sersemlik,  terlemede  artış,  hızlı kalp 4 / 9  atışı,  görme  bozuklukları  veya  konsantrasyon  (odaklanma)  bozukluğu  gibi hipoglisemi  belirtileri 
oluşursa, bu durumu düzeltmek için şeker içeren yiyecek ve içecekler tüketmek yardımcı 
olacaktır.  
 
DİAFORM İN® ile tedaviniz süresince, doktorunuz böbrek fonksiyonunuzu yılda en az bir kez 
olmak üzere kontrol edecektir, eğer yaşlı bir hasta iseniz ya da böbrek fonksiyonlarınızda 
kötüleşme varsa bu süre daha sık olacaktır.  
 
Bu uyarılar geçmişteki herhangi bir dö nemde dahi olsa sizin için geçerliyse lütfen doktorunuza 
danışınız.  
 
DİAFORMİN®’in yiyecek  ve içecek  ile kullanılması:  
DİAFORMİN®, yemekler  ile birlikte  veya  yemeklerden  sonra  alınabilir.  
 
DİAFORMİN®’i kullanırken aşırı alkol kullanımından kaçınmalısınız.  Çünkü bu durum laktik 
asidoz riskini artırabilir (bkz. Bölüm 2. DİAFORMİN®’i aşağıdaki durumlarda DİKKATLİ 
KULLANINIZ).  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Hamiley seniz, hamile olabileceğinizi düşünüyorsanız veya bebek sahibi olmayı planlıyorsanız, 
tedavinizde  veya  kan şekerinizin  izlenmesinde  herhangi  bir değişiklik  gerekmesi  ihtimaline  karşı 
doktorunuzla konuşunuz.  
 
Tedaviniz sırasında hamile olduğunuzu far k ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Emziriyorsanız veya bebeğinizi emzirmeyi planlıyorsanız DİAFORMİN® kullanılması 
önerilmemektedir.  
 
Araç  ve makine  kullanımı  
DİAFORMİN® tek başına  hipoglisemiye  (kan şekeri  düzeyinin  çok düşük  olması)  neden  olmaz. 
Bu nedenle DİAFORMİN® araç ve makine kullanma yeteneğinizi etkilemez.  
Buna  karşılık  DİAFORMİN®’i hipoglisemiye  neden  olabilen  diyabet  tedavisinde  kullanılan  diğer 
ilaçlar (sülfonilüreler, insülin, meglitinidler) ile birlikte kullanıyorsanız dikkatli olmalısınız. 
Hipoglisemi belirtileri; halsizlik, sersemlik, terlemede artış, hızlı kalp atışı, görme bozuklukları 
veya konsantrasyon (odaklanma) bozuklu ğudur. Bu belirtileri hissetmeye başlarsanız araç ve 
makine kullanmayınız.  
 
DİAFORMİN®’in içeriğinde bulunan bazı yardımcı maddeler hakkında önemli bilgiler 
DİAFORMİN®’in içeriğinde bulunan yardımcı maddelere karşı aşırı bir duyarlılığınız yoksa bu 
maddele re bağlı olumsuz bir etki beklenmez.  
 
Diğer  ilaçlar  ile birlikte kullanımı  5 / 9  Bir tür ilaç olan iyotlu  kontrast  maddelerin  kan dolaşımınıza  verilmesinin  gerektiği  röntgen  veya 
görüntüleme ile ilgili herhangi bir işleme girecekseniz enjeksiyon öncesi veya enjeksiyon 
esnasında DİAFORMİN® kullanmayı kesmelisiniz. Doktorunuz tedavinizi ne zaman 
keseceğinize ve DİAFORMİN® ile tedavinize ne zaman başlayacağınıza karar verecektir.  
 
Herhangi  bir ilacı şu anda  kullanıyorsanız  veya son zamanlarda  kullandınızsa  lütfen  doktorunuza 
bunlar  hakkında  bilgi veriniz.  Kan şekeri  veya  böbrek  fonksiyon  testlerinizin  daha  sık yapılması 
veya  doktorunuzun  DİAFORMİN® dozunu  ayarlaması  gerekebilir.  Özellikle  aşağıdaki  ilaçlar  ile 
beraber  DİAFORMİN® kullanımında bu konunun doktorunuz tarafından dikkatlice 
değerlendirilmesi gerekmektedir;  
 
• İdrar  üretimini  artıran  ilaçlar  (diüretikler,  idrar  söktürücüler),  
• Ağrı ve enflamasyon  (iltihap,  yangı)  tedavisinde  kullanılan  ilaçlar  (ibuprofen  ve selekoksib  
gibi steroid  yapıda  olmayan  iltihap  giderici  ilaçlar  (NSAİİ)  ve COX -2- inhibitörleri),  
• Yüksek kan basıncı tedavisinde kullanılan bazı ilaçlar (ADE inhibitörleri ve anjiyotensin II 
reseptörü antagonistleri),  
• Astım  tedavisinde  kullanılan  beta-2 agonistleri  (salbutamol  veya  terbutalin  adı verilen 
ilaçlar),  
• Astım  ya da şiddetli  cilt iltihabı  gibi çeşitli  durumların  tedavisinde kullanılan  kortikosteroid  
grubu  (kortizon  gibi)  ilaçlar,  
• Özellikle  böbrek  fonksiyonunuzda  azalma gibi bir durum  olmak  üzere  kanınızda  metformin 
hidroklorür miktarını değiştirebilen ilaçlar (verapamil, rifampisin; simetidin, dolutegravir, 
ranolazin, trimetoprim, vandetanib, izavukonazol, krizotinib, olaparib gibi)  
• Diyabet  tedavisinde  kullanılan  diğer  ilaçlar.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DİAFORMİN® nasıl  kullanılır?  
 
DİAFORMİN® sağlıklı  bir yaşam  tarzının  yararlarının  yerini  alamaz.  İlacınızı  kullanırken 
doktorunuzun size tavsiye ettiği diyeti ve düzenli egzersizleri uygulamaya da devam ediniz.  
 
• Uygun  kullanım  ve doz/uygulama  sıklığı  için talimatlar:  
- Doktorunuz  farklı  bir tavsiyede  bulunmadıkça  erişkinlerde  standart  başlangıç  dozu  günde  iki 
veya  üç kez 500 mg veya  850 mg DİAFORMİN®’dir. Alınabilecek  en fazla  günlük  dozu  üçe 
bölünmüş şekilde 3.000 mg’dır.  
- İnsülin de kullanıyorsanız, doktorunuz DİAFORMİN®’e nasıl başlamanız gerektiğini size 
anlatacaktır.  
- Diyabetin önlenmesi için kullanımı: Standart başlangıç dozu yemekler ile birlikte veya 
yemeklerden sonra günde 2 doza bölünmüş şekilde 1.000 ila 1.700 mg me tformin 
hidroklorürdür. Hastanın tedaviye devam edip etmeme ihtiyacını değerlendirmek için 
glisemik durumu ve aynı zamanda risk faktörleri düzenli aralıklarla takip edilmelidir.  
 
İzleme:  
Doktorunuz  kan glukoz  düzeylerinizi  düzenli  olarak  takip  edecek  ve kan glukoz  düzeyinize  göre 
DİAFORMİN®’in dozunu belirleyecektir.  6 / 9  Tedaviniz  süresince  doktorunuz  en az yılda  bir kez böbreklerinizin  nasıl  çalıştığını  kontrol  etmek 
isteyecektir. Eğer böbrekleriniz normal çalışmıyorsa doktorunuz böbreklerinizi daha sık kontrol 
etmek isteyebilir.  
 
• Uygulama  yolu ve metodu:  
DİAFORMİN®, yemekler ile birlikte veya yemeklerden sonra alınabilir. DİAFORMİN®’i 
yemeklerle birlikte veya yemekten sonra almanız bu ilaca bağlı sindirim sisteminizi etkileyen 
yan etkilerinin oluşmasını önler.  
 
Tabletleri çiğnemeyiniz veya ezmeyiniz. 
DİAFORMİN® tableti  yeterli  miktarda  su ile yutunuz.  
- Günde  bir doz DİAFORMİN® alıyorsanız,  sabah alınız  (kahvaltıda).  
- Günde iki bölünmüş doz DİAFORMİN® alıyorsanız, sabah (kahvaltıda) v e akşam (akşam  
yemeğinde) alınız.  
- Günde  üç bölünmüş  doz DİAFORMİN® alıyorsanız,  sabah  (kahvaltıda),  öğleyin  (öğle  
yemeğinde) ve akşam (akşam yemeğinde) alınız.  
 
• Değişik  yaş grupları:  
 
Çocuklarda  kullanımı:  
DİAFORMİN®’in 10 yaş ve üzeri çocuklarda ve ergenlerde standart başlangıç dozu günde bir 
kez 500 mg veya  850 mg’dır.  Alınabilecek  en fazla  doz, iki veya  üçe bölünmüş  doz şeklinde  
2.000  mg’dır.  10 ve 12 yaş arası  çocukların  tedavisi,  bu yaş grubunda  yeterli  deneyim  
olmadığından  sadece  doktorunuzun  özel önerisi  üzerine  tavsiye edilir.  
- İzleme:  
Çocuk  ve ergenlerde  kullanılması  gereken  DİAFORMİN® dozunu  kan şekeri  düzeyinize  göre 
doktorunuz belirleyecektir. Düzenli olarak doktorunuzla görüşünüz.  
 
Yaşlılarda  kullanımı:  
Yaşlanmayla  birlikte  böbreklerinizin  fonksiyonları  bozulabilir.  Doktorunuz  kullanmanız  gereken 
DİAFORMİN® dozunu böbrek fonksiyonlarınıza göre ayarlayacaktır. Düzenli olarak 
doktorunuzla görüşünüz.  
- İzleme:  
Doktorunuz kullanmanız gereken DİAFORMİN® dozunu kan şekeri düzeyinize göre 
belirleyecektir. Düzenli olarak doktorunuzla görüşünüz.  
Doktorunuz  yılda  en az bir kez böbreklerinizin  nasıl  çalıştığını  kontrol  etmek  isteyecektir.  
 
• Özel  kullanım  durumları:  
 
Böbrek  yetmezliği:  
Böbrek fonksiyonlarınızın azalması durumunda doktorunuz daha düşük bir dozda ürün reçete  
edecektir.  
 
Yaşlı  kişilerde,  böbrek  fonksiyonlarının  azalma  potansiyeli  nedeniyle  DİAFORMİN® dozu, 
böbrek  fonksiyonlarına  göre ayarlanmalıdır.  Böbrek  fonksiyonlarının  düzenli  kontrolü  gereklidir.  
 
Karaciğer  yetmezliği:  
Karaciğer  yetmezliği  olan hastalarda  DİAFORMİN® kullanılmamalıdır.  7 / 9  Eğer DİAFORMİN®’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  DİAFORMİN® kullandıysanız:  
Kullanmanız  gerekenden  daha  fazla  DİAFORMİN® kullandıysanız,  sizde  laktik  asidoz  oluşabilir. 
Laktik asidozun belirtileri kusma, kas krampları ile karın ağrısı (abdominal ağrı), şiddetli 
yorgunluk ile genel olarak kendini iyi hissetmeme durumu ve nefes almada güçlüktür. Diğer 
belirtileri  ise vücut  sıcaklığının  düşmesi  ve kalp atışının  yavaşlamasıdır.  Bahsedilen  laktik  asidoz 
belirtilerinin sizde görülmesi halinde DİAFORMİN® kullanımını hemen kesmelisiniz ve 
doktorunuz  ile irtibata  geçmelisiniz.  Çünkü  laktik  asidoz  komaya  neden  olabilir  ve bu durum  acil 
tıbbi müdahale gerektirir.  
 
DİAFORMİN®’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
DİAFORMİN®’i kullanmayı  unutursanız:  
Unutulan  dozları  dengelemek  için çift doz uygulamayınız.  
 
İlacınızı almayı unutursanız, unuttuğunuz dozu atlayarak bir sonraki dozunuzu normal 
zamanında alınız.  
 
DİAFORMİN® ile tedavi  sonlandırıldığındaki  oluşabilecek  etkiler:  
Doktorunuz  tedaviyi  kesmenizi  söylemedikçe  DİAFORMİN®’i almayı  bırakmayınız.  
 
4. Olası  yan etkiler  nelerdir?  
Tüm ilaçlar gibi DİAFORMİN®’in içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler  aşağıdaki  kategorilerde  gösterildiği  şekilde  sıralamıştır: 
Çok yaygın: 10 hastanın en az 1’inde görülebilir.  
Yaygın:  10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan:  100 hastanın  birinden  az, fakat  1.000  hastanın  birinden  fazla  görülebilir. 
Seyrek: 1.000 hastanın birinden az fakat 10.000 hastanın birinden fazla görülebilir.  
Çok seyrek: 10.000 h astanın birinden az görülebilir. 
Bilinmiyor:  Eldeki  verilerden  hareketle  tahmin  edilemiyor  
 
Çok yaygın:  
• Mide  bulantısı,  
• Kusma,  
• İshal,  
• Karın  ağrısı,  
• İştah  kaybı.  
 
Bu istenmeyen etkiler, genellikle tedavinin başlangıcında görülür. Önlem olarak, metforminin 
bölünmüş günlük dozlarda kullanılması ve yemek sırasında veya yemek sonrasında alınması 
önerilir.  Eğer  bu belirtiler  devam  ederse,  DİAFORMİN® kullanımını  hemen  kesmelisiniz  ve size 
en yakın hastaneye başvurmalısınız.  8 / 9  Yaygın:  
• Tat almada  bozukluk  (ağızda  metalik  tat), 
• Kanda B12 vitamini seviyelerinin düşmesi (belirtiler arasında; aşırı yorgunluk (bitkinlik), 
ağrılı ve kırmızı bir dil (glossit), karıncalanma (parestezi), soluk veya sarı cilt). Doktorunuz, 
belirtilerinizin  nedenini  bulmak  için bazı testler  düzenleyebilir  çünkü,bunların  bazıları  diyabet 
veya diğer ilgili olmayan sağlık sorunlarından da kaynaklanabilir.  
 
Çok seyrek:  
• Laktik  asidoz.  
Laktik asidoz, özellikle böbrekleriniz düzenli çalışmıyorsa çok seyrek görülen; fakat ciddi bir 
rahatsızlıktır. Laktik asidozun belirtileri bellidir (bkz. “DİAFORMİN’i aşağıdaki durumlarda 
DİKKATLİ KULLANINIZ”).  
- Karaciğer fonksiyon testlerindeki anormallikler veya Hepatit (karaciğer iltihabı; ciltte ve ya 
gözün beyaz kısımlarında sararma olsun veya olmasın, yorgunluğa, iştah kaybına, kilo kaybına 
neden olabilir).  
Bu durum  oluştuğunda  DİAFORMİN® kullanımını  durdurunuz  ve doktorunuza  söyleyiniz.  
- Cilt üzerinde  kızarıklık  oluşması  (eritem),  kaşıntı,  kurdeşen  gibi cilt reaksiyonları  
 
Değişik  yaş grupları:  
Çocuklar  ve ergenlerde:  
Çocuk ve ergenlerden elde edilen sınırlı bilgi, yan etkilerin erişkinlerde bildirilen yan etkilere  
içerik ve şiddet yönünden benzer olduğunu göstermektedir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 800 314 
00 08 numaralı  yan etki bildirim  hattını  arayarak  Türkiye  Farmakovijilans  Merkezi  (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. DİAFORMİN®’in saklanması  
DİAFORMİN®’i çocukların  göremeyeceği,  erişemeyeceği  yerlerde  ve ambalajında  saklayınız.  
 
25°C  altındaki  oda sıcaklığında  saklayınız.  
 
Son kullanma  tarihiyle  uyumlu  olarak  kullanınız.  
Ambalajdaki  son kullanma  tarihinden  sonra  DİAFORMİN®’i kullanmayınız.  
Eğer  üründe  ve/veya  ambalajında  bozukluklar  fark ederseniz  DİAFORMİN®’i kullanmayınız. 
Orijinal ambalajında saklayınız.  
Son kullanma  tarihi  geçmiş  veya  kullanılmayan  ilaçları  çöpe  atmayınız!  Çevre,  Şehircilik  ve 
İklim  Değişikliği  Bakanlığınca  belirlenen  toplama  sistemine  veriniz.  9 / 9  Ruhsat sahibi:  
Ali Raif İlaç Sanayi  A.Ş. 
Kağıthane/İstanbul  
 
Üretim  yeri: 
Ali Raif İlaç Sanayi  A.Ş. 
Başakşehir/İstanbul  
 
Bu kullanma  talimatı  ..............  tarihinde  onaylanmıştır.  