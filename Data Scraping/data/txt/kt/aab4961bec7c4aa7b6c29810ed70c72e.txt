1  KULLANMA  TALİMATI  
 
RİTMOLL 150 mg Film  Kaplı Tablet  
Ağız dan alınır.  
 
• Etkin  madde:  Her bir film kaplı tablet  150 mg propafenon hidroklorür içerir.  
Yardımcı maddeler: Mikrokristalin selüloz (Avicel PH -101), kroskarmeloz sodyum, 
mısır nişastası, hidroksipropil metil selüloz, mikrokristalin selüloz (Avicel PH -102), 
magnezyum stearat . Opadry® Beyaz 03G28692 (film kaplama):  
Hidroksipropilmetilselüloz, titanyum dioksit, poli etilenglikol -MW60000, 
polietilenglikol -MW400.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kull anımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu kullanma  Talimatında : 
1. RİTMOLL Nedir  ve Ne İçin Kullanılır?  
2. RİTMOLL Kullanmadan  Önce  Dikkat  Edilmesi  Gerekenler  
3. RİTMOLL Nasıl  Kullanılır?  
4. Olası  Yan Etkiler  Nelerdir?  
5. RİTMOLL’un Saklanması   
başlıkları  yer almaktadır.  
 
1. RİTMOLL nedir  ve ne için kullanılır?  
RİTMOLL içindeki  etkin  madde  olan propafenon  hidroklorür,  antiaritmikler  olarak  
adlandırılan bir ilaç grubuna aittir.  
RİTMOLL 30 tablet  içeren  blister lerde kullanma talimatı ile birlikte  sunulmaktadır.  
RİTMOLL , kalpteki  ritim  bozukluklarının  tedavisi  ve önlenmesi  için kullanılır.  
 
Ritim  bozuklukları,  kalp atışlarında  bir düzensizlik  varlığı  anlamına  gelir.  Kalbin  bir 
vuruşunu  atlaması,  düzensiz  olarak  atması,  çok hızlı ya da çok yavaş  atması  şeklinde  
gözlenebilir.  RİTMOLL , düzensiz  kalp atışlarının  normal  ritme  dönmesi  ve kalbin  aşırı hızlı 
atması  gibi durumların  tedavisinde  kullanılır.  Kalp  atışlarının  gerçekleşmesini sağlayan  
uyarıların  kalp kasında iletilmesini yavaşlatır.  
 
 
2  2. RİTMOLL ’u kullanmadan  önce  dikkat  edilmesi  gerekenler  
 
RİTMOLL ’u aşağıdaki  durumlarda  KULLANMAYINIZ:  
Eğer;  
o Propafenon  hidroklorüre  ve ilacın  diğer  bileşenlerinden  herhangi  birine  karşı  alerji k (aşırı  
duyarlı)  iseniz,  
o Brugada  sendromunuz  (kalp  içinde  elektriksel  uyarıların  iletilmesi  ile ilişkili,  ani kalp 
durmasına  yol açan bir hastalık)  varsa,  
o Son 3 ay içerisinde  miyokard  enfarktüsü  (kalp  krizi)  geçirdiyseniz,  
o Anormal  kalp ritmi  dışında  kalp yetmezliğiniz  ya da başka  bir kalp sorununuz  varsa,  
o Yavaş  kalp hızı veya  ağır kan basıncı  düşüklüğünüz  (hipotansiyon)  varsa,  
o Kronik bronşit veya amfizem gibi herhangi bir solunum probleminiz varsa,  
o Elektrolit  dengesinde  belirgin  bozukluklar  varsa  (özellikle  potasyum  ve sodyum 
metabolizması bozuklukları),  
o Miyastenia  gravis  adı verilen  bir kas hastalığı  tanısı  konulduysa,  
o Eşzamanlı  olarak  ritonavir  (viral  hastalık  tedavisinde  kullanılan  bir ilaç) kullanıyorsanız.  
 
RİTMOLL ’u aşağıdaki  durumlarda  DİKKATLİ  KULLANINIZ:  
RİTMOLL kullanmadan  önce  doktor  veya  eczacınıza  danışınız:  
 
• Hamileyseniz  veya  hamile  kalmayı  planlıyorsanız  
• Emziriyorsanız.  
• Herhangi  bir solunum  probleminiz  varsa,  örneğin: astım ,  
 
Bu uyarılar  geçmişteki  herhangi  bir dönemde  dahi olsa sizin için geçerliyse  lütfen 
doktorunuza danışınız.  
 
RİTMOLL kullanırken  dikkat  ediniz:  
 
• Ameliyat planlanmışsa cerrahınıza veya diş hekiminize RİTMOLL  kullandığınızı 
söyleyin. Kullanılan anesteziyi etkileyebilir.  
• Kalp  piliniz  varsa,  değiştirilmesi  gerekebilir.  
• Doktorunuz  tedavi  öncesinde  ve sırasında  bireysel  dozunuzu  izlemek  için EKG  ve 
tansiyon ölçme takibi yapabilir.  
 
Çocuklar  ve ergenler  
RİTMOLL  çocuklar  için uygun  değildir.  
 
RİTMOLL ’ un yiyecek  ve içeceklerle  birlikte  kullanılması:  
RİTMOLL  greyfurt  suyu  ile birlikte  kullanılmamalıdır.  
RİTMOLL  yemeklerden  sonra,  su ile birlikte  alınmalıdır.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
3  Gebe kadınlarda yürütülmüş yeterli ve kontrollü çalışma bulunmamaktadır. Propafenon 
hidroklorür hamilelikte, sadece beklenen yararları, doğmamış bebek üzerindeki muhtemel 
risklere üstün geldiğinde kullanılmalıdır. Propafenon hidroklo rürün insanlarda plasentaya 
(hamilelikte anne ile bebek arasında bağlantı sağlayan organ) geçtiği bilinmektedir.  
 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
Propafenonun insan sütüne geçip geçmediği incelenmemiştir, ancak kısıtlı veriler propafenonun 
insan sütüne geçebileceğini düşündürmektedir. Propafenon hidroklorür bebeklerini emziren 
annelerde dikkatle kullanılmalıdır.  
 
Bebeğinizi  emziriyorsanız,  ilacınızı  kullanmadan  önce  doktorunuza  danışınız.  
 
Araç  ve makine  kullanımı  
Propafenon  hidroklorür, bulanık  görme,  baş dönmesi, bitkinlik hissi ve  postural hipotansiyona 
(oturur veya yatar haldeyken ayağa kalkıldığında kan basınc ının düşmesi) neden olabilmektedir. 
Bu durumlar hastanın tepki hızını etkileyebilir ve kişinin makine ve araç kullanma yetisini 
bozabilir.  
Makine  ve araç kullanmadan  önce,  vücudunuzun  bu ilaca   karşı  nasıl  bir  tepki  verdiğini  
irdeleyiniz.  
 
RİTMOLL ’un içeriğinde bulunan bazı yardımcı maddeler hakkında önemli bilgiler  
Uyarı  gerektiren  herhangi  bir yardımcı  madde  içermemektedir.  
 
Diğer  ilaçlar  ile birlikte  kullanımı  
Özellikle  aşağıdaki  ilaçları  son zamanlarda  aldıysanız,  alıyorsanız  veya  alma  durumunuz  
olabilirse  doktorunuza  veya eczacınıza  bunlar  hakkında  bilgi veriniz:  
• amiodaron,  digoksin,  kinidin  gibi kalbin  aktivitesini  etkileyen  ilaçlar  
• kan pıhtılarını  önlemek  için tabletler  (örn.  varfarin)  
• antibiyotikler  (örn.  eritromisin  veya rifampisin)  
• beta blokerler olarak bilinen ilaç gruplarından herhangi biri  (bunlar  yüksek  tansiyonu 
tedavi etmek için kullanılır)  
• herhangi  bir antiviral  ajan (örn.  ritonavir)  
• majör  sakinleştiriciler  olarak  bilinen  herhangi  bir ilaç grubu  veya  trisiklik  antidepresan  veya 
ilgili  grup (örn.  amitriptilin,  dosulepin,  desipramin)  
• venlafaksin  gibi diğer  antidepresanlar, fluoksetin,  paroksetin  
• simetidin  (ülser  ilacı)  
• siklosporin  (bir immünosupresan,  transplantasyon  operasyonlarından  sonra  veya artrit  veya 
sedef  hastalığının  tedavisinde)  
• teofilin  (astım  tedavisinde  kullanılır)  
• ketokonazol  (mantar  önleyici  ajan)  
4  • fenobarbital  (epilepsi  için) 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa, lütfen doktorunuza veya eczacınıza bunlar hakkında bilgi veriniz.  
 
3. RİTMOLL  nasıl  kullanılır?  
 Uygun  kullanım  ve doz/uygulama  sıklığı  için talimatlar  
RİTMOLL ’u doktorunuzun  size söylediği  şekilde  alınız.  Emin  olmadığınız  zaman  doktor veya 
eczacınıza  danışınız.  Almanız  gereken tablet  sayısı  doktorunuz  tarafından karar verilecektir.  
 
Erişkinler  
Ağırlığı 70 kg civarındaki hastalarda, başlangıçtaki doz arttırma dönemi ve idame tedavisi 
sırasında, iki ya  da üç doza  bölünmüş halde  günde  450 – 600 mg  önerilmektedir (Günde  3 kez 
1 adet  RİTMOLL  150 mg Film Tablet’ten, günde 2 kez 1 adet RİTMOLL  300 mg Film Tablet’e 
kadar). Bazı vakalarda günlük dozun 900 mg’a çıkarılması gerekebilir (Günde 3 kez 1 adet 
RİTMOLL  300 mg Film Tablet veya günde 3 kez 2 adet RİTMOLL  150 mg Film Tablet). Vücut 
ağırlığı daha düşük hastalarda günlük dozlar  bu doğrultuda azaltılır. Doz artışı ancak üç – dört 
günlük tedavi uygulamasından sonra yapılmalıdır. Doktorunuz sizin için en uygun olan dozu 
belirleyecektir.  
 
Bireysel  idame  dozu,  EKG  izlemeleri  ve tekrarlı  kan basıncı  kontrollerinden  oluşan  
kardiyolojik  takip  ile belirlenir.  
 
Uygulama  yolu ve metodu:  
RİTMOLL , propafenonun acı tadı ve yüzeyel anestezik etkisinden  dolayı emilmeden ve 
çiğnenmeden, yemeklerden sonra bir miktar sıvı ile alınmalıdır.  
 
Değişik  yaş gruplarında  kullanım:  
Çocuklarda  kullanım:  
RİTMOLL çocuklarda  kullanılmaya  uygun  değildir.  
 
Yaşlılarda  kullanım:  
Yaşlılarda  daha  düşük  doz kullanılmalıdır.  
İhtiyaç duyulabilecek herhangi bir doz artırımı, beş -sekiz gün süreyle tedavi uygulanmaksızın 
yapılmamalıdır.  
 
Özel kullanım durumları 
Karaciğer/böbrek yetmezliği:  
Karaciğer  ya da böbrek  yetmezliğiniz  varsa  daha  düşük  doz kullanmanız  gerekebilir.  
 
Günlük  doz sadece  çok istisnai  durumlarda  ve sıkı kardiyolojik  kontrol  altında  aşılabilir.  
Doktorunuza  danışmadan kesinlikle aldığınız dozu arttırmayınız.  
 
Doktorunuz  alacağınız  dozu,  sizin gereksinimleriz  doğrultusunda  ayarlayacak  ve kalp 
fonksiyonlarının  durumuna  göre arttıracak  veya  azaltacaktır.  
5  Eğer RİTMOLL ’un etkisinin çok güçlü ya da çok zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  RİTMOLL  kullandıysanız  
RİTMOLL ’dan kullanmanız gerekenden fazlasını kullanmışsanız, doktorunuzu arayınız ya da 
yanınıza ilacı da alarak hemen en yakın hastaneye başvurunuz.  
 
RİTMOLL  doz aşımı ritim bozuklukları, tansiyon düşüklüğü, baş ağrısı, baş dönmesi, bulanık 
görme, his bozukluğu, titreme, bulantı, kabızlık, ağız kuruluğu, nöbet, uyku hali,  koma ve 
solunum durmasına yol açabilir.  
 
RİTMOLL  kullanmayı  unutursanız  
Eğer ilacınızı almayı unutursanız, bu dozu aynı gün içerisinde hatırlar hatırlamaz alınız.  Ancak 
bir sonraki dozun zamanı gelmişse, unuttuğunuz dozu atlayınız ve ilacınızı kaldığınız yerden 
düzenli olarak kullanmaya devam ediniz.  
 
Unutulan  dozları  dengelemek  için çift doz almayınız.  
 
RİTMOLL  ile tedavi  sonlandırıldığında  
RİTMOLL 'u doktorunuzun  tavsiyesi  olmadan  kullanmayı  bırakırsanız  durumunuz  kötüleşebilir. 
Doktorunuz size bırakmanızı söyleyene kadar  bu tabletleri almaya devam etmeniz önemlidir. 
Kendinizi daha iyi hissettiğinizde dahi tabletleri almayı bırakmayın.  
Eğer  ilacınızın  kullanımı  ile ilgili  sorularınız  olursa,  doktor  veya eczacınıza danışınız.  
 
4. Olası  Yan Etkiler  Nelerdir?  
Tüm  ilaçlar  gibi, RİTMOLL ’un içeriğinde  bulunan  maddelere  duyarlı  olan kişilerde  
yan etkiler  olabilir.  
RİTMOLL  tedavisi  ile en sık görülen  yan etkiler,  baş dönmesi,  kardiyak  iletim  
bozuklukları  ve çarpıntıdır.  
 
Gözlenen yan etkilerin sıklığı aşağıdaki şekilde tanımlanmaktadır:  
 
Çok yaygın   :10 hastanın en az 1 'inde görülebilir.  
Yaygın  :10 hastanın birinden az, fakat 100 hastanın birinde  veya birinde n fazla 
görülebilir.  
Yaygın olmayan   :100 hastanın birinden az, fakat 1,000 hastanın birinde  veya birinden fazl a 
   görülebilir . 
Seyrek   :1,000 hastanın birinden az  fakat, 10.000  hastanın birinde veya birinden  
   fazla görülebilir.  
Çok seyrek   :10,000 hastanın birinden az görülebilir . 
Bilinmiyor:    Eldeki verilerden hareketle tahmin edilemiyor . 
 
Aşağıdakilerden  herhangi  biri gelişirse  derhal  doktorunuza  söyleyiniz:  
• Nöbet,  
• Hayatı  tehdit  eden  düzensiz  kalp atışı, 
• Nefes  darlığına  neden  olabilen  kalp problemleri  veya  ayak  bileği  şişmesi,  
6   Döküntü, kaşıntı ya da deride kızarıklık ya da nefes darlığı gibi diğer alerji belirtileri; 
seyrek görülmekle birlikte ciddi sonuçları olabilir.  
 Deri ve göz akında  sararma;  karaciğer  problemi  belirtisi  olabilir  (karaciğerden  akışın 
tıkanması (kolestaz), karaciğer iltihabı (hepatit)) veya kan sorunları.  
 Deride  kolay  morarma  ya da yüksek  ateş ile boğaz  ağrısı;  çok seyrek  olarak  tedavi  
kanınızda  beyaz  kan hücrelerinin  ve pıhtılaşmayı  sağlayan  kan pulcuklarının  sayısında  
azalmaya  yol açabilir.  
 
Bunlar  dışında  görülen  yan etkiler  sıklık  durumuna  göre aşağıdaki  gibi sıralanmıştır;  
 
Çok Yaygın  
• Baş dönmesi  
 Çarpıntı  (kalp  atışınızın  farkında  olmak)  
 Kalp  ritmi  bozuklukları  
 
Yaygın  
 Aşırı  endişe  
 Görmede  bulanıklık  
 Kalp  atım hızının  aşırı azalması  veya  artması  
 Sıkıntılı  soluk  alıp vermeBozuk  karaciğer  fonksiyonuna  bağlı  halsizlik,  yorgunluk  
 Yüksek  ateş 
 Baş ağrısı  
 Tat kaybı  
 Karın  ağrısı,  kusma,  bulantı,  kabızlık  veya ağız kuruluğu  
 Göğüs  ağrısı,  halsizlik,  yorgunluk  
 Uyku  bozuklukları  
 İshal  
 
Yaygın  Olmayan  
 Alerjik  cilt reaksiyonları  (ürtiker,  kaşıntı,  döküntü,  eritem)  
 Kanamanın  durmaması,  morarma  
 Bayılma,  kontrolsüz  kas hareketleri,  his kaybı  
 Vertigo  (baş dönmesi)  
 Tansiyon  düşüklüğü  
 Ereksiyon  bozukluğu  
 İştah  azalması  
 Kabus  görme  
 Karın  bölgesinde  gerginlik  
 Karın  şişliği  
 Düzensiz  (yavaş  veya  hızlı)  kalp atımı  
 
Bilinmiyor  
 Aşırı  duyarlılık  
 Kalp  atımının  olmadığı  durumlar. Nefes almakta  aşırı zorlanma, solukluk, soğukluk,  aşırı 
7  terleme,  ağız çevresi  ve dudaklarda  morarma  (Ventriküler  fibrilasyon,  kalp 
yetmezliği)  
 Sık enfeksiyon  geçirme  
 Bilinç  bulanıklığı  
 Ani ayağa  kalkmalarda  baş dönmesi  ve göz kararmasının  eşlik  ettiği  tansiyon 
düşüklüğü  
 Karaciğer  hücrelerinde  hasar  
 Karaciğerdeki ve karaciğer dışındaki safra yollarında bir engel sonucu safra akımının 
yavaşlaması veya tamamen durması  
 Karaciğer  iltihaplanması  
 Lupus -like sendromu  (bağışıklık  sisteminin  kendi  doku  ve organlarını  hedef  alarak 
savaştığı uzun süreli iltihaplı bir hastalık)  
 Kas ağrısı,  kramplar,  eklem  ağrısı  
 Konvülsiyon  (kaslarda  istemdışı  gelişen  ani hareketler)  
 Ekstrapramidal  semptomlar  (parkinson  benzeri  hareket  bozuklukları)  
 Kalp atım hızında  azalma  
 Mide -bağırsak  rahatsızlıkları  
 Huzursuzluk  
 Öğürtü  
 Beyaz  kan hücreleri  sayısında  ciddi  bir azalma  
 Sperm  sayısında  azalma  
 Titreme  
 Püstüler  cilt döküntüleri  
 
Yan etkilerin  raporlanması  
Kullanma Talimatında yer alan  veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan  “İlaç Yan Etki Bildirimi” ikonuna tıklayarak yada  0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında da ha fazla bilgi edinilmesine katkı sağlamış olacaksınız.  
 
5. RİTMOLL ’un Saklanması  
RİTMOLL ’u çocukların göremeyeceği, erişemeyeceği yerlerde ve ambalajında saklayınız.  
 
25°C  altındaki  oda sıcaklığında  sakla yınız.  
 
Son kullanma  tarihiyle  uyumlu  olarak  kullanını z. 
 
Ambalajdaki  son kullanma  tarihinden  sonra  RİTMOLL ’u kullanmayınız.  
 
Eğer  üründe  ve/veya  ambalajında  bozukluklar  fark ederseniz  RİTMOLL ’u kullanmayınız.  
 
Çevreyi korumak amaçlı kullanmadığınız RİTMOLL'u şehir suyuna veya çöpe atmayınız. Bu 
konuda eczacınıza danışınız.  
8  Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve İklim 
Değişikliği  Bakanlığınca belirlenen toplama sistemine veriniz.  
 
Ruhsat  Sahibi:  
Deva Holding A.Ş.  
Küçükçekmece/ İSTANBUL  
Tel: 0212 692 92 92 
Faks: 0212 697 00 24  
E-posta: deva@devaholding.com.tr  
 
Üretim  Yeri:  
DEVA Holding A.Ş.  
Kapaklı / TEKİRDAĞ  
 
Bu kullanma  talimatı  10/09/ 2023  tarihinde  onaylanmıştır.  
