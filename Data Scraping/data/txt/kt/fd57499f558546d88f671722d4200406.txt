 
1 
 KULLANMA TALİMATI  
 
PREDNOL® 4 mg tablet   
Ağızdan alınır . 
 
• Etkin madde:  Her bir tablet 4 mg metil prednisolon  içerir.  
• Yardımcı madde ler: Nişasta, prejelatinize ni şasta, talk, magnezyum stearat,  sodyum 
nişasta  glikolat, laktoz monohidrat  (inek sütünden elde edilen) .  
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1. PREDNOL nedir ve ne için kullanılır?  
2. PREDNOL ’ü kullanmadan önce dikkat edilmesi gerekenler  
3. PREDNOL  nasıl kullanılır?  
4. Olası yan etkiler nelerdir?  
5. PREDNOL ’ün saklanması  
 
Başlıkları yer almaktadır.  
 
1. PREDNOL nedir ve ne için kullanılır?  
 
• PREDNOL tablet formundadır. Metilpre dnisolon etkin maddesini içerir. 
Kortikosteroidler adı verilen bir ilaç sınıfına dahildir. Kortikosteroidler vücudunuzda 
doğal olarak üretilirler ve birçok vücut fonksiyonu için önemlidirler.  
 
• PREDNOL tabletler beyaz, yuvarlak , çentikli tabletler olup, 20 tablet içeren blister 
ambalajlarda kullanıma sunulmaktadır.  
 
• PREDNOL  vücudunuzdaki kortikosteroidi arttırarak, cerrahi ameliyat sonrasında 
(örneğin, organ nakli gibi), multiple skleroz adlı hastalığın belirtilerinin alevlenmesinde 
veya diğer stres durumlarında yardımcı olabilir. Bu durumlar, vücudun aşağıdaki 
bölümlerini etkileyen yangı ya da alerjik reaksiyonları içerir:   
 
- Beyin (örn. beyin zarının yangısı olan menenjit hastalığı)  
- Mide ve bağırsak ( örn. yangılı bağırsak hastalıkları olan Crohn hastalığı, ülseratif kolit)  
- Kan ve kan damarları ( örn. bir çeşit kan kanseri olan lösemi)   
- Göz ( örn. optik nevrit, üveit, irit adlı sırasıyla göz siniri, gözün çeşitli tabakalarının yangılı 
hastalıkları)  
- Eklemler ( örn. romatoid artrit, romatizmal ateş)  
- Akciğer ( örn. astım, tüberküloz)   
2 
 - Kas ( örn. dermatomiyozit ve polimiyozit isimli kas güçsüzlüğü ile karakterize yangılı kas 
hastalıkları)  
- Cilt ( örn. egzema)  
 
PREDNOL yukarıda belirtilen koşullardan başka durumların tedavisinde de kullanılabilir. Bu 
ilacın size ne için verildiğinden emin değilseniz, doktorunuza danışınız.  
 
2. PREDNOL ’ü kullanmadan önce dikkat edilmesi gerekenler  
 
PREDNOL’ü  aşağıdaki durumlarda KULLANMAYINIZ  
 
Eğer;  
• Metilprednisolona, diğer steroid ilaçlara veya PREDNOL’ün içerdiği diğer yardımcı 
maddelere karşı aşırı duyarlı (alerjik) iseniz. Alerjik reaksiyon ciltte kızarıklık veya 
döküntüye, şişmiş yüze veya dudaklara ya da nefes darlığına neden olabilir.  
• Akciğerlerinizde veya yemek borunuzdaki (ağzınızı midenize bağlayan tüp) ciddi bir 
mantar enfeksiyonu  veya antibiyotik ya da antiviral bir ilaçla tedavi edilmeyen başka 
bir enfeksiyonunuz varsa.  
• Yakın zamanda aşı yaptırdıysanız veya yaptırmak üzereyseniz.  
 
Döküntü veya başka bir enfeksiyon belirtisi görürseniz derhal doktorunuza bildiriniz.  
 
PREDNOL’ü  aşağıdaki durumlarda DİKKATLİ KULLANINIZ  
 
Eğer;  
 
• Suçiçeği, kızamık veya zona . Suçiçeği, kızamık veya zona hastalığı olan biriyle temas 
halinde olduğunuzu düşünüyorsanız ve bu hastalıkları henüz geçirmediyseniz ya da 
bunları geçirip geçirmediğinizden emin değilseniz.  
• Vücudunuz da kurtçukların oluşması  (Örneğin, kıl kurdu).  
• Ağır depresyon  veya manik depresyon  (bipolar bozukluk). Buna, P REDNOL  gibi 
steroid ilaçlar alırken daha önce depresyon geçirmiş veya ailesinde bu hastalıklarla ilgili 
geçmişe sahip olunması da dahildir.  
• Şeker hastalığı  (veya ailede diyabet öyküsü varsa).  
• Kriz ve nöbetler . 
• Glokom (gözdeki basınç artışı) veya ailede glokom öyküsü varsa veya katarakt ınız 
varsa.  
• Bulanık görme veya diğer görsel rahatsızlıklardan herhangi birini  yaşarsanız 
doktorunuza başvurunuz.  
• Gözde  virüs (örneğin herpes) veya mantar  enfeksiyonu.  
• Son zamanlarda kalp krizi  geçirdiyseniz . 
• Kalp yetmezliği dahil kalp problemleri.  
• Hipertansiyon  (Yüksek kan basıncı) . 
• Hipotiroid  (tiroid bezinin az çalışması).  
• Hipertiroidizm (aşırı aktif tiroid bezi) . 
• Pankreatit  (karın bölgesinde ve sırtta ciddi ağrıya neden olan pankreas iltihabı).  
• Peritonit  (bağırsak ve mide etrafındaki ince zarın (periton) iltihabı).  
• Böbrek  veya  karaciğer  hastalığı .  
3 
 • Skleroderma  (ayrıca sistemik skleroz olarak da bilinen, otoimmün bir hastalık), çünkü 
PREDNOL kullanımı skleroderma böbrek krizi adı verilen ciddi komplikasyon riskini 
arttırabilir. Skleroderma böbrek krizi belirtilerine, kan basıncında artış ve idrar 
üretiminde azalma dahildir.  
• Kaposi sarkomu  (bir tür cilt kanseri).  
• Geçmişte PREDNOL gibi steroid ilaçlar alırken kas problemleri  (ağrı veya güçsüzlük) 
meydana geld iyse. 
• Myastenia gravis  (yorgun ve zayıf kaslara neden olan bir durum).  
• Osteoporoz (kırılgan kemikler).  
• Feokromositoma  (nadir bir adrenal bezi dokusu tümörü. Adrenal bezleri böbreklerin 
üzerinde bulunur).  
• Cilt apsesi . 
• Mide ülseri veya diğer ciddi mide veya bağırsak sorunları.  
• Tromboflebit - flebit (kırmızı, şişmiş ve hassas damarlar) ile sonuçlanan trombozdan 
(damarlardaki pıhtılaşma) dolayı meydana gelen damar problemleri.  
• Tüberküloz (TB)  veya geçmişte tüberküloz geçirdiyseniz.  
• Cushing hastalığı  (vücudunuzdaki aşırı kortizol hormonunun neden olduğu durum).  
• Travma nedeniyle oluşmuş beyin hasarı  (yaralanma).  
• Sıra dışı stres.  
 
Metilprednisolo n kullanırken k as zayıflığı, kas ağrıları, kramplar ve sertlikler yaşarsanız 
derhal doktorunuz la iletişime geçin . Bunlar Tirotoksik Periyodik Paraliz  adı verilen bir 
durumun belirtileri olabilir , metilprednisolo n ile tedavi edilen aşırı aktif tiroid bezi 
(hipertiroidizm)  olan hastalarda ortaya çıkabilir.  Bu durumu hafifletmek için ek tedaviye 
ihtiyacınız olabilir.  
 
Tümör lizis sendromu (TLS)  (bir çeşit metabolik bozukluk) , kan kanserleri veya solid 
tümörler gibi hızlı büyüyen bir kanserin tedavisinden sonra ortaya çıkabilir. TLS belirtileri 
arasında kas krampı, kas güçsüzlüğü, kafa karışıklığı, düzensiz kalp atışı, görme kaybı veya 
görme bozuklukları ve nefes darlığı yer alır. Doktorunuz, özellikle tümör lizis sendromu 
geliştirme riskiniz yüksekse sizi yakından izleyecektir.  
  
Eğer otoimmün bir hastalık olan sistemik sklerozlu (skleroderma) bir hasta iseniz, PREDNOL 
kullanmadan önce doktorunuzu bilgilendirmelisiniz. Skleroderma için günde 15 mg ve daha 
yüksek dozda prednisolon (ve eşdeğeri) ilaç kullanımı halinde, Skleroderma Renal Kriz adıyla 
bilinen ciddi sorunun oluşum riski artabilir. Skleroderma Renal Kriz belirtileri tansiyon artışı 
ve idrar miktarı azalmasıdır. Doktorunuz tansiyon ve idrar miktarı kontrolleri önerebilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
PREDNOL ’ün yiyecek ve içecek ile kullanılması  
 
PREDNOL tabletler, yemek sırasında veya yemekten hemen sonra bir miktar sıvı ile 
alınmalıdır.   
PREDNOL alırken greyfurt yemeyiniz veya greyfurt suyu içmeyiniz.  
 
Hamilelik  
 
İlacı kullanmadan önce doktorunuza veya eczacınıza danışınız . 
  
4 
 Bu ilaç bebeğinizin gelişimini yavaşlatabileceğinden, hamile iseniz, PREDNOL tedavisi 
sırasında hamile kalırsanız ya da yakın gelecekte hamile kalmayı planlıyorsanız, doktorunuzu 
bu durumdan haberdar ediniz.  Bebeğin düşük doğum ağırlığı riski vardır; Bu risk, 
kortikosteroidlerin en düşük etkili dozunu alarak en aza indirilebilir.  
Hamilelikte uzun süreli kortikosteroid tedavisi gören annelerden doğan bebeklerde katarakt 
gözlenmiştir.  
 
PREDNOL’ ü hamileyken kullanıp kullanamayacağınıza doktorunuz karar verecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
PREDNOL ’ün etkin maddesi anne sütüne geçmektedir. Emzirmenin durdurulup 
durdurulmayacağına ya da  PREDNOL  tedavisinin durdurulup durdurulmayacağına ilişkin 
doktorunuz tarafından karar verilecektir. Karar verilirken  emzirmenin çocuk açısından faydası 
ve PREDNOL  tedavisinin emziren anne açısından faydası dikkate alınacak tır. 
 
Araç ve makine kullanımı  
 
PREDNOL’ün baş dönmesi, vertigo, görme bozuklukları ve yorgunluk gibi  bazı olası yan 
etkileri konsantrasyon ve hareket yeteneğini bozabildiğinden araç ve makine kullanımı için 
risk oluşturabilir.  
 
PREDNOL’ün  içeriğinde bulunan bazı yardımcı maddeler hakkında önemli bilgiler  
PREDNOL’ün içeriğinde yaklaşık 54,65 mg laktoz monohidrat bulunur. Eğer daha önceden 
doktorunuz tarafından bazı şekerlere intoleransınız olduğu söylenmişse PREDNOL’ü 
almadan önce doktorunuzla temasa geçiniz.  
 
Bu ilaç inek sütünden elde edilen laktoz içerir. Eser miktarda süt bileşenleri 
içerebileceğinden, inek sütüne veya bileşenlerine veya diğer süt ürünlerine karşı aşırı 
duyarlılığı olduğu bilinen veya şüphelenilen hastalarda dikkatli olunmalıdır. İnek sütüne 
alerjiniz varsa, önce doktorunuzla veya eczacınızla konuşunuz.  
 
PREDNOL her dozunda  (4 mg) 1 mmol (23 mg)’d an az sodyum ihtiva eder, yani aslında 
“sodyum içermez”.  
 
Diğer ilaçlar ile birlikte kullanımı  
 
Eğer reçeteli ya da reçetesiz herhangi bir ilacı şu anda kullanıyorsanız veya son 3 ay içinde 
bu tür ilaç kullandınız ise lütfen doktorunuza veya eczacınıza bunlar hakkında bilgi veriniz.  
 
Eğer aşağıdaki ilaçlardan herhangi birini kullanıyorsanız PREDNOL kullanmadan önce 
doktorunuza bilgi veriniz:  
 
- Glokom (göz tansiyonu) ve epilepsi (sara) tedavisinde kullanılan asetazolamid  
- Kanser tedavisinde kullanılan aminoglutetimid veya siklofosfamid  
- Kanı inceltmek için kullanılan asenokumarol, fenindion ve varfarin gibi ilaçlar   
5 
 - Myastenia gravis denilen kas güçsüzlüğü hastalığında kullanılan distigmin ve 
neostigmin gibi antikolinesterazlar  
- Çeşitli enfeksiyonların tedavisinde kullanılan eritromisin, klaritromisin ve 
troleandomisin  gibi antibiyotikler   
- Yüksek kan şekeri tedavisinde kullanılan antidiyabetikler  
- Bulantı ve kusmayı önlemek için kullanılan aprepitant veya fosaprepitant.  
- Hafiften orta dereceye kadar olan ağrıların tedavisinde kullanılan asetilsalisilik asit ve 
nonsteroidal antiinflamatuvarlar olarak bilinen ilaçlar  
- Epilepsi (sara) tedavisinde kullanılan barbitüratlar, karbamazepin, fenitoin ve 
primidon  
- Mide rahatsızlıklarında kullanılan karbenoksolon ve simetidin  
- Şiddetli romatoid artrit, sedef hastalığı veya organ veya kemik iliği naklinden sonra 
kullanılan siklosporin  
- Kalp yetmezliği ve/veya düzensiz kalp atımında kullanılan digoksin  
- Kalp rahatsızlıklarında veya yüksek kan basıncı durumunda kullanılan diltiazem ve 
mibefradil  
- Doğum kontrol ilaçları olan etinilestridiol ve noretisteron  
- HIV enfeksiyonlarının tedavisinde kullanılan antiviraller (indinavir, ritonavir gibi) ve 
farmakokinetik arttırıcılar (kobikistat gibi).  
- Mantar enfeksiyonlarının tedavisinde kullanılan ketokonazol, itrakonazol  
- Bazı ameliyat yöntemlerinde kullanılan panküronyum veya verküronyum gibi kas 
gevşetici ilaçlar  
- Potasyum azaltan ajanlar - örneğin diüretikler (bazen idrar sök türücüleri denir), 
amfoterisin B, ksantanlar veya beta2 agonistleri (örneğin, astımı tedavi etmek için 
kullanılan ilaçlar).  
- Tüberküloz tedavisinde kullanılan rifampisin, rifabutin gibi antibiyotikler   
- Organ nakillerinde bağışıklık sisteminin yeni organı reddetmeye çalışmasına karşılık 
kullanılan takrolimus  
 
Eğer yakın zamanda aşı olduysanız veya olacaksanız doktorunuza söyleyiniz. Bu ilacı 
kullanırken canlı aşı olmamalısınız. Diğer aşılar daha az etkili olabilir.  
 
Eğer size alerji testi yapılacaksa PREDNOL kullandığınızı doktorunuza veya hemşirenize 
söyleyiniz.  
 
Uzun süreli ilaç(lar) alıyorsanız  
Diyabet yüksek tansiyon veya su tutma (ödem) tedavisi görüyorsanız doktorunuza söyleyiniz 
çünkü bu gibi durumları tedavi etmek için kullanılan ilaçların dozunu ayarlaması gerekebilir.  
 
Herhangi bir ameliyattan önce  doktorunuza, dişçinize veya anestezistinize PREDNOL 
aldığınızı söyleyiniz.  
 
Doktorunuz ya da hastanenizde bir test yaptırmanız gerekiyorsa , doktora ya da 
hemşireye PREDNOL kullandığınızı söylemeniz önemlidir. Bu ilaç bazı testlerin sonuçlarını 
etkileyebilir.  
 
3. PREDNOL  nasıl kullanılır?  
 
Uygun kullanım ve doz/ uygulama sıklığı için talimatlar:   
6 
 Doktorunuz hastalı ğınıza ba ğlı olarak ilacınızın dozunu ve tedavinizin ne kadar  devam 
edece ğini belirleyecektir . 
 
PREDNOL ’ün yetişkinler için başlangıç dozu 360 mg’a kadar çıkabilir . 
 
Uygulama yolu ve metodu:  
Tabletleri su ile birlikte çiğnemeden yutunuz.  
Çentik tableti bölme amaçlı değildir  ve tableti eşit parçalara bölmek için kullanılamaz.  
PREDNOL alırken greyfurt yemeyin veya greyfurt suyu içmeyin.  
Vücudunuz kendi kortikosteroidlerini salgılayamadığı için size PREDNOL veriliyorsa, 
doktorunuz ayrıca tuz dengenizi korumak için ikinci tip bir steroid almanızı isteyebilir.  
Doktorunuz, durumunuzu kontrol altına almak için tedavinin başlangıcında daha yüksek bir 
doz reçete edebilir.  
Durumunuzda düzelme meydana geldiğinde, doktorunuz tarafından dozunuz kademeli olarak 
azaltılacaktır. Normalde doz her 7 -10 günde bir 2 mg'dan daha fazla azaltılmayacaktır.  
 
Değişi k yaş grupları : 
 
Çocuklarda kullanımı:  
Kortikosteroidler çocukların büyümesini etkileyebileceğinden doktorunuz , çocuğunuz için 
etkili ol acak en düşük dozu verecektir. Çocuklar için başlangıç dozu 0 ,8-1,5 mg/kg’dır. 
Günlük doz 80 mg’ı aşmamalıdır.  
 
Yaşlılarda kullanımı:  
Özel kullanımı yoktur ancak olası yan etkiler daha şiddetli görülebileceği için doktorunuz sizi 
düzenli kontrollerle görmek isteyebilir.  
 
Özel kullanım durumları:  
 
Böbrek yetmezliği:  
Özel kullanımı yoktur  ancak bu hastalarda sistemik kortikosteroidler dikkatli kullanılmalıdır 
ve hasta sıklıkla izlenmelidir .  
 
Karaciğer yetmezliği:  
Karaciğe r sirozu  olan hastalarda dozun azaltılması gerekebilir.  
 
Eğer PREDNOL’ü n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla PREDNOL  kullandıysanız:  
 
PREDNOL ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
PREDNOL ’ü kullanmayı unutursanız  
 
Bekleyin ve bir sonraki dozu normal şekilde alın.  
Unutulan dozları dengelemek için çift doz almayınız.  
 
PREDNOL dozunu durdurma/azaltma   
7 
 Dozunuzu ne zaman durduracağınız konusunda doktorunuz karar verecektir.  
 
PREDNOL  ile tedavi sonlandırıldığındaki oluşabilecek etkiler  
 
Eğer;  
• 3 haftadan daha uzun süre 6 mg ’dan fazla PREDNOL kullandıysanız,  
• 3 hafta veya daha az süreyle bile olsa yüksek doz PREDNOL (günde 32 mg’dan daha 
fazla) aldıysanız,  
• Son bir yılda kortikosteroid tabletleri veya enjeksiyonları ile tedavi gördüyseniz,  
• Tedaviye başlamadan önce adrenal bezlerinizde problemleriniz (adrenokortikal 
yetmezlik) varsa,  
• Tekrar dozlar ı akşamları alıyorsanız  PREDNOL tabletleri almayı birden bırakmayınız.  
 
Geri çekilme belirtilerinin önlenmesi için ilacınız dereceli olarak dozu azaltılarak kesilecektir. 
Bu belirtiler ciltte kaşıntı, ateş, kas ve eklem ağrıları, burun akıntısı, gözlerde yaşarma, iştah 
kaybı, bulantı, kusma, baş ağrısı, yorgun hissetme, derinin soyulması  ve kilo kaybıdır.  
 
Eğer PREDNOL dozu azaltıldığında bu belirtiler geri dönüyor veya daha kötüye gidiyorsa 
derhal doktorunuza danışınız.  
 
PREDNOL  alırken zihinsel problemler  
PREDNOL gibi steroidler alırken zihinsel sağlık sorunları ortaya çıkabilir (bkz. Bölüm 4).  
• Bu hastalıklar ciddi olabilir.  
• Genellikle ilaca başladıktan birkaç gün veya haftalar içerisinde başlarlar.  
• Yüksek dozlarda ortaya çıkmaları daha olasıdır.  
• Doz düşürülürse veya ilaç durdurulursa bu sorunların çoğu ortadan kalkar. Bununla 
birlikte, sorunlar sürerse, tedavi edilmeleri gerekebilir.  
Eğer siz (veya bu ilacı kullanan biri) herhangi bir zihinsel sorun belirtisi gösterirseniz, 
doktorunuzla konuşunuz. Bu, özellikle depresyondaysanız veya intiharı düşünüyorsanız 
önemlidir. Birkaç vakada, dozlar düşürülürken veya durdurulurken zihinsel sorunlar meydana 
gelmiştir.  
 
4. Olası yan etkiler nelerdir?  
 
Tüm ilaçlar gibi PREDNOL’ün içeriğinde bulunan maddelere duyarlı olan kişilerde yan 
etkiler olabilir.  
PREDNOL’ün kullanılması sonucunda aşağıda belirtilen yan etkiler ortaya çıkabilir.  
 
Aşağıdakilerden biri olursa, PREDNOL’ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Alerjik reaksiyonlar, deri döküntüsü, yüzün kızarması veya hırıltılı ve zor nefes alma  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin PREDNOL’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Bazı tıbbi koşullarda PREDNOL (steroidler) gibi ilaçlar aniden durdurulmamalıdır. 
Aşağıdaki semptomlardan herhangi birinden muz daripseniz, HEMEN tıbbi yardım  
8 
 isteyiniz. Daha sonra doktorunuz ilacınızı almaya devam edip etmeyeceğinize karar 
verecektir:  
 
Diğer yan etkiler:  
Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın      : 10 hastanın en az birinde görülebilir.  
Yaygın      : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1.000 hastanın birinden fazla görülebilir.  
Seyrek      : 1.000 hastanın birinden az, fakat 10.000 hastanın birinden fazla görülebilir.  
Çok seyrek      : 10.000 hastanın birinden az görülebilir.  
Bilinmiyor      : Eldeki verilerden hareketle tahmin edilemiyor.  
 
Yaygın:  
• Mide -bağırsak ülserlerinin şiddetlenmesi veya kanaması, karın ağrısı (özellikle sırtınıza 
yayılıyorsa), makattan kan gelmesi, siyah veya kanlı dışkı ve/veya kan kusması gibi 
belirtileri olabilir.   
• Enfeksiyonlar.  Bu ilaç bazı enfeksiyonların belirtilerini gizleyebilir veya değiştirebilir ya 
da sizin enfeksiyona direncinizi azaltabilir, bu sebeple erken dönemde tanı konulması 
zordur. Belirtiler vücut ısısında artış ve iyi hissetmeme olabilir. Geçirilmiş bir tüberküloz 
enfeksiyonun alevlenmesinin belirtileri kanlı öksürük veya göğüste ağrı olabilir. 
PREDNOL kullandığınızda ciddi bir enfeksiyon geçirmeniz daha olası hale gelebilir.  
 
Bilinmiyor : 
• Alerjik reaksiyonlar, deri döküntüsü, yüzün kızarması veya hırıltılı ve zor nefes alma. Bu 
tür bir yan etki nadir görülür ancak ciddi olabilir.  
• Pankreatit, kusmayla birlikte de olabilen sırtınıza yayılan karın ağrısı, şok ve bilinç kaybı.  
• Pulmoner emboli (akciğerlerde kan pıhtısı), belirtileri keskin göğüs ağrısı, nefesin 
kesilmesi, kan öksürme.  
• Çocuklarda kafa içi basıncının artması (psödotümör serebri), belirtileri kusma ile birlikte 
baş ağrısı, enerji kaybı, sersemlik. Bu yan etki genellikle tedavinin kesilmesiyle ortadan 
kalkar.  
• Tromboflebit (kan pıhtısı veya bacak damarında tromboz); belirtileri ağrılı, şişmiş, kırmızı 
ve hassas damarlardır.  
• Skleroderma hastalarında Skleroderma Renal Kriz. Skleroderma Renal Kriz belirtileri; 
tansiyon artışı ve idrar miktarı azalmasıdır.  
 
Aşağıdaki yan etkilerden herhangi birini yaşarsanız veya bu kullanma talimatında 
belirtilmeyen diğer olağandışı etkilerden herhangi birini fark ederseniz, derhal 
doktorunuza bildiriniz:  
 
Kan, kalp ve dolaşım  
yaygın  
• Belirtileri baş ağrısı ya da genellikle kendini iyi hissetmeme olan yüksek tansiyon  
bilinmiyor  
• Belirtileri şişmiş ayak bilekleri, nefes almada zorluk ve çarpıntı (kalp atışının farkındalığı) 
veya kalbin düzensiz atımı, düzensiz veya çok hızlı ya da yavaş nabız problemleri olan 
kalbin pompalama problemleri (kalp yetmezliği)  
• Beyaz kan hücrelerinin sayısında artış (lökositoz)   
9 
 • Ciltte sıcaklık ve kızarıklık  
• Düşük kan basıncı.  
 
Vücut sıvısı ve tuzları  
yaygın  
• Vücuttaki su ve tuz miktarının artması nedeniyle şişkinlik ve yüksek kan basıncı  
• Vücudunuzdaki potasyum kaybından dolayı kramp ve spazmlar. Nadir durumlarda, bu 
konjestif kalp yetmezliğine yol açabilir (kalp uygun şekilde pompalamadığında).  
 
bilinmiyor  
• Kanda üre seviyelerinin artışı  
 
Sindirim sistemi  
bilinmiyor  
• Mide bulantısı (hasta hissetme) veya kusma (hasta olma)  
• Yutmada rahatsızlığa neden olabilecek, yemek borusunda (ağzınızı midenize bağlayan tüp) 
ülser, iltihap veya pamukçuk.  
• Bağırsak ve midenin etrafındaki ince zarın (periton) iltihaplanması  
• Hazımsızlık  
• Şişmiş mide  
• Karın ağrısı  
• İshal  
• Özellikle yüksek dozlarda alındığında, sürekli hıçkırıklar  
 
Gözler  
yaygın  
• Optik sinir hasarı veya kataraktlar (Görme yetersizliği ile gösterilir)  
seyrek  
• Bulanık görme  
bilinmiyor  
• Glokom (Göz ve baş ağrısına neden olan gözün içinde basıncın artması)  
• Şişmiş optik sinir (görme bozukluğu ile tanımlanan papilloödem)  
• Gözün önündeki saydam tabakanın (kornea) veya gözün beyaz kısmının (sklera) incelmesi  
• Gözde Virüs veya mantar enfeksiyonlarının kötüleşmesi  
• Göz kapaklarının dışarı çıkması (egzoftalmi)  
• Bulanık veya bozuk görme (korioretinopati adı verilen bir hastalık nedeniyle)  
 
Hepatobiliyer hastalıklar  
bilinmiyor  
• Karaciğer enzimlerinin artması  
 
Hormon ve metabolik sistem  
yaygın  
• Kalıcı olabilen; bebeklerde, çocuklarda ve ergenlerde normal gelişiminin yavaşlaması  
• Yuvarlak veya ay şeklindeki yüz (Cushingoid yüz)   
10 
 bilinmiyor  
• Kadınlarda adet kanamalarının düzensizliğ veya hiç olmaması  
• Kadınlarda vücutta ve yüzde kıl artışı (hirsutizm)  
• İştah artışı ve kilo alma  
• Kanda anormal yağ seviyeleri (örneğin, kolesterol ve /veya yağ)  
• Diyabet veya var olan diyabetin kötüleşmesi  
• Uzun süreli tedavi düşük kan basıncı veya sersemliğe neden olabilecek bazı hormon 
seviyelerinin düşmesine neden olabilir. Bu etki aylar sürebilir.  
• Vücudunuzdaki ilaçları ve diğer maddeleri sindirmenize yardımcı olan alanin transaminaz, 
aspartat transaminaz ve alkalin fosfataz olarak adlandırılan belirli kimyasalların (enzimler)  
miktarları kortikosteroid tedavisinden sonra artabilir. Değişiklik genellikle küçüktür ve 
ilacınız sisteminizden doğal yollarla temizlendikten sonra enzim seviyeleri normale döner. 
Bu meydana gelirse herhangi bir semptom fark etmeyeceksiniz, ancak kan tahlilinizde 
ortaya çıkacaktır.  
• Vücudun lokalize bölgelerinde yağ dokusunun birikmesi, örneğin sırt ağrısı veya zayıflık 
(epidural lipomatozdan dolayı) gibi farklı şekillerde olarak ortaya çıkabilir.  
 
Bağışıklık sistemi  
bilinmiyor  
• Tüberküloz için olduğu gibi cilt testlerine normal reaksiyonları gizleyebilen veya 
değiştirebilen enfeksiyonlara daha fazla duyarlılık  
 
Kaslar ve kemikler  
yaygın  
• Kas zayıflığı veya kaybı  
bilinmiyor  
• Kırılgan kemikler (kolayca kırılan kemikler)  
• Kırık kemikler veya kırıklar  
• Zayıflamış kan dolaşımına bağlı kemik sağlığının bozulması nedeniyle kalçada meydana 
gelen ağrı  
• Eklem ağrısı veya eklem problemleri  
• Ağrıya ve/veya şişmeye neden olan yırtık kas tendonları  
• Kas ağrısı, kramplar ve spazmlar  
 
Sinir sistemi  
Metilprednizolonda dahil olmak üzere steroidler ciddi zihinsel sağlık sorunlarına neden 
olabilir.  
Bunlar hem yetişkinlerde hem de çocuklarda yaygındır.  Metilprednizolon gibi ilaçlar alan her 
100 kişinin yaklaşık 5'ini etkileyebilirler.  
• İntihar hakkında düşünme de dahil olmak üzere depresif hissetmek  
• Yüksek (manik) ruh halinde veya inişli çıkışlı seyreden ruh halini hissetmek  
• Endişeli hissetmek, uyumakta sorun yaşamak, düşünmede zorluk veya kafa karışıklığı ve 
hafızanızı kaybetmek  
•    Var olmayan şeyleri hissetmek, görmek veya duymak. Davranış şeklinizi değiştiren veya 
yalnız olduğunuzu hissetmenize yol açan garip ve korkutucu düşüncelere sahip olmak  
bilinmiyor   
11 
 • Sinirlilik  
• Krizler  
• Sersemlik, sersemlik veya dönüyormuş gibi his  
• Baş ağrısı  
 
Deri  
yaygın  
• Sivilce  
• Yaranın yavaş iyileşmesi  
• Derinin incelmesi  
 
bilinmiyor  
• Gerilme izleri  
• Morarma  
• Terleme  
• Kaşıntılı cilt  
• Ciltte döküntü veya kızarıklık  
• Kurdeşen (kırmızı kaşıntılı şişlikler)  
• Cilt yüzeyinde küçük kan damarlarının şişmesi (kırmızı örümcek damarları)  
• Kırmızı, kahverengi veya mor, iğne ucu, yuvarlak noktalar  
• Deride veya ağzın içinde kahverengi / mor / kırmızı kabarık lekeler (Kaposi sarkoması)  
 
Damar ile ilgili bozukluklar  
bilinmiyor  
• Artmış kan pıhtılaşması  
 
Diğer yan etkiler  
bilinmiyor  
• Kötü hissetme  
• Yorgun hissetme  
• Vücutta, özellikle de alt ekstremitelerde şişmeye neden olan sıvının birikmesi  
• Deri testlerine verilen reaksiyonların baskılanması  
 
Kan testi yaptıracaksanız doktorunuza veya hemşirenize PREDNOL aldığınızı bildiriniz.  
Yukarıda listelenen yan etkilerden herhangi birini yaşarsanız, derhal doktorunuza 
bildiriniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.   
12 
  
5. PREDNOL ’ün saklanması  
 
PREDNOL’ü  çocukların göremeyeceği, erişemeyeceği yerlerde ve ambalajında saklayınız.   
 
25C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra PREDNOL’ü  kullanmayınız.  
 
Eğer üründe ve/veya ambalajında bozukluklar fark ederseniz PREDNOL’ü  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi     Gensenta İlaç Sanayi ve Ticaret A.Ş.  
                           Büyükdere Cad. Ali Kaya Sok. No: 5  
                           Levent, Şişli, İstanbul  
 
Üretim Yeri:  Gensenta İlaç Sanayi ve Ticaret A.Ş.  
 Sanayi Cad. No:13  
 Yenibosna, Bahçelievler/İstanbul  
 
Bu kullanma talimatı ../../…. tarihinde onaylanmıştır.   
 