KULLANMA TALİMATI
CHİNKO FORT 30 mg/5 mL şurup 
Ağızdan alınır.
•  Etkin madde:  Her 5 mL’lik ölçek, 30 mg çinkoya eşdeğer 132 mg çinko sülfat 
heptahidrat içerir.
•  Yardımcı maddeler:  Sorbitol %70 (E420), sodyum siklamat anhidrat, sodyum metil 
paraben (E219), trisodyum sitrat dihidrat, ponceau 4R (E124), ahududu aroması, 
distile su.
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.
• Bu kullanma talimatını saklayınız. Daha sonra tekrar okumaya ihtiyaç  
duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç ki şisel olarak sizin için reçete edilmi ştir, ba şkalarına vermeyiniz.
• Bu ilacın kullanımı sırasında, doktora veya hastaneye gittiğinizde, doktorunuza bu  
ilacı kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında  
yüksek veya düşük doz kullanmayınız.
Bu Kullanma Talimatında:
1. CHİNKO FORT nedir ve ne için kullanılır?
2. CHİNKO FORT’u kullanmadan önce dikkat edilmesi gerekenler
3. CHİNKO FORT nasıl kullanılır?
4. Olası yan etkiler nelerdir?
5. CHİNKO FORT’un saklanması
Başlıkları yer almaktadır.
1. CHİNKO FORT nedir ve ne için kullanılır?
CHİNKO FORT, çinko içeren şuruptur.
Amber renkli Tip III cam şişe, 1  adet 5 mL’lik ölçü kaşığı ve 1  adet 5 mL’lik pipet ile beraber 
sunulur.
1/7
CHİNKO FORT
• Çinko eksikliğinin tedavisinde ve önlenmesinde,
• Wilson hastalığının (özellikle karaciğer ve beyinde aşırı miktarda bakır depolanmasına 
yol açan metabolizma hastalığı) tedavisinde,
• Akrodermatitis enteropatika (çinko emilimine bağlı genetik bir bozukluk) tedavisinde 
kullanılır.
2. CHİNKO FORT’u kullanmadan önce dikkat edilmesi gerekenler 
CHİNKO FORT’u aşağıdaki durumlarda KULLANMAYINIZ
Eğer;
• Çinko tuzlarına veya CHİNKO FORT’un bileşenlerinden herhangi birine karşı aşırı 
duyarlılığınız var ise.
• Nedeni belli olmayan erişkin diyaresinde çinko kullanılması uygun değildir.
• 30 mg çinko içeren ürünlerde tek seferde verilen çinko miktarının yüksek olması 
nedeniyle pediyatrik diyare tedavisinde kullanımı uygun değildir.
CHİNKO FORT’u aşağıdaki durumlarda DİKKATLİ KULLANINIZ
Böbrek ve karaciğer rahatsızlığı olanlarda yeterli çalışma olmadığından; böyle bir 
rahatsızlığınız olması durumunda lütfen doktorunuza danışınız.
Uzun süre alınması bakır eksikliğine neden olabilir.
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışın.
CHİNKO FORT’un yiyecek ve içecek ile kullanılması
Kepekli, lifli besinler ve süt ürünleri çinkonun emilimini azaltacağından CHİNKO FORT bu 
besinlerle birlikte kullanılmamalıdır.
Yüksek fitik asit (inozitol) içeren gıdalar (buğday kepeği, keten tohumu, tahıllar, baklagiller 
gibi) ve kahve çinko bileşiklerinin emilimini azaltırlar. Ağızdan alınan çinko tuzlarının en iyi 
şekilde absorbsiyonunun (emiliminin) sağlanması için yiyecek ve içeceklerle (su dışında) 
birlikte alınmamalıdır.
Hamilelik
İlacı kullanmadan önce doktorunuza veya eczacınıza danışınız.
2/7
Hamilelik döneminde gerekli olduğu durumlarda doktorunuzun kontrolü altında kullanınız.
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.
Emzirme
İlacı kullanmadan önce doktorunuza veya eczacınıza danışınız.
Emzirme döneminde gerekli olduğu durumlarda doktorunuzun kontrolü altında kullanınız. 
Araç ve makine kullanımı
Araç ve makine kullanımı becerisi üzerine etkileri hakkında hiçbir çalışma yapılmamıştır.
CHİNKO FORT’un içeriğinde bulunan bazı yardımcı maddeler hakkında önemli 
bilgiler
Bu tıbbi ürün her 5 mL’sinde 25,83 mg sodyum ihtiva eder. Bu durum, kontrollü sodyum 
diyetinde olan hastalar için göz önünde bulundurulmalıdır.
Eğer daha önceden doktorunuz tarafından sizde ya da çocuğunuzda bazı şekerlere karşı 
intolerans (dayanıksızlık) olduğu söylenmişse bu tıbbi ürünü almadan önce doktorunuzla 
temasa geçiniz.
İçeriğinde bulunan ponceau 4R alerjik reaksiyonlara sebep olabilir.
İçeriğinde bulunan sodyum metil paraben, alerjik reaksiyonlara (muhtemelen gecikmiş) 
sebebiyet verebilir.
Diğer ilaçlar ile birlikte kullanımı
Çinko tuzları ile bir antibiyotik türü olan tetrasiklinler ve iltihap oluşumunu önleyici bir ajan 
olan penisilaminlerin birlikte alımı etki azalmasına neden olabilir, bu maddeler çinko tuzları 
ile üç saat ara ile kullanılmalıdır.
Yüksek dozda demir preparatları çinkonun emilimini azaltacağından birlikte 
kullanılmamalıdır.
Çinko, florokinolon grubu, bakteri kaynaklı hastalıkların tedavisinde kullanılan ilaçların 
(siprofloksasin, levofloksasin, moksifloksasin, norfloksasin ve ofloksasin) emilimini 
azaltabilir.
Kalsiyum tuzları çinkonun emilimini azaltabilir.
Doğum kontrol ilaçları plazma çinko düzeylerini azaltabilir.
3/7
Kepekli, lifli besinler ve süt ürünleri çinkonun emilimini azaltır.
Penisilamin ve trientin (Vücutta aşırı bakır birikimi, Wilson hastalığı, tedavisinde kullanılan 
ilaçlar): Çinko emilimini azaltabilir, aynı şekilde çinko penisilamin ve trientin emilimini 
azaltabilir.
Antiasitler (mide asitliğini azaltan ilaçlar), çinko sülfatın emilme hızını ve miktarını 
azaltmaktadır.
Günde 30 mg’ın üzerinde çinko kullanıldığında sparfloksasinin emilimini azaltabilir. Bu 
nedenle CHİNKO FORT sparfloksasinden en az üç saat sonra alınmalıdır.
Eğer reçeteli ya da reçetesiz herhangi bir ilacı su anda kullanıyorsanız veya son zamanlarda  
kullandıysanız lütfen doktorunuza veya eczacınıza bunlar hakkında bilgi veriniz.
3. CHİNKO FORT nasıl kullanılır?
Uygun kullanım ve doz / uygulama sıklığı için talimatlar:
Doktor tarafından başka bir şekilde tavsiye edilmediği takdirde aşağıdaki dozlarda kullanılır.
Yaş aralığı Önerilen miktar 
(mg/gün)Tolere edilebilen 
maksimum miktar 
(mg/gün)Ölçek
7-12 ay 3 5 0,5 mL pipetle
1-3 yaş 3 7 0,5-1 mL pipetle
4-8 yaş 5 12 1,5-2 mL pipetle
9-13 yaş 8 23 2,5-3 mL pipetle
14-18 yaş 11 34 3-5 mL pipetle
19 yaş üstü 11 40 5-6 mL pipetle
‘  ‘ 1 mL şurup 6 mg çinko içermektedir. ’  ’
• CHİNKO FORT yetişkinlerde, yemeklerden önce ya da sonra veya yemeklerle birlikte 
kullanılabilir.
Uygulama yolu ve metodu:
• CHİNKO FORT sadece ağızdan kullanım içindir.
• Ölçek kaşığı veya pipet kullanılarak şurup içilir.
4/7
Değişik yaş grupları 
Çocuklarda kullanımı:
CHİNKO FORT, çocuklarda pozoloji bölümünde belirtilmiş olduğu gibi uygulanmalıdır. 
Doktor tarafından başka şekilde önerilmedikçe doz ayarlaması yapılamayacağından 0-6 ay 
arasındaki bebeklerde kullanılmamalıdır.
Yaşlılarda kullanımı:
CHİNKO FORT’un yaşlı hastalardaki etkililiği ve güvenliliği araştırılmamıştır.
Özel kullanım durumları:
Böbrek/Karaciğer yetmezliği:
CHİNKO FORT’un böbrek ve karaciğer yetmezliği olan hastalardaki etkililiği ve güvenliliği 
araştırılmamıştır.
Eğer CHİNKO FORT’ un etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden fazla CHİNKO FORT kullandıysanız:
CHİNKO FORT’ tan kullanmanız gerekenden fazlasını kullanmışsanız bir doktor veya eczacı  
ile konuşunuz.
Şurubun aşırı dozda alınması halinde; tansiyon düşüklüğü, baş dönmesi, sersemlik hissi ve 
kusma gibi belirtiler görülebilir.
Tedavi için hasta kusturulmamalı, hemen süt ve su verilmelidir.
CHİNKO FORT’u kullanmayı unutursanız:
Unutulan dozları dengelemek için çift doz almayınız.
CHİNKO FORT ile tedavi sonlandırıldığındaki oluşabilecek etkiler:
CHİNKO FORT ile tedaviyi doktorunuza danışmadan sonlandırmayınız.
4. Olası yan etkiler nelerdir?
Tüm ilaçlar gibi, CHİNKO FORT’un içeriğinde bulunan maddelere duyarlı olan kişilerde yan 
etkiler olabilir.
Yan etkiler görülme sıklıklarına göre aşağıdaki şekilde sınıflandırılmıştır:
Çok yaygın: 10 hastanın en az 1’inde görülebilir.
Yaygın:10 hastanın 1’inden az, fakat 100 hastanın 1’inde veya 1’inden fazla görülebilir.
5/7
Yaygın olmayan:100 hastanın 1’inden az, fakat 1.000 hastanın 1’inde veya 1’inden fazla 
görülebilir.
Seyrek :1.000 hastanın 1’inden az, fakat 10.000 hastanın 1’inde veya 1’inden fazla görülebilir. 
Çok seyrek:10.000 hastanın 1’inden az görülebilir.
Bilinmiyor: Eldeki verilerden hareketle tahmin edilemiyor.
Aşağıdakilerden biri olursa, CHİNKO FORT’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:
• Aşırı duyarlılık reaksiyonu (Yutma ve nefes almada zorluk, el-ayak, yüz-dudak şişmesi, 
döküntü, baygınlık gibi).
Bunların hepsi çok ciddi yan etkilerdir. Eğer bu yan etki sizde mevcut ise sizin CHİNKO 
FORT’a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir. Bu çok ciddi yan etki oldukça seyrek görülür.
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:
• Tansiyon düşüklüğü, düzensiz kalp atışı (aritmi)
Bunların hepsi çok ciddi yan etkilerdir. Eğer bu yan etkiler sizde mevcut ise sizin CHİNKO 
FORT’a alerjiniz var demektir. Acil tıbbi müdahaleye veya hastaneye yatırılmasına gerek 
olabilir.
Bu çok ciddi yan etkilerin hepsi çok seyrek görülür.
Aşağıdakilerden herhangi birini fark ederseniz hemen doktorunuza söyleyiniz:
Yaygın:
• Kusma
Yaygın olmayan:
• Kan tablosu değişiklikleri (nötropeni, lökopeni, anemi)
• Mide bulantısı
• Karın ağrısı
• Hazımsızlık
• Mide hassasiyeti
• Mide mukozası iltihabı (gastrit)
• İshal
• Baş dönmesi
6/7
• Baş ağrısı
• Sinirlilik
• Uyuşukluk, sersemlik hissi
Bunlar CHİNKO FORT’un hafif yan etkileridir.
Bu yan etkiler doz azaltıldığında veya tedavi kesildiğinde kaybolur.
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.
5. CHİNKO FORT’un saklanması
CHİNKO FORT’ u çocukların göremeyeceği, erişemeyeceği yerlerde ve ambalajında  
saklayınız.
25 o C altındaki oda sıcaklığında saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra CHİNKO FORT’ u kullanmayınız.
Eğer üründe ve/veya ambalajında bozukluklar fark ederseniz CHİNKO FORT’u 
kullanmayınız.
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.
Ruhsat sahibi:
Avis İlaç San. ve Tic. A.Ş.
Tuzla/İstanbul
Üretim yeri:
My Farma İlaç San. ve Tic. A.Ş.
Tuzla/İstanbul
Bu kullanma talimatı../../.... tarihinde onaylanmıştır.
7/7
