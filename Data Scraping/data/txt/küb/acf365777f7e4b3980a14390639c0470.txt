 
1/13  KISA  ÜRÜN BİLGİSİ 
 
Bu ilaç  ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri 
beklenmektedir. Bakınız bölüm 4.8 “Şüpheli advers reaksiyonların raporlanması”. 
 1. BEŞERİ  TIBBİ  ÜRÜNÜN ADI 
 RYSTİGGO
® 280 mg/ 2 mL e njeksiyonluk ç özelti  
Steril  2. KALİTATİF  VE KANTİTATİF  BİLEŞİM  
 Etkin  madde:  
Her bir mL enjeksiyonluk çözelti , 140 mg rozanolixizumab içerir.   
2 mL’lik bir flakon, 280 mg rozanolixizumab içerir.  
 Rozanolixizumab, rekombinant DNA teknolojisi ile Çin Hamster Ovaryumunda (CHO) üretilen, rekombinant, insanlaştırılmış  bir anti -neonatal Fc reseptörü (FcRn) immünoglobulin G 4P (IgG4P) 
monoklonal antikorudur.  Yardımcı  maddeler:  
 Yardımcı  maddeler  için Bölüm  6.1’e  bakınız.  
 3. FARMASÖTİK  FORM  
 Enjeksiyonluk çözelti  (enjeksiyon)  
 Renksiz ila soluk- kahverengimsi sarı, berrak ila hafif opak çözelti, pH 5.6.  
 RYSTİGGO 309 – 371 mOsmol/kg’lik bir osmolaliteye sahiptir.  
 4. KLİNİK  ÖZELLİKLER  
 4.1. Terapötik  endikasyonlar  
 RYSTİGGO, anti -asetilkolin reseptörü (AChR) veya anti -kas spesifik tirozin kinaz (MuSK) 
antikoru pozitif olan yetişkin hastalarda jeneralize  miyastenia gravis (gMG) tedavisi için standart 
tedaviye ek olarak endikedir.  4.2. Pozoloji  ve uygulama şekli  
 Tedavi, nöromüsküler veya nöroinflamatuvar hastalıkları olan hastaların tedavisinde deneyimli uzman sağlık profesyonelleri tarafından başlatılmalı ve yönetilmelidir.  Pozoloji /uygulama sıklığı ve süresi : 
Her bir tedavi kürü, 6 hafta süreyle haftada 1 dozdan oluşur.   
 
2/13  Aşağıdaki tablo, hastanın vücut ağırlığına göre önerilen toplam haftalık rozanolixizumab dozunu 
göstermektedir .  
 
Vücut ağırlığı  ≥35 ila <50 kg  ≥50 ila <70 kg  ≥70 ila <100 kg  ≥100 kg  
Haftalık doz (mg)  280 mg  420 mg  560 mg  840 mg  
Haftalık doz (mL)  2 mL  3 mL 4 mL  6 mL  
Kullanılacak olan flakon 
sayısı*  1 2 2 3 
*Her bir flakon, infüzyon hattının hazırlanması için fazla lık hacim içerir (bkz. “Uygulama şekli  ve Bölüm 6.6”)  
 
Sonraki tedavi kürleri klinik değerlendirmeye göre uygulanmalıdır. Tedavi kürlerinin sıklığı 
hastaya göre değişkenlik gösterebilir. Klinik geliştirme programında, çoğu hastada kürler arasında 4-13 haftalık bir tedavi gerektirmeyen dönem söz konusu olmuştur. Bir kürden diğerine geçişte, 
hastaların yaklaşık %10’unda 4 haftadan daha kısa bir tedavi gerektirmeyen dönem söz konusu olmuştur.  Planlanmış bir infüzyonun atlanması durumunda, rozanolixizumab, planlanan zaman noktasından 4 gün sonrasına kadar uygulanabilir. Daha sonra, tedavi kürü tamamlanana kadar olağan dozlama planına devam edilmelidir.  Uygulama şekli:  
Subkutan kullanım içindir.  Bir pompa kullanılarak subkutan infüzyon içindir.  
 Tıbbi ürünlerin subkutan uygulanmasına yönelik uygun infüzyon pompaları, enjektörler ve infüzyon setleri kullanılmalıdır (bkz. Bölüm 6.6). Her bir flakon infüzyon hattının hazırlanması    
için fazlalık  hacim içerdiğinden, uygulanan hacmin önceden ayarlanabildiği pompaların 
kullanılması tavsiye edilir . Bu tür pompalar, infüzyon hattı hazırlığındaki fazlalık hacmi göz 
önünde bulundurarak doğru miktarın verilmesini sağlar. Önceden ayarlanamayan pompalar için; 
infüzyon hattı hazırla ndıktan sonra, fazla hac im dışarı uzaklaştır ılarak , uygulanacak hacim 
ayarlanmalıdır. Yalnızca uygulanacak hacim infüzyon için kullanılmalıdır. Flakon içeriğinin 
tamamı enjektöre transfer edilir. Küçük bir miktar flakonda kalacaktır, bu miktar atılmalıdır. Daha 
detaylı bilgi için Bölüm 6.6’ya bakınız. Tam hazırlık ve uygulama bilgileri için infüzyon pompası 
üreticisinin talimatlarına  başvurunuz . 
 Rozanolixizumabın tercihen subkutan yoldan karnın sağ alt veya sol alt kısmına, göbek deliğinin 
altına uygulanması önerilir. İnfüzyon c ildin hassas, eritematöz veya endüre olduğu bölgelere 
uygulanmamalıdır.  Rozanolixizumabın ilk tedavi kürünün uygulanması sırasında ve ikinci tedavi kürünün ilk dozunun 
uygulanması sırasında, enjeksiyon ve hipersensitiviteye bağlı reaksiyonlara yönelik uygun tedavi 
hazır halde bulundurulmalıdır (bkz. B ölüm 4.4). 
 İnfüzyon hızı  
Rozanolixizumab, 20 mL/saat’ e kadar sabit bir akış hızında bir infüzyon pompası kullanılarak 
uygulanır.  Uygulamaya yönelik materyal özelliklerine ilişkin daha fazla bilgi için B ölüm 6.6’ ya bakınız . 
 
 
 
3/13  Rozanolixizumabı uygulamadan önce, kullanıma ilişkin talimatlar dikkatlice okunmalıdır (bkz. 
Bölüm 6.6). 
 Özel  popülasyonlara ilişkin  ek bilgiler:  
 Böbrek  yetmezliği:  
Hafif ila orta derecede böbrek yetmezliği olan hastalar a (eGFR >45 mL/dk/1,73 m2) ilişkin sınırlı 
güvenlilik ve etkililik verileri mevcuttur. Şiddetli böbrek yetmezliği olan hastalara ilişkin  veri 
mevcut değildir. Rozanolixizumabın farmakokinetiğinin böbrek yetmezliğinden etkil enme 
olasılığı muhtemel olmadığından, herhangi bir doz ayarlamasının gerekli olmadığı 
değerlendirilmektedir  (bkz. B ölüm 5.2). 
 Karaciğer yetmezliği:  
Karaciğer yetmezliği olan hastalara ilişkin veri mevcut değildir. Rozanolixizumabın 
farmakokinetiğinin karaciğer yetmezliğinden etkilenme olasılığı muhtemel olmadığından, 
herhangi bir doz ayarlamasının gerekli olmadığı değerlendirilmektedir  (bkz. Bölüm 5.2). 
 Pediyatrik  popülasyon:  
Rozanolixizumabın çocuklarda ve 18 yaşın altındaki ergenler için güvenliliği ve etkililiği 
belirlenmemiştir. Herhangi bir veri mevcut değildir.  
 
Geriyatrik pop ülasyon:  
Doz ayarlaması gerekli değildir (bkz. Bölüm 5.2.) . 
 4.3. Kontrendikasyonlar  
 
Etkin maddeye veya Bölüm 6.1’de listelenen yardımcı maddelerin herhangi birine karşı aşırı 
duyarlılık durumlarında kontrendikedir.  
 4.4. Özel  kullanım  uyarıları  ve önlemleri  
 İzlenebilirlik  
Biyoteknolojik ürünlerin takip edilebilirliğinin sağlanması için, uygulanan ürünün ticari ismi ve 
seri numarası mutlaka hasta dosyasına  kaydedilmelidir.  
 Miyastenik kriz  
Olası veya belirgin miyastenik krizi olan hastalarda rozanolixizumab  tedavisi araştırılmamıştır. 
Miyastenia gravis (MG) krizi için bilinen tedaviler ve rozanolixizumab  arasında tedaviye başlama 
sırası ve bunların potansiyel etkileşimleri dikkate alınmalıdır (bkz. Bölüm 4.5).  Aseptik menenjit  
Rozanolixizumab tedavisini takiben aseptik menenjit (ilaç kaynaklı aseptik menenjit) rapor 
edilmiştir. Aseptik menenjit ile tutarlılık gösteren semptomlar (baş ağrısı, pireksi , boyun tutulması , 
bulantı, kusma) meydana gelirse , standart tedaviye göre tanısal muayene ve tedavi başlatılmalıdır.  
 Enfeksiyonlar  
Rozanolixizumab IgG seviyelerinde geçici bir azalmaya neden olduğundan enfeksiyon riski 
artabilir (bkz. Bölüm 5.1). Daha yüksek dozda rozanolixizumab ile üst solunum yolu 
enfeksiyonları ve herpes simplex enfeksiyonları göz lenmiştir. Genel olarak, gMG ile ilgili F az 3 
çalışmalar ında, rozanolixizumab  ile tedavi edilen tüm hastaların %  45,2’ sinde enfeksiyonlar rapor 
edilmiştir. Bir kürden diğer küre geçişte enfeksiyon insidansında herhangi bir artış 
 
4/13  gözlenmemiştir . Hastaların %  4,3’ünde ciddi enfeksiyonlar rapor edilmiştir . 
Klinik olarak anlamlı önemli aktif enfeksiyonu olan hastalarda, enfeksiyon ortadan kalkana kadar 
veya yeterli şekilde tedavi edilene kadar rozanolixizumab  tedav isi başlatılmamalıdır. 
Rozanolixizumab ile tedavi sırasında, enfeksiyonların klinik belirti ve semptomları izlenmelidir. 
Klinik olarak anlamlı bir aktif enfeksiyon meydana gelmesi durumunda , enfeksiyon ortadan 
kalkana kadar rozanolikizumab tedavisinin durdurulması değerlendirilmelidir . 
 
Hipersensitivite  
Döküntü veya anjiyoödem gibi infüzyon reaksiyonları meydana gelebilir (bkz. B ölüm 4.8). Klinik 
çalışmalarda, reaksiyonlar hafif ila orta şiddette olmuştur. Hastalar rozanolixizumab tedavisi 
sırasında ve uygulama tamamlandıktan sonra 15 dakika boyunca hipersensitivite reaksiyonlarının 
klinik belirti ve semptomları açısından izlenmelidir. Uygulama sırasında hipersensitivite 
reaksiyonu meydana gelirse (bkz. B ölüm 4.8), rozanolixizumab  infüzyonu durdurulmalı ve 
gerekirse uygun önlemler başlatılmalıdır. Bu reaks iyonlar ortadan kalktıktan sonra, uygulamaya 
devam edilebilir.  
 Aşılar  
Rozanolixizumab tedavisi sırasında aşılarla immünizasyon  araştırılmamıştır. Canlı vey a canlılığı 
zayıflatılmış aşılarla immünizasyonun güvenliği ve aşılarla immünizasyona yanıt 
bilinmemektedir. Tüm aşılar immünizasyon kılavuzlarına göre ve tedavinin başlamasından en az 
4 hafta önce uygulanmalıdır. Tedavi gören hastalarda canlı veya canlılığı zayıflatılmış aşılar ın 
uygulanması önerilmemektedir. Diğer tüm aşılar, tedavi kürünün son infüzyonundan en az 2 hafta 
sonra ve bir sonraki kürün başlatılmasından 4 hafta önce uygulanmalıdır . 
 İmmünojenisite  
Faz 3 programından elde edilen havuzlanmış periyodik tedavi veri lerinde, haftalık 6 
rozanolixizumab dozundan oluşan 1 tedavi kürünün ardından hastaların %27,1’ inde (42/155) anti -
ilaç antikorları gelişmiş ve %10,3’ ünde (16/155) nötr alize edici olarak s ınıflandırılan antikorlar 
oluşmuştur . Tedavinin yeniden başlatılmasını takiben, anti-ilaç antikorları ve nötralize edici 
antikorlar geliştiren hastaların oranı, 5 tedavi kürünün ardından sırasıyla %  65 (13/20) ve %  50’ye 
(10/20) yükselmiştir . Nötralize edici antikorların gelişimi, rozanolixizumabın genel plazma 
maruziyetinde %  24’lük bir azalma ile ilişkilendirilmiştir. İmmünojenitenin etkililik ve güvenlilik 
üzerinde belirg in bir etkisi olmamıştır (bkz. B ölüm 5.1 ve 5.2).  
 4.5. Diğer tıbbi  ürünler ile etkileşimler  ve diğer etkileşim şekilleri  
 Herhangi bir etkileşim çalışması gerçekleştirilmemiştir.  
 
Rozanolixizumab immünoglobulin G’nin (IgG) FcRn geri dönüşüm mekanizması ile etkileştiği 
için; IgG -bazlı tıbbi ürünlerin (örn. monoklonal antikorlar ve intravenöz immünoglobulin [IVIg]) 
ve Fc -peptid füzyon proteinlerinin serum konsantrasyonlarının;  eşzamanlı uygulanmaları 
durumunda veya rozonolixizumab uygulamasından sonra 2 hafta içinde azalması beklenir. Bu 
tedavilerin rozanolixizumab  uygulamasından 2 hafta sonra başlatılması ve bu tıbbi ürünlerin eş 
zamanlı uygulanması durumunda etkililikteki azalmanın takip edilmesi tavsiye edilir.  
  
İntravenöz  (IV) veya subkutan (SC) immünoglobulinler, PLEX/plazmaferez ve 
immünoadsorpsiyon ile tedavi, dolaşımdaki r ozanolixizumab düzeylerini azaltabilir.  
 Rozanolixizumab ile tedavi sırasında aşı uygulaması araştırılmamıştır ve herhangi bir aşıya verilen 
yanıt bilinmemektedir. Rozanolixizumab, IgG seviyelerinde azalmaya neden olduğundan, 
rozanolixizumab ile tedavi sıras ında canlılığı azaltılmış veya canlı aşıların uygulanması tavsiye 
 
5/13  edilmemektedir (bkz. B ölüm 4.4 ve 5.3). 
 
Özel pop ülasyonlara ilişkin ek bilgiler  
Özel popülasyonlara ilişkin herhangi  bir etkileşim çalışması yapılmamıştır.  
 Pediyatrik pop ülasyon:  
Pediyatrik popülasyonlara ilişkin herhangi bir etkileşim çalışması yapılmamıştır.  
 
4.6. Gebelik  ve laktasyon  
 
Genel tavsiye:  
Gebelik kategorisi: B  
 Çocuk  doğurma potansiyeli  bulunan kadınlar  / Doğum kontrolü (Kontrasepsiyon)  
Çocuk doğurma potansiyeli bulunan kadınlar  ve doğum kontrolüne  (kontrasepsiyon) ilişkin veri 
bulunmamaktadır.  Gebelik  dönemi  
Rozanolixizumabın hamile kadınlarda kullanımına ilişkin sınırlı sayıda veri mevcuttur. Hayvanlar 
üzerinde gerçekleştirilen çalışmalar da, tedavi gören annelerden doğan yavrularda, 
rozanolixizumabın farmakolojik etki mekanizmasından beklenildiği üzere, doğumda çok düşük 
miktarda IgG seviyeleri mevcut olmuştur (bkz. B ölüm 5.3). Bununla birlikte, hayvanlar üzerinde 
gerçekleştirilen çalışmalar gebelik, embriyonik/fetal gelişim, doğum veya doğum sonrası gelişim 
açısından doğrudan veya dolaylı zararlı etkiler göst ermemektedir. Hamile kadınların 
rozanolixizumab ile tedavisi ya lnızca faydanın risklerden daha fazla olması durumunda  
değerlendirilmelidir . 
 Rozanolixizumabın maternal antikor seviyelerini düşürmesi ve aynı zamanda materyal 
antikorların fetüse geçişini engellemesi beklenildiği için; yenidoğana yönelik pasif korumanın 
azalması beklenmektedir. Bu nedenle, uter usta rozanolixizumaba ma ruz kalan bebeklere 
canlı/canlılığı azaltılmış aşı uygulanmasının riskleri ve faydaları değerlendirilmelidir (bkz. B ölüm 
4.4, alt bölüm “Aşıla r”). 
 Laktasyon  dönemi  
Rozanolixizumabın anne sütüne geçip geçmediği bilinmemektedir. Maternal IgG’ nin doğumdan 
sonraki ilk günlerde anne sütüne geçtiği ve daha sonra konsantrasyonunun azaldığı bilinmekted ir; 
dolayısıyla bu kısa dönem boyunca anne sütüyle beslenen bebeklere yönel ik risk göz ardı 
edilemez. Daha sonra, emzirme boyunca rozanolixizumab kullanımı  ancak klinik faydanın 
risklerden daha fazla olması durumunda değerlendirilebilir . 
 Üreme yeteneği/ Fertilite  
Rozanolixizumabın insan üreme yeteneği/fertilitesi üzerindeki  etkisi bilinmemektedir. Hayvanlar 
üzerinde gerçekleştirilen çalışmalar, fertilite açısından zararlı etkilere işaret etmemektedir (bkz. 
Bölüm 5.3).  4.7. Araç ve makine  kullanımı  üzerindeki  etkiler  
 Rozanolixizumabın araç ve makine kullanım riski düşüktür ve büyük ölçüde kişinin duyarlılığına bağlıdır. İlaç genellikle araç kullanmayı etkilemez. Ancak hastaların araç kullanmadan önce bu 
riskten haberdar edilmesi gerekir.  
 
 
6/13  4.8. İstenmeyen  etkiler  
 
Güvenlilik profilinin özeti  
En sık bildirilen advers reaksiyonlar baş ağrısı (% 48,4), diyare (% 25,0) ve ateş (% 12,5) 
olmuştur. 
 
Advers reaksiyonların tablo halinde listesi  
gMG’ye yönelik gerçekleştirilen klinik çalışmalardan elde edilen advers reaksiyonlar, MedDRA 
Sistem Organ Sınıfına (SOC) göre sınıflandırılmış olup, aşağıdaki Tablo 1’de listelenmektedir. 
Her bir sistem organ sınıfında, advers reaksiyonlar sıklığa göre sır alanır ve en sık görülen 
reaksiyonlar ilk sırada yer alır.  
 
Sıklık kategorileri şu şekilde tanımlanmaktadır: Çok yaygın (≥1/10); yaygın (≥1/100 ila 1/10); 
yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000); 
bilinmiyor (eldeki verilerden hareketle sıklığı tahmin edilemiyor).  
 
Tablo 1:  Advers reaksiyonların listesi  
 
MedDRA Sistem Organ Sınıfı  Advers Reaksiyonlar  Sıklık Kategorisi  
Enfeksiyonlar ve enfestasyonlar  Üst solunum yolu 
enfeksiyonları1 Yaygın  
Sinir sistemi hastalıkları  Baş ağrısı2 Çok yaygın  
Aseptik menenjit* Bilinmiyor  
Gastrointestinal hastalıklar  Diyare  Çok yaygın  
Deri ve deri altı doku hastalıkları  Döküntü3 Yaygın  
Anjiyoödem4 Yaygın  
Kas-iskelet sistemi, bağ doku ve kemik 
hastalıkları  Artralji  Yaygın  
Genel bozukluklar ve uygulama bölgesine 
ilişkin hastalıklar  Ateş Çok yaygın  
Enjeksiyon bölgesi 
reaksiyonları5 Yaygın  
1 Nazofar enjit vakalarını içerir. 
2Baş ağrısı ve migreni içerir.  
3Döküntü, papüler döküntü ve eritematöz döküntüyü içerir.  
4Dilde şişmeyi içerir.  
5Enjeksiyon bölgesinde döküntü, reaksiyon, eritem, inflamasyon, rahatsızlık ve infüzyon yerinde eritem ve ağrıyı 
içerir  
*Pazarlama sonrası spontan raporlardan elde edilmiştir.  
 
Seçili advers reaksiyonlara ilişkin açıklama  
 Baş ağrısı  
MG0003 çalışmasında; baş ağrısı, rozanolixizumab ve plasebo ile tedavi edilen hastaların sırasıyla 
31 (% 48,4) ve 13 (% 19,4)'ünde bildirilen en yaygın reaksiyon olmuştur. Baş ağrısı, en sık olarak rozanolixizumabın ilk infüzyonundan sonra ve infüzyondan sonraki 1 ila 4 gün içinde ortaya 
çıkmıştır. Meydana gelen baş ağrısı advers reaksiyonundan 1 şiddetli baş ağrısı (% 1,6) dışında, tüm baş ağrıları ya hafif (% 28,1 [n=18]) ya da orta şiddette olmuştur (%18,8 [n=12]) ve baş ağrısı vakalarında tekrarlanan te davi periyodlarıyla  ilişkili herhangi bir artış olmamıştır.  
 Şüpheli  advers  reaksiyonların raporlanması:  
Ruhsatlandırma sonrası ş üpheli ilaç advers reaksiyonlarının raporlanması büyük önem 
taşımaktadır.  Raporlama  yapılması,  ilacın  risk/yarar  dengesinin sürekli  olarak  izlenmesine  
 
7/13  olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e-posta: 
tufam@titck.gov.tr; tel: 0 800 314 00 08; faks: 0 312 218 35 99) . 
 
4.9. Doz aşımı ve  tedavisi  
 
Doz aşımına ilişkin semptomlara yönelik veri mevcut değildir. Doz sınırlayıcı toksisiten in 
olmadığı klinik çalışmalarda, protokole göre 52 haftaya kadar 20 mg/kg’a (2162 mg) kadar tekli 
doz subkutan uygulama ve ≈10 mg/kg’lık dozlarda (1120 mg) ise haftalık subkutan uygulamalar 
gerçekleştirilmiştir . 
 
Doz aşımı durumunda, hastaların herhangi bir advers reaksiyon açısından yakından izlenmesi ve 
uygun destekleyici önlemlerin derhal başlatılması tavsiye edilir . 
 5. FARMAKOLOJİK  ÖZELLİKLER  
 5.1. Farmakodinamik  özellikler  
 
Farmakoterapötik grup:  İmmunosupresanlar, monoklonal antikorlar  
ATC kodu:     L04AG16  
 Etki mekanizması  
Rozanolixizumab, IgG’nin fizyolojik koşullar altında IgG’ yi hücre içi degradasyondan koruyan ve 
IgG’ yi hücre yüzeyine geri kazandıran bir reseptör olan FcRn’ ye bağlanmasını inhibe ederek, 
serum IgG konsantrasyonunu azaltan insanlaştırılmış bir IgG4 monoklonal antikorudur.  
 Aynı mekanizma ile, rozanolixizumab gMG ile ilişkili patojenik IgG otoantikorla rının 
konsantrasyonunu azaltır. Rozanolixizumab ile ilgili klinik veriler, FcRn üzerinde farklı bir 
bölgeye bağlanan albümin seviyelerinde klinik olarak anlamlı bir etki tespit etmemiştir . 
 Farmakodinamik etkiler  
gMG hastalarında gerçekleştirilen çift kör, plasebo kontrollü bir çalışmada; tavsiye edilen dozda 
(bkz. B ölüm 4.2) haftalık subkutan rozanolixizumab uygulaması, başlangıç seviyesi ile 
karşılaştırıldığında IgG’de 1 hafta içerisinde % 45’lik anlamlı bir azalma ve yaklaşık 3 haftada maksimum % 73’lük bir düşüş ile, toplam IgG serum konsantrasyonlarında hızlı ve kesintisiz bir 
azalmayla sonuçlanmıştır. Uygulamanın durdurulmasından sonra, IgG konsantrasyonları yaklaşık 
8 hafta içinde baş langıç seviyelerine ger i dönmüştür . Çalışmanın sonraki kürlerinde de benzer 
değişiklikler gözlenmiştir . 
 Rozanoli xizumab  ile nötralize edici antikoru pozitif olan hastalardaki total IgG düşüşü, anti -ilaç 
antikoru negatif olan hastalardan farklı olmamıştır (bkz. B ölüm 4.4). 
 
Klinik etkililik ve güvenlilik  
Rozanolixizumabın güvenliliği ve etkililiği, pivotal faz 3 çalışması MG0003’te gMG’li hastalarda 
değerlendirilmiştir. Rozanolixizumabın uzun dönem güvenliliği, tolerabilitesi ve etkililiği 2 adet 
faz 3 açık etiketli uzatma  (OLE) çalışmasında değerlendirilmiş olup; bu çalışmalardan biri olan 1 
OLE (MG0007)’de rozanolixizumab klinik ihtiyaca yönelik olarak 6 haftalık tedavi kür leri 
şeklinde uygulanmıştır . 
   
 
8/13  Çalışma MG0003 
MG0 003 çalışmasında, yaklaşık (≈) 7 mg/kg ( tavsiye edilen doza karşılık gelir; bkz. B ölüm 4.2) 
veya daha yüksek bir doza eşdeğer olacak şekilde ağırlığa göre kademeli dozlarda 
rozanolixizumab veya plasebo  almak üzere randomize edilen 200 hasta 18 haftaya kadar 
değerlendirilmiştir . Tedavi, 6 haftalık bir süre boyunca haftada 1 doz ve akabinde 8 haftalık bir 
gözlem periyodundan oluşmuştur . 
 
Bu çalışmada, taramada hastaların aşağıdaki ana kr iterleri karşılaması gerekmiştir : 
• En az 18 yaşında olmak ve vücut ağırlığının en az 35 kg olması 
• gMG tanısı olması ve AChR ve ya MuSK'ya karşı otoantikorların olması 
• Amerika Myastenia Gravis Vakfı (MGFA) Sınıf II ila IVa  olmak , 
• MG-Günlük Yaşam Aktiviteleri (MG -ADL, hasta tarafından bildi rilen sonuç [PRO] ölçümü) 
puanının en az 3 olması (oküler olmayan semptoml ardan ≥3 puan olacak şekilde ) 
• Kantitatif Miyastenia Gravis (QMG) puanı nın en az 11 olması  
• gMG tedavisi alınıyorsa , başlangıçtan önce ve çalış ma süresince stabil tutulması (kolinesteraz 
inhibitörleri hariç)  
• IVIg ve/veya PLEX gibi ek tedavilerin değerlendirilmesi  
 
Aşağıdaki durumların söz konusu olduğu hastaların çalı şmaya katılmasına izin verilmemiştir: 
• Toplam s erum IgG seviyesi ≤5,5 g/L veya mutlak nötrofil sayısı <1500 hücre/mm3 olan  
• Klinik olarak anlamlı aktif enfeksiyonu veya ciddi enfeksiyonlar ı, mikobakteriyel 
enfeksiyonlar ı, hepatit  B, hepatit C ve HIV enfeksiyonları  olan  
• Tedaviye başlamadan 1 ay önce PLEX, IVIg ve 3 ila 6 ay önce monoklonal ant ikorlarla tedavi 
edilmiş olan  
 
Primer sonlanım nokta sı, MG -ADL puanında başlangıçtan 43. güne kadar olan değişikliktir . 
Sekonder etkililik sonlanım noktaları, MG -C (Myasthenia Gravis Kompozit ) puanında ve QMG 
puanında başlangıçtan 43. güne kadar olan değişikliği içermiştir. Bu çalışmadaki yanıt, tedavi 
kürünün başlan gıcına kıyasla 43. günde MG -ADL’de en az 2 ,0 puanlı k bir iyileşme olarak 
tanımlanmıştır . 
 
Genellikle, hasta demografik özellikleri ve başlangıçtaki hastalık özellikleri ted avi grupları 
arasında dengelenmiştir. Hastaların çoğunluğu kadın (% 60,5), 65 yaşın altında (% 75,5), ağırlıklı 
olarak Beyaz ırk (% 68,0) veya Asyalı (%  10,5) olup; MGFA sınıf II veya III gMG (% 96,0) ile 
çalışmaya başvurmuşlardır. MG tanısı konulduğunda medyan yaş 44.0 yıl;  tanıdan bu yana geçen 
medyan süre ise 5.8 yıl olmuştur . Plasebo grubundaki erkek hasta oranı (%  29,9), ≈7 mg/kg doz 
uygulanan rozanolixizumab grubuna (%  40,9) göre daha düşük olmuştur . MG0003 hastaları 
arasındaki  otoantikor dağılımı %  10,5 anti-MuSK pozitif ve % 89,5 anti -AChR pozitiftir . Genel 
olarak hastaların %  95,5’ i, çalışma sırasında devam eden en az bir MG başlangıç ilacı almıştır; 
bunların %  85,5’ i asetilkolinesteraz inhibitörlerinin yanı sıra, % 64,0’ ı kortikosteroid almakta, %  
50,0’ı immünsüpresan almakta ve %  35,5’ i ise sabit dozlarda kortikosteroid ve immünosupresan 
almaktadır.  
 
Rozanolixizumab ve plasebo gruplarında, medyan MG -ADL toplam puanı 8,0 ve medyan QMG 
toplam puanı 15,0 olmuştur . 
 
Primer ve sekonder etkililik son lanım noktalarına ili şkin sonuçlar aşağıdaki Tablo 2’ de 
sunulmaktadır. Toplamda r ozanolixizumab ve plasebo gruplarındaki hastaların sırasıyla %  71,9’u 
ve %  31,3’ ü MG -ADL yanıt verme kriterlerini karşılamıştır.  
 
 
 
9/13  Tablo 2:  Başlangıçtan 43. güne kadar etki lilik sonuçlarındaki değişiklik  
 Plasebo  
(N= 67)  Rozanolixizumab  
≈7 mg/kg  
 (N= 66)  
MG-ADL  
Ortalama başlangıç değeri  8,4 8,4 
LS ortalamasında başlangıçtan 
itibaren değişim (SE)  -0,784 (0,488)  -3,370 (0,486)  
Plaseboya göre fark  -2,586  
Fark için %95 CI  -4,091, -1,249  
Fark için P -değeri  <0,001  
MG-C 
Ortalama başlangıç değeri  15,6 15,9 
LS ortalamasında başlangıçtan 
itibaren değişim (SE)  -2,029 (0,917)  -5,930 (0,916)  
Plaseboya göre fark  -3,901  
Fark için %95 CI  -6,634, -1,245  
Fark için P -değeri  <0,001  
QMG  
Ortalama başlangıç değeri  15,8 15,4 
LS ortalamasında başlangıçtan 
itibaren değişim (SE)  -1,915 (0,682)  -5,398 (0,679)  
Plaseboya göre fark  -3,483  
Fark için %95 CI  -5,614, -1,584  
Fark için P -değeri  <0,001  
≈=yaklaşık doz; CI= güven aralığı; N=tedavi grubundaki toplam hasta sayısı;  
LS=en küçük kare; SE=standart hata; MG-ADL=MG- Günlük Yaşam Aktiviteleri; MG -C=Myastenia Gravis 
Kompozit puanı; QMG= Kantitatif Miyastenia Gravis; MG = miyastenia gravis.  
 
≈7 mg/kg rozanolixizumab alan ve 43. günde  verileri mevcut olan MuSK+ hastaları (n=5) için 
sonuçlar genel grup ile tutarlı olmuştur . 
 
Rozanolixizumab ile tedavi edilen hiçbir hasta ya tedavi süresi boyunca kurtarma tedavisi 
uygulanmamış olup, bununla birlikte plasebo ile tedavi edilen 3 hastaya tedavi süresi boyunca 
kurtarma tedavisi uygulanmıştır . Gözlem periyodu boyunca, ≈7 mg/kg’lık doz ile tedavi edi len 
hastalar arasında bir hastaya kurtarma tedavisi uygulanmış ve 19 hasta  ise erken periyodda 
Rozanolixizumab tedavisi almak üzere açık etiketli bir uzatma çalışmasına katılmıştır . 
 
OLE çalışması MG0007'de, rozanoli xizumabın sonraki kürlerinin uygulanmasının ardından tutarlı  
bir klinik iyileşme gözlemlenmiştir .  
 
 
10/13    
5.2. Farmakokinetik  özellikler  
 
Emilim: 
Rozanolixizumabın subkutan uygulamasını takiben, yaklaşık 2 gün sonra pik plazma seviyelerine 
ulaşılır. Rozanolixizumabın subkutan uygulama sonrası mutlak biyoyararlanımı, popülasyon 
farmakokinetik analiziyle tahmin edildiği üzere, yaklaşık % 70’tir.  
 Dağılım:  
Rozanolixizumabın görünür dağılım hacminin, popülasyon farmakokinetik analizine göre yaklaşık 
7 L olduğu tahmin edilmektedir.  
 Biyotransformasyon:  
Rozanolixizumabın, endojen IgG’ye benzer şekilde, katabolik yolaklar aracılığıyla küçük 
peptidlere ve aminoasitlere parçalanması beklenmektedir.  
 Eliminasyon:  
Serbest etkin maddenin görünür doğrusal klerensi yaklaşık 0,9 L/gündür. Rozanolixizumabın 
yarılanma ömrü konsantrasyona bağlıdır ve hesaplanamaz. Rozanolixizumab plazma 
konsantrasyonları, dozlamadan sonraki bir hafta içinde tespit edilememektedir.  Doğrusallık/Doğrusal olmayan durum:  
Rozanolixizumab, hedef -aracılı ilaç dağılımına maruz kalan bir monoklonal antikor için tipik olan 
doğrusal olmayan bir farmakokinetik sergilemiştir. Kararlı durumda, maksimum plazma 
konsantrasyonlarının ve konsantrasyon zaman eğrisi a ltındaki alanın (EAA), ≈7 mg/kg’a kıyasla, 
≈10 mg/kg’lık ağırlığa göre -kademeli dozlarda sırasıyla 3 -kat ve 4 -kat daha yü ksek olacağı tahmin 
edilmiştir.  
 Hastalard aki karakteristik özellikler  
 Yaş, cinsiyet veya ırk  
Popülasyon farmakokinetik analizi ; yaş, cinsiyet veya ırkın rozanolixizumabın farmakokinetiği 
üzerinde klinik olarak anlamlı bir etkisi  olmadığını ortaya koymuştur. 
 
11/13    
Böbrek veya k araciğer  yetmezliği : 
Böbrek veya karaciğer yetmezliği olan hastalarda özel bir çalışma gerçekleştirilmemiştir. Bununla 
birlikte, böbrek veya karaciğer yetmezliğinin rozanolixizumabın farmakokinetiğini etkilemesi 
beklenmemektedir. Popülasyon farmakokinetik analizine dayanarak; böbrek fonksiyonu 
testlerinin (tahmini glomerüler filtrasyon hızı [eGFR] 38 -161 mL/dk./1,73 m2) veya karaciğer 
biyokimyasal ve fonksiyon testlerinin (alanin transaminaz [ALT], aspartat transaminaz [AST], 
alkalin fosfataz ve bilirubin), rozanolixizumabın görünür doğrusal kl irensi üzerinde klinik olarak 
anlamlı bir etkisi olmamıştır.  
 İmmunojenisite  
Nötralize edici antikorların gelişimi, rozanolixizumabın genel plazma maruziyetinde %24’lük bir 
azalma ile ilişkilendirilmiştir. İmmünojenitesinin etkililik ve güvenlilik üzerinde belirgin bir etkisi 
olmamıştır (bkz. Bölüm 4.4).  5.3. Klinik  öncesi  güvenlilik  verileri  
 
Klinik dışı veriler, tekrarlı doz toksisitesi (güvenli lik farmakolojisi ve fertilite sonlanım noktaları 
dahil) ve üreme ve gelişim toksisitesine ilişkin konvansiyonel çalışmalara dayanarak, insanlar için 
özel bir tehlike ortaya koymamaktadır. Cynomolgus ve rhesus maymunlarına uygulama, IgG’de 
beklenen azalmayla sonuçlanmıştır . Tedavi fazı sırasında aşı uygulanması , hızlandırılmış IgG 
degradasyonu nedeniyle, normal IgM seviyeleri ve düşük bir IgG yanıtı ortaya çıkarmıştır. 
Bununla birlikte, r ozanolixizumab klirensinden sonra gerçekleştirilen aşı takviyeleri normal IgM 
seviyeleri ve IgG yanıtıyla sonuçlanmıştır . 
 
Rozanolixizumabın mutajenik potansiyeli değerlendirilmemiştir; bununla birlikte, monoklonal 
antikorların DNA'yı veya kromozomları değiştirmesi beklenmemektedir.  
 
Rozanolixizumab ile karsinojenisite çalışmaları gerçekleştirilmemiştir . 
 
26 haftalık tekrarlı doz toksisitesi çalışmasında, cinsel açıdan olgun hayvanların erkek ve dişi 
üreme organlarında veya erkek ve dişi fertilite parametrelerinde tedaviye bağlı herhangi bir 
değişiklik gözlenmemiştir . Rozanolixizumabın embriyo- fetal ve postnatal gelişim üzerinde 
herhangi bir etkisi olmamıştır. Farmakolojik verilerden yola çıkarak beklen diği üzere;  tedavi gören 
annelerden doğan yavrular, çok düşük IgG seviyelerine sahiptir . IgG seviyesi 60 gün içerisinde 
kontrol değerlerine veya daha yüksek d eğerlere ulaşmıştır . T hücre  aracılı antikor  yanıtı (TDAR) 
analizi ile değerlendirildiği üzere, tedavi gören annelerin yavrularının bağışıklık hücresi sayısı, 
lenfoid organ yapısı ve bağışıklık fonksiyonu üzerinde herhangi bir etki görülmemiştir.  
 6. FARMASÖTİK  ÖZELLİKLER  
 6.1. Yardımcı  maddelerin  listesi  
 
L-Histidin  
L-Histidin hidroklorür monohidrat  
L-Prolin  
Polisorbat 80 
Enjeksiyonluk su    
 
12/13   6.2. Geçimsizlikler  
 
Geçimlilik çalışmalarının mevcut olmaması durumunda, bu tıbbi ürün diğer infüzyon amaçlı tıbbi ürünlerle karıştırılmamalıdır.  
 6.3. Raf ömrü  
 36 ay  
 Kimyasal ve fiziksel kullanım stabilitesi 25  °C’de 19 saat süreyle kanıtl anmıştır. Hazırlama 
yöntemi mikrobiyal kontaminasyon riskini ortadan kaldırmadığı sürece ; mikrobiyolojik açıdan 
ürün derhal kullanılmalıdır. Hemen kullanılmaması durumunda, kullanım sırasındaki saklama 
süreleri ve koşulları kullanıcının sorumluluğundadır.  6.4. Saklamaya yönelik  özel tedbirler  
 Buzdolabında (2 ºC  – 8 
oC) saklayınız. Dondurmayınız. 
 Işıktan korumak için, flakonu karton kutusunda saklayınız.  
 6.5. Ambalajın  niteliği ve içeriği  
 2 mL çözelti içeren, klipsli conta ve flip off kapak ile kapatılmış tıpalı (kauçuk) flakon (Tip I cam).  Ambalaj büyüklüğü 1 flakondur.  6.6. Tıbbi  üründen arta kalan  maddelerin  imhası ve di ğer özel önlemler  
 Materyal özellikleri 
Rozanolixizumab enjeksiyonluk çözelti polipropilen enjektörlerin yanı sıra; polietilen (PE), düşük 
yoğunluklu polietilen (LDPE), polyester, polivinil klorür (DEHP içermeyen PVC), polikarbonat (PC), florlu etilen polipropilen (FEP), üretan/akrilat, poliüretan, meta -akrilo nitril bütadien stiren 
(MABS), silikon veya sikloheksanon içeren infüzyon setleri kullanılarak da uygulanabilir. Etiketinde di(2 -etilheksil)  fitalat (DEHP) içerdiğine ilişkin bilgi yer alan uygulama cihazları 
kullanılmamalıdır.  
 RYSTİGGO uygulamasında olası kesintileri önlemek amacıyla, aşağıdaki kriterlere uyulmalıdır:  
• Enjektör pompası tıkanma alarm limitleri maksimum ayara ayarlanmalıdır.  
• Uygulama hattının borusu 61 cm veya daha kısa olması tavsiye edilir. 
• 26 gauge veya daha büyük iğneli bir infüzyon seti kullanılmalıdır.  
 Kullanım için talimatlar  
RYSTİGGO’yu uygulamadan önce kullanım talimatları dikkatlice okunmalıdır (daha detaylı bilgi için kullanıma talimatında yer alan kullanım bilgilerine bakınız):  
 
• Flakonların oda sıcaklığına gelmesini bekleyin. Bu süre minimum 30 dakikadan 120 dakikaya 
kada r sürebilir. Isıtma cihazları kullanmayın.  
• Kullanmadan önce her bir flakonu aşağıdaki koşullar için kontrol edin:  
- Son kullanma tarihi: Son kullanma tarihinin geçmesi durumunda, kullanmayın. 
 
13/13   - Renk: Çözelti renksiz ila soluk kahverengimsi -sarı, berrak ila hafif opak olmalıdır. Eğer s ıvı 
bulanık görünüyorsa, yabancı partiküller içeriyo rsa veya renginde değişiklik söz konusu ise, 
flakonu kullanmayın. 
- Kapak: Flakonun koruyucu kapağı eksik veya kusurlu ise, flakonu kullanmayın. 
• İnfüzyon için tüm materyalleri bir arada bulundurun. Flakon ünitesine/ünitelerine ek olarak, 
ürün ambalajında yer almayan şu materyalleri de sağlayın: enjektör , enjektör iğnesi/iğneleri, 
alkollü mendil, infüzyon seti, bant veya şeffaf sargı , infüzyon pompası ve kesici alet kabı.  
• Bu ürünü hazırlarken ve uygularken aseptik teknik kullanın. 
• Enjektörü doldurmak için transfer iğnelerini kullanın. 
• Flakon içeriğinin tamamı enjektöre transfer edilir . Küçük bir miktar flakonda kalacaktır, bu 
miktar atılmalıdır.  
• Çoklu flakonlar için, yeni bir iğne kullanın ve önceki adımları tekrarlayın.  
• İğneyi enjektörden çıkarın ve infüzyon setini enjektöre takın. 
• Pompayı ve infüzyon hattını hazırlamak için, infüzyon pompasıyla birlikte sunulan talimatları 
takip edin. İnfüzyon setini hazırladıktan sonra, derhal uygulamayı gerçekleştirin. 
• Her bir flakon fazla hacimde ürün içerir (infüzyon hattının hazırlanmasına ol anak sağlamak 
için); bu nedenle, pompayı belirtilen hacmi uygulayacak şekilde önceden ayarlayın. Önced en 
ayarlanamayan pompalar için; infüzyon hattını hazırladıktan sonra, fazla hacmi dışarı 
uzaklaştırarak uygulanacak hacmi ayarlayın.  
• İnfüzyon için bir bölge belirleyin : karnın sağ alt veya sol alt kısmı, göbek deliğinin altı. 
İnfüzyonu c ildin hassas, morarmış, kırmızı veya sert olduğu bölgelere uygulamayın. 
İnfüzyonun yara izlerine veya çatlaklara uygulanmasından kaçının.  
• İnfüzyon bölgesini alkollü mendil kullanarak temizleyin. Kurumasını bekleyin. 
• İnfüzyon seti iğnesini deri altı dokuya yerleştirin . 
• Gerekirse, iğneyi yerinde sabit tutmak için bant veya şeffaf sargı kullanın. 
• İnfüzyon tamamlandığında, infüzyon hacmi, infüzyon hattında meydana gelebilecek kayıplar 
dikkate alınarak ayarlandığı için, infüzyon hattını yıkamayın. 
 Her bir flakon yalnızca tek kullanımlıktır. Kullanılmamış olan ürün ya da atık materyaller “Tıbbi Atıkların Kontrolü Yönetmeliği” ve “Ambalaj Atıklarının Kontrolü Yönetmeliği”ne uygun olarak imha edilmelidir.  
 7. RUHSAT  SAHİBİ  
 UCB Pharma A.Ş. Palladium Tower, Barbaros Mah.  Kardelen Sok.  
No:2 Kat: 24/80  Ataşehir/İstanbul  
 
8. RUHSAT  NUMARASI  (LARI)  
 
2025/117  9. İLK RUHSAT  TARİHİ  / RUHSAT  YENİLEME TARİHİ  
 İlk ruhsat  tarihi: 22.03.2025 
Ruhsat yenileme tarihi: --  10. KÜB’ÜN YENİLENME  TARİHİ  
