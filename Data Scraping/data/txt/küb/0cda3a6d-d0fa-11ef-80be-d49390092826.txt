KISA ÜRÜN BİLGİSİ
1. BEŞERİ TIBBİ ÜRÜNÜN ADI
CİMLİTROL 20 mg film kaplı tablet
2. KALİTATİF VE KANTİTATİF BİLEŞİM Etkin madde:
Her tablet 20 mg vardenafil içermektedir (23.705 mg vardenafil hidroklorür trihidrat).
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Turuncu renkli yuvarlak, bikonveks film kaplı tablet
4. KLİNİK ÖZELLİKLER
4.1 Terapötik endikasyonlar
Erişkin erkeklerde erektil disfonksiyon tedavisinde. Erektil disfonsiyon tatmin edici bir cinsel
performans için peniste yeterli ereksiyonun sağlanamaması ya da sürdürülememesi durumudur.
CİMLİTROL’ün etkili olabilmesi için cinsel uyarı gereklidir.
4.2 Pozoloji ve uygulama şekli
Pozoloji:
Yetişkin erkeklerde kullanım
Önerilen doz, cinsel aktiviteden gerek duyulduğu kadar, yaklaşık 25-60 dakika önce alınan
10 mg’dır. Etkililik ve tolerabiliteye dayalı olarak doz 20 mg’a çıkarılabilir ya da 5 mg’a
düşürülebilir. Önerilen maksimum doz 20 mg’dır.
Uygulama sıklığı ve süresi:
Önerilen maksimum doz sıklığı günde bir kezdir.
Uygulama şekli:
Oral kullanım içindir.
CİMLİTROL yiyeceklerle birlikte ya da tek başına alınabilir. Fazla yağlı yemeklerle birlikte
alındığında etkinin başlaması gecikebilir. (bkz. Bölüm 5.2.).
1 / 23Özel popülasyonlara ilişkin ek bilgiler:
Böbrek yetmezliği:
Hafif ila ve orta derecede böbrek yetmezliği olan hastalarda doz ayarlaması gerekli değildir.
Ciddi böbrek yetmezliği olan hastalarda (kreatinin klerensi <30 ml/dk.) başlangıç dozu 5 mg
olarak düşünülmelidir. Tolerabilite ve etkililiğe dayalı olarak doz 10 mg ve 20 mg’a
yükseltilebilir.
Karaciğer yetmezliği:
Hafif ve orta derecede karaciğer yetmezliği olan hastalarda (Child-Pugh A-B) 5 mg başlangıç
dozu düşünülmelidir.
Doz, daha sonra, tolerabilite ve etkililiğe dayalı olarak artırılabilir. Orta derecede karaciğer
yetmezliği (Child-Pugh B) olan hastalarda önerilen maksimum doz 10 mg’dır (bkz. Bölüm 4.3
ve 5.2).
Pediyatrik popülasyon:
CİMLİTROL, 18 yaş altı bireylerde endike değildir. CİMLİTROL’ün çocuklarda kullanımı ile
ilgili bir endikasyon bulunmamaktadır.
Geriyatrik popülasyon (>65):
Yaşlı hastalarda doz ayarlamasına gerek yoktur. Bununla birlikte dozun maksimum doz olan
20 mg’a artırılması, bireysel tolerabiliteye bağlı olarak dikkatle değerlendirilmelidir (bkz.
Bölüm 4.4 ve 4.8).
Diğer tıbbi ürünleri kullanan hastalarda kullanım
CYP3A4 inhibitörlerinin eşzamanlı kullanımı
Eritromisin veya klaritromisin gibi CYP3A4 inhibitörleri ile birlikte kullanıldığında vardenafil
dozu 5 mg’ı geçmemelidir (bkz. Bölüm 4.5).
4.3 Kontrendikasyonlar
Etkin madde ya da Bölüm 6.1’de listelenen yardımcı maddelerden herhangi birine karşı aşırı
duyarlılığı olan hastalarda kontrendikedir.
Vardenafilin herhangi bir formdaki nitratlar ya da nitrik oksit vericileri (amil nitrit gibi) ile
eşzamanlı uygulanması kontrendikedir (bkz. Bölüm 4.5 ve 5.1).
2 / 23CİMLİTROL non-arteritik anterior iskemik optik nöropati (NAION) nedeniyle bir gözünde
görme kaybı olan hastalarda, bu olayın daha önce fosfodiesteraz 5 (PDE5) inhibitörüne maruz
kalma ile bağlantılı olup olmamasına bakılmaksızın kontrendikedir (bkz. Bölüm 4.4). Cinsel
aktivitenin önerilmediği erkeklerde (örn., stabil olmayan angina veya şiddetli kalp yetmezliği
gibi ciddi kardiyovasküler hastalıklar [New York Kalp Birliği III veya IV] olan hastalar) erektil
disfonksiyon tedavisi için tıbbi ürünler genel olarak kullanılmamalıdır.
Aşağıdaki hasta alt gruplarında vardenafilin güvenliliği araştırılmamıştır ve bu nedenle bu
hastalarda daha fazla bilgi elde edilene kadar kullanımı kontrendikedir:
• Şiddetli karaciğer yetmezliği (Child-Pugh C)
• Vardenafil içeren ağızda dağılan tablet için orta derecede karaciğer yetmezliği (Child-Pugh
B),
• Diyaliz gereksinimi olan son aşama böbrek yetmezliği
• Hipotansiyon (kan basıncı <90/50 mmHg)
• Yeni geçirilmiş inme ya da miyokard enfarktüsü (son 6 ay içerisinde)
• Stabil olmayan anjina ve retinitis pigmentoza gibi bilinen kalıtımsal dejeneratif retinal
bozukluklar.
Vardenafilin, güçlü CYP3A4 inhibitörleri olan ketokonazol ve itrakonazol (oral form) ile
eşzamanlı kullanımı 75 yaş üzeri erkeklerde kontrendikedir.
Çok güçlü CYP3A4 inhibitörleri oldukları için, kobisistat içeren tıbbi ürünler, indinavir ve
ritonavir gibi HIV proteaz inhibitörleri ve bunların kombinasyonu ile vardenafilin eşzamanlı
kullanımı kontrendikedir (bkz. Bölüm 4.5). Vardenafil dahil PDE5 inhibitörlerinin riosiguat
gibi guanilat siklaz uyarıcıları ile birlikte uygulanması, muhtemel olarak semptomatik
hipotansiyona neden olabileceğinden kontrendikedir (bkz. Bölüm 4.5).
4.4 Özel kullanım uyarıları ve önlemleri
Farmakolojik tedavi düşünülmeden önce erektil disfonksiyonu teşhis etmek ve altta yatan
muhtemel nedenleri belirlemek için tıbbi öykü ve fiziksel muayene yapılmalıdır.
Cinsel aktivite belli bir ölçüde kardiyak risk ile ilişkili olduğu için, erektil disfonksiyona
yönelik herhangi bir tedaviye başlanmadan önce, hastaların kardiyovasküler durumları göz
3 / 23önüne alınmalıdır. Vardenafilin kan basıncında hafif ve geçici düşüşlere yol açabilen
vazodilatör özellikleri vardır (bkz. Bölüm 5.1). Sol ventriküler çıkış yolu obstrüksiyonu
(örneğin; aort stenozu ve idiyopatik hipertrofik subaortik stenoz) olan hastalar, Tip 5
fosfodesteraz inhibitörleri dahil vazodilatörlerin etkisine karşı duyarlı olabilirler.
Ani ölüm, taşikardi, miyokard enfarktüsü, ventriküler taşi-aritmi, anjina pektoris ve
serebrovasküler bozukluklar (geçici iskemik atak ve beyin kanaması dahil) dahil olmak üzere
ciddi kardiyovasküler olaylar vardenafil ile zamansal ilişkide bildirilmiştir. Bu olayların rapor
edildiği hastaların çoğu önceden var olan kardiyovasküler risk faktörlerine sahipti. Ancak, bu
olayların doğrudan bu risk faktörleriyle, vardenafille, cinsel aktiviteyle ya da bunların veya
diğer faktörlerin kombinasyonuyla ilgili olduğu kesin olarak belirlemek mümkün değildir.
Peniste anatomik deformasyonları (angulasyon, kavernozal fibrozis ya da Peyroni hastalığı
gibi) olan veya priapizm gelişmesini predispoze edebilecek (orak hücreli anemi, multipl
miyeloma ya da lösemi gibi) tablolara sahip hastalarda, erektil disfonksiyon tedavisi için
kullanılan tıbbi ürünler dikkatle kullanılmalıdır.
Vardenafil film kaplı tabletin, Vardenafil ağızda dağılan tablet veya erektil disfonksiyonda
kullanılan diğer tedaviler ile kombinasyonunun güvenlilik ve etkililiği incelenmemiştir. Bu
nedenle, bu tür kombinasyonların kullanımı önerilmemektedir.
Maksimum doz olan 20 mg’ın tolerabilitesi yaşlı hastalarda (≥65 yaş) daha düşük olabilir (bkz.
Bölüm 4.2 ve 4.8).
Alfa-blokerin eşzamanlı kullanımı
Her ikisi de vazodilatör olduğundan alfa-blokerlerin ve vardenafilin eşzamanlı kullanımı bazı
hastalarda semptomatik hipotansiyona yol açabilir. Vardenafil ile eşzamanlı tedavi, yalnızca
hastanın alfa-bloker tedavisinde stabil olduğu zaman başlatılmalıdır. Alfa-bloker tedavisinde
stabil olan hastalarda, önerilen en düşük başlangıç dozu olan 5 mg vardenafil film kaplı tablet
ile başlanmalıdır. Vardenafil, tamsulosin ya da alfuzosin ile birlikte herhangi bir zamanda
uygulanabilir. Diğer alfa-blokerler ile vardenafil eşzamanlı olarak reçetelendiğinde dozlar
arasında uygun bir zaman aralığı gerektiği göz önünde bulundurulmalıdır (bkz. Bölüm 4.5).
Optimize edilmiş bir vardenafil dozu almakta olan hastalarda alfa-bloker tedavisine en düşük
4 / 23dozda başlanmalıdır. Alfa-bloker dozunun kademeli olarak artırılması, vardenafil kullanan
hastalarda kan basıncının daha fazla düşmesiyle bağlantılı olabilir.
CYP3A4 inhibitörlerinin eşzamanlı kullanımı
Tıbbi ürünler kombine edildiğinde çok yüksek vardenafil plazma konsantrasyonlarına ulaşıldığı
için, vardenafilin itrakonazol ve ketokonazol (oral form) gibi güçlü CYP3A4 inhibitörleri ile
eşzamanlı kullanılmasından kaçınılmalıdır (bkz. Bölüm 4.5 ve 4.3).
Eritromisin ve klaritromisin gibi orta derecede CYP3A4 inhibitörleri ile verilirse, vardenafil
dozunun ayarlanması gerekebilir (bkz. Bölüm 4.5 ve 4.2).
Vardenafilin, greyfurt veya greyfurt suyu ile birlikte alınması, vardenafilin plazma
konsantrasyonlarının artmasına sebep olur. Kombinasyondan kaçınılmalıdır (bkz. Bölüm 4.5).
QTc aralığına etkisi
10 mg ve 80 mg tekli oral vardenafil dozlarının QTc aralığını sırasıyla ortalama 8 msn ve 10
msn kadar uzattığı gösterilmiştir. Aynı zamanda, benzer QT etkisine sahip bir etkin madde olan
400 mg gatifloksasin ile eşzamanlı olarak birlikte verilen 10 mg vardenafilin tekli dozu, her iki
etkin maddenin tek başına etkisi ile karşılaştırıldığında 4 msn’lik ilave bir QTc etkisi
göstermiştir. Bu QT değişikliklerinin klinik etkisi bilinmemektedir (bkz. Bölüm 5.1).
Bu bulgunun klinik anlamı bilinmemektedir ve herhangi bir hastada herhangi bir zamanda
mevcut olabilecek bireysel risk faktörlerine ve duyarlılıklara bağlı olacağından, her koşulda
tüm hastalar için genelleştirilemez. Hipokalemi, konjenital QT uzaması, Sınıf 1A’da (örn.,
kinidin, prokainamid) veya Sınıf III'teki (örn., amiodaron, sotalol) antiaritmik tıbbi ürünlerin
eşzamanlı olarak uygulanması gibi ilgili risk faktörlerine sahip hastalarda vardenafil dahil QTc
aralığını uzatabilecek olan tıbbi ürünlerden kaçınmak en iyisidir.
Görme üzerindeki etkisi
Vardenafil ve diğer PDE5 inhibitörlerinin kullanımıyla bağlantılı olarak görme bozuklukları ve
non-arteritik iskemik optik nöropati (NAION) olguları bildirilmiştir. Gözlemsel verilerin
analizi, vardenafil, tadalafil ve sildenafil gibi PDE5 inhibitörlerine maruziyetin ardından erektil
disfonksiyonu olan erkeklerde akut NAION riskinin arttığını göstermektedir (bkz. Bölüm 4.8).
5 / 23Bu durum vardenafile maruz kalan tüm hastalar için geçerli olabileceğinden, ani görme
bozukluğu meydana geldiğinde hastaya CİMLİTROL kullanımını kesmesi ve derhal bir
doktora başvurması tavsiye edilmelidir (bkz. Bölüm 4.3).
Kanama üzerindeki etkisi
İnsan trombositleri ile yapılan in vitro çalışmalar, vardenafilin kendi başına antiagregator etkisi
olmadığını; ancak yüksek (süper-terapötik) konsantrasyonlarda vardenafilin nitrik oksit vericisi
sodyum nitroprussidinin antiagregator etkisini güçlendirdiğini göstermektedir. İnsanlarda,
vardenafilin tek başına ya da asetilsalisilik asit ile birlikte, kanama süresi üzerinde etkisi
bulunmamaktadır (bkz. Bölüm 4.5). Vardenafilin kanama bozuklukları ya da aktif peptik ülseri
olan hastalara uygulanmasına ilişkin güvenlilik verisi mevcut değildir. Bu nedenle, vardenafil
bu hastalara ancak dikkatli bir yarar-risk değerlendirmesi yapıldıktan sonra verilmelidir.
Özellikle yaşlı, kan viskozitesi artmış hastalarda retinal ven oklüzyonu riski artmaktadır.
4.5 Diğer tıbbi ürünlerle etkileşimler ve diğer etkileşim şekilleri
Diğer tıbbi ürünlerin vardenafil üzerindeki etkisi
İn vitro çalışmalar
Vardenafil, sitokrom P450 (CYP) izoform 3A4 yoluyla ve kısmen CYP3A5 ve CYP2C9
izoformlarının katkısıyla, esas olarak karaciğer enzimleri aracılığıyla metabolize edilir. Bu
nedenle, bu izoenzimlerin inhibitörleri vardenafil klerensini azaltabilir.
İn vivo çalışmalar
Vardenafilin (10 mg film kaplı tablet) güçlü CYP3A4 inhibitörü olan HIV proteaz inhibitörü
indinavir (günde 3 defa, 800 mg) ile birlikte uygulanması, vardenafil EAA (eğrinin altında
kalan alan) değerinde 16 kat ve Cmaks değerinde 7 kat artışa neden olmuştur. 24 saatte plazma
vardenafil düzeyleri, maksimum vardenafil plazma düzeyinin (Cmaks) yaklaşık %4’ü dolayına
düşmüştür.
Vardenafilin ritonavir (günde 2 defa, 600 mg) ile eşzamanlı uygulanması, vardenafil 5 mg ile
birlikte uygulandığında vardenafil Cmaks değerinde 13 kat ve EAA0-24 değerinde 49 kat artışa
yol açmıştır. Etkileşim, vardenafilin hepatik metabolizmasının kuvvetli CYP3A4 inhibitörü
olan ve aynı zamanda CYP2C9’u inhibe eden ritonavir tarafından bloke edilmesinin bir
sonucudur. Ritonavir, vardenafilin yarılanma ömrünü anlamlı bir şekilde 25,7 saate uzatmıştır
(bkz. Bölüm 4.3).
6 / 23Güçlü bir CYP3A4 inhibitörü olan ketokonazol (200 mg), vardenafil (5 mg) ile birlikte
uygulandığında vardenafil EAA değerinde 10 kat ve vardenafil Cmaks değerinde 4 kat artışa
yol açmıştır (bkz. Bölüm 4.4).
Spesifik etkileşim çalışmaları yürütülmemiş olsa da, diğer güçlü CYP3A4 inhibitörleri
(itrakonazol gibi) ile birlikte kullanıldığında ketokonazol ile üretilenlere benzer vardenafil
plazma seviyeleri göstermesi beklenebilir. Vardenafil ile itrakonazol ve ketokonazol (oral
kullanım) gibi güçlü CYP3A4 inhibitörlerinin eşzamanlı kullanımından kaçınılmalıdır (bkz.
Bölüm 4.3 ve 4.4). 75 yaşın üzerindeki erkeklerde, vardenafilin itrakonazol veya ketokonazol
ile eşzamanlı kullanımı kontrendikedir (bkz. Bölüm 4.3).
Bir CYP3A4 inhibitörü olan eritromisin (500 mg, günde 3 defa), vardenafil (5 mg) ile birlikte
uygulandığında vardenafil EAA değerinde 4 kat ve Cmaks değerinde 3 kat artışa neden
olmuştur. Spesifik bir etkileşim çalışması yapılmamasına rağmen, klaritromisinin eşzamanlı
uygulanmasının vardenafilin EAA ve Cmaks değerleri üzerinde benzer etkilere yol açması
beklenebilir. Eritromisin veya klaritromisin gibi orta düzey bir CYP3A4 inhibitörü ile birlikte
kullanıldığında vardenafil dozunun ayarlanması gerekli olabilir (bkz. Bölüm 4.2 ve 4.4).
Spesifik olmayan bir sitokrom P450 inhibitörü olan simetidin (400 mg, günde 2 defa) sağlıklı
gönüllülere vardenafil (20 mg) ile birlikte uygulandığında vardenafil EAA ve Cmaks değerleri
üzerinde herhangi bir etkisi olmamıştır.
Zayıf bir CYP3A4 barsak duvarı metabolizması inhibitörü olan greyfurt suyu, vardenafil
plazma seviyelerinde orta derecede artışlara yol açabilir (bkz. Bölüm 4.4).
Vardenafilin (20 mg) farmakokinetiği, H2-antagonist ranitidin (günde iki kez 150 mg),
digoksin, varfarin, glibenklamid, alkol (ortalama maksimum 73 mg/dL alkol seviyesi) veya tek
doz antasit (magnezyum hidroksit/alüminyum hidroksit) ile birlikte uygulanmasından
etkilenmemiştir.
Tüm tıbbi ürünler için spesifik etkileşim çalışmaları yürütülmemiş olsa da popülasyon
farmakokinetik analizi eşzamanlı uygulanan şu tıbbi ürünlerin vardenafilin farmakokinetiği
üzerinde bir etkisi olmadığını göstermiştir: asetilsalisilik asit, ACE-inhibitörleri, beta-blokerler,
zayıf CYP3A4 inhibitörleri, diüretikler ve diyabet tedavisi için tıbbi ürünler (sülfonilüreler ve
metformin).
7 / 23Vardenafilin diğer tıbbi ürünler üzerindeki etkileri
Vardenafil ve teofilin veya dipiridamol gibi spesifik olmayan fosfodiesteraz inhibitörlerinin
etkileşimi ile ilgili veri bulunmamaktadır.
İn vivo çalışmalar
18 sağlıklı erkek birey üzerinde yapılan bir çalışmada, nitrogliserin dozundan önce değişik
zaman aralıkları ile (1 ila 24 saat) vardenafil (10 mg) verildiğinde, dilaltı nitrogliserinin (0,4
mg) kan basıncını düşürücü etkisinde herhangi bir potansiyalizasyon gözlenmemiştir. Orta yaşlı
sağlıklı bireylere vardenafil 20 mg film kaplı tablet uygulanması, vardenafilden 1-4 saat sonra
alınan dilaltıların nitrogliserinin (0,4 mg) kan basıncını düşürücü etkisini potansiyalize etmiştir.
Tek doz vardenafil 20 mg film kaplı tablet uygulamasından 24 saat sonra nitrogliserin
alındığında, kan basıncı üzerinde etki saptanmamıştır. Bununla birlikte, vardenafilin, nitratlar
ile birlikte hastalara verildiğindeki muhtemel hipotansif etkileri hakkında bilgi
bulunmamaktadır. Bu nedenle, eşzamanlı kullanımları kontrendikedir (bkz. Bölüm 4.3).
Nikorandil hibrid bir potasyum kanalı açıcısı ve nitrattır. Nitrat bileşeni nedeniyle vardenafil
ile ciddi etkileşim potansiyeline sahiptir.
Alfa-bloker monoterapisi, kan basıncının belirgin ölçüde düşmesine, özellikle postüral
hipotansiyona ve senkopa neden olabildiğinden, vardenafil ile etkileşim çalışmaları
yürütülmüştür. Tamsulosin veya terazosin alfa-blokerlerinin yüksek dozlara zorlanmış
titrasyonundan sonra sağlıklı normotensif gönüllülerde yapılan iki etkileşim çalışmasında,
vardenafilin eşzamanlı uygulamasının ardından bazı olgularda semptomatik olmak üzere
önemli sayıdaki gönüllüde hipotansiyon bildirilmiştir.
Terazosin ile tedavi edilen bireyler arasında hipotansiyon, dozların 6 saat zaman aralığı ile
ayrılarak uygulanmasına kıyasla vardenafil ve terazosin eşzamanlı verildiğinde daha sık
gözlemlenmiştir.
Stabil tamsulosin, terazosin veya alfuzosin tedavisindeki benign prostat hiperplazili (BPH)
hastalarda vardenafil ile yapılan etkileşim çalışmalarının sonuçlarına dayanarak:
• Tamsulosin ile stabil bir tedavinin arka planında 5, 10 veya 20 mg dozlarında vardenafil
(film kalı tablet) verildiğinde, tamsulosin ile tedavi edilen 3/21 kişide geçici ayakta sistolik kan
8 / 23basıncı 85 mmHg’nın altında olmasına rağmen, kan basıncında semptomatik bir azalma
olmamıştır.
• Vardenafil 5 mg (film kaplı tablet) ile terazosin 5 veya 10 mg ile eşzamanlı olarak
verildiğinde 21 hastadan 1’inde semptomatik postüral hipotansiyon meydana gelmiştir.
Vardenafil 5 mg ile terazosin 6 saat arayla verildiklerinde, hipotansiyon gözlemlenmemiştir.
• Alfuzosin ile stabil bir tedavinin arka planında 5 veya 10 mg’lık dozlarda vardenafil (film
kaplı tablet) verildiğinde, plaseboya kıyasla kan basıncında semptomatik bir azalma olmamıştır.
Bu sebeple eşzamanlı tedavi yalnızca hasta alfa-bloker tedavisinde stabil iken başlanmalıdır.
Alfa-bloker tedavisinde stabil olan hastalarda vardenafile, önerilen en düşük başlangıç dozu
olan 5 mg ile başlanmalıdır. CİMLİTROL tamsulosin veya alfuzosin ile herhangi bir zamanda
uygulanabilir. Vardenafil diğer alfa-blokerler ile eşzamanlı olarak reçetelendiğinde dozlar
arasındaki zaman aralığı göz önünde bulundurulmalıdır (bkz. Bölüm 4.4).
CYP2C9 ile metabolize edilen varfarin (25 mg) veya digoksin (0,375 mg), vardenafil (20 mg
film kaplı tablet) ile eşzamanlı olarak uygulandığında anlamlı bir etkileşim gösterilmemiştir. İn
vitro veriler, vardenafilin P-glikoprotein substratları üzerindeki etkilerinin, digoksinden daha
duyarlı olduğunun göz ardı edilemeyeceğini ortaya koymaktadır. Yayımlanmış literatür,
dabigatranın yüksek derecede duyarlı bir P-glikoprotein substratı için bir örnek olduğunu
göstermektedir.
Glibenklamidin (3,5 mg) bağıl biyoyararlanımı, vardenafil (20 mg) ile eşzamanlı
uygulandığında etkilenmemiştir. Hipertansif hastalarda vardenafilin (20 mg) yavaş salımlı
nifedipin (30 mg veya 60 mg) ile eşzamanlı uygulandığı spesifik bir çalışmada, kalp atış hızında
4 bpm’lik artışı ile sırtüstü sistolik kan basıncında 6 mmHg’lık ve sırtüstü diyastolik kan
basıncında 5 mmHg’lık ek azalma olmuştur.
Vardenafil (20 mg film kaplı tablet) ve alkol (ortalama maksimum kan alkol düzeyi 73 mg/dL)
beraber alındığında vardenafil alkolün kan basıncı ve kalp hızı üzerindeki etkilerini
potansiyalize etmemiştir ve vardenafilin farmakokinetiği değişmemiştir.
Vardenafil (10 mg) asetilsalisilik asitten (2x81 mg) kaynaklanan kanama süresindeki artışı
potansiyalize etmemiştir.
9 / 23Riosiguat
Klinik öncesi çalışmalarda PDE5 inhibitörleri riosiguat ile kombine edildiğinde ek bir sistemik
kan basıncı düşürme etkisi göstermiştir. Klinik çalışmalarda, riosiguatın PDE5 inhibitörlerinin
hipotansif etkilerini arttırdığı gösterilmiştir. Çalışılan popülasyonda kombinasyonun olumlu bir
klinik etkisi olduğuna dair bir kanıt bulunmamıştır. Riosiguatın PDE5 vardenafil dahil PDE5
inhibitörleri ile eşzamanlı kullanımı kontrendikedir (bkz. Bölüm 4.3).
Özel popülasyonlara ilişkin ek bilgiler
Özel popülasyonlara ilişkin bilgiler için bölüm 5.2’ye bakınız.
Pediyatrik popülasyon:
CİMLİTROL, 18 yaş altı bireylerde endike değildir.
4.6 Gebelik ve laktasyon
Genel tavsiye
Gebelik kategorisi B’dir.
Endikasyonu gereğince vardenafil kadınlarda kullanılmaz.
Çocuk doğurma potansiyeli olan kadınlar / Doğum kontrolü (kontrasepsiyon)
CİMLİTROL kadınlarda kullanım için endike değildir.
Gebelik dönemi
CİMLİTROL kadınlarda kullanım için endike değildir. Gebe kadınlarda vardenafil ile çalışma
bulunmamaktadır.
Laktasyon dönemi
CİMLİTROL kadınlarda kullanım için endike değildir.
Üreme yeteneği / Fertilite:
CİMLİTROL kadınlarda kullanım için endike değildir. Fertilite verisi
bulunmamaktadır.
4.7 Araç ve makine kullanımı üzerindeki etkiler
Araç veya makine kullanım yeteneği üzerindeki etkisine dair çalışma yapılmamıştır. Vardenafil
ile yürütülen klinik çalışmalarda sersemlik ve anormal görme bildirildiğinden hastalar araç ya
10 / 23da makine kullanımı öncesinde CİMLİTROL’e karşı nasıl reaksiyon verdiklerinin farkında
olmalıdırlar.
4.8 İstenmeyen etkiler
Güvenlik profilinin özeti
Klinik çalışmalarda vardenafil film kaplı tablet veya 10 mg ağızda dağılan tablet ile bildirilen
advers reaksiyonlar genel olarak geçici ve hafif ila orta derecededir. Hastaların ≥ %10’unda
meydana gelen en yaygın olarak bildirilen advers ilaç reaksiyonu baş ağrısıdır.
Advers reaksiyonların listesi
Advers reaksiyonlar MEdDRA sıklık düzenine göre listelenmiştir: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok
seyrek (<1/10.000), bilinmiyor (eldeki verilerden hareketle tahmin edilemiyor).
Her bir sıklık grubundaki advers reaksiyonlar, azalan ciddiyet sıralaması ile sunulmaktadır.
Enfeksiyonlar ve enfestasyonlar
Seyrek: Konjonktivit
Bağışıklık sistemi hastalıkları
Yaygın olmayan: Alerjik ödem ve anjiyoödem
Seyrek: Alerjik reaksiyon
Psikiyatrik hastalıklar
Yaygın olmayan: Uyku bozukluğu
Seyrek: Anksiyete
Sinir sistemi hastalıkları
Çok yaygın: Baş ağrısı
Yaygın: Sersemlik
Yaygın olmayan: Somnolans, parestesi ve disestezi
Seyrek: Senkop, nöbet, amnezi, geçici istemik atak
Bilinmiyor: Beyin kanaması
Göz hastalıkları
11 / 23Yaygın olmayan: Görsel bozukluk, oküler hiperemi, görsel renk distorsiyonları, gözde ağrı ve
rahatsızlık, fotofobi
Seyrek: Göz içi basıncında artış, lakrimasyon artışı
Bilinmiyor: Non-arteritik anterior iskemik optik nöropati, görme kusurları
Kulak ve iç kulak hastalıkları
Yaygın olmayan: Kulak çınlaması, vertigo
Bilinmiyor: Ani sağırlık
Kardiyak hastalıklar
Yaygın olmayan: Çarpıntı, taşikardi
Seyrek: Miyokard infarktüsü, ventriküler taşi-aritmiler, Angina pektoris
Bilinmiyor: Ani ölüm
Vasküler hastalıklar
Yaygın: Sıcak basması
Seyrek: Hipertansiyon, hipotansiyon
Solunum, göğüs bozuklukları ve mediastinal hastalıklar
Yaygın: Nazal konjesyon
Yaygın olmayan: Dispne, sinüs konjesyonu
Seyrek: Epistaksis
Gatrointestinal hastalıklar
Yaygın: Dispepsi
Yaygın olmayan: Gastroözofajiyal reflü hastalığı, gastrit, gastrointestinal ve abdominal ağrı,
ishal, kusma, bulantı, ağız kuruluğu
Hepato-bilier hastalıklar
Yaygın olmayan: Transaminazlarda artış
Seyrek: Gamma-glutamil-transferazlarda artış
Deri ve deri altı doku hastalıkları
Yaygın olmayan: Eritem, döküntü
12 / 23Seyrek: Fotosensitivite reaksiyonu
Kas-İskelet bozuklukları, bağ doku ve kemik hastalıkları
Yaygın olmayan: Sırt ağrısı, kreatin fosfokinazda artış, miyalji, artan kas tonusu ve kramplar
Böbrek ve idrar yolu hastalıkları
Bilinmiyor: Hematuri
Üreme sistemi ve göğüs hastalıkları
Yaygın olmayan: Ereksiyonda artış
Seyrek: Priapizm
Bilinmiyor: Penil kanama,hematospermi
Genel bozukluklar ve uygulama bölgesine ilişkin hastalıklar
Yaygın olmayan: İyi hissetmeme
Seyrek: Göğüs ağrısı
Seçilen advers reaksiyonların tanımı
Penil kanama, hematospermi ve hematuri vardenafil dahil tüm PDE5 inhibitörlerinin
kullanımıyla spontan olarak pazarlama sonrası ve klinik çalışma vakasında bildirilmiştir.
CİMLİTROL 20 mg film kaplı tablet dozda, yaşlı hastalar (≥ 65 yaş), genç hastalara (< 65 yaş)
göre daha yüksek sıklıkta baş ağrısı (%16.2’ye ve karşın %11.8) ve sersemlik (% 3.7’ye ve
karşın % 0.7) yaşamıştır. Yüksek tansiyon öyküsü olan hastalarda advers reaksiyonların
(özellikle sersemlik) insidansı biraz daha yüksektir.
Pazarlama sonrası gözlemler
Vasküler Bozukluklar
Serebrovasküler kanama, ani kardiyak ölüm, geçici iskemik atak, stabil olmayan angina ve
ventriküler aritmiyi içeren ciddi kardiyovasküler reaksyionlar, pazarlama sonrasında bu
sınıftaki diğer tıbbi ürünle geçici bir ilişkiyle bildirilmiştir.
Şüpheli advers reaksiyonların raporlanması
13 / 23Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Tek doz gönüllü çalışmalarında, 80 mg’a kadar vardenafil (film kaplı tablet) dozları bu doz
dahil olmak üzere ciddi advers reaksiyonlarına yol açmaksızın tolere edilmiştir.
Vardenafil önerilen doz rejiminden (günde iki kez 40 mg film kaplı tablet) daha yüksek
dozlarda ve daha sık uygulandığında şiddetli sırt ağrısı olguları bildirilmiştir. Bu olgu kaslara
yönelik ya da nörolojik toksisite ile ilgili değildir.
Doz aşımı vakalarında, standart destekleyici önlemler gerekli şekilde uygulanmalıdır.
Vardenafil plazma proteinlerine yüksek oranda bağlandığı ve idrar ile eliminasyonu önemli
düzeyde olmadığı için, renal diyalizin klerensi hızlandırması beklenmez.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Ürolojikler, erektil disfonksiyonda kullanılan ilaç
ATC kodu: G04BE09
Vardenafil erektil disfonksiyonu olan erkeklerde erektil fonksiyonun düzeltilmesi için oral bir
tedavidir. Doğal ortamda, yani cinsel uyarıyla penise kan akışını artırarak bozulmuş erektil
fonsiyonu geri getirir.
Penil ereksiyon, hemodinamik bir süreçtir. Cinsel uyarı sırasında, nitrik oksit (NO) serbestlenir;
bu madde guanilat siklaz enzimini aktive eder ve korpus kavernozumda siklik guanozin
monofosfat (cGMP) düzeyinde yükselmeye yol açar. Bu durum, daha sonra düz kas
gevşemesini tetikler ve penis içine akan kanın artmasını sağlar. cGMP düzeyi, bir taraftan
guanilat siklaz aracılığıyla sentezlenme hızı ve diğer taraftan cGMP hidrolize edici
fosfodiesterazlar (PDE’ler) yoluyla degradasyon hızı ile düzenlenmektedir.
14 / 23Vardenafil insan korpus kavernozumunda en önemli PDE, cGMP-spesifik fosfodiesteraz tip
5’in (PDE5) güçlü ve seçici inhibitörüdür. Vardenafil, PDE5’i inhibe ederek korpus
kavernozumda endojen nitrik oksitin etkisini güçlü bir şekilde artırır. Nitrik oksit cinsel uyarıya
yanıt olarak serbest bırakıldığında PDE5’in vardenafil tarafından inhibisyonu, korpus
kavernozum içerisinde cGMP düzeylerinin artmasına yol açar. Bu sebeple, vardenafilin faydalı
terapötik etkilerini oluşturabilmesi için cinsel uyarı gereklidir.
İn vitro çalışmalar vardenafilin, PDE5 üzerinde bilinen diğer fosfodiesterazlardan daha güçlü
olduğunu göstermiştir. (PDE6’ya göre 15 katın üzerinde, PDE1’e göre 130 katın üzerinde,
PDE11’e göre 300 katın üzerinde ve PDE2, PDE3, PDE4, PDE7, PDE8, PDE9 ve PDE10’a
göre 1,000 katın üzerinde).
Penil pletismografi (RigiScan) çalışmasında, 20 mg vardenafil erkeklerin bazılarında 15 dakika
gibi erken bir sürede, penetrasyon için yeterli olduğu göz önünde bulundurulan ereksiyonlar
oluşturmuştur (Rigiscan’de %60 rijidite). Bu bireylerin vardenafile toplam yanıtı, doz
uygulamasından sonraki 25 dakikada, plaseboya kıyasla istatistiki açıdan anlamlı bulunmuştur.
Vardenafil, kan basıncında, olguların çoğunda klinik etkilere yol açmayan hafif ve geçici
düşüşlere neden olur. 20 mg ve 40 mg vardenafil sonrasında sırtüstü yatar pozisyondaki sistolik
kan basıncında ortalama maksimum düşüş, placebo ila karşılaştırıldığında 20 mg vardenafil
altında – 6,9 mmHg ve 40 mg vardenafil altında – 4,3 mmHg’dır. Bu etkiler, PDE5
inhibitörlerinin vazodilatör etkileriyle tutarlıdır ve muhtemelen vasküler düz kas hücrelerinde
artan cGMP seviyelerinden kaynaklanmaktadır. Tekli ve çoklu 40 mg’a kadar oral dozlarda
vardenafil, normal erkek gönüllülerin EKG’lerinde klinik olarak anlamlı bir değişikliğe neden
olmamıştır.
59 sağlıklı erkekte tek doz, çift kör, çaprazlama, randomize bir çalışmada, vardenafil (10 mg
ve 80 mg), sildenafil (50 mg ve 400 mg) ve plasebonun QT aralığı üzerindeki etkileri
karşılaştırılmıştır. Moksifloksasin (400 mg) etkin bir iç kontrol olarak dahil edilmiştir. QT
aralığı üzerindeki etkiler dozdan bir saat (vardenafil için ortalama tmaks) sonra ölçülmüştür.
Bu çalışmanın birincil amacı, dozdan 1 saat sonraki zaman noktasında başlangıçtan itibaren,
Fridericia düzeltme formülündeki (QTcF=QT/RR1/3) değişiklikle ölçüldüğü gibi, QTc
aralığında tek bir 80 mg oral vardenafil dozunun plaseboya kıyasla 10 msn’den daha büyük
etkisini dışlamaktır (yani etkisinin olmadığını göstermektir). Vardenafil sonuçları, plaseboya
15 / 23kıyasla 10 ve 80 mg dozlarda QTc’de (Fridericia) 8 msn (%90 GA: 6-9) ve 10 msn (%90 GA:
8-11) artış ve dozdan 1 saat sonra, plaseboya kıyasla 10 ve 80 mg dozlarda QTci’de 4 msn (%90
GA: 3-6) ve 6 msn (%90 GA: 4-7) artış göstermiştir. Tmaks’ta, vardenafil 80 mg için sadece
QTcF’deki ortalama değişiklik belirlenmiş çalışma sınırının dışında olmuştur (ortalama 10
msn, %90 GA: 8-11). Bireysel düzeltme formülleri kullanıldığında değerlerin hiçbiri limiti
aşmamıştır.
44 sağlıklı gönüllüyü içeren ayrı bir pazarlama sonrası çalışmada, 10 mg vardenafilin tekli dozu
veya 50 mg sildenafilin tekli dozu, karşılaştırılabilir QT etkisine sahip bir ilaç olan 400 mg
gatifloksasin ile eşzamanlı olarak birlikte uygulanmıştır. Hem vardenafil hem de sildenafil her
iki ilacın tek başına etkisi ile karşılaştırıldığında Fridericia QTc etkisinde 4 msn (vardenafil) ve
5 msn’lik (sildenafil) artış göstermiştir. Bu QT değişikliklerinin gerçek klinik etkisi
bilinmemektedir.
Vardenafil 10 mg ağızda dağılan tablet ile yürütülen klinik çalışmalar hakkında ilave bilgi
Vardenafil 10 mg ağızda dağılan tabletin etkililiği ve güvenliliği 12 hafta süreyle tedavi gören
randomize 701 erektil disfonksiyon hastasını kapsayan iki çalışmadaki geniş bir popülasyonda
ayrı ayrı gösterilmiştir. Hastaların önceden tanımlanan alt gruplardaki dağılımı, yaşlı hastaları
(%51), diabetes mellitus öyküsü olan hastaları (%29), dislipidemi (%39) ve hipertansiyonu
(%40) kapsamaktadır.
Vardenafil 10 mg ağızda dağılan tablet ile yapılan iki çalışmadan havuzlanmış verilerde,
IIEFEF bölgesi skorları plaseboya karşı vardenafil 10 mg ağızda dağılan tablet ile anlamlı
olarak daha yüksektir.
Klinik çalışmalarda bildirilen tüm cinsel girişimlerin %71’inde başarılı penetrasyon
gerçekleşmiş iken, bu oran plasebo grubunda tüm girişimlerde %44 olarak belirlenmiştir. Bu
sonuçlar alt gruplarda, yaşlı hastalarda (%65), diabetes mellitus öyküsü olan hastalar (%63),
dislipidemi öyküsü olan hastalarda (%66) ve hipertansiyonu olan hastalarda (%70) da
yansıtılmış, tüm cinsel girişimlerde başarılı penetrasyon bildirilmiştir.
Vardenafil 10 mg ağızda dağılan tablet kullanımında bildirilen tüm cinsel girişimlerin yaklaşık
%63’ü ereksiyonun korunması açısından, plasebo kontrollü cinsel girişimlerin yaklaşık %26
olan oranına kıyasla, başarılı olmuştur. Önceden tanımlanan alt gruplarda, vardenafil 10 mg
16 / 23ağızda dağılan tablet kullanımında bildirilen tüm girişimlerin %57’si (yaşlı hastalar), %56’sı
(diabetes mellitus öyküsü olan hastalar), %59’u (dislipidemi öyküsü olanlar) ve %60’ı
(hipertansiyon öyküsü olan hastalar) ereksiyonun korunması açısından başarılı olmuştur.
Klinik çalışmalar hakkında ilave bilgi
Klinik çalışmalarda, vardenafil erektil disfonksiyonu (ED) olan ve birçoğunda çoklu eşlik eden
hastalık tabloları bulunan 18-89 yaş aralığındaki 17.000’den fazla erkek hastaya uygulanmıştır.
2500’den fazla sayıda hasta, vardenafil ile 6 ay ya da daha uzun süreyle tedavi edilmiştir. Bu
hastaların 900’ü 1 yıl ya da daha uzun süreyle tedavi edilmiştir.
Aşağıdaki hasta grupları temsil edilmiştir: yaşlı (%22), hipertansiyonu olan hastalar (%35),
diabetes mellitus (%29), iskemik kalp hastalığı ve diğer kardiyovasküler hastalıklar (%7),
kronik pulmoner hastalık (%5), hiperlipidemi (%22), depresyon (%5), radikal prostatektomi
(%9). Aşağıdaki gruplar klinik çalışmalarda iyi temsil edilmemiştir: yaşlı (>75 yaş, %2,4) ve
belirli kardiyovasküler rahatsızlıkları olan hastalar (bkz. bölüm 4.3). CNS hastalıkları (omurilik
yaralanması hariç), şiddetli böbrek veya karaciğer yetmezliği olan hastalar, pelvik cerrahi
(sinirleri koruyucu prostatektomi hariç), veya travma veya radyoterapi ve hipoaktif cinsel istek
veya penil anatomik deformiteler ile ilişkili klinik çalışma yapılmamıştır.
Pivotal çalışmalar dahilinde, vardenafil ile tedavi (film kaplı tabletler) plaseboya kıyasla
ereksiyon fonksiyonu sonuçlarında iyileşme göstermiştir. Doz alımından sonra dört ila beş saate
kadar cinsel ilişki deneyen az sayıda hastada penetrasyon ve ereksiyonun sürdürülmesi başarı
oranı sürekli olarak plasebodan yüksektir.
Erektil fonksiyon bozukluğu olan geniş bir erkek popülasyonu ile yapılan sabit dozlu
çalışmalarda (film kaplı tabletler) üç aylık bir çalışma periyodunda plasebo alan hastaların
%49’una kıyasla, hastaların %68’inde (5 mg), %76’sında (10 mg) ve %80’inde (20 mg) başarılı
penetrasyonlar sağlanmıştır (SEP 2). Bu geniş ED popülasyonunda ereksiyonu koruma becerisi
plasebo alan hastalardaki %29’a kıyasla, %53 (5 mg), %63 (10 mg) ve %65 (20 mg) olarak
verilmiştir.
Majör etkililik çalışmalarından toplanmış verilerde, vardenafil ile başarılı penetrasyon yaşayan
hastaların oranı aşağıdaki gibidir: psikojenik erektil fonksiyon bozukluğu (%77-87), karışık
erektil fonksiyon bozukluğu (%69-83), organik erektil fonksiyon bozukluğu (%64-75), yaşlılar
17 / 23(%52-75), iskemik kalp hastalığı (%70-73), hiperlipidemi (%62-73), kronik pulmoner hastalık
(%74-78), depresyon (%59-69) ve eşzamanlı olarak anti-hipertansifler ile tedavi edilen hastalar
(%62-73).
Diabetes mellitusu olan hastalar ile yürütülen bir klinik araştırmada vardenafil, 10 mg ve 20 mg
dozlarında, erektil fonksiyon alan skorunu, başarılı bir cinsel ilişki için yeterince uzun bir
ereksiyon sağlama ve sürdürme yeteneğini ve penis sertliğini plaseboya kıyasla anlamlı ölçüde
artırmıştır. Üç aylık tedaviyi tamamlayan hastalarda ereksiyon oluşması ve koruma becerisi için
yanıt oranları 10 mg’da %61 ve %49 ve 20 mg’da %64 ve %54 iken plasebo alan hastalarda
%36 ve %23’tür.
Prostatektomi sonrası hastalarda yapılan klinik bir çalışmada vardenafil, 10 mg ve 20 mg
dozlarında, erektil fonksiyon alanı skorunu, başarılı bir ilişki için yeterince uzun bir ereksiyon
sağlama ve sürdürme yeteneğini ve penis sertliğini plaseboya kıyasla anlamlı ölçüde artırmıştır.
Üç aylık tedaviyi tamamlayan hastalar için, ereksiyon oluşması ve sürdürme becerisi için yanıt
oranları 10 mg’da %47 ve %37 ve 20 mg’da %48 ve %34 iken plasebo alan hastalarda %22 ve
%10’dur.
Omurilik yaralanması olan hastalarda yürütülen değişken dozlu klinik bir çalışmada vardenafil
erektil fonksiyon alanı skorunda, başarılı bir ilişki için yeterince uzun bir ereksiyon sağlama ve
sürdürme yeteneğini ve penis sertliğini plaseboya kıyasla anlamlı ölçüde artırmıştır. Normal
IIEF alanı skoruna (≥ 26) dönen hasta sayısı plaseboda %9 iken vardenafilde %53’tür.
Ereksiyon oluşması ve sürdürme becerisi için yanıt oranları, üç aylık tedaviyi tamamlayan
hastalarda, plasebo için %41 ve %22 iken vardenafil için %76 ve %59 olup, bu oranlar klinik
ve istatistiksel açıdan anlamlıdır (p<0,001).
Uzun dönem çalışmalarda vardenafilin güvenliliği ve etkililiği korunmuştur.
5.2 Farmakokinetik özellikler
Biyoeşdeğerlik çalışmaları, vardenafil 10 mg ağızda dağılan tabletin vardenafil 10 mg film
kaplı tablet ile biyolojik olarak eşdeğer olmadığını göstermiştir. Bu nedenle ağızda dağılan
formülasyon, vardenafil 10 mg film kaplı tablet ile eşdeğer olarak kullanılmamalıdır.
Emilim:
18 / 23Vardenafil film kaplı tablette, vardenafil oral uygulamadan sonra bazı erkeklerde on beş dakika
gibi kısa bir sürede, gözlemlenen maksimum plazma konsantrasyonları ile hızla emilir. Bununla
birlikte açlık koşullarında oral dozlamanın uygulamaların %90'ında maksimum plazma
konsantrasyonuna 30 ila 120 dakikada (medyan 60 dakika) ulaşılır. Ortalama mutlak oral
biyoyararlanım %15’tir. Oral uygulama sonrasında vardenafil EAA ve Cmaks değerleri,
önerilen doz aralığında (5-20 mg) doz ile hemen hemen orantılı olarak artar.
Vardenafil film kaplı tabletler yağ içeriği yüksek bir öğün (%57 oranında yağ içeren) ile
alındığında, absorbsiyon oranı azalır, medyan Tmaks değeri bir saat artar ve Cmaks değeri
ortalama %20 azalır. Vardenafil EAA değeri etkilenmez. Normal bir öğünden sonra (%30 yağ
içeren), vardenafil emilim hızı ve boyutu (tmaks, Cmaks, ve EAA) açlık koşullarındaki
uygulama ile karşılaştırıldığında değişmemiştir.
CİMLİTROL 10 mg ağızda dağılan tablet susuz uygulandıktan sonra vardenafil hızlı bir şekilde
emilir. Cmaks’a ulaşmak için medyan süre 45 ila 90 dakika arasında değişkenlik sergilemiştir
ve film kaplı tablet ile karşılaştırıldığında benzer ya da az miktarda gecikmiştir (8 ila 45 dakika
arası). Film kaplı tabletlere kıyasla 10 mg ağızda dağılan tablet ile, ağız boşluğunda az miktarda
ilacın lokal oral emiliminin bir sonucu olarak, ortalama vardenafil EAA’sı %21 ila %29 (orta
yaşlı ve yaşlı ED hastaları) ya da %44 (genç sağlıklı bireyler) artmıştır. Ağızda dağılan tablet
ve film kaplı tablet arasında ortalama Cmaks arasında tutarlı bir fark bulunmamaktadır.
Vardenafil 10 mg ağızda dağılan tableti yüksek yağ içerikli öğünle beraber alan hastalarda,
vardenafil EAA ve tmaks değerleri üzerinde bir etki gözlenmemiştir; ancak tokluk koşullarında
vardenafil Cmaks’ı %35 azalmıştır. Bu sonuçlara dayanarak vardenafil 10 mg ağızda dağılan
tablet yemeklerden önce ya da sonra alınabilir.
Vardenafil 10 mg ağızda dağılan tablet su ile alınırsa, EAA %29 azalır, Cmaks değişmeden
kalır ve medyan tmaks susuz alımlara kıyasla 60 dakika kadar kısalır. Vardenafil 10 mg ağızda
dağılan tablet sıvı olmadan alınmalıdır.
Dağılım:
Vardenafilin kararlı durumda ortalama dağılım hacminin 208 L olması, dokulara dağıldığını
gösterir.
Vardenafil ve dolaşımda bulunan majör metaboliti (M1) plazma proteinlerine yüksek ölçüde
bağlanır (vardenafil ya da M1 için %95). Hem vardenafil hem de M1 için, bu protein
bağlanması toplam ilaç konsantrasyonlarından bağımsızdır.
19 / 23Doz verildikten 90 dakika sonra sağlıklı deneklerin semenlerinde yapılan ölçümler esas
alındığında, hastaların semeninde uygulanan dozun %0.00012'sinden daha fazlası
bulunmamıştır.
Biyotransformasyon:
Film kaplı tabletteki vardenafil, sitokrom P450 (CYP) izoform 3A4 yoluyla ve bazı CYP3A5
ve CYP2C izoformlarının katkısıyla, esas olarak hepatik metabolizasyona uğrar.
İnsanlarda dolaşımdaki majör metabolit (M1) vardenafilin desetilasyonundan kaynaklanır ve
yaklaşık 4 saatlik plazma eliminasyon yarı ömrüyle daha fazla metabolizmaya maruz
kalmaktadır. M1’in bir kısmı, sistemik dolaşımda glukuronit formundadır. Metabolit M1,
vardenafil ile benzer bir fosfodiesteraz seçicilik profili ve vardenafile kıyasla yaklaşık %28
oranında in vitro PDE5 inhibitör potensi sergilemektedir, bu da yaklaşık %7’lik bir etkililik
katkısıyla sonuçlanmaktadır.
Vardenafil 10 mg ağızda dağılan tableti alan hastalarda vardenafilin ortalama terminal
yarılanma ömrü 4 – 6 saat arasında değişmiştir. Metabolit M1'in eliminasyon yarı ömrü, ana
ilaca benzer şekilde 3 ila 5 saat arasındadır.
Eliminasyon:
Vardenafilin toplam vücut klerensi 56 L/saat'tir ve terminal yarılanma ömrü yaklaşık 4 -5 saat
civarındadır. Oral uygulama sonrasında, vardenafil esas olarak feçes (uygulanan oral dozun
yaklaşık %91-95'i) ve çok daha az bir oranda idrar yoluyla (uygulanan dozun yaklaşık %2 -
6'sı), metabolitleri şeklinde atılır.
Doğrusallık/Doğrusal olmayan durum:
Oral uygulama sonrasında vardenafil EAA ve Cmaks değerleri, önerilen doz aralığında (5-20
mg) doz ile hemen hemen orantılı olarak artar.
Hastalardaki karakteristik özellikler
Böbrek yetmezliği:
Hafif ila orta derecede böbrek yetmezliği olan gönüllülerde (kreatinin klerensi: 30-80 mL/dak),
vardenafil farmakokinetiği, böbrek fonksiyonları normal olan kontrol gurubundakine benzer
20 / 23bulunmuştur. Şiddetli böbrek yetmezliği olan (kreatinin klerensi <30 mL/dak) gönüllülerde,
böbrek yetmezliği olmayan gönüllülere kıyasla, ortalama EAA değeri
%21 artmış ve ortalama Cmaks değeri %23 azalmıştır. Kreatinin klerensi ve vardenafil
maruziyeti (EAA ve Cmaks) arasında istatistiksel açıdan anlamlı bir korelasyon gözlenmemiştir
(bkz. Bölüm 4.2).
Vardenafilin diyaliz gereksinimi olan hastalardaki farmakokinetiği incelenmemiştir (bkz.
Bölüm 4.3).
Karaciğer yetmezliği:
Hafif ile orta derecede karaciğer yetmezliği olan hastalarda (Child- Pugh A ve B), vardenafil
klerensi karaciğerdeki yetmezliğin derecesiyle orantılı olarak azalmıştır. Hafif derecede
karaciğer yetmezliği olan hastalarda (Child-Pugh A), ortalama EAA ve Cmaks değerleri,
sağlıklı kontrol deneklerine sırasıyla %17 ve %22 oranında artmıştır. Orta derecede karaciğer
fonksiyon bozukluğu olan hastalarda (Child-Pugh B), sağlıklı kontrol deneklerine kıyasla,
ortalama EAA ve Cmaks değeri sırasıyla %160 ve %133 oranında artmıştır (bkz. Bölüm
4.2).Vardenafilin şiddetli karaciğer bozukluğu (Child-Pugh C) olan hastalardaki
farmakokinetiği incelenmemiştir (bkz. Bölüm 4.3).
Geriyatrik popülasyon:
Sağlıklı yaşlı gönüllülerde (65 yaş ve üzeri) vardenafilin hepatik klerensi, daha genç yaştaki
(18- 45 yaş) gönüllülerdekine kıyasla düşük bulunmuştur. Ortalama olarak, vardenafil film
kaplı tablet kullanan yaşlı erkeklerin, genç erkeklerden %34 daha yüksek bir Cmaks değeri
ve%52 daha yüksek bir EAA değerine sahip olduğu görülmüştür (bkz. Bölüm 4.2).
Vardenafil ağızda dağılan tablet kullanan yaşlı hastalarda (65 yaş ve üzeri) vardenafil EAA ve
Cmaks değerleri 45 yaş ve altındaki hastalarla karşılaştırıldığında sırasıyla %31 ila %39 ve %16
ila %21 düzeyinde artmıştır. Vardenafilin, 45 yaş ve altı ya da 65 yaş ve üzeri hastalarda on
günlük süre boyunca günde bir kez alınan 10 mg’lık ağızda dağılan tablet kullanımını takiben
plazmada birikmediği saptanmıştır.
5.3 Klinik öncesi güvenlilik verileri
Konvansiyonel güvenlilik farmakolojisi, tekrarlayan doz toksisitesi, genotoksisite,
karsinojenisite ve üreme toksisitesi çalışmalarına dayalı klinik öncesi verilerde, insanlara
yönelik herhangi bir spesifik tehlike ortaya çıkmamıştır.
21 / 236. FARMASÖTİK BİLGİLER
6.1 Yardımcı maddelerin listesi:
• Mikrokristalin selüloz
• Krospovidon
• Magnezyum stearat
• Silikon dioksit
• Opadry Orange
- Polietilen glikol
- Hidroksipropilmetilselüloz
- Titanyum dioksit
- Sarı demir oksit
- Kırmızı demir oksit
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel uyarılar
25°C’nin altındaki oda sıcaklığında saklayınız.
6.5 Ambalajın niteliği ve içeriği
Al/PVC-PVDC blisterli, 2 veya 4 tablet olarak, karton kutuda kullanma talimatı ile birlikte
sunulur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü” ve “Ambalaj
Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
PharmaPlace İlaç Tic. A.Ş.
Çerkezköy/Tekirdağ
22 / 238. RUHSAT NUMARASI
2024/287
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.08.2024
Ruhsat yenileme tarihi:
10. KÜB’ÜN YENİLENME TARİHİ
23 / 23