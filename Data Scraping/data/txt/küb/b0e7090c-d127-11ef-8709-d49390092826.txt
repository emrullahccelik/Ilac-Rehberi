KISA ÜRÜN BİLGİSİ
1. BEŞERİ TIBBİ ÜRÜNÜN ADI
PİDREX ER 0,75 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
Her bir uzatılmış salımlı tablet, 0,52 mg pramipeksole eşdeğer, 0,75 mg pramipeksol
dihidroklorür monohidrat içerir.
DİKKAT:
Literatürde yayınlanan pramipeksol dozları tuz formunu ifade etmektedir. Bu nedenle,
dozlar hem pramipeksol tuz formunda, hem de baz formunda (parantez içinde)
sunulmuştur.
Yardımcı maddeler:
Yardımcı maddeler için bölüm 6.1’e bakınız.
3. FARMASÖTİK FORM
Uzatılmış salımlı tablet
Beyaz renkli, yuvarlak tabletler
4. KLİNİK ÖZELLİKLER
4.1 Terapötik endikasyonlar
PİDREX ER uzatılmış salımlı tablet, erişkinlerde idiyopatik Parkinson hastalığındaki
bulgu ve belirtilerin tedavisinde endikedir. Tek başına (birlikte levodopa olmaksızın)
kullanılabilir ya da hastalığın seyri içinde, geç evrelere doğru, levodopanın etkisi
azalarak geçmeye başladığında veya değişken hale geldiği için terapötik etkide
dalgalanmalar ortaya çıktığında (doz sonu ya da gelgit (on/off) dalgalanmalar),
levodopa ile kombinasyon şeklinde kullanılabilir.
4.2 Pozoloji ve uygulama şekli
Pozoloji/uygulama sıklığı ve süresi :
PİDREX ER uzatılmış salımlı tablet, pramipeksolün günde bir kez, ağızdan
kullanılan formülasyonudur.
Başlangıç tedavisi:
Doz, aşağıda gösterildiği gibi, 0,375 mg tuz (0,26 mg baz) günlük başlangıç dozundan
itibaren basamaklı olarak artırılmalı ve doz artışları 5-7 günlük aralıklar ile
yapılmalıdır. Hastalarda tolere edilemeyecek istenmeyen etkiler oluşmadığı sürece doz
titrasyonu, maksimum terapötik etkinin elde edilebileceği şekilde yapılmalıdır.
PİDREX ER uzatılmış salımlı tablet doz arttırma şeması
Hafta Günlük doz (mg, baz) Günlük doz (mg, tuz)
1 0,26 0,375
2 0,52 0,75
3 1,05 1,5
1 / 15Eğer dozun daha da yükseltilmesi gerekli olursa, günlük doz, haftalık aralıklar ile
0,75 mg tuz (0,52 mg baz) dozda, maksimum günlük doz olan 4,5 mg tuz (3,15 mg
baz) doza kadar arttırılmalıdır. Bununla birlikte, günlük 1,5 mg tuz (1,05 mg baz)
dozların üzerine çıkıldığında somnolans insidansının arttığı unutulmamalıdır
(bkz. 4.8).
Halen PİDREX tablet almakta olan hastalar, ertesi sabah başlamak üzere, aynı
günlük dozda PİDREX ER uzatılmış salımlı tablete geçiş yapabilirler. PİDREX ER
uzatılmış salımlı tablete geçiş yapıldıktan sonra, hastanın tedaviye verdiği yanıta göre
ilaç dozu ayarlanabilir (bkz.5.1).
İdame tedavisi:
Günlük bireysel dozları, 0,375 mg tuz (0,26 mg baz) ile maksimum 4,5 mg tuz
(3,15 mg baz) aralığında olmalıdır. Pivotal çalışmalarda, doz artırımı sırasında,
etkililik, günde 1,5 mg tuz (1,05 mg baz) dozdan itibaren gözlenmiştir. Daha ileri
doz ayarlamaları, klinik yanıta ve ortaya çıkan advers etkilere göre yapılmalıdır.
Klinik araştırmalarda hastaların yaklaşık %5’i, 1,5 mg tuz (1,05 mg baz) dozdan daha
düşük dozlar ile tedavi edilmiştir. İleri Parkinson hastalığında, levodopa dozunun
düşürülmesi planlandığında, günlük 1,5 mg tuz (1,05 mg baz) dozdan daha yüksek
dozlar yararlı olabilir. PİDREX ER ile gerek doz artırımı gerekse idame tedavisi
sırasında, hasta bireyin reaksiyonları doğrultusunda, levodopa dozunun azaltılması
önerilir (bkz. 4.5).
Unutulan dozlar:
Bir dozun alınması unutulursa, PİDREX ER uzatılmış salımlı tablet, unutulan dozun
alınması gereken zamandan sonra 12 saat içinde alınmalıdır. 12 saatten daha uzun
zaman geçmişse, unutulan doz atlanmalı ve bir sonraki doz ertesi gün alınması
gereken zamanda kullanılmalıdır.
Tedavinin sonlandırılması:
Dopaminerjik tedavinin aniden kesilmesi, nöroleptik malign sendrom gelişmesine yol
açabilir.
Pramipeksol günlük doz 0,75 mg tuza (0,52 mg baz) düşünceye kadar, günde
0,75 mg tuz (0,52 mg baz), daha sonra ise günde 0,375 mg tuz (0,26 mg baz) dozlarla
azaltılarak, basamak tarzında sonlandırılmalıdır (bkz. 4.4).
Uygulama şekli:
Uzatılmış salımlı (ER) tabletler su ile bir bütün olarak yutulmalı, çiğnenmemeli,
bölünmemeli ya da ezilmemelidir. Uzatılmış salımlı tabletler yiyeceklerle birlikte
veya tek başına alınabilir. Her gün aynı saatte alınmalıdır.
Özel popülasyonlara ilişkin ek bilgiler:
Böbrek yetmezliği :
Pramipeksolün eliminasyonu böbrek fonksiyonlarına bağımlıdır. Aşağıdaki doz şeması
önerilir:
Kreatinin klerensi 50 ml/dk'nın üzerinde olan hastalarda, günlük dozun ya da doz
uygulama sıklığının azaltılması gerekli değildir.
2 / 15Kreatinin klerensi 30-50 ml/dk arasında olan hastalarda tedavi, günaşırı 0,375 mg tuz
(0,26 mg baz) PİDREX ER uzatılmış salımlı tablet ile başlatılmalıdır. Bir haftadan
sonra, doz günlük uygulama dozuna yükseltilmeden önce, ihtiyatlı olunmalı ve
terapötik yanıt ile tolerabilite dikkatle değerlendirilmelidir. Eğer dozun daha da
yükseltilmesi gerekli olursa, günlük doz, haftalık aralıklar ile 0,375 mg pramipeksol
tuz (0,26 mg baz) doz miktarlarıyla maksimum günlük doz olan 2,25 mg tuza (1,57
mg baz) kadar arttırılmalıdır.
Kreatinin klerensi 30 ml/dk’nın altında olan hastaların PİDREX ER uzatılmış salımlı
tablet ile tedavisine ilişkin veri bulunmadığı için, bu hasta grubunda PİDREX ER
uzatılmış salımlı tablet kullanımı önerilmemektedir. Bu hastalarda PİDREX ER tablet
kullanılması düşünülmelidir.
Eğer idame tedavisi esnasında böbrek fonksiyonları azalırsa, yukarıda
verilen öneriler izlenmelidir.
Karaciğer yetmezliği :
Absorbe edilen etkin maddenin yaklaşık %90’ı böbrekler yolu ile atıldığı
için karaciğer yetmezliği olan hastalarda doz ayarlanması büyük olasılıkla gerekli
olmayacaktır. Ancak, karaciğer yetmezliğinin PİDREX ER farmakokinetiği
üzerindeki potansiyel etkisi incelenmemiştir.
Pediyatrik popülasyon:
PİDREX ER uzatılmış salımlı tabletin 18 yaşından küçük çocuklardaki etkililiği ve
güvenliliği belirlenmemiştir. PİDREX ER uzatılmış salımlı tabletin Parkinson
hastalığında pediyatrik popülasyona ilişkin bir kullanım alanı bulunmamaktadır.
Geriyatrik popülasyon:
PİDREX ER uzatılmış salımlı tabletin eliminasyon yarı ömrü, yaşlılarda daha uzundur
(bkz. 5.2).
4.3 Kontrendikasyonlar
Etkin maddeye ya da ürünün herhangi bir bileşenine karşı aşırı duyarlılık halinde
kontrendikedir (bkz. 6.1).
4.4 Özel kullanım uyarıları ve önlemleri
Böbrek yetmezliği olan bir Parkinson hastasına pramipeksol uzatılmış salımlı tablet
reçete edilirken, “Pozoloji ve uygulama şekli” bölümünde (bkz. 4.2) açıklandığı
şekilde bir doz azaltımı önerilir.
Halüsinasyonlar
Halusinasyonların dopamin agonistleri ve levodopa tedavisinde bir yan etkisi
olduğu bilinmektedir. Hastalar, halusinasyonların (çoğunlukla görsel) oluşabileceği
konusunda uyarılmalıdır.
Diskinezi
İlerlemiş Parkinson hastalığında, levodopa ile kombinasyon tedavisinde, pramipeksol
uzatılmış salımlı tabletin başlangıç titrasyonu sırasında diskinezi ortaya çıkabilir.
Eğer diskinezi ortaya çıkarsa, levodopa dozu azaltılmalıdır.
3 / 15Distoni
Pramipeksolün başlatılması veya doz artışı sonrasında, Parkinson hastalığı olan
hastalarda antekollis, kamptokormi ve plörototonus da (Pisa Sendromu) dahil olmak
üzere nadiren aksiyel distoni bildirilmiştir. Distoni, Parkinson hastalığının bir
semptomu olabilse de, bu hastalardaki semptomlar pramipeksolün azaltılması veya
geri çekilmesinden sonra düzelmiştir. Eğer distoni ortaya çıkarsa, dopaminerjik ilaç
tedavisi gözden geçirilmeli ve pramipeksol dozunda bir ayarlama yapılması
düşünülmelidir.
Aniden uyuyakalma durumu ve somnolans
Pramipeksol, özellikle Parkinson hastalarında, somnolans ve ani başlayan
uyuyakalma olaylarıyla ilişkili bulunmuştur. Günlük aktiviteler sırasında ve bazı
vakalarda hiçbir uyarı belirtisi vermeden ortaya çıkan aniden başlayan uyku nöbetleri
yaygın olmayan sıklıkta bildirilmiştir; bu durum, bazı olgularda farkında olmaksızın
ya da uyarıcı belirtiler bulunmaksızın ortaya çıkabilir. Hastalar bu konu hakkında
uyarılmalı ve bu ilacın kullanımı sırasında özellikle araç ve makine kullanımında
dikkatli olmaları önerilmelidir. Somnolans ve/veya ani uyku nöbetleri yaşayan
hastaların araç ve makine kullanımından kaçınmaları gereklidir. Ayrıca, dozun
azaltılması ya da tedavinin sonlandırılması düşünülebilir. Olası additif etkiler
nedeniyle, hastalar, pramipeksol içeren bir ilaç kullanımı sırasında diğer sedatif ilaçlar
veya alkol alırken dikkatli olmaları gerektiği konusunda uyarılmalıdır (bkz. 4.5, 4.7
ve 4.8).
İmpuls kontrol bozuklukları
Hastalar impuls kontrol bozuklukları gelişmesi olasılığı açısından düzenli olarak
izlenmelidir. Hastalar ve hastaların bakım ve tedavisiyle ilgilenen kişiler,
pramipeksol uzatılmış salımlı tablet dahil dopamin agonistleriyle tedavi gören
hastalarda, patolojik kumar oynama, libidoda artma, hiperseksüalite, kompulsif
harcama yada alışveriş yapma, tıkanırcasına yemek yeme ve aşırı yemek yeme gibi
impuls kontrol bozukluklarının davranışsal semptomlarının görülebileceği konusunda
uyarılmalıdır. Bu gibi semptomların gelişmesi durumunda dozun azaltılması ya da
basamaklı şekilde azaltılarak sonlandırılması düşünülmelidir.
Mani ve deliryum
Hastalar, mani ve deliryum gelişme riski açısından düzenli olarak izlenmelidir.
Hastalar ve hastanın bakımı ile ilgilenen kişiler, pramipeksol ile tedavi edilen
hastalarda mani ve deliryum ortaya çıkabileceği hakkında mutlaka uyarılmalıdır.
Bu gibi semptomlar gelişirse, doz azaltılması/dozun basamaklı şekilde azaltılması ile
ilacın kesilmesi düşünülmelidir.
Psikotik bozuklukları olan hastalar
Psikotik bozuklukları olan hastalar dopamin agonistleri ile tedavi sadece eğer
tedaviden elde edilecek potansiyel yarar, olası riskten yüksek ise uygulanmalıdır.
Pramipeksol ve antipsikotik ilaçların eş zamanlı kullanımından kaçınılmalıdır (bkz.
4.5).
Oftalmolojik izlem
Düzenli aralıklarla ya da görme anormalliklerinin ortaya çıkması durumunda
oftalmolojik izleme yapılması önerilmektedir.
4 / 15Ağır kardiyovasküler hastalık
Ağır kardiyovasküler hastalık durumunda dikkatli olunmalıdır. Dopaminerjik
tedavi ile genel olarak ilişkili postüral hipotansiyon riski nedeniyle, özellikle
tedavinin başlangıcında kan basıncının izlenmesi önerilir.
Nöroleptik malign sendrom
Dopaminerjik tedavinin aniden kesilmesiyle, nöroleptik malign sendromu düşündüren
semptomlar bildirilmiştir (bkz. 4.2).
Dopamin agonisti kesilme sendromu
Parkinson hastalarında pramipeksol tedavisi, dozun basamaklı şekilde azaltılması
yoluyla kesilmelidir (bkz.4.2). Pramipeksol dahil dopamin agonistlerinin dozu
azaltılırken veya tedavi durdurulduğunda, motor olmayan advers etkiler ortaya
çıkabilir. Semptomlar arasında, apati, anksiyete, depresyon, bitkinlik, terleme ve ağrı
bulunur ve bunlar şiddetli olabilir. Dopamin agonistinin dozu azaltılmaya başlamadan
önce hastalar bu konuda bilgilendirilmeli ve sonrasında da düzenli olarak
izlenmelidir. Semptomların inatçı olması halinde, pramipeksol dozunun geçici olarak
yükseltilmesi gerekebilir (bkz. 4.8).
Dışkıda kalıntılar
Bazı hastalar dışkılarında bozulmamış pramipeksol tabletlere benzeyen kalıntıların
olduğunu bildirmiştir. Eğer hasta böyle bir gözlemi bildirirse, doktor, hastasının
tedaviye yanıtını yeniden değerlendirmelidir.
4.5 Diğer tıbbi ürünler ile etkileşimler ve diğer etkileşim şekilleri
Plazma proteinlerine bağlanma
Pramipeksol plazma proteinlerine çok düşük bir düzeyde (< %20) bağlanır ve
insanlarda düşük boyutlarda bir biyotransformasyon görülür. Bu nedenle plazma
proteinlerine bağlanmayı etkileyen ya da biyotransformasyon yoluyla eliminasyon
üzerinde etkili olan diğer ilaçlar ile etkileşim beklenmez. Antikolinerjik ilaçlar esas
olarak biyotransformasyon yoluyla elimine edildiğinden, etkileşim potansiyeli
düşüktür; Bununla birlikte, antikolinerjiklerle etkileşim konusu çalışılmamıştır.
Selejilin ve levodopa ile farmakokinetik bir etkileşim göstermez.
Aktif renal eliminasyon yolağı inhibitörleri/yarışmacıları
Simetidin, muhtemelen böbrek tübüllerindeki katyonik sekretuar transport sistemini
inhibe ederek, pramipeksolün renal klerensini yaklaşık %34 oranında azaltmıştır. Bu
nedenle, aktif renal eliminasyon yolağını inhibe eden ya da bu yol ile elimine olan
simetidin, amantadin, meksiletin, zidovudin, sisplatin, kinin ve prokainamid gibi
ilaçlar pramipeksol ile etkileşerek, pramipeksol klerensinde azalmaya yol açabilir. Bu
ilaçların pramipeksol uzatılmış salımlı tablet ile eş zamanlı kullanılması halinde
pramipeksol dozunun azaltılması düşünülmelidir.
Levodopa ile kombinasyon
Pramipeksol uzatılmış salımlı tablet, levodopa ile eşzamanlı veriliyorsa, levodopa
dozunun azaltılması ve pramipeksol uzatılmış salımlı tablet dozu arttırılırken diğer
antiparkinson ilaçların dozlarının sabit tutulması önerilmektedir.
Additif etki olasılığı nedeniyle, hastaların pramipeksol uzatılmış salımlı tablet ile
birlikte başka sedasyon yapıcı ilaçlar ya da alkol almaları durumunda dikkatli olmaları
konusunda uyarılması gerekir (bkz. 4.4, 4.7 ve 4.8).
5 / 15Antipsikotik ilaçlar
Antipsikotik ilaçların pramipeksol ile birlikte kullanımından kaçınılmalıdır
(bkz. 4.4), bu durumda antagonistik etkiler beklenebilir.
Özel popülasyonlara ilişkin ek bilgiler:
Özel bir veri bulunmamaktadır.
Pediyatrik popülasyon:
Özel bir veri bulunmamaktadır.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar, tedavi süresince tıbben etkili olduğu
kabul edilen doğum kontrol yöntemleri kullanmalıdır.
Gebelik dönemi
Pramipeksolun gebelikte kullanımına ilişkin klinik bilgi mevcut değildir.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir
(bkz. 5.3).İnsanlara yönelik potansiyel risk bilinmemektedir.
Pramipeksol sıçanlarda ve tavşanlarda teratojenik etki göstermemiş, ama sıçanlarda
maternotoksik dozlarda embriyotoksik etki göstermiştir (bkz. 5.3). İnsanlara yönelik
potansiyel risk bilinmemektedir.
Pramipeksol uzatılmış salımlı tablet gebelik sırasında açıkça gerekli olmadığı sürece
kullanılmamalı, yalnızca potansiyel yararları, fetüs üzerindeki olası riske ağır
bastığında kullanılmalıdır.
Laktasyon dönemi
İnsanlarda pramipeksol tedavisinin prolaktin sekresyonunu inhibe etmesi nedeniyle,
laktasyon inhibisyonu beklenir. Pramipeksolün kadınlarda süte geçip geçmediği
üzerinde çalışılmamıştır. Sıçanlarda etkin maddeye ait radyoaktivitenin sütteki
konsantrasyonu, plazmadakinden daha yüksek bulunmuştur.
İnsanlarla ilgili veri bulunmaması nedeniyle, emzirme sırasında pramipeksol
uzatılmış salımlı tabletler kullanılmamalıdır. Ancak kullanımından kaçınılamıyor ise,
emzirmeye son verilmelidir.
Üreme yeteneği /Fertilite
İnsan fertilitesi üzerinde çalışma yapılmamıştır. Pramipeksol hayvan çalışmalarında,
östrus döngülerini etkilemiş ve bir dopamin agonistinden beklendiği şekilde dişi
fertilitesinde azalmaya neden olmuştur. Bu çalışmalarda, erkek fertilitesine yönelik,
doğrudan ya da dolaylı zararlı etkiler gösterilmemiştir.
6 / 154.7 Araç ve makine kullanımı üzerindeki etkiler
Pramipeksol uzatılmış salımlı tablet araç ve makine kullanım yetenekleri üzerinde
majör etkiler oluşturabilir.
Halüsinasyonlar ya da somnolans ortaya çıkabilir.
Pramipeksol uzatılmış salımlı tablet ile tedavi edilen ve somnolans ve/veya ani uyku
episodları geçiren hastalar, bu sorunlar ortadan kalkıncaya kadar, araba ve makine
kullanmak gibi dikkat gerektiren faaliyetlerden kaçınmaları, aksi takdirde dikkatteki
bozulma nedeniyle kendisi ve başkaları için ciddi yaralanma veya ölüm riski
bulunduğu konusunda uyarılmalıdır (bkz. 4.4, 4.5 ve 4.8).
4.8 İstenmeyen etkiler
Pramipeksol tedavisi alan 1.778 Parkinson hastası ile, plasebo alan 1.297 hastayı
içeren plasebo kontrollü çalışmaların yer aldığı havuz analizlerine dayanılarak, her iki
grupta da advers etkiler sık olarak bildirilmiştir. Pramipeksol alan hastaların
%67’sinde ve plasebo grubunun %54’ünde en az bir advers etki bildirilmiştir.
Advers ilaç reaksiyonlarının çoğunluğu tedavinin erken döneminde başlar ve
çoğunluğu tedaviye devam edilirken kaybolma eğilimindedir.
Advers reaksiyonlar, aşağıdaki sıklık kategorileri kullanılarak, sistem-organ sınıfları
içinde ve şu sıklık tanımlarıyla bildirilmiştir (Advers reaksiyon ortaya çıkması
beklenen hasta sayısı):
Çok yaygın ≥ 1/10
Yaygın ≥ 1/100 ilâ < 1/10
Yaygın olmayan ≥ 1/1.000 ilâ < 1/100
Seyrek ≥ 1/10.000 ilâ < 1/1.000
Çok seyrek < 1/10.000
Bilinmiyor eldeki verilerle hareketle tahmin edilemiyor.
Parkinson hastalarında en yaygın (≥%5) olarak bildirilen ve pramipeksol tedavisinde
plasebo ile olduğundan daha sık görülen advers ilaç reaksiyonları şunlardır; bulantı,
diskinezi, hipotansiyon, baş dönmesi, somnolans, uykusuzluk, konstipasyon,
halüsinasyon, baş ağrısı ve bitkinlik. Somnolans insidansı günde 1.5 mg pramipeksol
tuzundan daha yüksek dozlarda artar (bkz. 4.2). Levodopa ile kombinasyonda daha
sık bildirilen bir advers etki diskinezidir. Tedavinin başlangıcında, özellikle
pramipeksol titrasyonu çok hızlı yapılırsa hipotansiyon ortaya çıkabilir.
Vücut sistemi Çok Yaygın Yaygın Seyrek Bilinmiyor
yaygın (≥1/100-<1/10) olmayan (≥1/10.000
(≥1/10) (≥1/1.000-< -<1/1.000)
1/100)
Enfeksiyonlar Pnömoni
ve
enfestasyonlar
7 / 15Endokrin Uygun
hastalıklar olmayan
antidiüretik
1
hormon salımı
Psikiyatrik Uykusuzluk Kompulsif Mani
hastalıklar Halüsinasyonlar alışveriş
Anormal rüyalar Patolojik
Konfüzyon kumar oynama
İmpuls kontrol Huzursuzluk
bozuklukları ve Hiperseksüalite
kompulsiyonlara Delüzyon
ilişkin Libido
davranışsal bozuklukları
semptomlar Paranoya
Deliryum
Tıkanırcasına
1
yeme
1
Hiperfaji
Sinir sistemi Somnolans Baş ağrısı Aniden
hastalıkları Baş uyuyakalma
dönmesi Amnezi
Diskinezi Hiperkinezi
Senkop
Göz Diplopi, bulanık
hastalıkları görme ve görme
keskinliğinde
azalma dahil
görme
bozuklukları
Kardiyak Kalp
hastalıklar 1
yetmezliği
Vasküler Hipotansiyon
hastalıklar
Solunum, Dispne
göğüs Hıçkırık
bozuklukları ve
mediyastinal
hastalıklar
Gastrointestinal Bulantı Konstipasyon
hastalıklar Kusma
Deri ve derialtı Aşırı duyarlılık
dokusu Kaşıntı
hastalıkları Döküntü
8 / 15Genel Bitkinlik Apati,
bozukluklar ve Periferal ödem anksiyete,
uygulama depresyon,
bölgesine bitkinlik,
ilişkin terleme ve
hastalıklar ağrıyı da
içine alan
dopamin
agonisti
kesilme
sendromu
Araştırmalar İştahta azalma Kilo artışı
dahil kilo kaybı
1
Bu advers etki pazarlama sonrası deneyimlerde gözlenmiştir. %95 kesinlikle, “yaygın olmayan”
kategorisinden daha sık değildir, ancak sıklık düzeyi daha düşük olabilir. Bu yan etki pramipeksol ile
tedavi edilen 2.762 Parkinson hastasından oluşan klinik araştırma veritabanında bulunmadığı için kesin
bir sıklık tahmini yapılması mümkün değildir.
Seçilmiş advers reaksiyonların açıklanması
Somnolans
Pramipeksol tedavisi ile somnolans yaygın sıklıkta ilişkili bulunmuş, gündüz
vakti ortaya çıkan aşırı somnolans ve ani uyku vakaları ile yaygın olmayan sıklıkta
ilişkili görülmüştür (bkz.4.4).
Libido bozuklukları
Pramipeksol, libido bozuklukları (artma ya da azalma) ile yaygın olmayan sıklıkta
ilişkili olabilir.
İmpuls kontrol bozuklukları
Pramipeksol uzatılmış salımlı tablet dahil dopamin agonistleri ile tedavi edilen
hastalarda, patolojik kumar oynama, libido artışı, hiperseksüalite, kompulsif harcama
ya da alışveriş, tıkanırcasına yeme ve aşırı yeme bulguları ortaya çıkabilir (bkz. 4.4).
3,090 Parkinson hastasını kapsayan, kesitsel (cross-sectional), retrospektif taramalı ve
olgu-kontrollu (case-control) çalışmada, dopaminerjik ya da non-dopaminerjik tedavi
alan tüm hastaların %13.6’sında, son altı ay içinde bir impuls kontrol bozukluklarına
ait semptomlar görülmüştür. Gözlenen belirtiler arasında, patolojik kumar oynama,
kompulsif alışveriş, tıkanırcasına yeme ve kompulsif seksüel davranışlar
(hiperseksüalite) bulunur. İmpuls kontrol bozuklukları açısından olası bağımsız risk
faktörleri arasında dopaminerjik tedaviler ve daha yüksek dozlardaki dopaminerjik
tedavi, daha genç yaşlar (≤65 yaş), bekar olma ve hasta tarafından bildirilen
kumar oynama davranışları ile ilgili aile öyküsü yer alır.
Dopamin agonistleri kesilme sendromu
Pramipeksol dahil dopamin agonistlerinin dozu azaltılırken veya tedavi
durdurulduğunda, motor olmayan advers etkiler ortaya çıkabilir. Semptomlar arasında,
apati, anksiyete, depresyon, bitkinlik, terleme ve ağrı bulunur (bkz. 4.4).
9 / 15Kalp yetmezliği
Pramipeksol tedavisi alan hastalarda, klinik çalışmalar ve pazarlama sonrası
deneyimlerde, kalp yetmezlik bildirilmiştir. Bir farmakoepidemiyolojik çalışmada
pramipeksol kullanımı, pramipeksol kullanmayan hastalara göre kalp yetmezlik
riski ile daha fazla ilişkilendirilmiştir (gözlenen risk oranı 1.86; %95 GA, 1.21-
2.85).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218
35 99)
4.9 Doz aşımı ve tedavisi
Klinikte masif bir doz aşımı deneyimi bulunmamaktadır. Beklenen istenmeyen etkiler,
bulantı, kusma, hiperkinezi, halusinasyonlar, ajitasyon ve hipotansiyon dahil, bir
dopamin agonistinin farmakodinamik profili ile ilişkili reaksiyonlar olacaktır.
Bir dopamin agonistinin doz aşımı için belirlenmiş bir antidotu bulunmamaktadır.
Eğer santral sinir sistemi stimülasyonu bulguları var ise, bir nöroleptik ajan endike
olabilir. Doz aşımı tedavisinde gastrik lavaj, intravenöz sıvılar, aktif kömür
uygulaması ve elektrokardiyografik izlemenin yanı sıra, genel destekleyici önlemler
gerekli olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anti-Parkinson ilaçlar, dopamin agonistleri
ATC kodu: N04BC05
Etki mekanizması
Pramipeksol bir dopamin agonistidir, dopamin D ailesi reseptörlerine yüksek bir
2
selektivite ve spesifite ile bağlanır; D reseptörlerine karşı seçici bir afinite gösterir.
3
Ayrıca, tam bir intrinsik aktiviteye sahiptir.
Pramipeksol striatumda bulunan dopamin reseptörlerinin uyarılması yoluyla,
parkinsondaki motor defisitleri hafifletir. Hayvan çalışmalarında pramipeksolün,
dopamin sentezi, salıverilmesi ve çevrim hızını (turnover) inhibe ettiği gösterilmiştir.
Farmakodinamik etkiler
Gönüllüler üzerinde yapılan çalışmalarda, prolaktinde doza bağlı bir azalma
gözlenmiştir.
Pramipeksol uzatılmış salımlı tablet formülasyonun, günde 4,5 mg tuza (3,15 mg baz),
kadar önerilenden daha hızlı titre edildiğinde (her 3 günde bir), sağlıklı gönüllüler
üzerinde yürütülen bir klinik araştırmada, kan basıncı ve kalp hızında artış
gözlenmiştir. Böyle bir etki, hastalar üzerinde yapılan çalışmalarda gözlenmemiştir.
10 / 15Parkinson hastalığında klinik etkililik ve güvenlilik
Pramipeksol tedavisi, idiyopatik Parkinson hastalığının belirti ve semptomlarını
azaltır. Plasebo kontrollü klinik çalışmalarda Hoehn ve Yahr evre I-V olan yaklaşık
1,800 hasta pramipeksol ile tedavi edilmiştir. Bu hastalardan daha ileri evredeki
yaklaşık 1000 kişi, eş zamanlı levodopa tedavisi almıştır ve motor
komplikasyonlardan şikayetçi olmuştur.
Erken ve ilerlemiş Parkinson hastalığında kontrollü klinik araştırmalarda,
pramipeksolün etkililiği yaklaşık altı ay süreyle devam etmiştir. Üç yıldan daha uzun
süren açık tasarımlı devam çalışmalarında, etkililiğin azaldığını gösteren bir veri
bulunmamaktadır.
İki yıl süreli, kontrollü, çift-kör klinik çalışmada pramipeksol ile başlangıç tedavisi,
levodopa ile başlangıç tedavisine kıyasla, motor komplikasyonların ilk ortaya
çıkmasını anlamlı oranda geciktirmiş ve bu komplikasyonların ortaya çıkışını
azaltmıştır. Motor komplikasyonlarda pramipeksol ile görülen bu gecikme, levodopa
ile motor fonksiyonlarda sağlanacak daha büyük düzelme (UPDRS skorundaki
ortalama değişim ile ölçüldüğü üzere) ile karşılıklı değerlendirilmelidir. Halusinasyon
ve somnolansın bütünsel insidansı, pramipeksol grubunda doz artırım fazında genel
olarak daha yüksektir. Ancak idame döneminde anlamlı bir farklılık bulunmamaktadır.
Parkinson hastalarında pramipeksol tedavisi başlatılırken bu noktalar dikkate
alınmalıdır.
Parkinson hastalığının tedavisinde pramipeksol uzatılmış salımlı tabletin güvenlilik ve
etkililiği üç randomize, kontrollü çalışmadan, çok uluslu bir ilaç geliştirme
programında değerlendirilmiştir. İki çalışma erken evre Parkinson hastalarında, bir
araştırma ileri evre Parkinson hastaları üzerinde yürütülmüştür.
Pramipeksol uzatılmış salımlı tabletin plaseboya üstünlüğü, erken evre Parkinson
hastası olan toplam 539 gönüllüyü kapsayan çift-kör, plasebo kontrollü bir araştırmada
18 haftalık tedaviden sonra, hem primer (UPDRS Bölüm II+III skoru) ve hem de
temel sekonder (CGI-I ve PGI-I yanıt veren oranları) etkililik sonlanım noktaları ile
gösterilmiştir. Otuz üç hafta süreyle tedavi edilen hastalarda etkililiğin kalıcı olduğu
gösterilmiştir. Pramipeksol uzatılmış salımlı tabletin, pramipeksol çabuk salım
tabletlere göre daha az etkili olmadığı, 33. haftada UPDRS Bölüm II+III skorları ile
yapılan değerlendirmelerle gösterilmiştir.
Eşzamanlı levodopa almakta olan toplam 517 ileri dönemli Parkinson hastasının yer
aldığı çift-kör, plasebo kontrollü bir araştırmada 18 haftalık tedaviden sonra, hem
primer (UPDRS Bölüm II+III skoru) hem de temel sekonder (gün içinde semptomların
geri döndüğü süreler) etkililik sonlanım noktalarında pramipeksol uzatılmış salımlı
tabletin plaseboya karşı üstün olduğu gösterilmiştir.
Pramipeksol çabuk salımlı tabletten, aynı günlük dozda Pramipeksol uzatılmış salımlı
tablete ertesi gün geçişin etkililik ve tolerabilitesi, erken dönemli Parkinson hastalığı
olan kişiler üzerinde yürütülen çift-kör bir klinik çalışmada değerlendirilmiştir.
Pramipeksol uzatılmış salımlı tablete geçiş yapan 103 hastanın 87’sinde etkililik
sürekli olmuştur. Bu 87 hastanın %82,8’i dozunu değiştirmemiş, %13,8’i arttırmış ve
%3.4’ü ise azaltmıştır.
11 / 15UPDRS Bölüm II+III skorlarında etkililik sürekliliği kriterini karşılamayan
16 hastanın yarısında, başlangıç dönemine göre değişimin klinik olarak anlamlı
olmadığı kabul edilmiştir. Pramipeksol uzatılmış salımlı tablete geçiş yapan sadece bir
hastada ilaca bağlı advers olay geçirmiş ve hasta çalışmadan ayrılmıştır.
Pediyatrik popülasyon
Avrupa İlaç Ajansı, Parkinson hastalığı için pediyatrik popülasyonun tüm
alt-gruplarında Pramipeksol uzatılmış salımlı tablet ile yapılan çalışma sonuçlarının
sunulması zorunluluğunu kaldırmıştır (bkz. 4.2).
5.2 Farmakokinetik özellikler
Emilim:
Pramipeksol oral uygulama sonrasında tamamen emilir. Mutlak biyoyararlanım
%90'dan büyüktür.
Bir Faz I çalışmasında, pramipeksol çabuk salımlı ve uzatılmış salımlı tabletler açlık
durumunda değerlendirilmiştir. Aynı günlük dozlarda günde bir kez kullanılan
pramipeksol uzatılmış salımlı tablet ve günde üç kez pramipeksol çabuk salımlı tablet
ile ulaşılan minimum ve doruk plazma konsantrasyonları (C , C ) ve maruziyet
min maks
düzeyleri (EAA) eşdeğer bulunmuştur.
Günde bir kez kullanılan pramipeksol uzatılmış salımlı tablet uygulaması, günde üç
kez pramipeksol çabuk salımlı tablet uygulaması ile karşılaştırıldığında, pramipeksol
plazma konsantrasyonlarında 24 saat boyunca daha az dalgalanmaya yol açmaktadır.
Günde bir kez pramipeksol uzatılmış salımlı tablet ile maksimum plazma
konsantrasyonlarına 6 saat civarında ulaşılır. Maruziyet açısından kararlı duruma en
geç 5 günlük bir sürekli uygulamadan sonra ulaşılmaktadır.
Genel olarak, besinler pramipeksolün biyoyararlanımını etkilemez. Yağdan zengin bir
öğün, sağlıklı gönüllülerde, doruk konsantrasyonda (C ) tek doz uygulamasından
maks
sonra %24, çoklu doz uygulamasından sonra %20 civarında bir yükselmeye ve doruk
plazma konsantrasyonuna ulaşma zamanında yaklaşık 2 saatlik bir gecikmeye neden
olmuştur. Total maruziyet (EAA) eşzamanlı yiyecek alımından etkilenmemiştir.
C ’daki artış klinik açıdan önemli kabul edilmez. Pramipeksol uzatılmış salımlı
maks
tabletin etkililik ve güvenliliğinin belirlendiği Faz III çalışmalarında, hastalara
ilaçlarını alırken yemek durumunu dikkate almalarına gerek olmadığı söylenmiştir.
Vücut ağırlığının EAA üzerinde herhangi bir etkisi olmamasına rağmen, dağılım
hacmini ve dolayısıyla pik konsantrasyonu (C ) etkiler. Vücut ağırlığında 30 kg
maks
azalma, C ’da %45 oranında artış ile sonuçlanır. Bununla birlikte, Parkinson
maks
hastalarında yürütülen Faz III araştırmalarında, vücut ağırlığının, pramipeksol
uzatılmış salımlı tabletin terapötik etkisi ve tolerabilitesi üzerinde klinik olarak anlamlı
bir etkisi olmadığı saptanmıştır.
Pramipeksol lineer kinetik gösterir ve plazma düzeylerinde hastalar arası varyasyon
düşüktür.
12 / 15Dağılım:
İnsanlarda pramipeksolün proteinlere bağlanması çok düşük (< %20) ve dağılım hacmi
yüksektir (400 L). Sıçanlarda beyin dokusunda yüksek konsantrasyonlar gözlenmiştir
(plazmaya kıyasla yaklaşık 8 kat).
Biyotransformasyon:
Pramipeksol insanlarda sadece küçük bir oranda metabolize olmaktadır.
Eliminasyon :
Pramipeksol asıl olarak değişmeden böbreklerle atılır. 14C ile işaretli bir dozun
yaklaşık %90'ı böbrekler ile atılırken, feçeste %2'den daha az bulunur. Pramipeksolün
total klerensi 500 mL/dk civarında ve renal klerensi ise 400 mL/dk civarındadır.
Eliminasyon yarı ömrü (t½), gençlerde 8 saatten, yaşlılarda 12 saate kadar
değişmektedir.
Doğrusallık/Doğrusal olmayan durum:
Pramipeksol doğrusal bir farmakokinetik profil gösterir.
Hastalardaki karakteristik özellikler
Yaş:
Pediyatrik popülasyon: Pramipeksolün çocuklar ve 18 yaşına kadar ergenlerdeki
etkililiği ve güvenliliği belirlenmemiştir.
Geriyatrik popülasyon: Pramipeksol yaşlılarda daha uzun bir eliminasyon yarı ömrüne
sahiptir.
Böbrek yetmezliği:
Pramipeksolün eliminasyonu böbrek fonksiyonlarına bağımlıdır. Kreatinin klerensi
50 mL/dk’nın üzerinde olan hastalarda, günlük dozun ya da doz uygulama sıklığının
azaltılması gerekli değildir.
Kreatinin klerensi 50-30 mL/dk arasında olan hastalar için, “4.2 Pozoloji ve uygulama
şekli” bölümüne bakınız.
Kreatinin klerensi 30 mL/dk’nın altında olan hastaların pramipeksol uzatılmış salımlı
tablet ile tedavisine ilişkin veri bulunmamaktadır (bkz. 4.2).
Karaciğer yetmezliği:
Karaciğer yetmezliğinin pramipeksol farmakokinetiği üzerindeki potansiyel etkisi
incelenmemiştir. Ancak, karaciğer yetmezliği olan hastalarda doz azaltımının gerekli
olduğu düşünülmemektedir, çünkü emilen etkin maddenin yaklaşık %90’ı böbrekler
yoluyla atılmaktadır.
5.3 Klinik öncesi güvenlilik verileri
Tekrarlı doz toksisite çalışmalarında pramipeksolün temel olarak merkezi sinir
sisteminde (MSS) ve dişi üreme sisteminde, muhtemelen pramipeksolün abartılı
farmakodinamik etkisinden kaynaklanan, fonksiyonel etkiler oluşturduğu
gösterilmiştir.
13 / 15Mini-domuzlarda, diyastolik ve sistolik basınçlar ve kalp hızında düşüşler
kaydedilmiş; maymunlarda da hipotansif etkiye eğilim olduğu açığa çıkarılmıştır.
Pramipeksolün reprodüktif fonksiyonlar üzerindeki olası etkileri sıçanlar ve tavşanlar
üzerinde araştırılmıştır. Pramipeksol sıçanlarda ve tavşanlarda teratojenik değildir,
ama sıçanlarda maternotoksik dozlarda embriyotoksik etki göstermiştir. Hayvan
türlerinin seçimi ve araştırılan parametrelerin kısıtlı olması nedeniyle, pramipeksolün
gebelik ve erkek fertilitesi üzerindeki advers etkileri tam olarak aydınlatılmamıştır.
Sıçanlarda cinsel gelişmede gecikme (prepusyumun separasyonu ve vajinanın
açılması) gözlenmiştir. Bu durumun insanlarla olan ilintisi bilinmemektedir.
Pramipeksol genotoksik değildir. Bir karsinojenisite çalışmasında, erkek sıçanlarda
gelişen Leydig hücresi hiperplazisi ve adenomalar, pramipeksolün prolaktini inhibe
edici etkisi ile açıklanmıştır. Bu bulgunun insanlar için klinik geçerliliği
bulunmamaktadır. Bu çalışmada aynı zamanda, 2 mg/kg ve daha yüksek dozlarda
pramipeksolün (tuz formu), albino sıçanlarda retina dejenerasyonu ile ilişkili olduğu
bulunmuştur. Söz konusu bu bulgu, ne pigmente sıçanlarda, ne 2 yıllık bir albino
fareler karsinojenisite çalışmasında, ne de araştırılan diğer türlerde gözlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Kalsiyum hidrojen fosfat dihidrat
Mikrokristalin selüloz
Gliseril behenat
Polivinil prolidon/polivinil asetat (Kollidon SR)
Kolloidal silikon dioksit
Magnezyum stearat
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
Nemden korumak için orijinal kutusu içinde saklayınız.
6.5 Ambalajın niteliği ve içeriği
PİDREX ER 0,75 mg uzatılmış salımlı tablet, Al/Al blister ambalajlarda
30 tablet içerir.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürün ya da atık materyaller, “Tıbbi Atıkların Kontrolü” ve
“Ambalaj ve Ambalaj Atıklarının Kontrolü” yönetmeliklerine uygun olarak imha
edilmelidir.
14 / 157. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : İstinye Mahallesi, Balabandere Caddesi, No:14
34460 Sarıyer/İstanbul
Tel : 0 212 362 18 00
Faks : 0 212 362 17 38
8. RUHSAT NUMARASI
2015/414
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.05.2015
Ruhsat yenileme tarihi:
10. KÜB’ÜN YENİLENME TARİHİ
15 / 15