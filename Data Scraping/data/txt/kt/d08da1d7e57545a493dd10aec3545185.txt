1 
  KULLANMA TALİMATI 
 
VALAMOR 200 mg film kaplı tablet 
Ağız yoluyla alınır. 
 Etkin madde:  Her bir film kaplı tablet 200 mg ribosiklibe eşdeğer 254,4 mg ribosiklib 
süksinat içerir.  
 Yardımcı maddeler:  Mikrokristalin selüloz, düşük sübstitüe hidroksipropilselüloz, 
krospovidon (Tip A), magnezyum stearat, koloidal silikon dioksit, Siyah demir oksit 
(E172), Kırmızı demir oksit (E172), soya lesitin, polivinil alkol (kısmen hidrolize), talk, 
titanyum dioksit (E171), ksantan sakızı  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gittiğinizde bu ilacı 
kullandığınızı doktorunuza söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız. 
Bu Kullanma Talimatında: 
1. VALAMOR  nedir ve ne için kullanılır? 
2. VALAMOR  kullanmadan önce dikkat edilmesi gerekenler 
3. VALAMOR nasıl kullanılır? 
4. Olası yan etkiler nelerdir? 
5. VALAMOR’ un saklanması 
Başlıkları yer almaktadır. 
1. VALAMOR nedir ve ne için kullanılır? 
VALAMOR 200 mg film kaplı tabletler, sikline bağımlı kinaz (CDK) 4 ve 6 inhibitörleri adı 
verilen bir ilaç grubuna dahil olan ribosiklib etkin maddesini içeren; açık grimsi mor, çentiksiz, 
yuvarlak, eğimli kenarlı, bir tarafında “RIC” ve diğer tarafında “NVR” işlemeli tabletlerdir. 
VALAMOR, NSAİ (steroidal olmayan aromataz inhibitörü) ile birlikte kullanımı halinde 
Östrojen reseptörü (ER) en az %10 pozitif, insan epidermal büyüme faktörü 2 (HER2)-negatif 
pre/peri/postmenopozal (menopoz öncesi, menopoza geçiş dönemi sırasında veya menopoza 
girmiş) metastatik (hastalığı vücudun diğer bölümlerine yayılmış) meme kanseri olan, daha 
önce metastatik hastalık için endokrin tedavi almamış hastalar ile birlikte adjuvan (ana kanser 
tedavisi sonrası, kanserin tekrar riskini azaltmak amacıyla kullanılan) NSAİ tedavisinin  2 
 tamamlanmasından 12 ay sonra nüks etmiş (tekrarlamış) veya adjuvan tamoksifen tedavisi 
sırasında veya sonrasında nüks etmiş hastalarda endikedir.  
VALAMOR Östrojen reseptörü (ER) en az %10 pozitif ve HER2-negatif olan 
pre/peri/postmenopozal (menopoz öncesi, menopoza geçiş dönemi sırasında veya menopoza 
girmiş) metastatik (hastalığı vücudun diğer bölümlerine yayılmış) meme kanserli daha önce 
fulvestrant kullanmamış hastalarda:  
1- Metastatik hastalık tedavisi için bir sıra ve en az 6 ay aromataz inhibitörü alırken klinik 
ve/veya radyolojik hastalık ilerlemesi görülenlerde fulvestrant ile birlikte kullanılır.  
2- Adjuvan aromataz inhibitörü tedavisini en az 12 ay süreyle kullandıktan sonra ya da adjuvan 
aromataz inhibitörü tedavisi tamamlandıktan sonraki 12 ay içinde nüks (tekrar)/metastaz 
(hastalığın vücudun diğer bölgelerine yayılması)  gelişen hastalarda fulvestrant ile birlikte 
kullanılır. Adjuvan aromataz inhibitörü alırken ilk 12 ay içinde nüks görülen hastalarda veya 
metastatik hastalık nedeniyle bir sıradan daha fazla aromataz inhibitörü tedavisi almış olan 
hastalarda kullanılamaz.  
Pre/perimenopozal (menopoz öncesi veya menopoza geçiş dönemi sırasında) kadınlarda 
endokrin tedavisi, bazı hormonların üretimini engelleyen luteinize edici hormon salgılatıcı 
hormon (LHRH) agonisti ile birleştirilmelidir.  
 
VALAMOR, CDK 4 ve 6 proteinleri tarafından iletilen büyüme sinyallerini durdurarak ve 
böylece kanser hücrelerinin büyümesini ve yayılmasını engelleyerek etki gösterir. İleri veya 
metastatik meme kanserinde kanserin ilerlemesini geciktirebilir. 
 
VALAMOR’un nasıl etki gösterdiği ya da bu ilacın neden size reçete edildiği hakkında 
herhangi bir sorunuz olursa lütfen doktorunuza veya eczacınıza sorunuz. 
 
2. VALAMOR’u kullanmadan önce dikkat edilmesi gerekenler  
Doktorunuzun tüm talimatlarına dikkatle uyunuz. Doktorunuzun talimatları, bu kullanma 
talimatında yer alan genel bilgiden farklı olabilir. 
VALAMOR’u aşağıdaki durumlarda KULLANMAYINIZ: 
 Eğer ribosiklibe veya bu ilacın içeriğinde yer alan maddelerin herhangi birine karşı alerjiniz 
varsa (yer fıstığı; soya). 
Alerjiniz olabileceğini düşünüyorsanız doktorunuzun tavsiyesini isteyiniz. 
VALAMOR’u kullanmadan önce doktorunuz veya eczacınızla görüşünüz. 
VALAMOR’u aşağıdaki durumlarda DİKKATLİ KULLANINIZ: 
Aşağıdaki durumlardan herhangi biri sizin için geçerliyse, VALAMOR’u kullanmadan önce 
doktorunuza veya eczacınıza söyleyiniz: 
 Çocuk doğurma olasılığınız varsa, 
 Enfeksiyonlara bağlı ateşiniz, boğaz ağrınız veya ağız yaralarınız varsa (düşük akyuvar 
(beyaz kan hücreleri) düzeyinin işaretleri). 
 Karaciğeriniz ile ilgili herhangi bir sorununuz varsa ya da önceden herhangi bir tür 
karaciğer hastalığınız olduysa. 
 Kalp hastalıklarınız ya da uzamış QT sendromu (QT aralığı uzaması) da dahil olmak üzere 
düzensiz kalp atışı gibi kalp ritmi bozukluklarınız veya kanınızda düşük potasyum, 
magnezyum, kalsiyum veya fosfor düzeyleri varsa ya da önceden olduysa. 3 
 VALAMOR ile tedaviniz sırasında aşağıdakilerden herhangi birisinin birlikte görülmesi 
halinde derhal doktorunuza veya eczacınıza haber veriniz: 
 Deri döküntüsü, deride kızarma, dudaklarda, gözlerde veya ağızda kabarcıklar, deride 
soyulma, yüksek ateş, grip benzeri semptomlar ve lenf nodlarında büyüme (şiddetli deri 
reaksiyonunun belirtileri olabilir)  
Şiddetli bir deri reaksiyonu oluşması durumunda, doktorunuz VALAMOR tedavisini 
hemen sonlandırmanızı isteyecektir. 
 Solunum güçlüğü, öksürük, nefes darlığı ve göğüs ağrısı gibi yeni veya kötüleşen solunum 
belirtileri (şiddetli ve hayati tehlike yaratabilen akciğer iltihabı belirtileri)  
VALAMOR ile tedavi sırasında izlem 
Karaciğer fonksiyonunuzun (transaminazlar ve bilirubin düzeyleri) ve vücudunuzdaki kan 
hücrelerinin (akyuvar, alyuvar ve trombositler) ve elektrolitlerin (potasyum, kalsiyum, 
magnezyum ve fosfat dahil kan tuzları) miktarını izlemek için VALAMOR ile tedavinizden 
önce ve tedavi sırasında düzenli kan testleri olacaksınız. Ayrıca, elektrokardiyogram (EKG) 
adlı bir test ile VALAMOR ile tedavinizden önce ve tedavi sırasında kalbinizin elektriksel 
aktivitesine de bakılacaktır. Gerekirse, VALAMOR tedaviniz esnasında böbrek 
fonksiyonunuzun değerlendirilmesi için ilave testler yapılabilir. Gerekirse doktorunuz 
karaciğer ve böbrek fonksiyonunuzun, kan hücrelerinizin, elektrolit düzeylerinizin ve kalp 
aktivitenizin normale dönmesine olanak tanımak için VALAMOR tedavinizi geçici olarak 
durdurmaya veya dozu azaltmaya karar verebilir. Doktorunuz VALAMOR tedavinizi kalıcı 
olarak sonlandırmaya da karar verebilir. 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
VALAMOR’un yiyecek ve içecek ile kullanılması 
VALAMOR ile tedaviniz süresince greyfurt veya greyfurt içeren yiyecekler yemeyiniz veya 
greyfurt içeren meyve suyu içmeyiniz . Greyfurt, VALAMOR’un vücutta işleyiş (emilme, 
dağılma ve atılma) şeklini değiştirebilir ve kan akışınızdaki VALAMOR miktarını artırabilir.  
Hamilelik  
İlacı kullanmadan önce doktorunuza veya eczacınıza danışınız. 
Eğer hamileyseniz, ya da hamile olduğunuzu düşünüyorsanız veya bebek sahibi olmayı 
planlıyorsanız, tavsiye için VALAMOR almadan önce doktorunuza başvurunuz. Doktorunuz, 
hamilelik sırasında VALAMOR kullanmanın potansiyel riskleri üzerine sizinle konuşacaktır. 
VALAMOR doğmamış bebeğinize zarar verebileceği için hamilelik sırasında 
kullanılmamalıdır. Çocuk doğurma potansiyeli bulunan bir kadınsanız, VALAMOR ile 
tedaviye başlamadan önce gebelik testinizin negatif olması gerekir. VALAMOR kullanırken ve 
son VALAMOR dozundan en az 21 gün sonrasına kadar etkili doğum kontrol yöntemleri (örn.; 
prezervatif ve diyafram gibi çift bariyer kontrasepsiyon) kullanmalısınız. Etkili doğum kontrol 
yöntemleri için doktorunuza başvurunuz. 
Tedaviniz sırasında hamile olduğunuzu fark ederseniz hemen doktorunuza danışınız. 
Emzirme 
İlacı kullanmadan önce doktorunuza veya eczacınıza danışınız.  
VALAMOR kullanırken ve son VALAMOR dozundan en az 21 gün sonrasına kadar 
emzirmemelisiniz. 
 4 
 Araç ve makine kullanımı 
VALAMOR ile tedavi, yorgunluğa, baş dönmesine ve baş dönmesi hissine neden olabilir. Bu 
nedenle, VALAMOR ile tedaviniz sırasında araç ve makine kullanırken dikkatli olmanız 
gerekir. 
VALAMOR’un içeriğinde bulunan bazı yardımcı maddeler hakkında önemli bilgiler  
VALAMOR soya yağı içerir. Eğer yer fıstığı ya da soyaya alerjiniz varsa bu tıbbi ürünü 
kullanmayınız.  
Diğer ilaçlar ile birlikte kullanımı 
VALAMOR’un etkisini bozabilecekleri için, reçeteli veya reçetesiz ilaçlar, bitkisel ilaçlar veya 
takviyeler dahil olmak üzere, başka ilaçları almaktaysanız, yakın zamanda aldıysanız veya alma 
olasılığınız varsa VALAMOR’u almadan önce doktorunuza veya eczacınıza söyleyiniz. 
VALAMOR ile tedaviye başladıktan sonra size yeni bir ilaç reçete edilirse doktorunuza mutlaka 
söyleyiniz.  
Bunlar özellikle aşağıdaki ilaçları içerir: 
 Meme kanseri tedavisinde kullanılan bir başka ilaç olan tamoksifen.  
 Mantar enfeksiyonlarının tedavisinde kullanılan ketokonazol, itrakonazol, vorikonazol 
veya posakonazol gibi ilaçlar.  
 HIV/AIDS tedavisinde kullanılan ritonavir, sakinavir, indinavir, lopinavir, nelfinavir, 
telaprevir ve efavirenz gibi bazı ilaçlar. 
 Nöbetlerin veya krizlerin tedavisinde kullanılan (anti-epilepsi (Sara hastalığı) ilaçları) 
karbamazepin, fenitoin gibi bazı ilaçlar. 
 Sarı kantaron – depresyon ve başka durumların tedavisinde kullanılan bitkisel bir ürün 
(Hypericum perforatum olarak da bilinir). 
 Kalp ritmi sorunlarının veya yüksek tansiyon tedavisinde kullanılan amiodaron, 
disopiramid, prokainamid, kinidin, sotalol ve verapamil gibi bazı ilaçlar. 
 Klorokin gibi sıtma ilaçları. 
 Klaritromisin, telitromisin, moksifloksasin, rifampisin, siprofloksazin, levofloksasin ve  
azitromisin gibi antibiyotikler. 
 Midazolam gibi sakinleştirme/yatıştırma veya anestezi için kullanılan bazı ilaçlar. 
 Haloperidol gibi antipsikotik (psikotik bozukluk olarak adlandırılan kişinin gerçeklikle 
olan bağını yitirdiği, sanrı ve halüsinasyonlara yol açabilen zihinsel bozulma görülmesi 
durumunda kullanılan ilaç grubu) olarak kullanılan bazı ilaçlar. 
 Bepridil gibi anjina (göğüs ağrısı) tedavisinde kullanılan ilaçlar. 
 Ağrıyı veya opioid bağımlılığını tedavi etmede kullanılan metadon. 
 Kemoterapinin (kanser ilaçları ile tedavi) neden olduğu bulantı ve kusmayı önlemek üzere 
intravenöz (damar içine) ondansetron gibi ilaçlar. 
VALAMOR diğer bazı ilaçların kan düzeylerini artırabilir veya azaltabilir. Bunlar özellikle 
aşağıdakileri içerir: 
 Alfuzosin gibi iyi huylu prostat büyümesi (benign prostatik hiperplazi) belirtilerinin 
tedavisinde kullanılan ilaçlar. 
 Meme kanseri tedavisinde kullanılan bir başka ilaç olan tamoksifen. 
 Amiodaron veya kinidin gibi antiaritmikler (kalp atım ritmi bozukluklarında kullanılan ilaç 
grubu). 
 Pimozid veya ketiapin gibi antipsikotikler (psikotik bozukluk olarak adlandırılan kişinin 
gerçeklikle olan bağını yitirdiği, sanrı ve halüsinasyonlara yol açabilen zihinsel bozulma 
görülmesi durumunda kullanılan ilaç grubu). 5 
  Simvastatin veya lovastatin, pitavastatin, pravastatin veya rosuvastatin gibi kan yağ 
düzeylerini iyileştirmede kullanılan ilaçlar. 
 Metformin gibi yüksek kan şekeri düzeylerinin (örn., diyabet) tedavisinde kullanılan 
ilaçlar. 
 Digoksin gibi kardiyak bozuklukların (kalp hastalıklarının) tedavisinde kullanılan ilaçlar. 
 Sildenafil gibi pulmoner arteriyel hipertansiyon (yüksek tansiyon) ve ereksiyon fonksiyon 
bozukluğunun tedavisinde kullanılan ilaçlar. 
 Ergotamin veya dihidroergotamin gibi düşük kan basıncı veya migrenin tedavisinde 
kullanılan ilaçlar. 
 Midazolam gibi sakinleştirme/yatıştırma veya anestezi için kullanılan veya epileptik 
nöbetlerin tedavisinde kullanılan bazı ilaçlar. 
 Triazolam gibi uyku bozukluklarının tedavisinde kullanılan ilaçlar. 
 Alfentanil ve fentanil gibi ağrı kesiciler. 
 Sisaprid gibi sindirim sistemi bozukluklarının tedavisinde kullanılan ilaçlar. 
 Takrolimus, sirolimus ve siklosporin gibi organ naklinin reddini önlemek için kullanılan 
ilaçlar (aynı zamanda romatoid artrit ve psoriaziste (sedef hastalığı) iltihabın tedavisinde 
kullanılır). 
 Çeşitli kanser türleri ve tüberoz skleroz için kullanılan everolimus (aynı zamanda bir organ 
nakli reddinin önlenmesinde kullanılır). 
Eğer ilacınızın yukarıda listelenen ilaçlardan biri olup olmadığından emin değilseniz 
doktorunuza veya eczacınıza sorunuz. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
3. VALAMOR nasıl kullanılır? 
Bu ilacı her zaman tam olarak doktorunuzun size söylediği gibi kullanınız. Doktorunuzun veya 
eczacınız tam olarak kaç tablet alacağınızı ve bunları hangi günler alacağınızı size 
söyleyecektir. Emin değilseniz doktorunuza veya eczacınıza danışınız. Doktorunuzla 
konuşmadan VALAMOR dozunu veya tedavi planını değiştirmeyiniz.  
Doktorunuz tarafından reçete edilen dozu aşmayınız. 
Uygun kullanım ve doz/uygulama sıklığı için talimatlar: 
VALAMOR’u her gün aynı saatte, tercihen sabahleyin aç veya tok karnına alınız. Bu, ilacınızı 
ne zaman alacağınızı hatırlamanıza ve ortaya çıkabilecek herhangi bir yan etkiyi fark edip 
derhal doktorunuza başvurmanıza yardımcı olacaktır.  
Ne kadar VALAMOR alınmalı? 
 VALAMOR’un önerilen 
başlangıç dozu Tablet sayısı 
İleri veya metastatik meme 
kanseri Günde 1 kez 600 mg 200 mg’lık 3 tablet 
Not: Bir tedavi döngüsü 28 gün sürer. VALAMOR’u 28 günlük bir döngünün yalnızca 1 ila 
21. günleri arasında günde bir kez alınız. 
VALAMOR’u  döngünün 22 ve 28. günlerinde almayınız. 
 VALAMOR’un önerilen başlangıç dozu günde bir kez 600 mg’dır (200 mg’lık 3 tablet). 
Doktorunuz tam olarak kaç tablet alacağınızı size söyleyecektir. Belli durumlarda (örneğin 
böbrek veya karaciğer problemi görülen durumlarda) doktorunuz size günde bir kez 400 6 
 mg (200 mg’lık 2 tablet) veya günde bir kez 200 mg (200 mg’lık 1 tablet) gibi daha düşük 
bir VALAMOR dozu almanızı söyleyebilir. 
 Bir tedavi döngüsü 28 gün sürer. VALAMOR’u  28 günlük döngünün 1. gününden itibaren 
arka arkaya 21 gün süreyle (21. gün dahil olmak üzere) günde bir kez kullanınız. 22. 
günden itibaren 28. gün de dahil olmak üzere 7 gün boyunca VALAMOR’u kullanmayınız. 
VALAMOR ambalajının dış kartonu 28 günlük döngüde alacağınız her bir tablet için bir 
daireyi işaretleyerek günlük VALAMOR dozunu izlemenize izin veren bir “takvim aracı” 
içerir. 
 VALAMOR, 2,5 mg letrozol ya da 500 mg fulvestrant ile birlikte kullanılmalıdır.  
 VALAMOR letrozol ile birlikte kullanıldığında letrozol, 28 günlük döngü boyunca günde 
bir kez alınmalıdır.  
 VALAMOR fulvestrant ile birlikte kullanıldığında fulvestrant, kas içine enjeksiyon 
yapılarak 1., 15. ve 29. günlerde ve daha sonra ayda bir kere uygulanmalıdır.  
VALAMOR ne kadar süreyle alınmalı? 
VALAMOR’u, 28 günlük tedavi döngüsünün 1 ile 21. günleri arasında günde bir kez alınız. 
Doktorunuz size söylediği sürece VALAMOR’u kullanmaya devam ediniz.  
Bu, uzun süreli bir tedavidir. Doktorunuz, tedavinin istenen etkiyi gösterip göstermediğini 
anlamak için durumunuzu düzenli olarak takip edecektir. 
Bu ilacın kullanımı hakkında başka sorularınız varsa doktorunuza veya eczacınıza sorunuz.  
Uygulama yolu ve metodu: 
VALAMOR tablet bütün olarak alınmalıdır (tablet yutulmadan önce çiğnenmemeli, ezilmemeli 
veya bölünmemelidir). Kırık, çatlak veya başka bir şekilde bütünlüğü bozulmuş hiçbir tablet 
alınmamalıdır.  
Değişik yaş grupları: 
Çocuklarda kullanımı: 
VALAMOR’un 18 yaş altındaki çocuklarda ve ergenlerde kullanılması uygun değildir.  
Yaşlılarda kullanımı: 
65 yaşın üzerindeki hastalarda herhangi bir doz ayarlaması gerekli değildir. 
Özel kullanım durumları: 
Böbrek yetmezliği   
Hafif veya orta dereceli böbrek bozukluğu olan hastalarda herhangi bir doz ayarlaması gerekli 
değildir. Şiddetli böbrek bozukluğu olan hastalarda 200 mg’lık bir başlangıç dozu önerilir. 
Şiddetli böbrek bozukluğu olan hastalarda toksisite belirtilerinin yakın takibi ile birlikte dikkatli 
kullanılmalıdır.  
Karaciğer yetmezliği: 
Hafif karaciğer bozukluğu (Child-Pugh sınıf A) olan hastalarda herhangi bir doz ayarlaması 
gerekli değildir. Orta şiddetli (Child-Pugh sınıf B) ve şiddetli karaciğer bozukluğu (Child-Pugh 
sınıf C) olan hastalar artan ribosiklib maruziyeti (2 kattan daha az) yaşayabilirler ve bu 
hastalarda günde bir kez 400 mg başlangıç dozu önerilir.  
Eğer VALAMOR’un etkisinin çok güçlü veya zayıf olduğuna dair bir izleminiz var ise 
doktorunuz veya eczacınız ile konuşunuz. 
 7 
 Kullanmanız gerekenden daha fazla VALAMOR kullandıysanız: 
Eğer kazayla almanız gerekenden daha fazla kapsül alırsanız ya da başkası kazayla sizin 
ilacınızı alırsa, tıbbi tedavi gerekli olabileceği için zaman geçirmeden bir doktorla konuşunuz 
veya hastaneye başvurunuz. VALAMOR kutusunu gösteriniz. Tıbbi tedavi gerekebilir.  
VALAMOR’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
VALAMOR’u kullanmayı unutursanız 
Eğer bir dozu aldıktan sonra kusarsanız veya bir dozu unutursanız, o gün unuttuğunuz dozu 
almayınız. Bir sonraki planlanmış dozu ertesi gün normal saatinde alınız.  
Unutulan bir dozu telafi etmek için çift doz almayınız.  Bunun yerine bir sonraki dozunuzun 
zamanı gelinceye kadar bekleyiniz ve normal dozu alınız. 
VALAMOR ile tedavi sonlandırıldığındaki oluşabilecek etkiler 
Eğer dozunuzun çok yüksek veya çok düşük olduğunu düşünüyorsanız doktorunuza danışınız. 
Doktorunuz söylemediği sürece VALAMOR’u almayı bırakmayınız. VALAMOR tedavinizi 
bırakmanız kanserinizin kötüleşmesine neden olabilir.  
Eğer bu ilacı nasıl kullanacağınıza dair sorularınız varsa doktorunuza veya eczacınıza danışınız. 
4. Olası yan etkiler nelerdir? 
Diğer tüm ilaçlarda olduğu gibi, VALAMOR ile tedavi edilen hastalar bazı yan etkiler 
yaşayabilir; ancak yan etkiler tüm hastalarda görülmez. Bu bölümü dikkatlice okuyunuz. Ciddi 
olabilecek yan etkiler ilk olarak sunulmuş (“ Bazı yan etkiler ciddi olabilir ”), ardından diğer 
tüm yan etkiler (“ Diğer olası yan etkiler ”) azalan sıklık sırasına göre verilmiştir.  
Yan etkiler aşağıdaki kategorilerde gösterildiği şekilde sıralanmıştır: 
Çok yaygın  :10 hastanın en az 1’inde görülebilir. 
Yaygın   :10 hastanın birinden az, fakat 100 hastanın birinden fazla görülebilir. 
Yaygın olmayan :100 hastanın birinden az, fakat 1.000 hastanın birinden fazla        
görülebilir. 
Seyrek :1.000 hastanın birinden az, fakat 10.000 hastada birden fazla görülebilir. 
Çok seyrek  :10.000 hastanın birinden az görülebilir. 
Bilinmiyor  :Eldeki verilerden hareketle tahmin edilemiyor. 
Bazı yan etkiler ciddi olabilir. 
Aşağıdakilerden biri olursa, VALAMOR'u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 Ateş, terleme veya titreme, öksürük, grip benzeri semptomlar, kilo kaybı, nefes darlığı, 
balgamınızda kan, vücudunuzda ağrılar, vücudunuzda ılık veya ağrılı bölgeler, ishal veya 
karın ağrısı veya çok yorgun hissetme (enfeksiyon belirti veya semptomları). 
 Ateş, titremeler, güçsüzlük, boğaz ağrısı veya ağız ülserleri gibi semptomların eşlik ettiği 
sık enfeksiyonlar (beyaz kan hücresi türleri olan lökositler veya lenfositlerin düşük 
düzeylerine dair belirtiler).  
 Karaciğer sağlığı hakkında bilgi veren kan testlerinin anormal sonuçları (anormal karaciğer 
fonksiyon testleri). 8 
  Kendiliğinden kanama veya morarma (düşük kan trombositleri (kan pulcukları) 
düzeylerinin belirtileri). 
 En az 38,3°C’lik tek bir ateş nöbeti veya bir saatten fazla 38°’nin üzerinde ateş ve/veya 
enfeksiyonlu boğaz ağrısı veya ağız ülseri (febril nötropeni (ateşle seyreden beyaz kan 
hücre tiplerinden birinde düşüş)). 
 Yorgunluk, kaşıntılı sarı deri veya gözlerinizin akında sararma, bulantı veya kusma, iştah 
kaybı, karnın (abdomen) üst sağ tarafında ağrı, koyu veya kahverengi idrar, normalden 
daha kolay kanama veya morarma (bunlar karaciğer problemi belirtileri olabilir).   
 Kanda azalmış potasyum düzeyi, bu kalp ritminde bozukluklara yol açabilir. 
 Göğüs ağrısı veya rahatsızlığı, kalp atışında değişiklikler (hızlı veya yavaş), çarpıntı, 
sersemlik, bayılma, baş dönmesi, dudaklarda mavi renge dönme, nefes darlığı, alt 
uzuvlarınızda veya derinizde şişlik (ödem) (bunlar kalp problemlerinin belirtileri olabilir).  
 Kalp atışında artış, nefes darlığı veya hızlı soluk alma, ateş ve titremelerin eşlik ettiği ciddi 
enfeksiyonlar (bunlar kan sisteminde bir enfeksiyon olan ve hayatı tehdit edebilen kan 
zehirlenmesinin belirtileri olabilir).  
 Deri döküntüsü, deride kızarma, dudaklarda, gözlerde veya ağızda kabarcıklar, deride 
soyulma, yüksek ateş, grip benzeri semptomlar ve lenf nodlarında büyüme belirtilerinin 
herhangi biri ile birlikte görülebildiği şiddetli deri reaksiyonu. (toksik epidermal nekroliz 
[TEN])  
Doktorunuz daha düşük bir doz almanızı, VALAMOR ile tedavinizde kesinti yapmanızı veya 
tedaviyi tamamen bırakmanızı isteyebilir. 
VALAMOR şiddetli ve hayati tehlike yaratabilen akciğer iltihabına yol açabilir. Solunum 
güçlüğü, nefes darlığı, balgamlı-balgamsız öksürük, göğüs ağrısı gibi belirtileri ilk kez 
yaşadığınızda ya da bu belirtiler ağırlaştığında derhal doktorunuza danışınız. 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin VALAMOR’a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
Diğer yan etkiler aşağıda listelenenleri içerir. Eğer bu yan etkilerden herhangi biri şiddetli hal 
alırsa, doktorunuza veya eczacınıza söyleyiniz.  
Diğer olası yan etkiler 
Çok yaygın  
 Yorgunluk, soluk renkli ten (düşük alyuvar düzeyinin olası bir işareti, anemi (kansızlık)) 
 Nötropeni (kandaki nötrofil olarak bilinen kan hücresi seviyesinin düşmesi) 
 Lökopeni (kanda bulunan lökosit (akyuvar veya beyaz kan hücresi) sayısının azalması) 
 Lenfopeni (kandaki lenfosit olarak bilinen kan hücresi seviyesinin düşmesi) 
 Boğaz ağrısı, burun akıntısı, ateş (solunum yolu enfeksiyonu işaretleri) 
 Ağrılı ve sık idrara çıkma (idrar yolu enfeksiyonu işaretleri) 
 Gastroenterit (mide bağırsak iltihabı) 
 Sepsis (kan zehirlenmesi) 
 İştah azalması  
 Nefes darlığı (dispne), solunum güçlüğü  
 Sırt ağrısı 
 Bulantı (hasta hissetme) 
 İshal 
 Kusma 9 
  Kabızlık 
 Stomatit (ağız yaraları ve eşlik eden dişeti iltihabı) 
 Karın ağrısı 
 Dispepsi (mide bozukluğu, hazımsızlık, mide ekşimesi) 
 Alopesi (saç dökülmesi veya saç incelmesi) 
 Döküntü 
 Prurit (kaşıntı) 
 Bitkinlik (yorgunluk) 
 Asteni (güçsüzlük) 
 Pireksi (ateş) 
 Baş ağrısı 
 Periferik ödem (ellerde, ayak bileklerinde veya ayaklarda şişlik) 
 Baş dönmesi veya sersemlik 
 Öksürük 
 Anormal karaciğer fonksiyonu testleri (kanda yer alan ALT ve AST enzimlerinin 
düzeyinde yükselme, kan bilirubin düzeyinde yükselme) 
 
Yaygın  
 Karın ağrısı, mide bulantısı, kusma ve ishal (bir sindirim sistemi enfeksiyonu alan mide ve 
bağırsak iltihabı işaretleri) 
 Kendiliğinden kanama veya morarma (düşük trombosit düzeyi işaretleri) 
 Febril nötropeni (ateşin eşlik ettiği kandaki nötrofil olarak bilinen kan hücresi seviyesinin 
düşmesi durumu) 
 Göz sulanması (gözyaşı salgısında artış) 
 Gözlerde kuruluk  
 Bayılma (senkop) 
 Kan kalsiyum düzeyinde düşüş; bazen kramplara neden olabilir (hipokalsemi) 
 Kan fosfat düzeyinde düşüş (hipofosfatemi) 
 Kan potasyum düzeyinde düşüş, bu durum kalp ritminde bozukluğa yol açabilir 
(hipopotasemi) 
 Disguzi (ağızda tuhaf tat) 
 Karaciğerde kimyasal madde kaynaklı (artış göstermiş bir madde, zehir, vb.) oluşan hasar 
(hepatotoksisite) 
 Anormal böbrek kan testi sonucu (kanda yüksek kreatinin düzeyi) 
 Elektrokardiyogramda (EKG’de) QT uzaması: (EKG’de QT süresi olarak adlandırılan ve 
bir kalp atımı sırasında kalp karıncıklarının bir kez kasılıp gevşemesini gösteren sürenin 
(QT’nin) uzaması) 
 Eritem (deride kızarıklık) 
 Vertigo (baş dönmesi hissi) 
 Cilt kuruluğu 
 Vitiligo (ciltte yer yer renk kaybı) 
 Ağız kuruluğu 
 Ağız ve yutak ağrısı (boğaz ağrısı) 
 İnterstisyel akciğer hastalığı/pnömonit (akciğer iltihabı) 
 
 
 
 10 
 Seyrek 
 Ciltte bir hedef tahtası ya da “hedef tahtasının merkezi” gibi görünebilen, koyu kırmızı bir 
merkez ve bu merkezi çevreleyen daha soluk kırmızı halkaların olduğu kırmızı beneklere 
veya lekelere neden olan bir cilt reaksiyonu (eritema multiforme) 
Bilinmiyor 
 Toksik epidermal nekroliz (TEN) (mukoza zarı ve cildin enfeksiyona ya da ilaca bağlı 
olarak reaksiyon göstermesi ile ortaya çıkan bir rahatsızlık)  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
Yan etkilerin raporlanması     
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. VALAMOR’un saklanması 
- 30oC’nin altındaki oda sıcaklığında saklayınız.  
- Bu ilacı çocukların göremeyeceği ve erişemeyeceği yerlerde ve ambalajında saklayınız. 
- Mukavva kutu ve blister folyo üzerinde SKT ibaresinden sonra belirtilen son kullanma 
tarihinden sonra bu ilacı kullanmayınız. Son kullanma tarihi, o ayın son gününe işaret eder. 
- Ambalajı üzerinde herhangi bir hasar fark ederseniz ya da ambalajın bozulduğunu veya 
açıldığını gösteren belirtiler varsa bu ilacı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra VALAMOR’u kullanmayınız.  
Eğer üründe ve/veya ambalajında bozukluklar fark ederseniz VALAMOR’u kullanmayınız.  
 
Ruhsat Sahibi: Farmanova Sağlık Hizmetleri Limited Şirketi 
   Suryapı & Akel İş Merkezi, Rüzgarlıbahçe Mah. Şehit Sinan 
Eroğlu Cad. No: 6, 34805 Kavacık, Beykoz/İstanbul  
 
Üretim yeri:  Novartis Sağlık, Gıda ve Tarım Ürünleri San. ve Tic. A.Ş. 
 Pendik/İstanbul 
Bu kullanma talimatı ../../…. tarihinde onaylanmıştır.   
 