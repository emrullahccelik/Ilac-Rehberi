1 
 KULLANMA TALİMATI  
ENTYVIO® 300 mg İnfüzyonluk Çözelti Konsantresi İçin Toz  
Steril  
Intravenöz infüzyon (damar içine akıtma) i çin 
 
• Etkin madde:  Her bir flakon 300 mg vedolizumab içerir. 
Sulandırılarak hazırlandıktan sonra her ml’si 60 mg vedolizumab içerir.  
• Yardımcı madde (ler): L-histidin, L -histidin monohidroklorür, L -arginin hidroklorür, Sukroz  
ve Polisorbat 80. 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4.bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
 yüksek  veya düşük  doz kullanmayınız. 
 
 
Bu Kullanma Talimatında:  
1. ENTYVIO  nedir ve ne için kullanılır ? 
2. ENTYVIO ’yu kullanmadan önce dikkat edilmesi gerekenler  
3. ENTYVIO  nasıl kullanılır?  
4. Olası yan etkiler nelerdir? 
5. ENTYVIO ’nun saklanması  
 Başlıkları yer almaktadır.  1. ENTYVIO  nedir ve ne için kullanılır?  
 ENTYVIO, lastik tıpa ve plastik kapaklı cam şişe içinde sunulan beyaz ila kırık beyaz arası renkte 
konsantre infüzyon çözeltisi  için tozdur . 
 Her ENTYVIO paketi bir flakon (şişe)  içerir . 
  
2 
 ENTYVIO etkin madde olarak vedolizumab içerir. Vedolizumab, monoklonal antikorlar (MAb) 
olarak bilinen bir biyolojik ilaçlar grubuna dahildir. Vedolizumab,  insan α 4β7 integrine bağlanan bir 
insan IgG 1 monoklonal antikordur ve Çin hamsterı over (CHO) hücrelerinde üretilir. Vedolizumab, 
ülseratif kolit ve Crohn hastalığında enflamasyona (yangı, iltihaplanma) yol açan beyaz kan hücreleri 
yüzeyinde ki bir proteini bloke eder ve bu şekilde enflamasyon miktarı azalır.  
 
ENTYVIO yetişkinlerde aşağıdaki durumların belirti ve  bulgularının tedavisinde kullanılır:  
• orta dereceli ila şiddetli düzeyde aktif ülseratif kolit 
• orta dereceli ila şiddetli düzeyde aktif Crohn hastalığı.  
 Ülseratif kolit 
Ülseratif kolit, kalın bağırsağın iltihabi bir hastalığıdır. Eğer ülseratif kolitiniz varsa size ilk olarak 
başka ilaçlar verilecektir. Bu ilaçlara yeterince iyi yanıt veremezseniz veya bu ilaçlara karşı 
toleranssız olursanız, doktorunuz, hastalığınızın belirti ve bulgularını azaltmak için size ENTYVIO  
verebilir.  
 Crohn hastalığı  
Crohn hastalığı, sindirim  kanalının iltihabi bir hastalığıdır. Eğer Crohn hastalığınız varsa size ilk 
olarak başka ilaçlar verilecektir. Bu ilaçlara yeterince iyi yanıt veremezseniz veya bu ilaçlara karşı 
toleranssız olursanız, doktorunuz, hastalığınızın belirti ve bulgularını azaltmak için size ENTYVIO  
verebilir.  
 2. ENTYVIO ’yu kullanmadan önce dikkat edilmesi gerekenler  
 ENTYVIO ’yu aşağıdaki durumlarda KULLANMAYINIZ  
 Eğer;  
 
• Vedolizumaba veya bu ilacın içeriğinde yer alan maddelerin ( Kullanma Talimatı başlığı altında  
listesi yer almaktadır) herhangi birine karşı alerjiniz varsa.  
• Şiddetli aktif enfeksiyonunuz varsa; örneğin tüberküloz (verem), kan zehirlenmesi, şiddetli gastroenterit  (ishalle seyreden mide barsak iltihabı) , sinir sistemi enfeksiyonu  
 ENTYVIO ’yu aşağıdaki durumlarda DİKKATLİ KULLANINIZ   
 Bu ilacı ilk kez kullandığınızda ve tedaviniz süresince ve ayrıca dozlar arasında aşağıdaki 
durumlar dan herhangi biri  söz konusu olursa derhal doktorunuza veya hemşirenize söyleyiniz : 
 
• Bulanık veya çift görme, görme kaybı, konuşma güçlüğü, bir kol veya bacakta güçsüzlük, 
yürüme şeklinizde değişiklik veya dengeniz ile ilgili sorunlar, geçmeyen uyuşma, hislerde 
azalma veya hislerin kaybolması, hafıza kaybı veya zihin karışıklığı yaşarsanız. Bunlar, 
progresif multifokal lökoensefalopati (PML) adıyla bilinen ciddi ve ölümle sonuçlanma 
olasılığı bulunan bir beyin hastalığının belirtileri olabilir.  
• Enfeksiyonunuz varsa veya  enfeksiyonunuzun olabileceğini düşünüyorsanız  (belirtiler 
arasında üşüme, titreme, geçmeyen öksürük veya yüksek ateş bulunur ). Bazı enfeksiyonlar ciddi 
olabilir ve tedavi edilmezse yaşamı tehdit e tme olasılıkları bile olabilir.  3 
 • Bir alerjik reaksiyonun veya infüzyona karşı başka bir reaksiyonun;  hırıltı, solunum 
güçlüğü, kurdeşen, kaşıntı, şişlik veya sersemlik hali gibi belirtilerini yaşarsanız. Bunlar 
infüzyon sırasında veya sonrasında ortaya çıkabilir. Daha fazla bilgi için bölüm 4'teki infüzyon ve alerjik reaksiyonlar kısmına bakınız. 
• Herhangi bir aşı olacaksanız veya yakın zamanda bir aşı olduysanız. ENTYVIO , aşılamaya 
verdiğiniz yanıtı etkileyebilir.  
• Kanseriniz varsa doktorunuza söyleyiniz. Buna rağmen size ENTYVIO  uygulanıp 
uygulanamayacağına doktorunuz karar verecektir.  
• Kendinizi daha iyi hissetmiyorsanız, zira aşırı aktif Crohn hastalığı olan bazı kişilerde 
vedolizumabın etki göstermesi 14 haftayı bulabilir.  
• Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri numarası mutlaka hasta dosyasına kaydedilmelidir. 
• Önceden natalizumab ve rituksimab gibi biyolojik ürünler kullandıysanız  veya halen 
kullanıyorsanız  doktorunuza söyleyiniz.  
Bu uyarılar, geçmi şteki herhangi bir dönemde dahi olsa sizin için geçerliyse lütfen doktorunuza 
danışınız. 
 ENTYVIO ’nun yiyecek ve içecek ile kullanılması  
Bu konuda veri bulunmamaktadır.  Hamilelik  
İlacı kullanmadan önce doktorunuza veya eczacınıza danışınız.  
 Eğer hamile iseniz, hamile olabileceğinizi düşünüyorsanız ya da hamile kalmayı planlıyorsanız, 
ENTYVIO ile tedaviye başlamadan önce doktorunuz ile konuşunuz.  
 
ENTYVIO'nun hamile kadınlardaki etkileri bilinmemektedir. Dolayısıyla, doktorunuz ile birlikte ilacın size olan faydasının, size veya bebeğinize dair olası risklere kıyasla açıkça üstün olduğuna  
karar vermediğiniz sürece, bu ilacın hamilelik sırasında kullanımı önerilmez.   Eğer hamile kalma potansiyeli olan bir kadınsanız, ENTYVIO  kullanırken hamile kalmaktan 
kaçınmanız tavsiye edilir. Tedavi süresince ve son tedaviden sonra en az 4 ,5 ay boyunca yeterli ve 
uygun doğum kontrolü uygulamanız gerekmektedir.   
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız veya emzirmeyi planlıyorsanız doktorunuza söyleyiniz. ENTYVIO anne sütüne  
geçmektedir . Bunun bebeğiniz  ve süt üretimi üzerinde ne gibi bir etkisi olabileceği konusunda yeterli 
bilgi yoktur. Bebek için emzirmenin yararı ve annenin tedavisinin yararı göz önünde bulundurularak, 
emzirmeyi kesmek veya ENTYVIO tedavisini durdurmak için bir karar verilmelidir.  4 
  
Araç ve makine kullanımı  
Bu ilacın taşıt, araç ve makine kullanımı üzerinde hafif bir etkisi vardır . Az sayıda hasta ENTYVIO  
kullandıktan sonra sersemlik hali hissetmiştir. Eğer sersemlik hali hissederseniz taşıt, araç veya 
makine kullanmayınız.   
ENTYVIO’nun içeriğinde bulunan bazı yardımcı maddeler hakkında önemli bilgiler  
ENTYVIO’nun içeriğinde uyarı gerektiren herhangi bir yardımcı madde bulunmamaktadır.  
Diğer ilaçlar ile birlikte kullanım ı 
 ENTYVIO, bağışıklık sisteminizi baskılayan  başka biyolojik ilaçlarla birlikte verilmemelidir çünkü 
bunun etkisi bilinmemektedir.  
 
Eğer önceden natalizumab (multipl skleroz tedavisinde kullanılan biyolojik bir ilaç) veya rituksimab 
(belirli kanser tipleri ve romatizmal eklem iltihabı tedavisinde kullanılan biyolojik bir ilaç) 
kullandıysanız doktorunuza söyleyiniz. Size ENTYVIO uygulanıp uygulanamayacağına doktorunuz 
karar verecektir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. ENTYVIO  nasıl kullanılır?  
 
• Uygun kullanım ve doz/uygulama sıklığı için talimatlar:  
Önerilen doz aşağıdaki gibidir:  
ENTYVIO tedavisi ülseratif kolit ve Crohn hastalığı için aynıdır.  
Önerilen doz, aşağıdaki şekilde verilen 300 mg ENTYVIO'dur (aşağıdaki tabloya bakınız):  
 
Tedavi (infüzyon) sayısı  Tedavi (infüzyon) zamanlaması  
Tedavi 1  0. hafta  
Tedavi 2  Tedavi 1'den 2 hafta sonra  
Tedavi 3  Tedavi 1'den 6 hafta sonra  
Sonraki tedaviler  8 haftada bir  
 
ENTYVIO'nun sizde ne ölçüde iyi etki gösterdiğine bağlı olarak doktorunuz bu tedavi planını değiştirmeye karar verebilir.  
• Uygulama yolu ve metodu:  
• İnfüzyon size bir doktor veya hemşire tarafından, kolunuzdaki damar lardan birinin içine 
enjeksiyon yoluyla (intravenöz infüzyon) yaklaşık 30 dakikalık bir sürede uygulanacaktır.  
• İlk 2 infüzyonunuzda, doktorunuz veya hemşireniz infüzyon süresince ve siz infüzyonu 
tamamladıktan sonra yaklaşık 2 saat boyunca sizi yakından izleyecektir. İlk iki infüzyondan 5 
 sonraki tüm infüzyonlarda , infüzyon süresince ve infüzyon tamamla ndıktan sonraki yaklaşık 1 
saat boyunca izleneceksiniz. 
 
• Değisik yas grupları:  Çocuklar da kullanımı : 
ENTYVIO’nun çocuklar ve ergenlerde (18 yaşından küçükler) kullanımıyla ilgili bilgi 
eksikliğinden dolayı, bu yaş grubunda kullanılması tavsiye edilmez.  
 Yaşlılarda kullanımı:  
Doz ayarlaması gerekmemektedir.  
 
• Özel kullanım durumları:  
Böbrek/ karaciğer yetmezliği : 
Bu konuda veri bulunmamaktadır. 
 Eğer ENTYVIO ’nun etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konu şunuz. 
 
Kullanmanız gerekenden daha fazla ENTYVIO  kullandıysanız:  
Bu konuda veri bulunmamaktadır. 
 ENTYVIO ’yu kullanmanız gerekenden fazla kullanmışsanız hemen bir doktor veya eczacı ile 
konuşunuz.  ENTYVIO ’yu kullanmayı unutursanız  
 
Eğer infüzyon alacağınız bir randevuyu unutur veya atlarsanız, en yakın zamanda başka bir randevu 
alınız.  
 
Unutulan dozları telafi etmek için çift doz almayınız .  
 ENTYVIO  ile tedavi sonlandırıldığında  oluşabilecek etkiler  
 İlk önce doktorunuzla konuşmadan ENTYVIO kullanmayı bırakmayınız.  
Bu ilaç ile ilgili başka bir sorunuz varsa, doktorunuza veya hemşirenize sorunuz. 
 
4. Olası yan etkiler nelerdir?  Tüm ilaçlar gibi ENTYVIO ’nun içeriğinde bulunan maddelere duyarlı olan kişilerde yan etkiler 
olabilir.  
 Çok yaygın  : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir. 
Seyrek    : 1.000 hastanın birinden az, fakat 10.000 hastanın birinden fazla görülebilir.  6 
 Çok seyrek   : 10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor. 
 
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
 
• Alerjik reaksiyonlar (100 hastanın  1'inden azını etkileyebilir) - olası belirtileri arasında hırıltı 
veya nefes darlığı, kurdeşen, deri kaşıntısı, şişlik, bulantı (hasta hissetme), infüzyon yerinde 
ağrı, deride kızarıklık bulunmaktadır. 
• Enfeksiyonlar (10 hastanın  1'inden azını etkileyebilir) - olası belirtileri arasında üşüme veya 
titreme, yüksek ateş veya döküntü bulunmaktadır. 
 Bunların hepsi ciddi yan etkilerdir. Acil tıbbi müdahale gerekebilir.  
 Diğer yan etkiler  
Aşağıdakilerden birini fark ederseniz mümkün olan en kısa sürede doktorunuza bildiriniz:  
 Çok yaygın yan etkiler:  
• Soğuk algınlığı    
• Eklem ağrısı  
• Baş ağrısı  
 
Yaygın yan etkiler:  
• Zatürre (pnömoni)  
• Clostridium difficile bakterisinin neden olduğu kalın bağırsak enfeksiyonu 
• Ateş 
• Göğüs enfeksiyonu  
• Yorgunluk 
• Öksürük 
• Grip (influenza ) 
• Sırt ağrısı  
• Boğaz ağrısı  
• Sinüs enfeksiyonu  
• Kaşıntı / kaşınma hissi  
• Döküntü ve kızarıklık  
• Bronşit (bronşların enfeksiyonu)   
• Ellerde, ayaklar da, kollar da, bacaklarda  ağrı 
• Kas krampları  
• Kas güçsüzlüğü  
• Boğaz enfeksiyonu  
• Mide üşütmesi  
• Makat enfeksiyonu  
• Makatta ağrı  
• Kabızlık  7 
 • Karın  şişkinli ği  
• Gaz çıkarma  
• Yüksek tansiyon  
• Batma veya karıncalanma hissi  
• Mide ekşimesi  
• Basur (hemoroid)  
• Burun tıkanıklığı  
• Egzama  
• Gece terlemeleri  
• Akne (sivilce)  
• Zona (Herpes zoster)  
 
Yaygın olmayan yan etkiler:   
• Saç köklerinde kızarıklık ve hassasiyet  
• Boğaz ve ağızda maya mantarı enfeksiyonu   
• Vajina enfeksiyonu  
• Bulanık görme  (görme keskinliği kaybı)  
 
Çok seyrek yan etkiler:   
• Solunum zorluğu  
• Ödem, hızlı kalp atışı  
• Terleme  
• Kan basıncında düşme  
• Baş dönmesi  
• Bilinç kaybı ve bayılma ya neden olabi lecek ani, şiddetli alerjik reaksiyon  (anafilaktik reaksiyon 
ve anafilaktik şok)  
 
Bilinm iyor:  
• Nefes darlığına neden olan akciğer hastalığı (interstisyel akciğer hastalığı)  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz . 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
  8 
 5. ENTYVIO ’nun saklanması  
 
ENTYVIO’yu çocukların göremeyeceği,  erişemeyeceği yerlerde ve orijinal ambalajında saklayınız. 
 
ENTYVIO bir hastanede veya klinikte uygulanır ve hastanın ENTYVIO 'yu saklaması veya 
ENTYVIO ile herhangi bir işlem yapması gerekmez.  
 
ENTYVIO sadece tek kullanımlıktır.  
 
Açılmamış flakon: Buzdolabında saklayınız (2°C -8°C). Flakonu ışıktan korumak için kutunun 
içerisinde saklayınız.  
 
Sulandırılmış/seyreltilmiş çözelti: Derhal kullanınız. Eğer bu mümkün değilse, flakonda 
sulandırılarak hazırlanan çözelti 2°C -8°C'de 8 saate kadar saklanabilir. 9 mg/mL ( %0,9) 
enjeksiyonluk sodyum klorür çözeltisi ile seyreltilen çözelti , 25°C’nin altındaki oda sıcaklığında 12 
saate kadar veya buzdolabında (2°C -8°C) 24 saate kadar saklanabilir  ya da  oda sıcaklığında 12 saate 
kadar ve buzdolabında (2°C -8°C) 12 saate kadar olacak şekilde toplam 24 saat e kadar saklanabilir. 
Bu 24 saatlik süre , flakonda sulandırılan çözeltinin 2°C -8°C’de 8 saate kadar saklanabilmesi ve 
infüzyon torbası içinde seyreltilen çözeltinin 20°C -25°C ’de 12 saate kadar saklanabilmesini 
kapsayabilir ancak 24 saatlik sürenin geri kalanında infüzyon torb asının buzdolabında (2°C -8°C) 
saklanması gerekir. Sulandırılan çözeltinin flakonda saklandığı süreler, çözeltinin infüzyon 
torbasında saklanabileceği süreden çıkarılmalıdır. 
 
Dondurmayınız.  
 
Uygulama öncesinde sıvıda partikül ya da renk bozukluğu (çözelti berrak veya opak, renksiz ila açık 
sarı renkte olmalıdır)  fark ederseniz bu ilacı kullanmayınız.  
 
Son kullanma tarihiyle uyumlu olarak kullanınız .  
Kutu ve etiket  üzerinde belirtilen son kullanma tarihinden sonra ENTYVIO ’yu kullanmayınız . Son 
kullanma tarihi, o ayın son günüdür .  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve İklim 
Değişikliği Bakanlığınca belirlenen toplama sistemine veriniz.  
 
Ruhsat Sahibi:   
Takeda İlaç Sağlık Sanayi Ticaret Limited Şirketi  
Şişli/İSTANBUL  
 
Üretici:   
Takeda Pharmaceutical Company Limited,  Hikari /JAPONYA  
 
Bu kullanma talimatı  ............... tarihinde onaylanmıştır.  
    9 
 AŞAĞIDAKİ BİLGİLER ENTYVIO’YU UYGULAYACAK SAĞLIK PERSONELİ 
İÇİNDİR.  
İzlenebilirlik  
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve seri 
numarası mutlaka hasta dosyasına kaydedilmelidir.  
 
Kullanıma hazırlama ve infüzyon talimatları  
 
1. ENTYVIO intravenöz infüzyonluk çözelti hazırlanırken aseptik teknik kullanılmalıdır. 
2. Geçme kapak flakondan çıkarılır ve alkollü bez ile silinir. Vedolizumab, 4,8 ml steril 
enjeksiyonluk su ile, 21 -25 ölçü iğneli enjektör kullanılarak oda sıcaklığında (20°C -25°C) 
sulandırılır.   
3. İğne, tıpanın merkezinden flakonun içine doğru sokulur ve aşırı köpüklenmeyi önlemek için sıvının akışı, flakonun cidarına yönlendirilir.  
4. Flakon en az 15 saniye süreyle hafifçe döndürülür. Şiddetle çalkalanmamalı veya ters çevrilmemelidir.  
5. Sulandırma  ve köpük varsa çökmesi için flakon 20 dakika oda sıcaklığında (20°C -25°C) 
beklemeye bırakılır; bu süre içinde flakon dairesel hareketlerle döndürülebilir ve çözünme açısından incelenebilir. 20 dakika sonra tamamen çözülmediyse 10 dakika daha çözünmeye bırakılır.  
6. Sulandırılarak hazırlanan çözelti seyreltme öncesinde partikül er madde ve renk bozukluğuna 
karşı gözle incelenir. Çözelti berrak veya opak, renksiz ile açık sarısı olmalıdır ve gözle görülebilir partiküller içermemelidir. Sulandırılarak hazırlanan çözeltinin rengi karakteristik değilse veya partiküller içeriyorsa uygul anmamalıdır.  
7. Çözündükten sonra, flakon 3 kez yavaşça ters  çevrilmelidir.  
8. 21-25 ölçü iğneli enjektör kullanılarak, sulandırılarak hazırlanmış olan 5 ml’lik ENTYVIO (300 
mg) derhal enjektöre çekilir.  
9. Sulandırılarak hazırlanmış olan 5 ml’lik ENTYVIO (300 mg), 250 ml 9 mg /mL ( %0,9) steril 
enjeksiyonluk sodyum klorür çözeltisine eklenir ve infüzyon torbası hafifçe karıştırılır (ENTYVIO eklenmeden önce infüzyon torbasından 5 ml 9 mg/mL ( %0,9) enjeksiyonluk 
sodyum klorür çözeltisinin çekilmesi gerekmez) . Hazırlanan infüzyon çözeltisine veya 
intravenöz infüzyon setine başka tıbbi ürünler eklenmemelidir. İnfüzyon çözeltisi 30 dakikalık sürede uygulanır.  
 İnfüzyon çözeltisi sulandırılarak hazırlandıktan sonra mümkün olan en kısa süre içinde kullanılmalıdır.  
 
  10 
  Saklama Koşulu  
 Buzdolabı 2°C -8°C 20°C -25°C  
Flakonda sulandırılarak 
hazırlanan çözelti  8 saat  Bekletmeyiniz1 
9 mg/mL ( %0,9 ) 
enjeksiyonluk sodyum klorür 
çözeltisinde seyreltilen çözelti  24 saat2,3 12 saat2 
 
1Sulandırma işlemi en geç 30 dakika içerisinde yapılmalıdır.  
2Bu sürede sulandırılan çözeltinin derhal 9 mg/mL (%0,9)  enjeksiyonluk sodyum klorür çözeltisi 
içinde seyreltildiği ve sadece infüzyon torbasında saklandığı farz edilmektedir. Sulandırılan 
çözeltinin flakonda saklandığı süreler, çözeltinin infüzyon torbasında saklanabileceği süreden çıkarılmalıdır.  
3Bu süre çözeltinin 20°C -25°C’de 12 saate kadar saklanabilmesini kapsayabilir.  
 
Dondurmayınız. İnfüzyon çözeltisinin veya sulandırılan çözeltinin kullanılmamış kısmı varsa tekrar 
kullanılmak üzere saklamayınız.   Her flakon sadece tek kullanımlıktır.  
 Kullanılmamış  olan ürünler ya da atık materyaller “Tıbbi Atıkların Kontrolü  Yönetmeliği” ve 
“Ambalaj Atıklarının Kontrolü Yönetmeliği” ne uygun olarak imha edilmelidir. 