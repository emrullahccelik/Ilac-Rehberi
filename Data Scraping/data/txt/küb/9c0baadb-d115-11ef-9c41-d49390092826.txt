KISA ÜRÜN BİLGİLERİ
1. BEŞERİ TIBBİ ÜRÜNÜN ADI
SELFLEKS KARDİYOSOL kardiyak perfüzyon için kardiyoplejik çözelti
Steril
2. KALİTATİF VE KANTİTATİF BİLEŞİM
Etkin maddeler:
Her 1 mL çözeltide,
Sodyum Klorür .............................. 6,43 mg
Kalsiyum Klorür.2H O ................. 0,176 mg
2
Magnezyum Klorür.6H O… ........ 3,253 mg
2
Potasyum Klorür ........................... 1,193 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Kardiyoplejik çözelti
4. KLİNİK ÖZELLİKLER
4.1. Terapötik endikasyonlar
SELFLEKS KARDİYOSOL, uygun olarak tamponlandığında, iskemi ve hipotermi
kombinasyonu ile birlikte, açık kalp ameliyatı sırasında izole vasküler yatağa doğrudan
intrakardiyak infüzyon yoluyla kalp durmasını sağlamak için kullanılır.
4.2. Pozoloji ve uygulama şekli
Pozoloji/ uygulama sıklığı ve süresi:
SELFLEKS KARDİYOSOL yalnızca açık kalp cerrahisinde uzman kişiler tarafından
uygulanmalıdır.
Aşağıdaki bilgiler bir rehber olarak önerilmektedir ve cerrahın tercihine ve deneyimlerine göre
değişikliğe uğrayabilir.
pH ayarı için her 1000 mL’lik kardiyoplejik çözeltiye %8.4 Sodyum Bikarbonat Enjeksiyonluk
Çözeltisinden 10 mL (840 mg) (sodyum ve bikarbonatın her birinden 10 mEq) aseptik olarak
eklenmeli ve iyice karıştırılmalıdır. Oda sıcaklığında ölçüldüğü zaman yaklaşık pH değeri 7,8'i
elde etmek için %8,4'lük Sodyum Bikarbonat Çözeltisinden 10 mL kullanınız. Sodyum
Bikarbonat Enjeksiyonluk Çözeltilerinin pH'larının değişken olmasından dolayı, başka bir
Sodyum Bikarbonat Enjeksiyonluk Çözeltisi ile bu pH elde edilmeyebilir.
Diğer bileşikler ile birlikte stabil olmamasından dolayı sodyum bikarbonat ekleme işlemi
uygulamadan hemen önce yapılmalıdır. Bu işlemden sonra çözelti 24 saat içinde kullanılmalıdır.
1/8Çözelti kullanım öncesinde 4°C'ye soğutulmalıdır.
28°C-30°C lik perfuzat sıcaklıklarında kardiyopulmoner by-pass'ın oluşturulmasından ve çıkan
aortanın çapraz klemplenmesinden sonra, tamponlanmış çözelti aort köküne hızlı infüzyon
metodu ile uygulanır.
İnfuzyon başlangıç hızı 2-4 dk'lık bir periyod içinde 300 mL/m2/dak olabilir (1,8m2 yüzey
alanına sahip, 1,73 m boy ve 70 kiloluk bir yetişkinde yaklaşık 540 mL/dak).
NormosolR-R (Dengeli elektrolit replasman solüsyonu (sodyum klorür, potasyum klorür,
magnezyum klorür, sodyum asetat, sodyum glukonat içeren solüsyon)) veya Ringer
Enjeksiyonluk Solüsyonu gibi fizyolojik bir çözeltinin 4 °C'ye soğutulup göğüs boşluğuna
verilmesi ile eş zamanlı eksternal soğutma (perikardın bölgesel hipotermisi) sağlanabilir.
Miyokardiyal elektromekanik aktivitenin sürmesi veya tekrar ortaya çıkması durumunda, çözelti
2 dakikalık bir sürede 300 mL/m2/dak 'lık bir hızla tekrar infuze edilebilir. Miyokard ısısı 15°C-
20°C' nin üzerine yükselirse ya da kardiyak aktivitenin yeniden oluştuğu gözlenirse, çözeltiyle
infüzyon her 20-30 dakikada bir veya daha kısa süreli tekrarlanabilir.
Aort köküne uygulanan çözelti miktarı, açık kalp cerrahisi prosedürünün tipine ya da süresine
göre değişebilir.
Uygulama şekli:
İntrakardiyak olarak uygulanır.
SELFLEKS KARDİYOSOL, sodyum bikarbonat eklendikten (1000 mL SELFLEKS
KARDİYOSOL çözeltisi için 10 mL %8,4’lük çözelti) ve 4 °C’ye soğutulduktan sonra aort
köküne hızlı infüzyon ile uygulanır.
Özel popülasyonlara ilişkin ek bilgiler:
Böbrek yetmezliği:
Bilgi mevcut değildir.
Karaciğer yetmezliği:
Bilgi mevcut değildir.
Pediyatrik popülasyon:
SELFLEKS KARDİYOSOL güvenliliği ve etkililiği pediyatrik hastalarda belirlenmemiştir.
Yapısal, fonksiyonel ve metabolizma farklılıklarından dolayı, klinik miyokardiyal koruma
yöntemleri ve kardiyoplejik çözeltiler olgunlaşmamış kalpte yetişkin kalplere göre daha az
etki gösterebilir.
Geriyatrik popülasyon:
Genel olarak, yaşlı bir hastada doz seçiminde dikkatli olunmalı ve karaciğer, böbrek ve kardiyak
2/8fonksiyonlarda azalma, ayrıca eş zamanlı hastalık sıklığının yüksek oluşunu yansıtmak üzere,
sıklıkla doz aralığının düşük seviyesinden başlanmalıdır.
SELFLEKS KARDİYOSOL, karaciğer ya da böbrekler yoluyla atılımı olmaması nedeniyle
özgün bir üründür ve yaşlılar için özel doz ayarlaması bilinmemektedir.
4.3. Kontrendikasyonlar
• SELFLEKS KARDİYOSOL’e veya yardımcı maddelerden herhangi birine karşı aşırı
duyarlı olduğu bilinen hastalarda,
• SELFLEKS KARDİYOSOL, sodyum bikarbonat eklenmeden kullanılmamalıdır,
• SELFLEKS KARDİYOSOL, intravenöz uygulama için uygun değil,
• Eğer çözelti berrak değilse ya da ambalajı zarar görmüş ise SELFLEKS
KARDİYOSOL’ü uygulamayınız. Kullanılmayan kısımları atınız.
4.4. Özel kullanım uyarıları ve önlemleri
SELFLEKS KARDİYOSOL, sadece koroner dolaşımın sistemik dolaşımdan izole edildiği
kardiyopulmoner by-pass ameliyatı sırasında açık kalp ameliyatı için kullanılmaktadır.
SELFLEKS KARDİYOSOL, ekstrakorporeal dolaşımdan geçmesini ve sekonder olarak
genel dolaşıma penetrasyonunu sağlayacak şekilde büyük hacimlerde kullanılması
durumunda, magnezyum ve potasyum plazma oranları artabilmektedir. By-pass sırasında
büyük hacimde (8-10 litre) kardiyoplejik çözeltinin pompa ve sistemik dolaşıma girmesine
izin verildiğinde şiddetli hipotansiyon ve metabolik asidoz bildirilmiştir. SELFLEKS
KARDİYOSOL 'ün büyük hacimli kullanımı durumunda sağ ventrikülden boşaltılması
tavsiye edilmektedir.
%8,4 oranına sodyum bikarbonat gibi uygun bir tampon eklenmeden kullanılmamalıdır.
Tamponun eklenmesini takiben SELFLEKS KARDİYOSOL 'ün kullanılmadan önce 4°C 'ye
soğutulması ve 24 saat içinde kullanılması gerekmektedir.
Hipotermiyi sürdürmek için miyokard ısısının operasyon boyunca izlenmesi gerekmektedir.
Ameliyat boyunca miyokard aktivitesinde oluşacak değişiklikleri saptamak için sürekli
elektrokardiyogram uygulanabilmektedir.
Kardiyoplejiyi takiben gerekebilecek olası bir kalp defibrilasyonu için hemen kullanılabilecek
uygun ekipman hazır bulundurulmalıdır.
Postoperatif dönemde inotropik ilaçlar hazır bulundurulmalıdır.
SELFLEKS KARDİYOSOL poşeti, seri şekilde bağlanmış uygulamalarda
kullanılmamalıdır.
SELFLEKS KARDİYOSOL, 1000 mL' de 6430 mg sodyum klorür ihtiva eder. Bu durum,
3/8kontrollü sodyum diyetinde olan hastalar için göz önünde bulundurulmalıdır.
SELFLEKS KARDİYOSOL, 1000 mL' de 1193 mg potasyum ihtiva eder. Bu durum, böbrek
fonksiyonlarında azalma olan hastalar ya da kontrollü potasyum diyetinde olan hastalar için
göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Eş zamanlı kullanılan ilaçlarla geçimsizlik olabilmektedir.
Ek ilaçlar aseptik tekniğe uygun olarak eklenmeli ve iyice karıştırılmaları gerekmektedir. Elde
edilen çözelti saklanmamalıdır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
SELFLEKS KARDİYOSOL’ün gebe kadınlarda kullanımına ilişkin yeterli veri mevcut değildir.
Gebelik dönemi
SELFLEKS KARDİYOSOL çözeltisinin hayvan üreme ya da insanlarda fetal gelişim
üzerindeki etkisini belirleyen hiçbir çalışma bulunmamaktadır.
SELFLEKS KARDİYOSOL gerekli olmadıkça gebelik döneminde kullanılmamalıdır.
Laktasyon dönemi
Bilgi mevcut değildir.
Üreme yeteneği / Fertilite
Bilgi mevcut değildir.
4.7. Araç ve makine kullanımı üzerindeki etkiler
SELFLEKS KARDİYOSOL’ün araç ve makine kullanma yeteneği üzerinde herhangi bir etkisi
bildirilmemiştir.
4.8. İstenmeyen etkiler
Yan etkiler, miyokard infarktüsü, elektrokardiyatik anormallikler ve ventriküler fibrilasyon
dahil aritmiler (kalp ritminde düzensizlikler) gibi açık kalp ameliyatı için doğal olabilecek
durumlardır.
Normal dolaşıma geçildiğinde, kardiyoplejik kalp durması sonrası spontan iyileşme gecikebilir
veya gerçekleşmeyebilir.
Kalp fonksiyonlarını geri getirmek için elektroşok ile defibrilasyon gerekebilir.
4/8Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
SELFLEKS KARDİYOSOL çözeltisinin aşırı miktarda uygulanması, miyokardiyal damar
sisteminin gereksiz dilatasyonunun yanı sıra, perivasküler miyokardda doku ödemi oluşturma
olasılığı bulunan bir sızıntıya neden olabilmektedir.
Doz aşımı durumunda, semptomatik tedaviye başlanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Plegisol kardiyak perfüzyon için kardiyoplejik solüsyon
ATC kodu: B05BB01
Etki mekanizması:
SELFLEKS KARDİYOSOL'ün sodyum bikarbonat eklenip soğutulduktan sonra koroner damar
sistemine damlatma yolu ile uygulanması, açık kalp ameliyatlarında miyokarddaki kontraktil
aktivitenin hızlıca durmasını ve enerji stoklarının saklanmasını sağlamaktadır.
SELFLEKS KARDİYOSOL metabolik asidoz ve miyokardiyal iskeminin olumsuz etkilerini
azaltır, hücre içi iyonların kayıpları ile savaşır. Bu çözelti, cerrahlara operasyonlarında
kanamasız bir cerrahi alan, kolay erişim, sakin ve gevşemiş bir kalp sağlayarak iyi çalışma
koşulları sunmaktadır. Bu çözeltinin uygulanması, kalp fonksiyonlarının ameliyat sonrasında
hızlı bir şekilde düzetlmesini sağlar.
Potasyum iyonunun (K+) yüksek konsantrasyonu, kalbin elektromekanik aktivitesinin hızlıca
durdurulmasından sorumludur. Kardiyak aktivitenin hızla durması, iskemi sonrası kontraktil
aktivitenin yeniden başlaması için gerekil olan enerjinin korunmasını sağlamaktadır.
Sodyum (Na+) ve klorür (Cl-) iyonları kalbin durmasında belirli bir rol oynamamaktadır.
Sodyum, miyokardiyal dokunun iyonik bütünlüğünü korumak için önem taşımaktadır. Klor
iyonları, preparatın elektrolitik nötralliğini korumak için gereklidir.
Kardiyoplejik çözeltide bulunan düşük konsantrasyonlu kalsiyum iyonu (Ca++), reperfüzyon
esnasında kalsiyum paradoksunun ortaya çıkmasını önlemek amacıyla, hücre zarının
bütünlüğünü korumaktadır.
5/8Magnezyum iyonu (Mg++) postiskemik aktivitenin geri kazanımı için ATP rezervleri koruyan
miyozin fosforilazı inhibe ederek miyokardiyal membranın stabilize edilmesine yardımcı
olmaktadır.
Bikarbonat iyonunun (HC0 -) eklenmesi, iskemiye eşlik eden metabolik asidozu kompanse
3
etmek için çözeltinin tamponlanmasını ve hafifçe alkali hale getirilmesini sağlamaktadır.
5.2. Farmakokinetik özellikler
Genel Özellikler
Bilgi mevcut değildir.
5.3. Klinik öncesi güvenlilik verileri
Bilgi mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Hidroklorik asit/Sodyum Hidroksit (pH ayarlayıcı)
Enjeksiyonluk su
6.2. Geçimsizlikler
Geçimsizlik çalışmaları mevcut olmadığından, bu ilaç diğer ilaçlarla karıştırılmamalıdır.
6.3. Raf ömrü
24 ay
Açıldıktan sonra 24 saat içinde kullanılmalıdır.
6.4. Saklamaya yönelik özel tedbirler
25°C'nin altında oda sıcaklığında saklanmalıdır. Dondurulmamalıdır.
Ayrıca ürün %8,4’lük sodyum bikarbonat çözeltisi ile sulandırıldığında 2-8 °C’ de 24 saat stabildir.
6.5. Ambalajın niteliği ve içeriği
1000 mL'lik HDPE Dış Torba içinde, Polikarbonat ve Latex-Free’den yapılmış tapa ile kapatılmış
PVC Twist-off portlu PVC torba.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
Çocukların göremeyeceği, erişemeyeceği yerlerde ve ambalajında saklayınız. PVC torbaları seri
şekilde bağlanmış uygulamalarda kullanmayınız.
Farmasötik ürünlerin ısı ile temasından kaçınılmalıdır. Kullanmadan önce kullanma talimatını
6/8okuyunuz.
KULLANIM TALİMATLARI
Ambalajın açılması
Çentikli kısımdan dış muhafazayı yırtıp, çözelti poşetini çıkarınız. Eğer ilaç ilave edilmek
isteniyorsa, uygulama hazırlıklarından önce aşağıdaki talimatları izleyiniz. Sterilizasyon işlemi
sırasındaki nem absorbsiyonuna bağlı olarak PVC Torbada biraz donukluk görülebilir. Bu
normaldir ve çözelti kalitesini ya da güvenilirliğini etkilemez. Donukluk yavaş yavaş azalacaktır.
Diğer bileşiklerle birlikte stabil olmamasından dolayı, 10 mL %8,4‘lük Sodyum Bikarbonat
Enjeksiyonu uygulamadan hemen önce eklenmelidir. Sodyum bikarbonat ya da diğer ilaçların
eklenmesi için, uygulama hazırlıklarından önce aşağıdaki talimatları uygulayınız.
İlaç eklenmesi
1. İlaç ekleme ağzını hazırlayınız.
2. Uygun uzunlukta bir iğne ile aseptik teknik kullanılarak ilaç ekleme ağzındaki işaretli yeri
delip, ilacı enjekte ediniz. Enjeksiyondan sonra iğneyi çıkartınız.
3. İlaç ekleme ağzı ek bir kapakla kapatılarak korunabilir.
4. PVC Torbayı karışması için iyice çalkalayınız.
Uygulama için hazırlık
(Aseptik teknik kullanılmalıdır.)
1. Uygulama setinin akış kontrol kıskacını kapatınız.
2. PVC Torbanın çıkış ağzındaki twist-off’u döndürerek koparınız.
3. Uygulama setinin delici iğnesini çıkış ağzına dairesel bir hareketle, set sıkıca yerleşinceye
kadar sokunuz. NOT: Uygulama seti kutusunun üzerindeki bütün direktifleri okuyunuz.
4. PVC Torbayı asınız.
5. Damlama haznesini sıkıştırıp bırakarak haznede uygun bir sıvı düzeyi oluşmasını
sağlayınız.
6. Aortik infüzyon cihazını sete bağlayınız.
7. Akış kontrol kıskacını açarak setin ve aortik infüzyon cihazının havasını alınız. Kıskacı
kapayınız.
8. Aortik infüzyon cihazını, çözeltiyi aort köküne verecek pozisyona getiriniz.
9. Uygulama hızını akış kontrol kıskacı ile ayarlayınız.
PVC torbaları seri şekilde bağlanmış uygulamalarda kullanmayınız.
7/87. RUHSAT SAHİBİ
HAVER FARMA İlaç A.Ş.
Akbaba Mah. Maraş Cad. No:52/2/1
Beykoz / İstanbul
8. RUHSAT NUMARASI
2016/782
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.10.2016
Ruhsat yenileme tarihi: 30.11.2021
10. KÜB’ÜN YENİLENME TARİHİ
-
8/8