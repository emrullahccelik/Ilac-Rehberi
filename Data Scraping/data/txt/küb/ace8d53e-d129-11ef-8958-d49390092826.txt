KISA ÜRÜN BİLGİSİ
1. BEŞERİ TIBBİ ÜRÜNÜN ADI
ESOPRAL 40 mg enterik kaplı tablet
2. KALİTATİF VE KANTİTATİF BİLEŞİM
Her bir tablette;
Etkin madde:
40 mg esomeprazol’e eşdeğer 43,38 mg esomeprazol magnezyum dihidrat içerir.
Yardımcı maddeler:
Şeker kürecikleri (sukroz ve mısır nişastası)…...24,788 mg
Yardımcı maddeler için 6.1’e bakınız.
3. FARMASÖTİK FORM
Enterik kaplı tablet
Pembe, oval şekilli tablet
4. KLİNİK ÖZELLİKLER
4.1 Terapötik endikasyonlar
Gastro-özofajiyal reflü hastalığında (GÖRH)
− Eroziv reflü özofajit’in tedavisinde
− Nükslerin önlenmesi için, iyileşmiş reflü özofajit’in uzun süreli idame tedavisinde
− Gastro-özofajiyal reflü hastalığının semptomatik tedavisinde
Uygun bir antibiyotik kombinasyonu ile birlikte Helicobacter pylori eradikasyonunda ve
− Helicobacter pylori ile ilişkili duedonum ülserlerinin tedavisinde
− Helicobacter pylori ile ilişkili peptik ülserlerde nükslerin önlenmesinde
Sürekli NSAİİ (non-steroidal anti-inflamatuvar ilaçlar) tedavisi gereken hastalarda
− NSAİİ kullanımı ile ilişkili gastrik ülserlerin tedavisinde
− Risk altındaki hastalarda NSAİİ kullanımı ile ilişkili gastrik ve duedonal ülserlerin
önlenmesinde
İnfüzyonluk çözelti ile tedavi sonrasında gastrik veya duodenal ülserlerde hemostazın
kısa süreli sürdürülmesi ve tekrar kanamanın önlenmesinde,
Sayfa 1 / 16Zollinger-Ellison Sendromu’nun tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler ve 12 yaş ve üzerindeki adolesanlar:
Gastro-özofajiyal reflü hastalığı (GÖRH)
- Eroziv reflü özofajit’in tedavisinde:
Dört hafta süreyle günde bir defa 40 mg. İlk kürde tam iyileşme sağlanamayan ya da inatçı
semptomları olan hastalarda 4 haftalık bir ek tedavi uygulanır.
- Nükslerin önlenmesi için iyileşmiş reflü özofajit’in uzun süreli idame tedavisinde:
Günde bir defa 20 mg.
- Gastro-özofajiyal reflü hastalığının (GÖRH) semptomatik tedavisinde:
Özofajiti olmayan hastalarda günde bir defa 20 mg.
Dört hafta sonunda semptomlarda yeterli denetim sağlanamayan hastalarda ileri tetkiklerin
yapılması önerilir. Semptomlar ortadan kalktıktan sonra, günde bir defa 20 mg alınarak
semptom kontrolü sağlanabilir. Yetişkinlerde ihtiyaç halinde, günde 20 mg’lık doz
kullanılabilir. Gastrik ve duedonal ülser gelişme riski olan NSAİİ ile tedavi edilen hastalarda,
semptom kontrolü için ihtiyaç halinde kullanım önerilmez.
Yetişkinler
Uygun bir antibiyotik kombinasyonu ile birlikte Helicobacter pylori eradikasyonunda ve
- Helicobacter pylori ile ilişkili duedonum ülserlerinin tedavisinde
- Helicobacter pylori ile ilişkili peptik ülserlerde nükslerin önlenmesinde
Her biri günde iki defa olmak üzere 7 gün süreyle; 20 mg ESOPRAL, 1 gram amoksisilin ve
500 mg klaritromisin.
Sürekli NSAİİ (non-steroidal anti-inflamatuvar ilaçlar) tedavisi gereken hastalarda
NSAİİ kullanımına bağlı gastrik ülserlerin tedavisinde: 4-8 hafta boyunca günde bir defa 20
mg.
Risk altındaki hastalarda NSAİİ kullanımına bağlı gastrik ve duedonal ülserlerin önlenmesinde:
Günde bir defa 20 mg
Esomeprazol infüzyonluk çözelti ile tedavi sonrasında gastrik veya duodenal ülserlerde
hemostazın sürdürülmesi ve tekrar kanamanın önlenmesinde
4 hafta boyunca günde bir kez 40 mg oral yolla tedavi periyodundan önce, asit baskılanması
tedavisi için esomeprazol 80 mg infüzyon 30 dakika için bolus infüzyon şeklinde uygulanmalı
ve ardından 3 gün (72 saat) boyunca 8 mg/saat devamlı intravenöz infüzyon uygulanmalıdır.
Sayfa 2 / 16Zollinger Ellison Sendromu tedavisinde
Önerilen başlangıç dozu günde iki defa 40 mg’dır. Daha sonra doz hastaya göre ayarlanmalıdır
ve tedaviye klinik olarak endike olduğu sürece devam edilir. Mevcut klinik verilere
dayanılarak, hastaların çoğu günde 80-160 mg esomeprazol ile kontrol altına alınabilir. Günde
80 mg’ın üzerindeki dozlarda doz, günde iki kez olmak üzere bölünerek verilmelidir.
Uygulama şekli:
Tabletler bütün olarak sıvı ile alınmalı, çiğnenmemeli ve ezilmemelidir.
Yutma güçlüğü olan hastalarda, tabletler yarım bardak su (karbonat iyonu içermeyen su) içinde
çözülerek de alınabilir. Enterik kaplamanın çözülmesine neden olabileceğinden, başka bir sıvı
kullanılmamalıdır.
Tabletler sıvı içinde çözülüp dağılana kadar karıştırılır. Hazırlanan karışım hemen veya 30
dakika içinde içilmelidir. Bardakta kalan kısım, yarım bardak su ile çalkalanarak tekrar içilir.
Karışım içilirken pelletler ezilmemeli ve çiğnenmemelidir.
Yutma fonksiyonu olmayan hastalarda, tabletler karbonatsız suda çözündürüldükten sonra
gastrik tüp ile uygulanabilir. Kullanılan şırınga ve tüpün uygun olup olmadığı dikkatle kontrol
edilmelidir. (Hazırlama ve uygulama talimatı için bkz. 6.6)
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekmez. Ağır böbrek yetmezliği olan
hastalarla ilgili yeterli deneyim olmadığından, böyle hastalar tedavi edilirken dikkatli
olunmalıdır.
Karaciğer yetmezliği:
Hafif ve orta derecede karaciğer yetmezliği olan hastalarda doz ayarlaması gerekmez. Ağır
karaciğer yetmezliği olan hastalarda, 20 mg’lık doz aşılmamalıdır.
Pediyatrik popülasyon:
12 yaşın altındaki çocuklar:
12 yaşın altındaki çocuklarda kullanımı ile ilgili veri olmadığından, ESOPRAL 12 yaşın
altındaki çocuklarda kullanılmamalıdır.
Geriyatrik popülasyon:
Yaşlı hastalarda doz ayarlaması gerekmez.
4.3 Kontrendikasyonlar
Esomeprazol’e, benzimidazol türevlerine ya da formüldeki herhangi bir maddeye aşırı
duyarlılığı olanlarda kullanılmamalıdır.
Sayfa 3 / 16Esomeprazolün atazanavir ve nelfinavir gibi ilaçlarla birlikte kullanılması önerilmez (Bkz.
Bölüm 4.5)
4.4 Özel kullanım uyarıları ve önlemleri
Herhangi bir alarm yaratan semptomda (örn. belirgin, istenmeyen kilo kaybı, tekrarlayan
kusma, disfaji, hematemez ya da melena) ve kuşkulanılan ya da tanısı konmuş mide ülseri
vakalarında kötü huylu olma olasılığı bertaraf edilmiş olmalıdır. Tedavi semptomları
hafifleterek tanıyı geciktirebilir.
Uzun süre tedavi edilen hastalar (özellikle bir yıldan fazla) düzenli kontrol altında tutulmalıdır.
İhtiyaç halinde esomeprazol alan hastalar, semptomlarının özelliklerinde değişiklik olursa
hekimlerine başvurmalıdırlar. İhtiyaç halinde esomeprazol önerildiğinde, esomeprazol’ün
plazma konsantrasyonlarında dalgalanma nedeniyle, diğer ilaçlarla etkileşim göz önünde
tutulmalıdır (Bkz. Bölüm 4.5)
Helicobacter pylori eradikasyonunda esomeprazol tedavisi önerildiğinde, üçlü tedavideki her
bir bileşiğin diğer ilaçlarla etkileşmesi dikkate alınmalıdır. Klaritromisin, CYP3A4’ün güçlü bir
inhibitörüdür. Bu nedenle sisapirid gibi CYP3A4 ile metabolize olan diğer ilaçları da üçlü
tedavi ile birlikte kullanan hastalarda, klaritromisinin kontrendikasyonları ve etkileşmeleri göz
önünde bulundurulmalıdır.
Proton pompası inhibitörleri ile tedavi, Salmonella ve Camphylobacter gibi gastrointestinal
enfeksiyon riskinde az da olsa bir artışa neden olabilir. (bkz. Bölüm 5.1)
Esomeprazolün atazanavir ile eşzamanlı kullanımı önerilmemektedir (bkz. Bölüm 4.5).
Atazanavir ile proton pompası inhibitörünün birlikte kullanılmasının zorunlu olduğu
durumlarda, dozun 400 mg atazanavire 100 mg ritonavir ile yükseltilmesi ve 20 mg
esomeprazolün üzerine çıkılmaması, bununla birlikte yakın klinik izleme önerilmektedir.
Tüm asit baskılayıcı ilaçlarda olduğu gibi, esomeprazol, hipo- veya mide özsuyunda asit
eksikliğine bağlı olarak vitamin B12 (siyanokobalamin) emilimini azaltabilir. Bu durum uzun
süreli tedavide, depolarında eksiklik olan hastalarda veya B12 emilimi düşük olma riski bulunan
hastalarda göz önünde bulundurulmalıdır.
Esomeprazol bir CYP2C19 inhibitörüdür. Esomeprazol ile tedaviye başlarken veya son
verirken, CYP2C19 ile metabolize olan ilaçlar ile etkileşim göz önüne alınmalıdır.
Klopidogrel ile omeprazol arasında etkileşim görülmüştür (bkz. Bölüm 4.5). Bu etkileşimin
klinik açıdan önemi bilinmemektedir. Önlem olarak, esomeprazol ile klopidogrelin birlikte
kullanımından kaçınılmalıdır.
Sağlıklı gönüllülerle yapılan çalışmalarda klopidogrel (300 mg yükleme dozu/75 mg idame
dozu) ile esomeprazol (oral yolla günde 40 mg) arasında farmakokinetik/farmakodinamik
Sayfa 4 / 16etkileşim görülmüştür. Bunun sonucunda, klopidogrel aktif metabolitine maruziyet ortalama %40
azalmış ve platelet agregasyonu ortalama %14 azalmış bir maksimum inhibisyon (ADP dahil) ile
sonuçlanmıştır. Bu veriye dayanarak, esomeprazol ve klopidogrelin birlikte kullanımından
kaçınılmalıdır. (bkz. Bölüm 4.5)
Kemik kırığı
Yayınlanmış çeşitli gözlemsel çalışmalar, proton pompası inhibitörü (PPI) tedavisinin, kalça, el
bileği ya da omurgada osteoporoza bağlı kırık riskinde bir artışla ilişkili olabileceğini
düşündürmektedir. Çoklu günlük dozlar ve uzun süreli PPI tedavisi (bir yıl ya da daha fazla)
şeklinde tanımlanan yüksek doz alan hastalarda kırık riski artmıştır. Hastalar, tedavi edildikleri
durum için uygun olan en düşük dozda ve en kısa süreli PPI tedavisini almalıdırlar.
Hipomagnezemi:
PPI'larla en az 3 ay süreyle tedavi edilen hastalarda ve çoğu olguda da bir yıl tedaviden sonra
nadiren semptomatik ve asemptomatik hipomagnezemi bildirilmiştir. Ciddi yan etkiler tetani,
aritmiler ve nöbetleri içermektedir. Çoğu hastada hipomagnezemi tedavisi magnezyum
replasmanını ve PPI tedavisinin kesilmesini gerektirmektedir. Uzun süre tedavi alması
beklenen ya da PPI'ları digoksin gibi ilaçlar ya da hipomagnezemiye neden olabilecek ilaçlarla
(örn. diüretikler) birlikte alan hastalar için, sağlık mesleği mensupları PPI tedavisine
başlamadan önce ve daha sonra periyodik olarak magnezyum düzeylerini takip edebilirler.
Nöroendokrin tümörler için yapılan incelemelerle etkileşimler:
Gastrik asit düzeyindeki ilaç kaynaklı azalmalara sekonder olarak serum kromogranin A (CgA)
düzeyleri artmaktadır. Artmış CgA düzeyi nöroendokrin tümörler için yapılan tanı
incelemelerinde yanlış pozitif sonuçlara yol açabilir. Uygulayıcılar CgA düzeylerini
değerlendirmeden önce geçici olarak PPI tedavisine en az 5 gün boyunca ara vermeli ve eğer
başlangıçtaki CgA düzeyleri yüksek ise testi tekrar etmelidirler. Eğer seri testler yapılıyorsa
(örn.monitorizasyon için), testler arasındaki referans aralıkları değişebileceği için testler aynı
laboratuarda yapılmalıdır.
Subakut kütanöz lupus eritematozus:
Proton pompa inhibitörleri çok seyrek olarak subakut kütanöz lupus eritematozus vakaları ile
ilişkilendirilmiştir. Özellikle derinin güneşe maruz kalan alanlarında olmak üzere lezyonların
ortaya çıkması ve artraljinin eşlik etmesi durumlarında hasta acilen tıbbi yardım almalı ve
sağlık mesleği mensubu ESOPRAL tedavisinin kesilmesini değerlendirmelidir. Daha önce bir
proton pompa inhibitörü tedavisi sonrası subakut kütanöz lupus eritematozus gelişmiş olması,
aynı durumun diğer proton pompa inhibitörleri ile de görülme riskini arttırır.
Tablet sukroz içerdiğinden nadir kalıtımsal fruktoz intoleransı, glukoz-galaktoz malabsorbsiyon
veya sukraz-izomaltaz yetmezliği problemi olan hastaların bu ilacı kullanmamaları gerekir.
Sayfa 5 / 164.5 Diğer tıbbi ürünler ile etkileşimler ve diğer etkileşim şekilleri
İlaç etkileşim çalışmaları sadece yetişkinlerde yapılmıştır.
Esomeprazol’ün diğer ilaçların farmakokinetiğine etkisi:
pH’ya bağımlı absorbsiyona sahip ilaçlar
Esomeprazol ve diğer PPI’ların mide asiditesini baskılamasına bağlı olarak, emilim
mekanizması mide pH’ına bağlı ilaçların emilimi azalabilir ya da artabilir. Mide içi asidini
azaltan diğer ilaçlarla olduğu gibi, esomeprazol ile tedavi sırasında da, ketokonazol,
itrakonazol ve erlotinib emilimi azalırken digoksin gibi ilaçların emilimi artabilir. Omeprazol
(günlük 20 mg) ve digoksin ile birlikte tedavi sağlıklı kişilerde digoksinin biyoyararlanımını %10
artırır (10 kişiden ikisinde %30’a kadar artırmıştır).
CYP2C19 ile metabolize olan ilaçlar
Esomeprazol, başlıca metabolize edici enzim olan CYP2C19 enzimini inhibe eder. Bir
CYP2C19 substratı olan diazepam ile 30 mg esomeprazol birlikte alındıklarında, diazepam
klerensinde % 45 azalmaya neden olmuştur. Bu etkileşimin klinik açıdan bir önemi yoktur.
Epileptik hastalarda, fenitoin ve 40 mg esomeprazol birlikte alındığında fenitoinin çukur
plazma düzeylerinde % 13 artışa neden olmuştur, bu çalışmada doz ayarlaması gerekmemiştir.
Varfarin kullanan hastalara, 40 mg esomeprazol verilen bir klinik çalışmada, varfarinin daha az
potent R-izomerinin çukur plazma konsantrasyonunda hafif bir yükselme olmasına karşın
koagülasyon zamanının kabul edilen sınırlar içerisinde olduğu görülmüştür. Ancak pazarlama
sonrası araştırmalarda, varfarin ve Esomeprazol birlikte kullanıldığında klinik açıdan anlamlı
INR (International Normalised Ratio) artışlarının olduğu az sayıda vaka bildirilmiştir. Varfarin
veya diğer kumarin türevlerini kullanan hastalar birlikte esomeprazol kullanmaya başladığında
ve Esomeprazol tedavisi kesildiğinde varfarin plazma konsantrasyonlarının izlenmesi
önerilmektedir.
Sağlıklı gönüllülerle yapılan çalışmalarda klopidogrel (300 mg yükleme dozu/75 mg idame
dozu) ile esomeprazol (oral yolla günde 40 mg) arasında farmakokinetik/farmakodinamik
etkileşim görülmüştür. Bunun sonucunda, klopidogrel aktif metabolitine maruziyet ortalama %40
azalmış ve platelet agregasyonu ortalama %14 azalmış bir maksimum inhibisyon (ADP dahil) ile
sonuçlanmıştır.
Birkaç gözlemsel çalışmanın sonuçları, artmış risk ile ilgili olarak tutarsızdır veya
klopidogrel ile PPI birlikte kullanıldığında KV tromboembolik olay riskinde artış yoktur.
Klopidogrel, 20 mg esomeprazol + 81 mg ASA sabit doz kombinasyonu ile birlikte
verildiğinde, sağlıklı gönüllülerde klopidogrelin tek başına kullanılmasına oranla klopidogrel aktif
metabolitine yaklaşık %40 daha düşük maruziyet olmuştur. Ancak, klopidogrel ve
klopidogrel + kombinasyon (esomeprazol + ASA) ürün gruplarında, muhtemelen düşük doz
ASA’nın eşzamanlı kullanılmasına bağlı olarak, bu kişilerin platelet inhibisyonunun (ADP
indüklenmiş) maksimum seviyeleri aynıdır.
Sayfa 6 / 16Hem omeprazol hem de esomeprazol CYP 2C19 inhibitörleri olarak davranmaktadır.
Omeprazol’ün 40 mg dozda sağlıklı gönüllülere verildiği bir çapraz kollu çalışmada,
sitositazolün C ve EAA seviyelerini sırayla % 18 ve % 26 ve aktif metabolitlerinden birinin
maks
C ve EAA seviyelerini sırayla % 29 ve % 69 arttırmıştır.
maks
Sağlıklı gönüllülerde, sisaprid ile 40 mg Esomeprazol birlikte verildiğinde, sisaprid’in EAA-
Eğri Altındaki Alanı % 32 artmış ve yarılanma zamanında (t ) % 31 kadar uzama gözlenmiş
1/2
olsa da, sisapiridin doruk plazma düzeylerinde belirgin bir artış görülmemiştir. Sisaprid tek
başına verildiğinde QTc aralığında gözlenen hafif uzamanın esomeprazol ile birlikte
verildiğinde artmadığı görülmüştür ( bkz.4.4).
Proton pompası inhibitörleri ile birlikte kullanıldığında, bazı hastalarda, metotreksat
seviyelerinin arttığı gözlenmiştir. Yüksek dozda metotreksat verildiğinde, esomeprazolün
geçici süreli olarak kullanımının durdurulması düşünülebilir.
Omeprazolün bazı proteaz inhibitörleri ile etkileştiği bildirilmiştir. Bildirilen bu etkileşmelerin
klinik açıdan önemi ve ardında yatan mekanizmalar her zaman bilinmemektedir. Omeprazol
ile tedavi sırasında artan mide pH’ı proteaz inhibitörlerinin emilimini etkileyebilir. Diğer bir
olası etkileşim mekanizması CYP 2C19 aracılığıyladır. Atazanavir ve nelfinavir gibi bazı
antiretroviral ilaçlar için omeprazol ile birlikte kullanıldıklarında azalmış serum seviyeleri
bildirilmiştir ve eşzamanlı olarak kullanılmamaları tavsiye edilmektedir. Sağlıklı gönüllülerde
omeprazolün (günde 40 mg) atazanavir 300 mg/ritonavir 100 mg ile birlikte kullanılması,
atazanavir maruziyetinde önemli derecede azalma ile sonuçlanmıştır (EAA, C ve C
maks min
değerlerinde yaklaşık %75 azalma). Atazanavir dozunu 400 mg’a yükseltmek omeprazolün
atazanavir maruziyeti üzerindeki etkisini telafi etmemiştir. Sağlıklı gönüllülerde omeprazolün
(günde 20 mg) atazanavir 400 mg/ritonavir 100 mg ile birlikte uygulanması, 20 mg omeprazol
verilmeden atazanavir 300 mg/ritonavir 100 mg günlük dozda kullanılmasına kıyasla atazanavir
maruziyetinde yaklaşık %30’luk bir azalma ile sonuçlanmıştır. Omeprazolün (günde 40 mg)
nelfinavir ile birlikte kullanılması, nelfinavir EAA, C ve C değerlerinde ve farmakolojik
maks min
olarak aktif metabolit olan M8 için ortalama EAA C ve C değerleri %75-92 azalmıştır.
maks min
Sakinavir için (ritonavir ile birlikte), omeprazol (günde 40 mg) ile birlikte kullanıldığında
(%80-100) gibi artmış serum seviyeleri bildirilmiştir. Günlük 20 mg esomeprazol ile tedavinin
darunavir (ritonavir eşliğinde) ve amprenavir (ritonavir eşliğinde) maruziyeti üzerinde etkisi
yoktur. Omeprazol ile birlikte verildiğinde serum seviyelerinin değişmeden aynı kaldığı bazı
başka antiretroviral ilaçlar da mevcuttur. Omeprazol ile esomeprazolün benzer farmakokinetik
etkileri ve farmakodinamik özelliklerinden dolayı, esomeprazol ile atazanavir ve nelfinavir gibi
antiretroviral ilaçların birlikte kullanılması kontrendikedir.
Esomeprazol’ün amoksisilin ya da kinidinin farmakokinetiği üzerinde klinik olarak belirgin bir
etkisi olmadığı gösterilmiştir.
Esomeprazol ile naproksen ya da rofekoksib’in birlikte kullanımının değerlendirildiği kısa
süreli çalışmalarda klinik etki ile bağlantılı bir farmakokinetik etkileşme belirlenmemiştir.
Sayfa 7 / 16Esomeprazol’ün farmakokinetiği üzerinde diğer ilaçların etkisi:
Esomeprazol CYP2C19 ve CYP3A4 ile metabolize olur. Esomeprazol ve bir CYP3A4
inhibitörü olan klaritromisin (500 mg b.i.d), birlikte kullanıldığında, esomeprazol’ün eğri
altında kalan alanı (EAA) iki kat artmıştır. Esomeprazol ve CYP2C19 ve CYP3A4’ün
vorikonazol gibi kombine bir inhibitörünün birlikte kullanılması, esomeprazolün etkisinin iki
kattan fazla artmasına neden olabilir. Bununla birlikte, esomeprazol’ün dozunun ayarlanması
her iki durumda da gerekmemiştir.
CYP2C19 veya CYP3A4 veya her ikisini indüklediği bilinen ilaçlar (rifampisin ve St. John’s
Wort gibi) esomeprazolün metabolizmasını artırarak esomeprazol serum düzeylerinin
azalmasına neden olabilir.
Özel popülasyona ilişkin ek bilgiler
Pediyatrik popülasyon:
Etkileşim çalışmaları sadece yetişkinlerde gerçekleştirilmiştir.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü ( Kontrasepsiyon)
Kontraseptifler ile bir etkileşme beklenmemektedir.
Gebelik dönemi:
Esomeprazol için, gebeliklerde maruz kalmaya ilişkin klinik veri sınırlıdır.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. Bölüm 5.3).
Gebe kadınlara verilirken tedbirli olunmalıdır.
ESOPRAL için gebelikte kullanımı ile ilgili yeterli klinik araştırma sınırlıdır. Rasemik karışım
omeprazol ile yapılan geniş kapsamlı epidemiyolojik çalışmalarında malformasyon ya da
fetotoksik etki görülmemiştir. Esomeprazol ile yapılan hayvan çalışmalarında embriyo/fetüs
gelişiminde doğrudan ya da dolaylı zararlı bir etki belirtilmemiştir. Rasemik karışım ile
yapılan hayvan çalışmaları, gebelik, doğum sırasında ya da doğum sonrası gelişim üzerinde
zararlı etkiler göstermemiştir. Mutlaka gerekiyorsa gebe kadınlara bu ilacı verirken dikkatli
olunmalıdır.
Laktasyon dönemi
Esomeprazol’ün anne sütüne geçip geçmediği bilinmemektedir. Emziren annelerde çalışma
yapılmamıştır. Bu nedenle emzirme dönemlerinde esomeprazol kullanılmamalıdır.
Üreme yeteneği / Fertilite
ESOPRAL’in üreme yeteneği/fertilite üzerine etkisi ile ilgili bilgi yoktur.
Sayfa 8 / 164.7 Araç ve makine kullanımı üzerindeki etkiler
Araç ve makine kullanma üzerinde herhangi bir etki gözlenmemiştir.
4.8 İstenmeyen etkiler
Esomeprazol ile yapılan klinik araştırmalarda ve pazarlama sonrası çalışmalarda aşağıdaki
advers ilaç reaksiyonlarının görülebildiği bildirilmiştir. Ancak, hiçbiri doz ile bağlantılı
bulunmamıştır.
İstenmeyen etkiler görülme sıklığına göre sınıflandırılmıştır.
Çok yaygın (≥1/10); yaygın (≥1/100, <1/10); yaygın olmayan (≥1/1.000, <1/100); seyrek
(≥1/10.000, <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Kan ve lenfatik sistem hastalıkları
Seyrek: Lökopeni, trombositopeni
Çok seyrek: Agranülositoz, pansitopeni
İmmün sistem hastalıkları
Seyrek: Hipersensitivite reaksiyonları örn. anjiyoödem, anafilaktik reaksiyon/şok
Metabolizma ve beslenme hastalıkları
Yaygın olmayan: Periferal ödem
Seyrek: Hiponatremi
Çok seyrek: Hipomagnezemi
Psikiyatrik hastalıklar
Yaygın olmayan: Uykusuzluk
Seyrek: Ajitasyon, konfüzyon, depresyon
Çok seyrek: Agregasyon, halüsinasyonlar
Sinir sistemi hastalıkları
Yaygın: Baş ağrısı
Yaygın olmayan: Baş dönmesi, parestezi, uykuya eğilim
Seyrek: Tat alma bozukluğu
Göz hastalıkları
Seyrek: Bulanık görme
Kulak hastalıkları
Yaygın olmayan: Vertigo
Solunum, toraks ve mediasten hastalıkları
Seyrek: Bronkospazm
Sayfa 9 / 16Gastrointestinal hastalıklar
Yaygın: Abdominal ağrı, konstipasyon, diyare, şişkinlik, kusma/ bulantı, fundik bez polipleri
(benign)
Yaygın olmayan: Ağız kuruluğu
Seyrek: Stomatit, gastrointestinal kandidiyazis
Çok seyrek: Mikroskobik kolit
Hepatobiliyer hastalıklar
Yaygın olmayan: Karaciğer enzimlerinde yükselme
Seyrek: İkterli ya da iktersiz hepatit
Çok seyrek: Karaciğer yetmezliği, daha önce karaciğer hastalığı olanlarda ensefalopati
Deri ve deri altı doku hastalıkları
Yaygın olmayan: Dermatit, prurit, döküntü, ürtiker
Seyrek: Alopesi, fotosensitivite
Çok seyrek: Eritema multiforme, Stevens-Johnson sendromu, toksik epidermal nekroliz (TEN)
Bilinmiyor: Subakut kütanöz lupus eritematozus (bkz. Bölüm 4.4)
Kas, iskelet sistemi, bağ dokusu ve kemik hastalıkları
Yaygın olmayan: Kalça, el bileği, omurga kırığı (bkz. Bölüm 4.4)
Seyrek: Artralji, miyalji
Çok seyrek: Adale güçsüzlüğü
Böbrek ve idrar yolu hastalıkları
Çok seyrek: İnterstisyel nefrit
Üreme sistemi ve meme hastalıkları
Çok seyrek: Jinekomasti
Genel bozukluklar ve uygulama bölgesine ilişkin hastalıklar
Seyrek: Yorgunluk, aşırı terlemenin artması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks:0 312 218 35 99).
4.9 Doz aşımı ve tedavisi
Bugüne kadar doz aşımı ile ilgili deneyimler çok sınırlıdır. 240 mg doz ile görülen semptomlar;
gastrointestinal semptomlar ve güçsüzlüktür. 80 mg’lık tek doz esomeprazol ile doz aşımı
vakası görülmemiştir. Belli bir antidot bilinmemektedir. Esomeprazol plazma proteinlerine
Sayfa 10 / 16yüksek derecede bağlandığından diyalizle vücuttan uzaklaştırılamaz. Her doz aşımında olduğu
gibi, tedavi semptomatik olmalıdır ve genel destekleyici önlemler kullanılmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Proton pompası inhibitörü
ATC kodu: A02B C05
Esomeprazol, omeprazol’ün S-izomeridir ve mide asit sekresyonunu özgün bir etki
mekanizmasıyla azaltır. Esomeprazol, pariyetal hücrelerdeki asit pompasının spesifik bir
inhibitörüdür. Omeprazol’ün, hem R hem de S izomerleri benzer farmakodinamik aktivite
gösterir.
Etki mekanizması ve yeri:
Esomeprazol, zayıf bir bazdır, pariyetal hücre sekretuvar kanaliküllerinin asit ortamında aktif
formuna çevrilir ve H+K+- ATPaz enzimini (asit pompası) inhibe eder ve böylece gerek bazal
ve gerekse uyarılmış asit sekresyonunu inhibe edilir.
Mide asit salgısına etkisi:
Esomeprazol 20 ve 40 mg oral yoldan alındıktan sonraki bir saat içinde etkisini gösterir. Günde
bir defa 20 mg esomeprazol 5 gün süreyle alındığında, pentagastrin ile uyarılan en yüksek asit
salgılanma düzeyi ortalamasında, 5. günde ilaç alındıktan 6-7 saat sonra % 90 azalma sağlanır.
Esomeprazol, semptomatik gastro-özofajiyal reflü hastalığı (GÖRH) olanlarda beş gün boyunca
20 mg ve 40 mg dozlarda alındığında, sırasıyla ortalama 13 ve 17 saat süre ile mide içi pH’ının
4’ün üstünde kalmasını sağlar. En az 8, 12 ve 16 saat süre ile mide içi pH’ı 4’ün üzerinde kalan
hastaların oranı, esomeprazol 20 mg için sırasıyla % 76, % 54 ve % 24 ve esomeprazol 40 mg
için sırasıyla % 97, % 92 ve % 56’dır.
Plazma konsantrasyonu için değişken parametre olarak EAA (Eğri altındaki alan)
kullanıldığında asit sekresyonu inhibisyonu ile ilaca maruz kalma arasında bir ilişki olduğu
gösterilmiştir.
Asit inhibisyonunun terapötik etkileri:
Reflü özofajiti olan hastaların iyileşme oranı, esomeprazol 40 mg ile dört hafta sonunda % 78,
sekiz hafta sonunda % 93’tür.
Günde iki defa 20 mg esomeprazol ve uygun antibiyotiklerle bir haftalık tedavi, hastaların
yaklaşık %90’ında H.pylori eradikasyonunda başarı sağlamıştır. Bir haftalık bir eradikasyon
tedavisinden sonra komplike olmayan duedonal ülserlerde semptomların giderilmesi ve ülserin
iyileşmesi için asit salgılanmasını azaltan ilaçlarla monoterapiye gereksinim duyulmaz.
Sayfa 11 / 16Randomize, çift kör, plasebo kontrollü bir klinik çalışmada 764 hastaya 80 mg bolusu takiben
71.5 saat boyunca devamlı olarak intravenöz infüzyon ve takiben 27 gün boyunca 40 mg oral
esomeprazol verilmiştir. Tedaviden 7 ve 30 gün sonrasında tekrar kanama görülmesi sırasıyla
esomeprazol uygulanan hastalarda %7.2’ye karşılık plasebo uygulanan grupta % 12,9
(p=0.0096) ve % 7,7’ye karşılık % 13,6 olmuştur.
Asit sekresyonunun inhibisyonuna bağlı diğer etkiler:
Asit sekresyonunu inhibe eden ilaçlarla tedavi sırasında, asit sekresyonunun azalmasına bağlı
olarak, serum gastrin düzeyi yükselir. Aynı zamanda azalan gastrik asiditeden dolayı
kromogranin A (CgA) artar. Artan CgA düzeyi, nöroendokrin tümörler için araştırmaları
engelleyebilir. Bu engellemeden kaçınmak için CgA ölçümlerinden önce esomeprazol tedavisi
geçici olarak 5 gün durdurulmalıdır.
Esomeprazol ile uzun süreli tedavide, muhtemelen serum gastrin düzeylerindeki artışa bağlı
olarak bazı hastalarda enterokromafin-benzeri hücrelerde (Enterochromaffin-like cells, ECL)
artış görülmüştür.
Uzun süren tedaviler sırasında gastrik glandüler kistlerin görülme sıklığında bir miktar artış
bildirilmiştir. Bu değişiklikler asit sekresyonunun inhibisyonu sonucu ortaya çıkan selim ve
geri dönüşlü değişikliklerdir.
Proton pompası inhibitörleri dahil, herhangi bir sebepten dolayı azalan gastrik asidite,
gastrointestinal sistemde normal olarak var olan bakterilerin sayısında artışa neden olur. Proton
pompası inhibitörleri ile tedavi, Salmonella ve Campylobacter ve muhtemelen ayrıca hastanede
yatan hastalarda Clostridium difficile gibi gastrointestinal enfeksiyonların riskini hafifçe
arttırabilir.
Karşılaştırmalı klinik çalışmalar
5 kollu çapraz çalışmada, oral Esomeprazol 40 mg, lansoprazol 30 mg, omeprazol 20 mg,
pantoprazol 40 mg ve rabeprazol 20 mg günde bir kez uygulanmış ve 24 saatlik intragastrik pH
profili, 24 semptomatik GÖRH hastasında değerlendirilmiştir. 5. günde, intragastrik pH
esomeprazol ile 15.3 saat, rabeprazol ile 13.3. saat omeprazol ile 12.9 saat, lansoprazol ile 12.7
saat ve pantoprazol ile 11.2 saat süresince 4.0’ın üzerinde devam etmiştir (esomeprazol ve tüm
diğer karşılaştırılanlar arasındaki farklar için p≤0.001). Esomeprazol aynı zamanda diğer proton
pompası inhibitörlerine göre belirgin derecede yüksek yüzdede hastada 4.0’dan yüksek pH’yı
sürdürmüştür (p<0.05).
Sürekli NSAİİ tedavisi gereken hastalar
NSAİİ tedavisi ile ilgili gastrik ülserlerin tedavisi
COX-2 selektif olanlar da dahil olmak üzere NSAİİ kullanan hastalarda, gastrik ülserlerin
tedavisinde Esomeprazol iki çalışmada ranitidinden daha etkili bulunmuştur.
Sayfa 12 / 16Risk altında olan hastalarda NSAİİ tedavisi ile ilgili gastrik ve duedonal ülserlerin önlenmesi
COX-2 selektif olanlar da dahil olmak üzere NSAİİ kullanan hastalarda (60 yaşından büyük ve
/veya ülser hikayesi olanlarda) NSAİİ kullanımına bağlı gastrik ve duedonal ülserlerin
önlenmesinde Esomeprazol, iki çalışmada plasebodan daha etkili bulunmuştur.
Pediyatrik popülasyon
Uzun süreli PPI tedavisi gören pediyatrik (<1 ile 17 yaş) GÖRH hastalarının yer aldığı bir
çalışmada, çocukların %61’i minör derecede ECL hücre hiperplazisi geliştirmiştir. Bunun
bilinen klinik bir önemi yoktur ve atrofik gastrit veya karsinoid tümör gelişimi olmamıştır.
5.2 Farmakokinetik özellikler
Genel özellikler
Emilim ve Dağılım:
Esomeprazol aside dayanıksızdır ve bu nedenle ağız yolundan enterik kaplı granüller halinde
alınır. İn vivo olarak R-izomer’e dönüşümü ihmal edilebilir düzeydedir. Esomeprazol’ün
emilimi hızlıdır. Oral yoldan alındıktan sonra zirve plazma konsantrasyonuna yaklaşık 1-2 saat
sonra ulaşılır.
40 mg esomeprazol’ün tek doz olarak verilmesinden sonra mutlak biyoyararlanımı % 64 olup,
günde tek doz olarak düzenli kullanıldığında biyoyararlanımı % 89’a yükselir. Bu değerler 20
mg için sırasıyla % 50 ve % 68’dir. Sağlıklı insanlarda dağılım hacmi yaklaşık 0.22 l/kg’dır.
Esomeprazol plazma proteinlerine % 97 oranında bağlanır.
Yiyecekler esomeprazol’ün emilimini geciktirir ve azaltır. Ancak bu durum esomeprazol’ün
mide asidine olan etkisini anlamlı düzeyde değiştirmez.
Metabolizma ve Atılım:
Esomeprazol sitokrom P450 sistemi (CYP) ile tamamen metabolize olur. Esomeprazol’ün
metabolizmasının büyük bir bölümü polimorfik CYP2C19’a bağlıdır ve CYP2C19
Esomeprazol’ün, hidroksi ve desmetil metabolitlerinin oluşumundan sorumludur.
Esomeprazol’ün metabolizmasının geri kalanı başka bir spesifik izoform olan CYP3A4’e
bağlıdır ve CYP3A4 plazmadaki temel metabolit olan esomeprazol sülfon oluşumundan
sorumludur.
Aşağıdaki parametreler CYP2C19 enziminin etkin olduğu kişilerdeki (hızlı metabolizörler)
farmakokinetiği yansıtmaktadır :
Total plazma klerensi tek dozdan 17 L/saat ve tekrarlanan dozlardan sonra 9 L/saattir. Plazma
yarılanma süresi günde tek dozluk tekrarlanan dozlardan sonra 1.3 saattir.
Esomeprazol’ün tekrarlanan kullanımı ile plazma konsantrasyonu-zaman eğrisi altındaki alanı
(EAA) artar. Bu artış doz ile bağlantılıdır ve tekrarlanan dozlardan sonra EAA’da daha çok doz
orantılı bir artışa neden olmaktadır. Zaman ve doz bağımlılığı, Esomeprazol ve/veya sülfon
Sayfa 13 / 16metabolitinin CYP2C19 enzimini inhibe etmesi nedeni ile ilk geçiş metabolizması ve sistemik
klerensteki azalmaya bağlı olabilir. Esomeprazol doz aralıklarında tamamen plazmadan
uzaklaştırılır ve günde tek doz uygulamasında birikim eğilimi göstermez.
Esomeprazol’ün önemli metabolitlerinin mide asidi sekresyonuna etkileri yoktur. Oral olarak
alınan esomeprazol dozunun metabolitleri, % 80 idrarla, geri kalanı feçesle atılır. Ana ilacın
%1’inden azı idrarda bulunur.
Hastalardaki karakteristik özellikler
Özel hasta gruplarında:
İnsan nüfusunun yaklaşık %3 kadarında CYP2C10 enzimi fonksiyonel değildir, bunlara “yavaş
metabolizörler” denir. Bu tür kişilerde esomeprazol, muhtemelen temel olarak CYP3A4 ile
metabolize olabilir.
Bu kişilerde günde tek doz 40 mg esomeprazol tekrarlayan dozlarda EAA, fonksiyonel
CYP2C19 enzimine sahip olanlardan (hızlı metabolizörler) % 100 daha yüksektir. Ortalama
zirve plazma konsantrasyonları % 60 kadar artmıştır.
Bu bulguların esomeprazol’ün dozajına etkisi yoktur.
Esomeprazol’ün metabolizması yaşlılarda anlamlı bir değişiklik göstermez (71-80 yaş).
Tek dozluk 40 mg esomeprazol verilmesinden sonra EAA kadınlarda erkeklerden yaklaşık %
30 daha yüksektir. Tekrarlanan tek dozluk kullanımdan sonra cinsiyetler arasında fark
görülmemiştir. Bu bulguların esomeprazol’ün dozajına etkisi yoktur.
Organ fonksiyon bozukluğu:
Hafif ve orta derecede karaciğer yetmezliği olan hastalarda esomeprazol’ün metabolizması
bozulabilir. Şiddetli karaciğer yetmezliği olan hastalarda metabolizma hızı azalır ve
esomeprazol’ün EAA’sı iki kat artar. Bu nedenle ağır karaciğer yetmezliği olan hastalarda
günde 20 mg doz aşılmamalıdır. Günde tek doz kullanım sırasında esomeprazol ve
metabolitlerinin birikim eğilimi görülmez.
Böbrek yetmezliği olan hastalarla ilgili çalışma yoktur. Böbreklerin, esomeprazol’ün
kendisinden değil, metabolitlerinin atılımından sorumlu olmasından dolayı, böbrek yetmezliği
olan hastalarda esomeprazol metabolizmasının değişmesi beklenmez.
Pediyatrik:
12-18 yaş arasındaki adolesanlar:
12-18 yaş arasındaki hastalarda, tekrarlanan 20 mg ve 40 mg dozlarını takiben, toplam maruz
kalma (EAA) ve maksimum plazma konsantrasyonuna ulaşma zamanı (t ), her iki
maks
esomeprazol dozunda yetişkinlerden elde edilen değerlerle benzerdir.
Sayfa 14 / 165.3 Klinik öncesi güvenlilik verileri
Klinik öncesi çalışmalar, tekrarlanan doz toksisitesi, genotoksisite ve üreme toksisitesi gibi
konvansiyonel çalışmalara dayanarak, insanlar için belirgin herhangi bir tehlike
bildirmemektedir.
Rasemik karışım ile sıçanlarda yapılan karsinojenisite çalışmalarında, mide ECL-hücre
hiperplazisi ve karsinoidler görülmüştür. Sıçanlarda görülen bu gastrik etkiler, gastrik asit
oluşumunun azalmasına bağlı olan devamlı ve belirgin hipergastrinemi sonucu ortaya çıkmıştır
ve sıçanların gastrik asit sekresyonu inhibitörleri ile uzun süreli tedavisinden sonra
görülmektedir.
6. FARMASÖTİK ÖZELLİKLER
6.1 Yardımcı maddelerin listesi
Gliseril Monostearat
Mannitol
Metakrilik Asit Kopolimer (Eudragit L100-55)
Selüloz ve Mannitol Karışımı (Avicel®)
Parafin
Makrogol (PEG 4000)
Polisorbat 80
Polivinilpirolidon (PVP)
Sodyum Stearil Fumarat
Şeker kürecikleri (Sukroz ve Mısır Nişastası)
Talk
Trietil Sitrat
Hipromelloz
Titanyum Dioksit (E171)
Demir oksit (E172 = kırmızı)
Demir oksit (E172 = sarı)
6.2 Geçimsizlikler
Geçerli değildir
6.3 Raf ömrü
24 ay
6.4 Saklamaya yönelik özel tedbirler
25ºC altındaki oda sıcaklığında saklanmalıdır.
Orijinal ambalajında saklayınız.
6.5 Ambalajın niteliği ve içeriği
Kutuda, Poliamid (PA) / Alüminyum / PVC blisterde 14 ve 28 tablet
Sayfa 15 / 166.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
GASTRİK TÜP İLE UYGULAMA
1) Tablet uygun bir şırınga içine konur ve şırınga yaklaşık 25 mL su ve 5 mL hava ile
doldurulur. Bazı tüplerde pelletlerin tıkanmaya neden olmaması için tabletlerin 50 mL su
içinde çözülmesi gerekebilir.
2) Şırınga derhal yaklaşık 2 dakika süre ile çalkalanarak tabletin çözünmesi sağlanır.
3) Şırınga ucu yukarı gelecek şekilde tutularak tıkanıp tıkanmadığı kontrol edilir.
4) Şırınga, ucu yukarı pozisyonda iken tübe takılır.
5) Şırınga çalkalanır ve ucu aşağı pozisyona getirilerek tüp içine derhal 5-10 mL enjekte edilir.
Şırınga ters çevrilir ve çalkalanır (şırınga ucunun tıkanmaması için şırınga ucu yukarı
gelecek şekilde tutulmalıdır).
6) Şırınga ucu tekrar aşağı pozisyona getirilir ve hemen tübe 5-10 mL daha enjekte edilir. Bu
işlem, şırınga iyice boşalana kadar tekrar edilir.
7) Şırınga 25 mL su ve 5 mL hava ile doldurulur. Şırınga içinde herhangi bir kalıntı
kalmaması için gerekirse 5. adım tekrar edilir. Bazı tüpler için 50 mL su kullanılması
gerekebilir.
7. RUHSAT SAHİBİ
Terra İlaç ve Kimya San. Tic. A.Ş.
İnkilap Mah. Küçüksu Cad. No: 109 C Blok
Kat: 5 Daire 20-21 Ümraniye/İstanbul
8. RUHSAT NUMARASI
2015 / 233
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 05.03 2015
Ruhsat yenileme tarihi:
10. KÜB’ÜN YENİLENME TARİHİ
Sayfa 16 / 16