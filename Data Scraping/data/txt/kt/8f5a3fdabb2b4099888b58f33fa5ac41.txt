1  Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza  veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya düşük  doz kullanmayınız.  KULLANMA TALİMATI  
 
AVONEX 30 mcg/0 ,5mL  Kullanıma  Hazır  Dolu  Enjeksiyon Kalemi  İçinde  Enjeksiyonluk 
Çözelti  
Kas içine  uygulanır.  
Steril.  
 
• Etkin  madde: Her kullanıma  hazır  şırınga  30 mikrogram  (6 milyon  IU) interferon 
beta-1a içerir. Toplam çözelti hacmi 0 ,5 mL’dir.  
• Yardımcı maddeler: Sodyum asetat trihidrat, glasiyal asetik asit, arjinin hidroklorür, 
polisorbat 20, enjeksiyonluk su. 
 
 
Bu kullanma  talimatında:  
 
1. AVONEX nedir  ve ne için kullanılır?  
2. AVONEX’  i kullanmadan  önce dikkat edilmesi gerekenler  
3. AVONEX nasıl  kullanılır?  
4. Olası  yan etkiler  nelerdir?  
5. AVONEX’  in saklanması  
 
Başlıkları yer  almaktadır.  
 
1. AVONEX nedir  ve ne için kullanılır?  
 
AVONEX enjeksiyon kalemi, AVONEX’ i enjekte etmek için kullanılır. AVONEX’ in etkin 
maddesi interferon beta -1a diye adlandırılan bir proteindir. İnterferonlar, sizi hastalıklardan  
ve enfeksiyonlardan korumaya yardımcı olarak vücutta doğal olarak üretilen maddelerdir.  
 
AVONEX içeriğinde yer alan protein, insan vücudunda bulunan interferon beta ile tamamen 
aynı bileşimden oluşmaktadır. 
 
Bir interferon beta olan interferon beta -1a, moleküler ağırlığı yaklaşık 22.500 dalton olan 166 
amino asitlik bir glikoproteindir. İnsan interferon beta geninin eklendiği genetik olarak 
tasarlanmış Çin Hamster Yumurtalık hücreleri kullanılarak rekombinant DNA teknolojisi ile 2  üretilmektedir.  AVONEX enjeksiyon kalemi içinde kullanıma hazır enjeksiyonluk çözelti 
olarak bir aylık enjeksiyona yetecek ölçüde, 4’lü paketler halinde temin edilir. 
 
AVONEX’ in her kutusu;  bir adet AVONEX enjeksiyon kalemi, bir iğne ve kalem kapağı 
içerir. AVONEX enjeksiyon kalemi, AVONEX’in kullanıma hazır enjektörünü içermekte ve 
yalnızca kullanımına yönelik yeterli eğitim alındığında uygulanabilir. 
 
AVONEX, Multipl Skleroz (MS) hastalığının tedavisinde kullanılır . AVONEX ile tedavi, 
MS hastalığını tedavi etmese dahi, sizin kötüleşmenizi engellemeye yardımcı olur. 
 
Herkesin,  kendine  ait MS belirtileri  vardır.  Bu belirtiler  şu şekilde  olabilir; 
- Dengesizlik  veya  sersemlik  hissi,  yürüme  problemleri,  tutukluk ve kas krampları, 
yorgunluk, yüz, kollar veya bacaklarda uyuşma,  
- Ani veya  süreğen  ağrı, idrar  kesesi  veya  bağırsak  problemleri,  cinsel  sorunlar  ve 
görme ile ilgili sorunlar, 
- Düşünme  ve konsantrasyon sağlamada  zorluk, depresyon.  
MS ayrıca,  zaman  zaman  alevlenmeye eğilimli olup, bu durum  relaps  olarak  tanımlanır.  
 
AVONEX, MS’ in özürlülük (maluliyet) etkisini yavaşlatabilir ve sahip olduğunuz  
relaps (tekrarlama) sayısını azaltmaya yardımcı olabilir. Doktorunuz, AVONEX’ i ne 
kadar süre ile kullanacağınız veya ne zaman bırakmanız gerektiği hakkında size öneride bulunacaktır.  
 
AVONEX nasıl  etki eder?  
MS, sinir (beyin veya omurilik) hasarı ile bağlantılıdır. MS’ te vücudunuzun savunma 
mekanizması, kendi miyelinine -sinir liflerini çevreleyen kılıfa - karşı tepki gösterir. Miyelin 
zarar gördüğünde ise, beyin ile vücudun diğer bölümleri arasındaki iletişim bozulur. MS’in 
belirtilerine yol açan bu durumdur. AVONEX, vücudunuzun savunma mekanizmasının miyeline saldırısını engelleyerek etki ettiği düşünülmektedir. 
2. AVONEX’  i kullanmadan  önce dikkat  edilmesi  gerekenler 
AVONEX ve alerjik reaksiyonlar  
AVONEX protein  esaslı  olduğundan, alerjik  reaksiyon oluşumunda  küçük bir risk vardır.  
 
Depresyon  
Eğer  şiddetli depresyonunuz  veya  intihar  düşünceleriniz  varsa, AVONEX kullanmayınız.  
Depresyonunuz  varsa, doktorunuz  size AVONEX’  i reçeteleyebilir, ancak depresyon veya ruh 
halinizi etkileyen  benzer  herhangi  problemleriniz  olduğu konusunda  doktorunuzu ilgilendirmeniz 
önemlidir.  3  AVONEX’  i aşağıdaki  durumlarda  KULLANMAYINIZ  
 
• Eğer interferon beta veya AVONEX içeriğindeki diğer bileşenlere karşı alerjik (aşırı 
duyarlı) iseniz,  
• Eğer  ciddi  depresyon  geçiriyorsanız  veya intihar  etme  düşüncesi  içindeyseniz,  
 
Bu durumlardan herhangi biri size uyuyorsa hemen doktorunuzu bilgilendiriniz. 
 
AVONEX’  i aşağıdaki  durumlarda  DİKKATLİ  KULLANINIZ  
 
• Depresyon veya ruh halinizi etkileyen  diğer  problemler,  
• İntihara  eğilim  veya intihar  düşünceleri , 
Ruh halinizde değişiklikler, intihar düşünceleri, aşırı üzüntü, endişeli hissetme veya 
değersiz hissetme durumlarında doktorunuza hemen bilgi veriniz. 
• Sara  hastalığı veya  ilaç tedavisiyle  kontrol edilemeyen diğer  nöbetli hastalıklar,  
• Ciddi  böbrek  veya karaciğer problemleri , 
• Kanama, kansızlık veya enfeksiyon riskinde artışa neden olabilen beyaz kan  
hücreleri veya trombosit (kan pulcukları) sayısında azalma,  
• Özellikle herhangi bir aktivite sonrası göğüs ağrısı ( angina), ayak bileklerinde şişme 
veya nefes darlığı ( konjestif kalp yetmezliği belirtileri), veya kalp atım düzensizliği 
(aritmi) gibi belirtilere neden olabilen kalple ilgili problemleriniz varsa.  
• Enjeksiyon bölgesinde tahriş; deri ve doku hasarına (enjeksiyon bölgesi nekrozu) yol 
açabilir. Enjeksiyona hazır olduğunuzda, bu broşürün sonunda yer alan "AVONEX 
nasıl enjekte edilir" başlıklı bölümdeki talimatları dikkatlice uygulayınız. Bu, 
enjeksiyon bölgesindeki  reaksiyon riskini azaltmak içindir. 
 
Yukarıdaki koşullardan herhangi birisi sizde mevcut ise veya AVONEX kullanırken daha da kötüleşirse, hemen doktorunuza danışınız.  
 
Diğer ilaçlar ile birlikte reçetelendiğinde veya kan testi yaptırmanız gerektiğinde, AVONEX 
diğer ilaçları veya test sonuçlarını etkileyebilir.  
 
Herhangi bir nedenle kan testleri yaptırmanız gerekirse, testlerinizin sonuçlarını 
etkileyebileceği için, doktorunuz veya sağlık personeline, AVONEX kullandığınızı  
söyleyiniz.  
 Tedavi süresince küçük kan damarlarında kan pıhtıları oluşabilir. Bu kan pıhtıları 
böbreklerinizi etkileyebilir. Bu durum, AVONEX kullanmaya başladıktan sonraki birkaç haftadan birkaç yıla kadar oluşabilir. Doktorunuz kan basıncınızı, kanınızı (platelet sayısı) ve böbreklerinizin fonksiyonu kontrol etmek isteyebilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 4  İzlenebilirlik  
Biyoteknolojik tıbbi ürünlerin izlenebilirliğini arttırmak için, uygulanan ürünün adı ve seri 
numarası mutlaka hasta dosyasına kaydedilmelidir. İleride sizden bu bilgilerin istenmesi 
ihtimaline karşı bu ayrıntıları da not etmek isteyebilirsiniz.  
 
AVONEX’  in yiyecek  ve içecek  ile kullanılması  
AVONEX’  in uygulama yolu açısından  yiyecek  ve içeceklerle bir etkileşimi yoktur.  
 
Hamilelik  
İlacı kullanmadan önce  doktorunuza veya  eczacınıza danışınız.  
 
Eğer hamileyseniz, hamile olduğunuzu düşüyorsanız veya hamile kalmayı planlıyorsanız,  
ilacı kullanmadan önce doktorunuza veya eczacınıza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme İlacı kullanmadan önce  doktorunuza veya  eczacınıza danışınız.  
 
Emzirilen yenidoğan/bebek üzerinde zararlı bir etki beklenmemektedir. AVONEX emzirme 
döneminde kullanılabilir. 
 
Araç ve makine  kullanımı  
 
Baş dönmesi hissederseniz, araç kullanmayınız. AVONEX, bazı kişilerde baş dönmesi 
yapabilir. Bu durumla veya becerilerinizi etkileyecek herhangi başka bir yan etkiyle karşılaşırsanız araç ve makine kullanmayınız.  
 
AVONEX’  in içeriğinde  bulunan bazı yardımcı  maddeler hakkında  önemli  bilgiler  
 
Bu tıbbi ürün her haftalık dozda 23 mg’dan (1 mmol) daha az sodyum ihtiva eder; yani 
esasında sodyum içermediği kabul edilebilir. 
 
Diğer ilaçlarla  birlikte  kullanımı  
 
Başka ilaçlar, özellikle de sara veya depresyon tedavisi için ilaç kullanıyorsanız, kullandıysanız veya kullanma ihtimaliniz varsa AVONEX diğer ilaçları etkileyebilir veya 
onlardan etkilenebilir. Bu durum, reçetesiz diğer ilaçlar için de geçerlidir.  
 
Eğer reçeteli ya da reçetesiz, herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz. 
 
 
 5  3. AVONEX nasıl  kullanılır?  
 
Uygun  kullanım  ve doz/uygulama sıklığı için talimatlar:  
 
Yetişkinler   
 
• Haftada  bir, tek AVONEX enjeksiyonu  
AVONEX’  i her hafta,  aynı  gün ve  aynı  saatte kullanmaya  özen gösteriniz.  
 
Uygulama yolu ve  metodu:  
 
AVONEX  kas içine (intramüsküler)  uygulanır.  Deri ve kas dokunuzda  hassasiyet 
gelişmemesi için her hafta enjeksiyon bölgesini değiştiriniz.  
 
• Kendi kendine  enjeksiyon  
Doktorunuz  tarafından, kendi  kendine  enjeksiyon uygulamasına  yönelik size yeterli  bilgi 
verilmişse,  doktorunuz  olmadan  da, AVONEX enjeksiyon kalemi  kullanarak  AVONEX 
enjeksiyonunu kendinize uygulayabilirsiniz. Kendi kendine enjeksiyon uygulamasına yönelik 
bilgi, kullanma talimatının arkasında yer almaktadır ( bakınız bölüm, AVONEX’ in kullanılışı ) 
AVONEX’ i kullanmada sorun yaşarsanız , doktorunuz bu konuda size yardımcı olacaktır.  
 AVONEX ile tedaviye ne kadar devam edeceğinize, doktorunuz karar verecektir. AVONEX’i 
düzenli olarak uygulamanız çok önemlidir, doktorunuzun bir önerisi olmadan tedaviyi 
değiştirmeyiniz.  
 
Değişik  yaş grupları:  
 
• Çocuklarda  kullanım:  
Avonex'in çocuklarda ve ergenlerde kullanımı önerilmemektedir çünkü Avonex'in bu popülasyonda kullanımına ilişkin sınırlı veri bulunmaktadır. Avonex 10 yaşın altındaki çocuklarda kullanılmamalıdır çünkü bu popülasyonda işe yarayıp yaramayacağı ve güvenli 
olup olmadığı henüz belirlenmemiştir. 
 
• Yaşlılarda kullanım:  
AVONEX ile 65 yaş ve üzeri  hastalarda yeterince deneyim  yoktur. Etkin  maddenin atılımı 
göz önüne alındığında yaşlı hastalarda doz ayarlamasının gerekli olmadığı düşünülmektedir. 
 
Özel  kullanım  durumları:  
 
• Böbrek  ve karaciğer yetmezliği:  
Şiddetli böbrek veya  karaciğer  hastalığınız  varsa,  doktorunuza  bilgi veriniz.  
 
İnterferon beta içeren ilaçların kullanımı ile ölümcül vakaları da içeren, küçük damarlardaki 
anormallik sonucu, trombositopeni (kanda bulunan ve pıhtılaşmayı sağlayan hücrelerin 
azalması)  ve çeşitli organ tutulumları (beyin  ve böbrek gibi)  ile karakterize vakalar (trombotik 6  mikroanjiopati) görülmüştür. Bu durum interferon beta tedavisine başlandıktan aylar sonra ya 
da yıllar  sonra  ortaya  çıkabilmektedir.  Klinik  bulguları, trombositopeni, yüksek tansiyon, ateş, 
merkezi sinir sistemi belirtileri (örn. zihin karışıklığı, felç) ve bozulmuş böbrek 
fonksiyonlarıdır. Bu bulgular gözlendiğinde, size bazı kan testleri yapılabilir ve gerekli 
görülürse AVONEX kullanımınız doktorunuz tarafından kesilebilir. 
 
İnterferon beta içeren ilaçların kullanımı esnasında bazı böbrek yetmezliği vakaları (nefrotik 
sendrom) görülmüştür. İlaç kullanımına bağlı bu yetmezlik ilaç tedavisine başlandıktan yıllar sonra
 ortaya  çıkabilir.  Özellikle  böbrek  hastalığı  riski olan hastalarda  belirtiler  (İdrar  
sıklığında değişme, vücutta ödem, cilt renginde değişiklik gibi) düzenli olarak takip edilmeli 
ve gerekli görülürse AVONEX kullanımınız doktorunuz tarafından kesilmelidir. 
 
Eğer AVONEX’ in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla AVONEX kullandıysanız:  
Haftada  bir kez sadece bir adet  AVONEX enjeksiyonu yapmalısınız.  
 
AVONEX’ den kullanmanız gerekenden fazlasını kullanmışsanız bir doktor veya eczacı ile konuşunuz.  
 
AVONEX’  i kullanmayı  unutursanız:  
Unutulan dozları  dengelemek için çift doz  almayınız. 
 
Eğer haftalık dozu unutursanız, hatırladığınız zaman enjeksiyonu uygulayınız. Bir sonraki 
AVONEX uygulaması için bir hafta bekleyiniz. Haftalık enjeksiyon gününü bu değişen güne göre tekrar ayarlayınız. AVONEX  kullanımı için tercih ettiğiniz bir  gün varsa, doz  ayarlaması 
için doktorunuzla konuşunuz. 
 
AVONEX ile tedavi  sonlandırıldığında  oluşabilecek  etkiler  
Bilgi bulunmamaktadır.  
 
4. Olası yan etkiler nelerdir?  
 
Tüm ilaçlar  gibi AVONEX’  in içeriğinde  bulunan maddelere duyarlı olan  kişilerde  yan etkiler 
olabilir.  
 
Aşağıdakilerden biri olursa, AVONEX’ i kullanmayı durdurun ve DERHAL doktorunuza bildirin veya size en yakın hastanenin acil bölümüne başvurunuz.  
 
Alerjik  reaksiyon  belirtileri  
- Yüz,  dil ve  dudaklarda şişme  
- Soluk almada güçlük  
-Döküntü  
 
 7  Depresyon  
-Nadiren  üzüntü, anksiyete  (kaygı)  veya  kendini  değersiz hissetme  
 
Karaciğer problemleri  
- Sarılık (deride  ve gözün beyaz  kısmında hafif sarılık)  
- Yaygın kaşıntı  
- Bulantı ve kusma  
- Derinin  kolaylıkla  morarması  
 
Bunların hepsi  ciddi  yan etkilerdir.  
 
Eğer  bunlardan sizde mevcut  ise, sizin  AVONEX’  e karşı  ciddi  alerjiniz  var demektir.  Acil 
tıbbi müdahaleye veya hastaneye yatırılmanıza gerek olabilir.  
 
Yan etkiler  aşağıdaki  kategorilerde  gösterildiği  şekilde  sınıflandırılmıştır: 
Çok yaygın: 10 hastanın en az birinde görülebilir.  
Yaygın:  10 hastanın  birinden az,  fakat  100 hastanın  birinden fazla görülebilir.  
Yaygın olmayan:  100 hastanın  birinden az, fakat  1.000 hastanın  birinden  fazla  görülebilir. 
Seyrek: 1.000 hastanın birinden az fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. Bilinmiyor: Eldeki  verilerden  hareketle tahmin  edilemiyor. 
 
Çok yaygın  görülen  yan etkiler  
• Grip-benzeri  belirtiler -baş ağrısı,  kas ağrıları,  titreme , terleme,  ateş (bkz. grip 
benzeri belirtiler)  
• Baş ağrısı  
 
Yaygın  görülen  yan etkiler  
• İştahsızlık  
• Halsizlik  ve yorgunluk hissi  
• Uyuma  güçlüğü  
• Depresyon  
• Al basması  
• Burun akıntısı  
• İshal  
• Bulantı veya  kusma  
• Deride uyuşma  veya  karıncalanma  
• Kızarıklık,  deride  morarma  
• Terlemede artış,  gece terlemeleri  
• Kaslarda, eklemlerde,  kollarda, bacaklarda veya boyunda  ağrı 
• Kas krampları, eklemlerde ve kaslarda tutukluk  
• Enjeksiyon bölgesinde  ağrı, morarma  ve kızarıklık 
• Kan testlerinde değişiklik. Hissedebileceğiniz belirtiler; yorgunluk, tekrarlayan 
enfeksiyonlar, açıklanamayan morarma veya kanama. 8  Yaygın  olmayan  yan etkiler  
• Saç dökülmesi  
• Adet  kanamalarında düzensizlik  
• Enjeksiyon bölgesinde  yanma  hissi  
 
Seyrek  görülen  yan etkiler  
• Nefes  darlığı  
• Böbrek fonksiyonunuzu  azaltabilen  skar oluşumu dahil  böbrek problemleri  
 
Eğer  aşağıdaki  semptomlardan  bazılarına  veya tamamına  sahipseniz:  
-İdrarda  köpürme  
-Yorgunluk  
-Özellikle  ayak  bileği  ve göz  kapaklarında  şişlik  ve kilo artışı  
Bunlar  olası  bir böbrek problemine  işaret  edebileceğinden  doktorunuzla  konuşun.  
-Küçük kan damarlarındaki kan pıhtıları böbreklerinizi etkileyebilir  (trombotik 
trombositopenik purpura  veya hemolitik üremik sendrom). Semptomlar artmış morarma, 
kanama, ateş, aşırı halsizlik, baş ağrısı, baş dönmesi veya sersemliği içerebilir.  
Doktorunuz kanınızda ve böbrek fonksiyonlarınızda değişikliklere rastlayabilir. 
 
Sıklığı bilinmeyen  yan etkiler:  
• Tiroid  bezinin az  veya  çok çalışması  
• Sinirlilik veya anksiyete (kaygı), duygusal düzensizlik, irrasyonel düşünceler veya 
halüsinasyonlar (gerçek olmayan şeyleri görme veya duyma), zihin karışıklığı veya 
intihar  
• Uyuşma, baş dönmesi, epilepsi nöbetleri  ve migren  
• Çarpıntı (palpitasyon), kalp atımı düzensizliği veya artışı, veya egzersiz yeteneğinde 
azalma, yatakta düz olarak uzanmada güçlük, nefes darlığı veya  ayak bileğinin şişmesi 
gibi belirtiler ile görülen kalp problemleri  
• Karaciğer  problemleri (Bkz. Bölüm  4. Karaciğer  problemleri)  
• Ürtiker  (kurdeşen),  kaşıntı,  varsa sedef  hastalığınızın  kötüleşmesi  
• Enjeksiyon bölgesinde şişme veya kanama, doku tahribatı (nekroz) veya enjeksiyon 
sonrası göğüs ağrısı  
• Kilo alma  veya  kilo kaybı  
• Test sonuçlarında  değişiklik  (karaciğer  fonksiyon testlerindeki  değişiklikler  dahil).  
• Pulmoner arteriyel hipertansiyon: Kalpten akciğerlere kan taşıyan kan damarlarında 
yüksek kan basıncına neden olan akciğerlerdeki kan damarlarının ciddi şekilde daraldığı bir hastalıktır.  Pulmoner arteriyel hipertansiyon, interferon beta ürünleri ile 
tedaviye başladıktan sonraki birkaç yıl dahil olmak üzere tedavi süresince çeşitli zaman noktalarında görülmüştür. 
 
Enjeksiyonun etkileri:  
- Bayılma hissi: İlk AVONEX enjeksiyonunuz doktorunuz tarafından yapılabilir. Sizde 
bayılma hissi, hatta bayılma oluşturabilir. Bu durum, genellikle tekrarlamaz. 
- Relaps varmış gibi, enjeksiyondan hemen sonra kaslarda gerginlik veya zayıflık 
hissedebilirsiniz. Bu durum nadir görülür. Sadece, enjeksiyon yaptığınızda görülür ve 
etkisi hemen geçer. AVONEX’ e başladıktan sonra herhangi bir zamanda görülebilir. 9  - Enjeksiyondan sonra, tahriş veya deri problemleri fark ederseniz, doktorunuzla 
konuşunuz.  
 
Grip  benzeri  semptomlar:  
Bazı kişiler, AVONEX kullanımı sonrası, kendilerini grip geçiriyor gibi hissederler. Baş 
ağrısı, kas ağrıları, titreme veya ateş gibi belirtiler görülebilir. 
 
Bu belirtiler,  gerçek  grip değildir.  
Başka kişilere  geçmez.  Bu durum, AVONEX’  i ilk kez kullanmaya  başladığınızda  sık 
rastlanır. Enjeksiyon yapmaya devam edildiği sürece, grip -benzeri belirtiler giderek azalır.  
 
Grip -benzeri  belirtilerin  etkilerini  azaltmaya yönelik basit  uygulamalar:  
 
1.  AVONEX enjeksiyonunuzu yatmadan hemen önce uygulayınız. Bu, sizin uyurken 
etkileri geçirmenizi sağlar.  
2. AVONEX enjeksiyonunuzdan yarım saat önce parasetamol veya ibuprofen  alınız 
ve o gün içinde almaya devam ediniz. Size uygun doz için, eczacınız veya 
doktorunuzla konuşunuz.  
3. Ateşiniz  olursa , su kaybınızın olmaması için  bol su içiniz.  
 
Çocuk  (10 yaş ve üzeri)  ve ergenlerdeki  yan etkiler:  
Klinik  çalışmalarda,  kas ağrısı,  ekstremitede  ağrı, yorgunluk ve eklem  ağrısı  gibi bazı yan 
etkiler çocuklarda ve ergenlerde yetişkinlere göre daha sık bildirilmiştir.  
 
Yukarıda  geçen  yan etkilerden  birisiyle  karşılaşırsanız  doktorunuzla  konuşunuz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. AVONEX’  in saklanması  
 
AVONEX’  i çocukların  göremeyeceği  ve erişemeyeceği  yerlerde ve ambalajında saklayınız.  
 
AVONEX enjeksiyon kalemi, AVONEX’in  kullanıma hazır enjektörünü içerir. 2-8 ºC 
sıcaklıkta (buzdolabında) saklayınız. Dondurmayınız. 10  Buzdolabı mevcut olmadığında, AVONEX’ i oda sıcaklığında (15°C ile 30°C arasında) 1 
haftaya kadar saklayabilirsiniz.  
 Işıktan  korumak için orijinal ambalajında saklayınız. 
 
Son kullanma  tarihiyle  uyumlu olarak  kullanınız.  
 
Ambalajdaki  son kullanma tarihinden sonra AVONEX’  i kullanmayınız.  
 
Aşağıdaki  durumlarda  AVONEX’  i kullanmayınız:  
- AVONEX kırılmışsa  
- Güvenlik kapağı  kırılmışsa  
- Çözelti  renkli  veya  yüzen  cisimcikler  (partiküller) içeriyorsa  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
GEN İLAÇ VE SAĞLIK ÜRÜNLERİ SAN. VE TİC. A.Ş. Mustafa Kemal Mah. 2119 Sok. 
No:3, D:2- 3 06520 Çankaya/ANKARA.  
 
Üretim Yeri:  
Vetter  Pharma- Fertigung GmbH & Co. KG, Eisenbahnstrasse  2-4, 88085 Langenargen,  
Almanya.  
 
Bu kullanma talimatı --/--/-- tarihinde  onaylanmıştır. 
 
 11  AVONEX’  İN KULLANILIŞI  
 
AVONEX’i  nasıl  enjekte edeceğiniz konusunda  eğitim  almalısınız.  
 
 
 
Her hafta  enjeksiyon yerini  değiştiriniz.  
Her hafta nereye enjeksiyon yaptığınızı kaydediniz. 
Enjeksiyon için en uygun  bölge  üst ve dış uyluk kasıdır. 
Sağ veya sol uyluk kasına değişmeli olarak uygulayınız. 
 
 
 
 
AVONEX (tek kullanımlık)  
AMBALAJ  İÇERİĞİ:  AVONEX enjeksiyon kalemi,  iğne ve kapak  
Her kutu 4 bireysel  doz içermektedir.  Bir bireysel  doz 1 enjeksiyon kalemi  ve kas içi 
(intramüsküler) uygulama için 1 iğneden oluşmuştur. 
 
Mavi 
aktivasyon  
düğmesi    
Güvenlik kapağı  
  
Kalem  gövdesi  Enjektör  kılıfı  
 
 
İğne kapağı  
  
Folyo  
  
AVONEX  
enjeksiyon 
kalemi  
kapağı  
 
 
ENJEKSİYON İÇİN  HAZIRLANMIŞ  AVONEX:  
 
Güvenlik kilidi  Oval  ilaç göstergesi  oluklu alan  
Mavi  aktivasyon düğmesi  
 
Gövde  Enjektör  kılıfı 
12  ENJEKSİYON TAMAMLANDIKTAN SONRA AVONEX:  
 
 
 
 Dairesel  gösterge  
AVONEX enjeksiyon kalemi 
kapağı  
 
AVONEX NASIL  ENJEKTE EDİLİR?  
 
• AVONEX kas içine  (intramüsküler)  enjekte edilir.  Enjeksiyon için en uygun bölge  
üst ve dış uyluk  kasıdır. Kalçaya enjeksiyon yapılması önerilmez.  
• Her hafta enjeksiyon yerini değiştiriniz. Böylece cildinizin ve kasınızın tahriş olma  
riski azalacaktır.  
• Cildinizde  morarmış,  ağrıyan, enfekte olmuş  veya  açık yara bulunan bir bölgeye 
AVONEX uygulamayınız. 
 
A. Ön Hazırlık:  
1. AVONEX’ i buzdolabından alınız . Ambalaj içeriğini kontrol ediniz (iğne ve iğne 
kapağı). Çalkalamayınız. Etiket üzerindeki son kullanım tarihini kontrol ediniz. Son 
kullanım tarihini geçtiyse kullanmayınız. 
2. AVONEX’ in oda sıcaklığına gelmesi için yarım saat bekleyiniz. Bu enjeksiyonu 
kolaylaştıracaktır.  
Not: AVONEX’  i ılıtmak  için sıcak su gibi harici ısı kaynakları  kullanmayınız . 
3. Ellerinizi sabun  ve suyla  yıkayınız , iyice  kurulayınız.  
4. Eğer  gerekiyorsa,  alkollü  bez ve yara  flasterlerini  hazır  bulundurunuz.  
5. Enjeksiyonunuz  için gereken malzemeleri koymak için temiz ve sert bir alan seçiniz.  
 
B. AVONEX Enjeksiyon Kalemi’ nin Hazırlanması:  
 
 
  
 
1. Güvenlik  kapağını  çıkartınız.  
Kapağın hasar görmemiş ve açılmamış olduğundan emin 
olunuz. Açılmış olduğundan şüphe ederseniz AVONEX’ i 
kullanmayınız.  
• AVONEX’  i kapak  yukarıyı  gösterecek  şekilde  tutunuz.  
• Kapağı  sağa doğru  açılana kadar  bükünüz.  
• Muhafazasız  cam kısma  dokunmayınız.  
Not: İkinci  basamağa  geçmeden  önce iğneyi  önünüzdeki  bir 
masaya bırakınız. 
13    
 
2. İğnenin takılması  
• AVONEX sadece beraberinde temin edilen iğne ile kullanım 
için tasarlanmıştır.  
• İğne kapağı  üzerindeki  folyoyu  soyarak  çıkartınız . 
• Kalemi dikey şekilde tutarak, cam kalem ucu üzerine iğneyi 
bastırarak takınız.  
• İğne  kapağını  çıkartmayınız.  
• İğneyi bir sızıntı olmaması için sıkılaşıncaya kadar hafifçe saat 
yönünde çeviriniz. İğne tam sıkılmazsa sızıntıya neden olabilir 
ve sızıntı olursa tam dozu alamazsınız.  
Not: İğne kapağı  aşağıdaki basamakta otomatik olarak çıkacaktır.  
  
3. Enjektör  kılıfının  uzatılması  
• Bir elinizle  kalemi  gövdesinden  tutunuz.  İğne kapağını 
kendinizden ve çevrenizdekilerden uzağa doğru tutunuz. 
• Diğer  elinizle,  oluklu gövdeden tutarak  iğne tamamen  enjektör 
kılıfının içerisinde kalacak şekilde enjektör kılıfını dışarı  
doğru itiniz.  
• Plastik  iğne kapağı  kendiliğinden çıkacaktır. 
Not: Aynı anda mavi  aktivasyon butonuna basmayınız . 
 4. Enjektör  kılıfının  doğru  olarak  itildiğini  kontrol  ediniz. 
Enjeksiyon kılıfının tam olarak itildiğini kontrol ediniz. Oval 
gösterge yanında ufak dikdörtgenimsi alan gözükmelidir. Bu alan güvenlik kilididir. 
 
5. Çözeltiyi  kontrol  ediniz.  
Oval  gösterge  alanına bakınız. Buradan  enjeksiyonluk çözelti 
berrak ve renksiz olarak gözükmelidir. Eğer buradan  çözeltiyi  bulanık,  renkli,  yüzen  parçacıklar 
(partiküller)  
halinde  görürseniz, AVONEX’  i kullanmayınız.  
Hava  kabarcıklarının  olması  normaldir.  
14  
C. AVONEX’  in Kullanılması 
 
 
 1. Enjeksiyon  bölgesini  temizleyiniz.  
Seçtiğiniz enjeksiyon bölgesini alkollü bezle siliniz ve kurumaya 
bırakınız.  
Not: Enjeksiyon  için en uygun alan, üst uyluk kasının dış 
kadranıdır.  
 
 
 
 
 
 
 
 
 
 
 
 
 
Güvenlik Güvenlik 
kilidi  kilidi  
görülebilir  açık 2. Deri  üzerine  AVONEX’i  yerleştiriniz.  
• Bir elinizle sağ açıdan enjeksiyon bölgesine dik olarak kalemi 
tutunuz. Kalemin üzerindeki göstergeler görülebilir olmalıdır. 
Not: Mavi  aktivasyon  düğmesine  erken  basmamaya  dikkat  ediniz.  
• Güvenlik  kilidinin  açılması  için kalemi  enjeksiyon yeri 
üzerine sıkıca bastırınız.  
• Güvenlik kilidinin  açıldığını kontrol  ediniz.  Ufak  
dikdörtgenimsi  alan gözükmeyecektir. Şimdi AVONEX 
enjeksiyon için hazırdır.  
Not: Kalemi  deri üzerinde  sıkıca tutmaya devam ediniz. 
 
  
3. Enjeksiyonun yapılması  
• Enjeksiyona  başlamak  için başparmağınızla mavi 
aktivasyon düğmesine basınız . 
Enjeksiyonun başlamasıyla  ilgili bir “klik”  sesi duyulacaktır.  
Kalemi enjeksiyon  yerinden  uzaklaştırmayınız . 
• Kalemi  deriniz  üzerinde tutmaya  devam  ediniz  ve yavaşça 10 
saniye sayarak bekletiniz.  
• 10 saniye  sonra  kalemi  dik olarak  çekip,  iğneyi  enjeksiyon 
yerinden çıkartınız.  
• Birkaç  saniye  enjeksiyon  yeri üzerine  bastırınız.  Eğer 
enjeksiyon yerinde kan oluşursa siliniz. 
 
  
4. Enjeksiyonun yapıldığını  doğrulayınız.  
•  Dairesel  göstergeyi  kontrol  ediniz.  Tam doz yapıldığında 
pencere sarı olarak gözükecektir.  
• AVONEX sadece tek kullanımlıktır,  tekrar  
kullanmayınız.  
15    
 
 
5. Materyallerin  imhası  
• Kalem  kapağını  sert ve  düz bir yüzey üzerine  koyunuz.  
Not: Kalem  kapağına dokunmayınız. İğne  sizi yaralayabilir.  
• İğneyi  kalem  kapağına  geçiriniz.  
• İğneyi kapatmak için “klik sesi” duyulana kadar sıkıca 
bastırınız. İki elinizi kullanmak durumunda kalabilirsiniz. İğne 
kapatıldıktan sonra yaralanma riski bulunmamaktadır. 
• Uygun şekilde  atık kabına  atınız.  Örneğin;  keskin kutulara 
koymak gibi kullanılmış AVONEX’ i nasıl uygun şekilde  
imha  edileceğine dair  doktorunuz, hemşireniz  veya eczacınıza 
danışınız. Daima lokal kılavuzları izleyiniz.  
 
