KISA ÜRÜN BİLGİSİ
1. BEŞERİ TIBBI ÜRÜNÜN ADI
MODİVİGİL 200 mg Tablet
2. KALİTATİF VE KANTİTATİF BİLEŞİM
Etkin madde:
Her tablet; 200 mg modafinil içerir.
Yardımcı maddeler:
Laktoz monohidrat 200.00 mg (inek sütü kaynaklı)
Yardımcı maddeler için 6.1’e bakınız.
3. FARMASÖTİK FORM
Tablet
Beyaz renkli, çift tarafı çentikli, oblong, bikonveks tablet.
4. KLİNİK ÖZELLİKLER
4.1. Terapötik endikasyonlar
MODİVİGİL, narkolepsiye bağlı aşırı uyku eğiliminin tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Endike olduğu hastalıkta yeterli bilgiye sahip olan hekimin gözetimi altında tedaviye başlanmalıdır
(bkz. Bölüm 4.1).
Önerilen başlangıç günlük dozu 200g’dır. Total günlük doz hastanın yanıtı ve hastanın doktor
tarafından değerlendirmesine göre sabah tek bir doz halinde veya sabah ve öğlen olmak üzere günde
iki doz şeklinde alınabilir.
Tek bir doz veya ikiye bölünmüş dozlar halinde 400 mg’a kadarki dozlar, başlangıç 200 mg
modafinil dozuna yeterli yanıt sağlanamaması durumunda kullanılabilir.
Uzun dönem kullanım:
Modafinil’in uzun dönem etkililiği değerlendirilmediğinden, uzun süreli modafinil uygulanması için
(> 9 hafta) doktor hastayı kişisel olarak ve periyodik olarak yeniden değerlendirmelidir.
1Uygulama şekli:
Oral uygulama içindir. Tabletler bütün olarak bir miktar su yutulmalıdır. Mide rahatsızlığı olan
kişilerin tableti yemeklerle birlikte alması önerilir
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda kullanılacak dozun etkililik ve güvenliliğini tayin etmede yeterli
bilgi mevcut değildir (bkz. Bölüm 5.2).
Karaciğer yetmezliği:
Ağır karaciğer yetmezliği olan hastalarda modafinil dozu yarıya düşürülmelidir (bkz. Bölüm 5.2).
Pediyatrik popülasyon:
Modafinil, güvenlilik ve etkililik kaygıları nedeniyle 18 yaşından küçük çocuklarda
kullanılmamalıdır (bkz. Bölüm 4.4).
Geriyatrik popülasyon:
Yaşlı hastalarda modafinil kullanıma ilişkin sınırlı veri mevcuttur. Sistemik maruziyetin artması ve
düşük klerens açısından 65 yaş üzerindeki hastalarda tedaviye günde 100 mg ile başlanması
önerilmektedir.
4.3. Kontrendikasyonlar
Etkin maddeye veya ilacın bileşiminde yer alan herhangi bir maddeye karşı aşırı duyarlığı olan
hastalarda MODİVİGİL tablet kullanılmamalıdır.
Kalp aritmisi olan hastalarda ve kontrol edilemeyen orta veya şiddetli hipertansiyonu olan hastalarda
kontrendikedir.
4.4. Özel kullanım uyarıları ve önlemleri
Uyku hastalığının teşhisi
Modafinil sadece ICSD teşhis kriterleri ile uyum içinde sadece aşırı uyku eğiliminin tam olarak
değerlendirildiği ve narkolepsi teşhisi konmuş hastalarda kullanılmalıdır. Bu şekildeki bir
değerlendirme genellikle hastanın hikâyesi yanında, laboratuvarda uyku ölçüm testleri ve aşırı
uykululuğun gözlendiği diğer olası nedenlerin dışlanmasını içerir.
2Ciddi döküntü Stevens-Johnson Sendromu dahil Toksik Epidermal Nekroliz, Eozinofili ve Sistemik
Semptomlarla Seyreden İlaç Döküntüsü
Modafinil kullanımı ile tedavi başladıktan sonra 1-5 hafta içinde ortaya çıkan, hastaneye yatış ve
tedavi kesilmesini gerektiren ciddi döküntü bildirilmiştir. İzole olgularda uzun süreli tedavi
(örneğin, 3 ay) sonrası bildirilmiştir. Modafinil klinik çalışmalarında, ilaç kesilmesiyle sonuçlanan
ciddi döküntü insidansı çocuk hastalarda (<17 yaş) yaklaşık %0,8’dir (1585 başına
13). Modafinil’in erişkin klinik çalışmalarında ciddi deri döküntüleri bildirilmemiştir (4264
başına 0). Modafinil, döküntünün ilk işaretinde kesilmelidir ve yeniden başlatılmamalıdır
(bkz. Bölüm 4.8).
Dünyadaki pazarlama sonrası deneyim çalışmalarında yetişkinler ile çocuklarda Stevens
Johnson Sendromu (SJS), toksik epidermal nekroliz (TEN), eozinofili ve sistemik semptomlarla
seyreden ilaç döküntüsü sendromu (DRESS) dahil hayatı tehdit eden vakalar nadiren bildirilmiştir.
Pediyatrik kullanım
Çocuklardaki kontrollü çalışmalarda etkililik ve güvenliliği belirlenmediğinden ve psikiyatrik yan
etkiler ile ciddi kütanöz aşırı duyarlılık riskleri nedeniyle, çocuklarda modafinil kullanımı önerilmez.
Çoklu-organ aşırı duyarlılık reaksiyonları
Pazarlama sonrası tecrübelerde modafinil kullanımıyla beraber gözlenen ve ölüme neden olan çoklu-
organ aşırı duyarlılık reaksiyonu en az bir vakada görülmüştür.
Raporların sınırlı sayıda olmasına rağmen, çoklu-organ aşırı duyarlılık reaksiyonları hayatı tehdit
edici olabilir ve hastanede yatmayı gerektirebilir. Modafinil kullanımına bağlı oluşabilecek çoklu-
organ aşırı duyarlılık reaksiyonlarının şiddetini veya ortaya çıkışını tahmin etmede faktörler
bilinmemektedir. Bu bozukluğun belirti ve bulguları çeşitlilik arz etmektedir; ancak, tipik olmamakla
birlikte hastalar, sadece diğer organ sistemi tutulumu ile birlikte ateş ve döküntü ile başvurmaktadır.
Diğer ilişkili bulgular; miyokardit, hepatit, karaciğer fonksiyon testlerinde anormallik, hematolojik
anormallikler (örneğin eozinofili, lökopeni, trombositopeni), kaşıntı ve asteniyi içermektedir.
Çoklu-organ aşırı duyarlılığının klinik olarak ortaya çıkışı değişken olduğu için, burada belirtilmeyen,
diğer organ sistemi belirti ve bulguları ortaya çıkabilir.
Eğer çoklu-organ aşırı duyarlılığından şüpheleniliyorsa, modafinil kullanımı kesilmelidir.
3Psikiyatrik bozukluklar
Hastalar yeni gelişen veya önceden var olan psikiyatrik bozuklukların (4.8. İstenmeyen etkilere
bakınız) alevlenmesi yönünden, her doz ayarlanması ve tedavi boyunca düzenli olarak takip
edilmelidir. Eğer modafinil tedavisi ile ilişkili psikiyatrik semptomlar gelişirse, modafinil kesilmeli
ve tekrar başlanmamalıdır. Psikoz, depresyon, mani, belirgin anksiyete, ajitasyon, uykusuzluk ya da
madde bağımlılığı gibi psikiyatrik bozukluk öyküsü olan hastalara modafinil verirken dikkatli
olunmalıdır (Aşağıya bakınız).
Anksiyete
Modafinil anksiyetenin başlaması veya kötüleşmesi ile ilişkilidir. Major anksiyetesi olan hastalar
modafinil ile tedaviyi uzman bir ünitede almalıdır.
İntiharla ilişkili davranışlar
Modafinil ile tedavi edilen hastalarda intiharla ilişkili davranışlar (intihar düşünceleri ve intihara
teşebbüs gibi) bildirilmiştir. Modafinil ile tedavi gören hastalar, intiharla ilişkili davranışların ortaya
çıkması veya kötüleşmesi açısından dikkatlice gözlenmelidir. Eğer modafinil ile ilişkili intiharla
ilişkili semptomlar gelişirse tedavi kesilmelidir.
Psikotik veya manik semptomlar
Modafinil, psikotik ve manik (halüsinasyon, delüzyon, ajitasyon ve mania) semptomların başlaması
ve kötüleşmesi ile ilişkilidir. Modafinil ile tedavi gören hastalar psikotik ve manik semptomların
ortaya çıkması veya kötüleşmesi açısından dikkatlice gözlenmelidir. Eğer manik veya psikotik
semptomlar oluşursa, modafinil’in kesilmesi gerekebilir.
Bipolar hastalıklar
Olası karışık/manik epizodlar nedeniyle, ko-morbid bipolar hastalığı olan kişilerde modafinil
kullanılırken dikkat edilmelidir.
Saldırgan ve düşmanca davranışlar
Modafinil ile tedavi, saldırgan ve düşmanca davranışların başlaması veya kötüleşmesine neden
olabilir. Modafinil ile tedavi gören hastalar agresif veya düşmanca davranışların ortaya çıkması
veya kötüleşmesi yönünden dikkatlice gözlenmelidir. Eğer semptomlar oluşursa, modafinil’in
kesilmesi gerekebilir.
4Kardiovasküler riskler
Modafinil tedavisine başlamadan önce tüm hastalarda EKG önerilir. Modafinil tedavi olarak
düşünülmeden önce, anormal bulguları olan hastalar uzman tarafından değerlendirilmeli ve tedavi
almalıdır.
Modafinil alan hastalarda kan basıncı ve kalp hızı düzenli takip edilmelidir. Modafinil, aritmi veya
ortadan şiddetliye hipertansiyon gelişen hastalarda kesilmeli ve durumu yeterince değerlendirilene
kadar tedaviye yeniden başlanmamalıdır.
Sol ventrikül hipertrofisi veya kor pulmonale hikayesi olan hastalar ve MSS uyarıcıları ile ilişkili
iskemik EKG değişiklikleri, göğüs ağrısı, aritmi veya mitral kapak prolapsının diğer belirgin klinik
tablolarını geliştirmiş hastalarda modafinil kullanılması önerilmez.
Uykusuzluk
Modafinil uyanık kalmayı tetiklediğinden, uykusuzluk belirtileri durumunda dikkat edilmelidir.
Uyku düzeni idamesi
Modafinil’in iyi uyku düzeni ve uykuyu sağlama amacıyla kullanılamayacağı hastaya bildirilmelidir.
İyi uyku düzeninin sağlanması için basamaklar, kafein alımının değerlendirilmesini içerir.
Steroid kontraseptif kullanan hastalar
Çocuk doğurma potansiyeli olan cinsel yönden aktif kadınlarda modafinil almadan önce bir
kontraseptif program oluşturulmalıdır. Modafinil ile birlikte kullanıldığında steroid kontraseptiflerin
etkililiği azalabilir, modafinil tedavisi sırasında ve tedavinin sona ermesinden iki ay sonrasına kadar
alternatif ya da eşlik eden kontrasepsiyon yöntemleri önerilir (4.5. Diğer tıbbi ürünlerle etkileşimler
ve diğer etkileşim şekillerine bakınız).
Bağımlılık, yanlış kullanım, suistimal edilmesi
Modafinil ile çalışmalar bağımlılık potansiyeli gösterdiğinden, uzun dönem kullanım ile olası
bağımlılık potansiyeli tamamen göz ardı edilemeyebilir.
Bağımlılık yapan madde, ilaç veya alkol kullanımı hikayesi olan hastalarda modafinil uygulaması
dikkatli yapılmalıdır.
5Laktoz intoleransı
Nadir kalıtımsal galaktoz intoleransı, Lapp laktoz yetmezliği ya da glukoz-galaktoz malabsorpsiyon
problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Modafinil kendi metabolizasyonunu CYP3A4/5 aktivitesini uyararak artırabilir ama bu etki orta
derecede olup, anlamlı klinik sonuçlara neden olması olası değildir.
Antikonvülzanlar:
Karbamazepin veya fenobarbital gibi CYP aktivitesini uyaran ilaçlar ile birlikte kullanıldığında
modafinilin plazma düzeyi azalabilmektedir. CYP2C19 baskılanması ve modafinil ile CYP2C19’un
olası inhibisyonu nedeniyle, modafinil ile beraber kullanıldığında fenitoinin klerensi azalabilir. Hasta
fenitoin toksisitesi açısından izlenmelidir ve modafinil ile tedavinin başlangıcı veya tedavinin
kesilmesi üzerine fenitoin plazma düzeylerinin tekrarlanan ölçümleri uygun olabilir.
Steroid Kontraseptifler:
Steroid kontraseptiflerin etkinliliği, modafinil ile CYP3A4/5 indüksiyonunundan dolayı bozulabilir.
Modafinil ile tedavi gören hastalarda alternatif veya ilave korunma metodlarının kullanımı önerilir.
Modafinil tedavisinin sona ermesinden iki ay sonrasına kadar bu metodların yeterli olarak
uygulanması gerekecektir.
Antidepresanlar:
Pek çok trisiklik ve selektif serotonin geri alım inhibitörleri (SSRI) büyük ölçüde CYP2D6 ile
metabolize olur. CYP2D6 enzimi eksikliği olan hastalarda (ör; beyaz ırk populasyonunun yaklaşık
olarak %10’u) CYP2C19 daha önemli olur. Modafinil CYP2C19’u inhibeedebileceğinden bu gibi
hastalarda antidepresanların düşük dozları gerekli olabilir..
Antikoagülanlar:
CYP2C9’un modafinil tarafından olası baskılanması nedeniyle, modafinil ile birlikte
kullanıldıklarında Varfarinin klerensi azalabilir. Modafinil dozajının değiştirilmesini takiben ve
modafinil tedavisine başladıktan sonraki ilk 2 ay süresince düzenli olarak protrombin zamanları
gözlenmelidir.
Diğer tıbbi ürünler:
Diazepam, propranolol ve omeprazol gibi CYP2C19 metabolizmasıyla büyük ölçüde metabolize olan
6ilaçlar, modafinil ile birlikte kullanıldıklarında bu ilaçların klirensleri azalabilir ve dozlarının
azaltılması gerekebilir. İlaveten, insan hepatositlerinde CYP1A2, CYP2B6 ve CYP3A4/5
aktivitelerinin in vitro indüksiyonu gözlenmiştir ve bu in vivo olarak da oluşabileceğinden, bu
enzimlerle metabolize olan ilaçların kan düzeyleri azalabilir, sonuç olarak bu ilaçların terapötik
etkililiklerinde azalma görülebilir. Klinik etkileşim çalışmaları, en büyük etkilerin özellikle
gastrointestinal kanalda CYP3A4 enzimi ile anlamlı presistemik eliminasyona giren CYP3A4/5
enzim substratları üzerine olduğunu göstermiştir. Bu ilaçlara örnek olarak siklosporin, HIV proteaz
inhibitörleri, buspiron, triazolam, midazolam, kalsiyum kanal blokerleri ile statinlerin çoğu
verilebilir. Bildirilen bir vakada, modafinil’in başlanmasıyla birlikte siklosporin alan bir hastada
siklosporin konsantrasyonunda %50 azalma gözlenmiştir.
4.6. Gebelik ve Laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar / Doğum Kontrolü (Kontrasepsiyon)
Gebe kadınlarda modafinil kullanımıyla ilgili bilgiler sınırlıdır.
Çocuk doğurma potansiyeline sahip kadınlar etkin doğum kontrol yöntemleri kullanmalıdır.
Modafinil oral kontrasepsiyonun etkisini azaltabileceğinden alternatif ek doğum kontrol yöntemlerine
gereksinim bulunmaktadır (bkz. Bölüm 4.4 ve 4.5).
Gebelik dönemi
MODİVİGİL gebelik döneminde kullanılmamalıdır.
Spontan raporlamalar ve gebelik kayıtlarından elde edilmiş sınırlı insan deneyimlerine dayanılarak,
modafinilin gebelik sırasında kullanımı halinde konjenital malformasyonlara neden olabileceğinden
şüphelenilmektedir.
Hayvanlarda yapılan çalışmalar üreme toksisitesi göstermiştir (bkz. Bölüm 5.3).
Laktasyon dönemi
Farmakodinamik / hayvanlarda toksikolojik veriler, modafinil / metabolitlerinin sütle atılımını
göstermiştir (detaylar için Bölüm 5.3’e bakınız).
MODİVİGİL emzirme döneminde kullanılmamalıdır.
7Üreme yeteneği / Fertilite
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz. Bölüm
5.3).
Fertilite üzerine herhangi bir veri yoktur.
4.7. Araç ve makine kullanımı üzerindeki etkiler
Her ne kadar modafinil’in fonksiyonlarda bozulma yaratabilecek bir etkisi görülmemiş olsa da;
merkezi sinir sistemini etkileyen her ilaç muhakeme, düşünme veya motor becerilerde değişikliğe
neden olabilir. Hastalara, MODİVİGİL tedavisi sırasında araç veya makine kullanım kabiliyetlerinin
etkilenmediğinden emin olana kadar dikkatli olmaları önerilmelidir. Bulanık görme ve sersemlik gibi
istenmeyen etkiler sürüş yeteneğini etkileyebilir (4.8. İstenmeyen etkilere bakınız).
4.8. İstenmeyen etkiler
Aşağıdaki yan etkilerklinik çalışmalar ve/veya pazarlama sonrası deneyimlerde bildirilmiştir.
Modafinil kullanan 1561 hastayı kapsayan klinik çalışmalarda, tedavi ile ilişkili olduğu düşünülen yan
etkiler şu sıklık derecesine göre aşağıda sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000), çok seyrek (< 1/10.000), bilinmiyor (eldeki verilerden hareketle tahmin
edilemiyor).
En çok bildirilen yan etki hastaların yaklaşık %21’ini etkileyen baş ağrısıdır. Bu genellikle doza
bağımlı olup hafif ya da orta şiddette olup, birkaç gün içerisinde kaybolmaktadır.
Enfeksiyon ve enfestasyon
Yaygın olmayan: Farenjit, sinüzit
Kan ve lenfatik sistem hastalıkları
Yaygın olmayan: Eozinofili, lökopeni
Bağışıklık sistemi hastalıkları
Yaygın olmayan: Minör alerjik reaksiyonlar (ör. saman nezlesi belirtileri)
Bilinmiyor: Anjioödem, ürtiker (kurdeşen); ateş, kaşıntı, lenfoadenopati ve eş zamanlı diğer organ
tutulumları ile kendini gösteren aşırı duyarlılık reaksiyonları; anafilaksi
8Metabolizma ve beslenme hastalıkları
Yaygın: İştah azalması
Yaygın olmayan: Hiperkolesterolemi, hiperglisemi, diabetes mellitus, iştah artması
Psikiyatrik hastalıklar
Yaygın: Sinirlilik, uykususzluk, anksiyete, depresyon, anormal düşünceler, konfüzyon, irritabilite
Yaygın olmayan: Uyku bozuklukları, duygusal değişkenlik, cinsel istekte azalma , saldırganlık,
depersonalizasyon (kendi kişiliğini yitirme), kişilik bozuklukluğu, anormal rüyalar, ajitasyon,
agresyon, intihar düşüncesi, psikomotor hiperaktivitesi
Seyrek: Halüsinasyonlar, mani, psikoz
Bilinmiyor: Delüzyon
Sinir sistemi hastalıkları
Çok yaygın: Baş ağrısı
Yaygın: Sersemlik, uyku hali, parestezi
Yaygın olmayan: Diskinezi, hipertoni, hiperkinezi, amnezi, migren, tremor, vertigo, merkezi sinir
sistemi uyarılması, hipoestezi, koordinasyon bozuklukları, hareket bozukluğu, konuşma bozukluğu,
tat duyusunda bozulma
Göz hastalıkları
Yaygın: Görme bulanıklığı
Yaygın olmayan: Anormal görme, gözde kuruluk
Kardiyak hastalıklar
Yaygın: Taşikardi, palpitasyon
Yaygın olmayan: Ekstrasistoller, aritmi, bradikardi
Vasküler hastalıklar
Yaygın: Vazodilatasyon
Yaygın olmayan: Hipertansiyon, hipotansiyon
Solunum, torasik, mediastinal hastalıklar
Yaygın olmayan: Dispne, öksürükte artış, astım, epistaksis, rinit
9Gastrointestinal hastalıklar
Yaygın: Karın ağrısı, bulantı, kuru ağız, diyare, sindirim güçlüğü, kabızlık
Yaygın olmayan: Gaz, reflü, kusma, disfaji, glossit, ağız ülserleri
Deri ve derialtı doku hastalıkları
Yaygın olmayan: Terleme, döküntü, akne, kaşıntı
Bilinmiyor: Eritema Multiforme, Stevens-Johnson Sendromu, Toksik Epidermal Nekroliz, Eozinofili
ve Sistemik Semptomlarla Seyredenİlaç Döküntüsü Sendromu (DRESS) içeren deri reaksiyonları
Kas-İskelet sistemi, bağ doku ve kemik hastlaıkları
Yaygın olmayan: Sırt ağrısı, boyun ağrısı, miyalji, miyasteni, bacak krampları, artralji, seğirme
Böbrek ve idrar hastalıkları
Yaygın olmayan: Anormal idrar, sık idrara çıkma
Üreme sistemi ve meme hastalıkları
Yaygın olmayan: Menstrüel bozukluklar
Genel bozukluklar ve uygulama bölgesine ilişkin hastalıklar
Yaygın: Asteni, göğüs ağrısı
Seyrek: Periferal ödem, susama
Araştırmalar
Yaygın: Anormal karaciğer fonksiyon testleri, alkalen fosfataz ve gama glutamil transferazda doza
bağlıartışlar
Yaygın olmayan: Anormal EKG bulguları, kilo artışı, kilo azalması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta;
tufam@titck.gov.tr; tel: 0 800 314 00 08; faks: 0 312 218 35 99
104.9. Doz aşımı ve tedavisi
Modafinil’intek başına veya diğer ilaçlar ile birlikte, aşırı dozda kullanılması ile ölüm meydana
gelmiştir. Tek başına veya diğer ilaçlarla birlikte modafinil aşırı dozda kullanıldığında çoğunlukla
eşlik eden semptomlar şunlardır: uykusuzluk, konfüzyon, ajitasyon, anksiyete, eksitasyon,
halüsinasyon, desoriyantasyon, huzursuzluk gibi santral sinir sistemi semptomları; bulantı, diyare gibi
sindirim sistemi değişiklikleri ve taşikardi, bradikardi, hipertansiyon göğüs ağrısı gibi
kardiyovasküler sistem değişiklikleridir.
Tedavisi Kusturmaya teşvik etme veya gastrik lavaj düşünülmelidir. Hastanın semptomları giderilene
kadar, hastaneye yatırma ve psikomotor durumun gözetimi;kardiyovasküler izleme veya gözetim
önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Psikoanaleptikler, Santral etkili sempatomimetikler
ATC Kodu: N06BA07
Modafinil insan dâhil birçok canlıda uyanık kalmayı tetikler. Modafinil’in uyanıklılığı sağlayıcı
mekanizması tam olarak bilinmemektedir.
Klinik-dışı modellerde, modafinil uyku/uyanıklık durumlarının düzenlenmesinde yer alan
reseptörlerle zayıf veya ihmal edilebilir derecede etkileşir (ör; adenozin, benzodiazepin, dopamin,
GABA, histamin, melatonin, norepinefrin, oreksin ve serotonin). Modafinil aynı zamanda, tirozin
hidroksilaz, fosfodiesteraz II-VI, nitrik oksit sentetaz, glutamik asit dekarboksilaz MAO-A veya B,
katekol-O-metiltransferaz, adenilil siklaz aktivitelerini inhibe etmez. Modafinil dopamin reseptör
agonisti olarak direkt etkili değilken, in vitro ve in vivo veriler modafinil’in dopamin taşıyıcılarına
bağlandığını ve dopamin geri alımını inhibe ettiğini göstermiştir. Modafinil’in uyanıklığı artırıcı
etkileri D1/D2 reseptör antagonistleriyle antagonize edilir ve bu, modafinil’in indirekt agonist
aktiviteye sahip olduğunu gösterir.
Modafinil direkt α1-adrenoseptör agonisti olarak görünmez. Fakat modafinil norepinefrin
taşıyıcılarına bağlanır ve norepinefrin geri alımını inhibe eder; ancak bu etkileşmeler dopamin
taşıyıcılarıyla görülen etkilerden daha zayıftır. Her ne kadar modafinil ile indüklenmiş uyanık kalma
α1-adrenoseptör antagonisti olan prazosinle azaltılsa da, α- adrenoseptör agonistlerine yanıt veren
diğer tayin sistemlerinde (ör; vas deferens) modafinil inaktiftir.
11Klinik-dışı modellerde, metilfenidat ve amfetaminin uyanıklığı artırıcı eşit dozları beyin içinde
nöronal aktivasyonu artırırken, klasik psikomotor stimülanların aksine modafinil uyarılma, uyku,
uyanıklık, dikkat regülasyonuna etki eden beyin bölgelerini ağırlıklı olarak etkiler.
İnsanlarda, modafinil dozla ilişkili olarak uyanık kalma süresini, düzeyini ve gün içindeki uyanıklığı
artırır ve/veya iyileştirir. Modafinil uygulaması, uyanıklığı sürdürme yeteneğinin objektif
ölçümlerinde iyileşme ve artan uyanıklığın göstergesi olarak elektrofizyolojik değişikliklere neden
olur.
Sürekli pozitif hava yolları basıncı (CPAP) ile tedaviye karşın gün içinde aşırı uyku eğilimi gösteren
obstrüktif uyku apnesi (OSA) olan hastalarda modafinil’in etkililiği, kısa dönem randomize kontrollü
klinik çalışmalarda çalışılmıştır. Her ne kadar, uyanık kalmada istatistiksel olarak anlamlı iyileşme
kaydedildiyse de, modafinil’e yanıt oranı ve etkinin büyüklüğü objektif ölçümlerle
değerlendirildiğinde, azdır ve tedavi gören hastaların küçük bir alt popülasyonu ile sınırlıdır. Bunun
ışığında, bilinen güvenlilik profili nedeniyle, görülen yarar risklere göre daha ağır basmaktadır.
5.2. Farmakokinetik özellikler
Genel özellikler
Modafinil rasemik bir bileşiktir ve enantiomerleri farklı farmakokinetik özelliklere sahiptir. Yetişkin
insanlarda R-izomeri’nin eliminasyon yarılanma ömrü (t ) S-izomerinin yarılanma ömrününüç
1/2
katdır.
Emilim
Modafinil uygulandıktan yaklaşık 2-4 saat içinde pik plazma konsantrasyonaerişerek iyi absorbe olur.
Modafinilin genel biyoyararlanımı üzerine yiyeceklerin bir etkisi yoktur; ancak, yiyeceklerle beraber
alınırsa absorpsiyon (t ) yaklaşık olarak 1 saat gecikir.
max
Dağılım
Modafinil başta albumin olmak üzere plazma proteinlerine orta derecede bağlanır (yaklaşık olarak
%60) ve kuvvetli bağlanan ilaçlarla zayıf bir etkileşim riski vardır..
Biyotransformasyon
Modafinil karaciğer tarafından metabolize edilir. Esas metabolit olan modafinil asit (dozun %40-
50’si) farmakolojik etkiye sahip değildir.
12Eliminasyon
Modafinil ve metabolitlerinin ufak bir kısmı değişimemiş olarak (dozun < %10’u) başlıca
böbreklerdenatılır. Çoklu dozlardan sonra modafinil’in efektif eliminasyon yarılanma ömrü yaklaşık
15 saattir.
Doğrusal/ doğrusal olmayan durum
Modafinil farmakokinetik özellikleri lineerdir ve zamana bağlıdır. Sistemik maruziyet, 200-600 mg
doz aralığı üzerinde orantılı bir dozda artar.
Hastalardaki karekteristik özellikler
Böbrek yetmezliği
Şiddetli kronik böbrek yetmezliği (20 mL/dakikaya kadar kreatinin klerensi),200 mg olarak
uygulanan modafinilin farmakokinetiğini anlamlı olarak etkilemez, ama modafinil aside maruziyet 9
kat artar. Böbrek yetmezliği olan hastalarda güvenli ve etkili dozu tayin etmek için yeterli bilgi
mevcut değildir.
Karaciğer yetmezliği:
Sirozlu hastalarda modafinil’in oral klerensi yaklaşık olarak %60 azalır ve sağlıklı bireylerdeki
değerlere kıyaslandığında kararlı durum konsantrasyonu iki katına çıkar. Modafinil dozu
şiddetli karaciğer yetmezliği olan hastalarda yarıya düşürülmelidir.
Geriyatrik popülasyon
Yaşlı hastalarda modafinil kullanımı üzerine sınırlı veri mevcuttur. Artan sistemik maruziyet ve düşük
klerens potansiyeli nedeniyle, 65 yaşın üzerindeki hastalara günlük 100 mg kullanımı önerilir.
Pediyatrik popülasyon:
6-7 yaşındaki hastalar için, tahmini yarılanma ömrü yaklaşık 7 saattir ve yetişkinlerdeki yarılanma
ömrü değerlerine ulaşıncaya kadar (yaklaşık olarak 15 saat) yaşla beraber artar. Karşılaştırılabilir
dozların uygulanmasını takiben karşılaştırılabilir maruziyetle sonuçlanan klerensteki bu farklılık,
daha genç hastaların daha düşük kilosu ve daha küçük boyutları ile kısmen dengelenir. Kan
dolaşımındaki metabolitlerden biri olan modafinil sülfonun daha yüksek konsantrasyonları,
yetişkinlere kıyasla çocuklar ve adelosanlarda mevcuttur.
İlave olarak çocuk ve adelosanlara tekrarlanan dozların uygulanmasını takiben, yaklaşık olarak 6.
13Haftada plato değeriyle sistemik maruziyette zamana bağlı bir azalma gözlenir. Kararlı duruma
erişildiğinde, modafinil’in farmakokinetik özellikleri 1 yıl kadar uygulamanın sürdürülmesiyle
değişiklik göstermez.
5.3. Klinik öncesi güvenlilik verileri
Tek ve tekrarlayan toksikolojik çalışmaları hayvanlarda özel bir toksik etki açığa çıkarmamıştır.
Modafinil’in karsinojenik veya mutajenik olduğu düşünülmemektedir.
Sıçan ve tavşanlarda yapılan üreme toksisite çalışmaları klinik olarak ilgili maruziyetlerde; maternal
toksisite yokluğunda, ölü doğumlarda artmış bazı kanıtlar (sadece sıçanlar), embiyofetal letalite (peri-
implantasyon kaybı ve rezorbsiyonlar), iskelet bozukluklarında (kemikleşmede gecikme ve kaburga
sayısında değişiklikler) artmış bir insidans göstermiştir. Maksimum önerilen insan dozuna eşdeğer
sistemik maruziyetlerde teratojenik potansiyel kanıtlar yoktur ve fertilite üzerine etki yoktur.
Üreme toksisite çalışmaları; fetüsün büyümesi veya gelişmesi, ne hayatta kalma üzerine ne de
teratojenik etkiler veya fertilite üzerine etkiler göstermemiştir.
Genel toksikoloji, üreme ve karsinojenite çalışmalarında gerçek plazma düzeylerine dayanan,
modafinil’e hayvanların maruziyeti insanlarda beklenenlere benzer veya daha azdı. Bu durum pre-
klinik çalışmalarda belirtilen metabolik oto-indüksiyonun sonucudur. Ancak, genel toksikoloji, üreme
ve karsinojenite çalışmalarında modafinil’e mg/kg doz bazında hayvan maruziyeti, insanlarda benzer
şekilde hesaplandığında beklenilen maruziyetten daha büyüktü.
Sıçanlarda, peri - post natal çalışmalarda, sütteki konsantrasyonun plazmadakinden 11,5 kez daha
yüksekti.
6. FARMASÖTİK ÖZELLİKLER
6.1. Yardımcı maddelerin listesi:
Laktoz monohidrat (inek sütü kaynaklı)
Prejelatanize nişasta
Kroskarmelloz sodyum
Povidon
Talk
Silikon dioksit
Magnezyum stearat
146.2. Geçimsizlikler:
MODİVİGİL diğer tıbbi ürünlerle birlikte alınırken dikkat edilmelidir (4.5. Diğer tıbbi ürünler ile
etkileşimler ve diğer etkileşim şekillerine bakınız).
6.3. Raf ömrü:
24 Ay
6.4. Saklamaya yönelik özel uyarılar:
25 ºC’nin altındaki oda sıcaklığında saklayınız.
Bu ürün ve/veya ambalajı herhangi bir bozukluk içeriyorsa kullanılmamalıdır.
6.5. Ambalajın niteliği ve içeriği:
30 tablet içeren Alüminyum-Alüminyum blisterler içerisinde kullanma talimatı ile birlikte karton
kutuda ambalajlanır.
6.6. Beşeri tıbbı üründen arta kalan maddelerin imhası ve diğer özel önlemler:
Kullanılmamış olan ürünler ya da atık materyaller, “Tıbbi Atıkların Kontrolü” ve “Ambalaj Atıklarının
Kontrolü” yönetmeliklerine uygun olarak imha edilmelidir.
7. RUHSAT SAHİBİ
ADEKA İlaç Sanayi ve Ticaret A.Ş.
55020 – İlkadım / SAMSUN
8. RUHSAT NUMARASI(LARI)
2023/185
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.05.2023
Ruhsat yenileme tarihi:
10. KÜB’ÜN YENİLEME TARİHİ
15