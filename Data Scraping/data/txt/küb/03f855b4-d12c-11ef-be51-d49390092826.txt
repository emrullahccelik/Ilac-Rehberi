KISA ÜRÜN BİLGİSİ
1. BEŞERİ TIBBİ ÜRÜNÜN ADI
Aterosklerol % 1 Enjeksiyonluk Çözelti
Steril
2. KALİTATİF VE KANTİTATİF BİLEŞİM
Etkin madde
Her 1 ampul (2 mL) 20 mg Lauromacrogol 400 içerir.
Yardımcı maddeler
Etanol % 96 84 mg
Potasyum dihidrojen fosfat 1.70 mg
Disodyum fosfat dihidrat 4.80 mg
Yardımcı maddeler için, bakınız 6.1.
3. FARMASÖTİK FORM
Enjeksiyonluk çözelti
Berrak, renksiz ile çok açık yeşilimsi sarı renkte çözelti.
4. KLİNİK ÖZELLİKLER
4.1. Terapötik endikasyonlar
Tedavi edilecek varislerin büyüklüğüne bağlı olarak farklı ATEROSKLEROL konsantrasyonları
gerekir.
ATEROSKLEROL ağsı venlerin, retiküler varislerin ve küçük varislerin sklerozasyon ile
tedavisi için kullanılır.
4.2. Pozoloji ve uygulama şekli
Pozoloji:
Genel olarak, 1 kg vücut ağırlığı başına önerilen günlük 2 mg lauromacrogol 400
dozu aşılmamalıdır.
70 kg ağırlığındaki bir hasta için, toplam 140 mg’a kadar lauromacrogol 400 enjekte
edilebilir. 140 mg lauromacrogol 400, 14 mL ATEROSKLEROL içinde bulunur.
Gerçekte uygulanan dozlar genellikle belirtilen maksimum miktarların altındadır.Uygulama sıklığı ve süresi:
Yaygın varisler her zaman birkaç seansta tedavi edilmelidir.
Aşırı duyarlılık reaksiyonu gelişimine yatkın bir hastayı ilk kez tedavi ederken, birden
fazla enjeksiyon uygulanmamalıdır. Yanıta bağlı olarak, maksimum dozun aşılmaması
şartıyla takip eden seanslarda birkaç enjeksiyon uygulanabilir.
Tedavi uygulanan bölgenin büyüklüğüne bağlı olarak, 0.1-0.3 mL ATEROSKLEROL
intravasküler olarak enjekte edilmelidir.
Varislerin boyutuna bağlı olarak, 1-2 hafta aralıklarla birkaç tedavi seansının
uygulanması gerekebilir.
Uygulama şekli:
ATEROSKLEROL, enjeksiyonlar yalnızca yatay konumdaki ya da yatay düzlemden
yaklaşık 30-45º yükseltilmiş bacağa uygulanmalıdır. Ağsı venlere uygulananlar da dahil
olmak üzere, tüm enjeksiyonlar intravenöz olarak uygulanmalıdır.
Çok ince iğneler (örneğin, insülin iğneleri) ve kolayca hareket eden enjektörler
kullanılır. Ponksiyon yüzeysel olarak yapılır ve iğne intravenöz konumda iken enjeksiyon
yavaşça uygulanır.
Not:
Bazen gelişebilen trombuslar (pıhtılar), ensizyon ve pıhtı sıkılarak uzaklaştırılır.
ATEROSKLEROL enjeksiyonundan sonra uygulanan kompresyon tedavisi:
Enjeksiyon yeri kapatıldıktan sonra, sıkı bir kompresyon bandajı ya da elastik bir
çorap uygulanmalıdır. Daha sonra, hasta, tercihen uygulama yerine kolay ulaşılabilecek bir
yerde 30 dakika kadar yürümelidir. Kompresyon 5-7 gün uygulanmalıdır. Yaygın varisler
için, kısa traksiyon bandajları ile daha uzun bir kompresyon tedavisi önerilmektedir.
Bandajın özellikle kalça ve konik ekstremiteler üzerinden kaymasını önlemek için, asıl
kompresyon bandajının altına bir köpük bandajı ile destek yapılması önerilmektedir.
Skleroterapinin başarılı olması, eksiksiz ve dikkatli bir uygulama sonrası kompresyon
tedavisine bağlıdır
Özel popülasyonlara ilişkin ek bilgiler:
Karaciğer yetmezliği / Böbrek yetmezliği::
Veri yoktur.
Pediyatrik popülasyon:
Veri yoktur.
Geriyatrik popülasyon:
Veri yoktur.4.3. Kontrendikasyonlar
ATEROSKLEROL aşağıdaki durumlarda kullanılmamalıdır:
• Lauromacrogol 400 veya yardımcı maddelerden herhangi birine karşı aşırı
duyarlılığı olduğu bilinen hastalarda,
• Hareket edemeyen hastalarda,
• Şiddetli arteriyel oklüzif hastalığı olan kişilerde (Fontaine evresi III ve IV),
• Tromboembolik hastalıkları olan kişilerde,
• Yüksek tromboz riski taşıyan hastalarda (örneğin, kalıtsal trombofilisi olan ya
da hormonal kontraseptif ya da hormon replasman tedavisi kullanımı, obezite,
sigara kullanımı ve uzun süreli hareketsizlik gibi çoklu risk faktörlerine sahip
hastalar),
• Akut şiddetli sistemik hastalığı olan kişilerde (özellikle de tedavi edilmemişse)
4.4. Özel kullanım uyarıları ve önlemleri
Sklerozanlar arter içine enjekte edilmemelidir; çünkü amputasyonu gerektirebilecek
kadar şiddetli nekrozlara yol açabilirler. Böyle bir durumda, müdahale için derhal bir
damar cerrahı çağrılmalıdır. Yüz bölgesindeki bir endikasyon tüm sklerozanlar için
dikkatlice değerlendirilmelidir; çünkü intravasküler enjeksiyon arterlerde basıncın
tersine çevrilmesine ve dolayısıyla da geri dönüşümsüz görüş bozukluklarına (körlük) yol
açabilir.
Ayak ya da malleolar bölge gibi belirli vücut alanlarında, yanlışlıkla arter içine
enjeksiyon yapma riski artabilir. Bu nedenle, tedavi sırasında özel dikkat göstererek,
yalnızca düşük konsantrasyonlarda küçük miktarlar uygulanmalıdır.
Varis tedavisi sırasında yanlış uygulamadan sonra oluşan lokal zehirlenmenin tedavisi:
a) Arter içine enjeksiyon:
• Kanül yerinde bırakılır; çıkmışsa, ponksiyon yerine yeniden yerleştirilir
• Adrenalin ilave etmeksizin, 5-10 mL lokal anestezik enjekte edilir
• 10.000 IU heparin enjekte edilir
• İskemik bacağa tampon yapılır ve bacak aşağı indirilir
• Hasta önlem olarak hastaneye kaldırılır (vasküler cerrahi)
b) Paravenöz enjeksiyon:
• Paravenöz olarak enjekte edilen ATEROSKLEROL’un miktarına ve
konsantrasyonuna bağlı olarak uygulama yerine, mümkünse hiyalüronidaz ile
birlikte 5 ila 10 mL serum fizyolojik enjekte edilir. Eğer hastada şiddetli ağrı
varsa, bir lokal anestezik (adrenalinsiz) enjekte edilebilir.Acil durum önlemleri ve antidotlar:
Anafilaktik reaksiyonlar: Anafilaktik reaksiyonlar seyrek görülen; fakat potansiyel olarak
yaşamı tehdit edici durumlardır. Böyle durumlar için, hekim hazırlıklı olmalı ve uygun bir
acil durum ekipmanını hazır bulundurulmalıdır. Beta blokerlerle ya da ADE (anjiyotensin
dönüştürücü enzim) inhibitörleriyle tedavi, kardiyovasküler etkileri nedeniyle, anafilaktik
şok için uygulanan acil durum prosedürlerini etkileyebilir.
Şiddetine bağlı olarak, varisler için uygulanan sklerozasyon ile tedavi aşağıdaki
durumların gözlendiği hastalarda nispeten kontrendike olabilir:
• Ağsı venler: arteriyel oklüzif hastalık (Fontaine evresi II),
• Bacak ödemi (eğer kompresyon etkili olmuyorsa),
• Ateşli durumlar,
• Tedavi bölgesinde enflamatuar deri hastalığı,
• Mikroanjiyopati ya da nöropati semptomları,
• Azalmış mobilite,
• Bronşiyal astım ya da alerjiye karşı kuvvetli yatkınlık,
• Genel sağlık durumunun çok kötü olması.
ATEROSKLEROL az miktarda her 2 mL’lik dozunda 100 mg’dan daha az etanol (alkol)
içerir. Bu açıklama, üründe az seviye alkol olması ile ilgili endişe taşıyan ebeveyn ve
çocukların endişelerini gidermek içindir.
ATEROSKLEROL her 2 mL’lik dozunda 1 mmol (39 mg)’dan daha az potasyum ihtiva
eder; yani aslında “potasyum içermez”.
ATEROSKLEROL her 2 mL’lik dozunda 1 mmol (23 mg)’dan daha az sodyum ihtiva
eder; yani aslında “sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Lauromacrogol 400 bir lokal anesteziktir. Diğer anesteziklerle kombinasyon halinde
kullanıldığı takdirde, bu anesteziklerin kardiyovasküler sistem üzerinde aditif etkiye yol
açma riski vardır.
Özel popülasyonlara ilişkin ek bilgiler:
Etkileşim çalışması bulunmamaktadır.
Pediyatrik popülasyon:
Etkileşim çalışması bulunmamaktadır.4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
ATEROSKLEROL’un gebe kadınlarda kullanımına ilişkin yeterli veri mevcut
değildir. Hayvanlar üzerinde yapılan çalışmalar üreme toksisitesinin bulunduğunu
göstermiş, fakat teratojenik potansiyel gözlenmemiştir (bkz. Bölüm 5.3).
Gebelik dönemi
ATEROSKLEROL kesinlikle gerekli olmadıkça gebelik döneminde
kullanılmamalıdır.
Laktasyon dönemi
İnsanlarda lauromacrogol 400’ün anne sütüne geçme olasılığıyla ilgili herhangi bir
araştırma yapılmamıştır. Emzirme döneminde sklerozasyon ile tedavi gerektiği takdirde
emzirmeye 2-3 gün ara verilmesi tavsiye edilir.
Üreme yeteneği / Fertilite
Lauromacrogol 400’ün üreme yeteneği üzerindeki etkisi ile ilgili klinik öncesi
güvenlilik çalışmaları yapılmıştır (bkz. Bölüm 5.3).
4.7. Araç ve makine kullanımı üzerindeki etkiler
ATEROSKLEROL’un taşıt ve makine kullanma yeteneği üzerinde bilinen herhangi
bir olumsuz etkisi yoktur.
4.8. İstenmeyen etkiler
Bacaktaki varislerin tedavisi sırasında yanlışlıkla etraftaki dokuya enjeksiyon yapıldıktan
sonra (paravenöz enjeksiyon), özellikle ciltte ve alttaki dokuda (ve seyrek olarak
sinirlerde) lokal advers etkiler (örneğin nekroz) gözlenmiştir. Risk, uygulanan
ATEROSKLEROL konsantrasyonu ve hacmi ile artmaktadır. Bunun yanı sıra, aşağıdaki
advers etkiler belirtilen sıklıklarda bildirilmiştir:
İstenmeyen etkiler sistem-organ sınıfına göre şu esaslar kullanılarak sıralandırılmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1 .000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).Bağışıklık sistemi hastalıkları
Çok seyrek: Anafilaktik şok, anjiyoödem, jeneralize ürtiker, astım (astım atağı)
Sinir sistemi hastalıkları
Çok seyrek: Serebrovasküler olay, baş ağrısı, migren, parestezi (lokal), bilinç
kaybı, konfüzyon durumu, baş dönmesi
Göz hastalıkları
Çok seyrek: Görme bozukluğu
Kardiyak hastalıkları
Çok seyrek: Kardiyak arrest, palpitasyonlar
Vasküler hastalıkları
Yaygın: Neovaskülarizasyon, hematom
Yaygın olmayan: Yüzeysel tromboflebit, flebit
Seyrek: Derin ven trombozu (muhtemelen temelde var olan hastalığa bağlı)
Çok seyrek: Pulmoner embolizm, vazovagal senkop, dolaşım kollapsı, vaskülit
Solunum, göğüs bozuklukları ve mediastinal hastalıkları
Çok seyrek: Dispne, göğüste rahatsızlık, öksürük
Gastrointestinal hastalıkları
Çok seyrek: Tat duyusu değişikliği, bulantı
Deri hastalıkları
Yaygın: Ciltte hiperpigmentasyon, ekimoz
Yaygın olmayan: Alerjik dermatit, kontakt ürtiker, cilt reaksiyonu, eritem
Çok seyrek: Hipertrikoz (skleroterapi alanında)
Kas-iskelet bozukluklar, bağ doku ve kemik hastalıkları
Seyrek: Ekstremitelerde ağrı
Genel bozukluklar ve uygulama yerinde gözlenen durumlar
Yaygın: Enjeksiyon yerinde ağrı (kısa süreli), enjeksiyon yerinde tromboz (lokal
varis içi kan pıhtıları)
Yaygın olmayan: Nekroz, endürasyon, şişme
Çok seyrek: Pireksi, yüzde kızarıklık, asteni, kırıklık
Araştırmalar
Çok seyrek: Anormal kan basıncı,
Yaralanma ve zehirlenme
Yaygın olmayan: Sinir hasarıŞüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99)
4.9. Doz aşımı ve tedavisi
Aşırı doz (konsantrasyonun ya da hacmin çok yüksek olmasından kaynaklanan)
özellikle paravenöz enjeksiyondan sonra lokal nekroza neden olabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Lokal enjeksiyonla uygulanan sklerozan ajan
ATC kodu: C05BB02
Etki mekanizması: Lauromacrogol 400, konsantrasyon ve hacme bağlı olarak kan
damarlarının endoteline hasar verici bir etkiye sahiptir. Ayrıca, lokal anestezik etkisi de
vardır.
Varislerin sklerozasyon ile tedavisini takiben uygulanan kompresyon bandajı, hasarlı ven
duvarlarını sıkıştırarak, aşırı kan pıhtısı oluşumunu ve başlangıçta oluşan pariyetal kan
pıhtısının rekanalizasyonunu önlemektedir. Bu durum, hedeflenen fibröz dokuya
dönüşümü ve dolayısıyla da sklerozu sağlamaktadır.
Lauromacrogol 400, duyusal sinir liflerinin ileti kapasitesinin yanı sıra, terminal duyu
organlarının (reseptörler) uyarılabilirliğini de lokal ve geri dönüşümlü olarak
baskılamaktadır.
5.2. Farmakokinetik özellikler
Genel özellikler
14
Emilim: 37 mg C-Lauromacrogol 400, altı sağlıklı deneğe yüksek oranda seyreltilmiş
çözelti halinde, büyük safenöz vene uygulama yoluyla verilmiştir. Lauromacrogol 400’ün
plazmada konsantrasyon-zaman seyri bifazik özellikte olmuştur. AUC∞ değeri 3.16 µg x
saat/mL’dir. Bir başka çalışmada, varisli 6 hastada (çap > 3 mm) ATEROSKLEROL% 3 tedavisinden sonra ana lauromacrogol 400 moleküllerinin plazma
konsantrasyonları saptanmıştır. AUC∞ değeri 6.19-10.90 µg x saat/mL’dir.
Dağılım: Dağılım hacmi 17.9 l olarak bulunmuştur.
Eliminasyon: Lauromacrogol 400 ve işaretli metabolitlerinin terminal eliminasyon
yarı ömrü 4.09 saat olarak bulunmuştur. Total klerens ise 11.68 L/saattir. Uygulanan
dozun % 89’u ilk 12 saat içerisinde kandan elimine edilmiştir.
Bir başka çalışmada, plazma yarı ömrü 0.94 – 1.27 saat, ortalama total klerens 12.41 L/saattir
5.3. Klinik öncesi güvenlilik verileri
Hayvan deneylerinde, ATEROSKLEROL’un nispeten düşük bir akut toksisiteye
sahip olduğu gözlenmiştir. Güvenlilik farmakolojisi çalışmalarında negatif kronotropik,
inotropik ve dromotropik etkiler gözlenmiş ve kan basıncında düşüş saptanmıştır. Eş
zamanlı olarak diğer lokal anestezikler verildiğinde ilave proaritmik etkiler
gözlenmiştir. Tekrarlanan ATEROSKLEROL uygulamasından sonra, araştırılan tüm
türlerdeki bazı hayvanlarda bağırsaklarda, böbreküstü bezlerinde ve karaciğerde
(tavşanlarda bunlara ek olarak böbreklerde) histolojik değişiklikler gözlenmiştir.
Lauromacrogol 400, araştırılan tüm türlerde hematüriye neden olmuştur. 4 mg/kg vücut
ağırlığı/gün ya da daha yüksek dozlarda, erkek sıçanlarda art arda 7 gün uygulamadan
sonra karaciğer ağırlığında artış görülmüştür. 14 mg/kg/gün ya da daha yüksek dozlarda
ise ALAT/GPT ve ASAT/GOT aktivitesinde artış görülmüştür.
Mutajenisite:
Lauromacrogol 400 in vitro ve in vivo olarak kapsamlı testlere tabi tutulmuştur.
Lauromacrogol 400’ün memeli hücrelerinde poliploidleri indüklediği bir in vitro test
haricinde, tüm testlerin sonuçları negatif bulunmuştur. Bununla birlikte, tıbbi ürün
talimatlara uyularak kullanıldığı takdirde, herhangi anlamlı bir klinik genotoksik
potansiyel beklenmemektedir.
Üreme toksisitesi:
Lauromacrogol 400’ün birkaç hafta boyunca ya da organogenez esnasında her gün
intravenöz uygulanması, sıçanlarda erkek ya da dişi fertilitesi ya da erken embriyo
gelişimi üzerinde herhangi bir etkiye neden olmamıştır. Aynı zamanda sıçanlarda ya da
tavşanlarda teratojenik etkileri indüklememiştir; fakat maternal toksik doz aralığında
embriyotoksik ve fötotoksik etkiler (artan embriyo/fötal mortalitesi, fötal ağırlığının
azalması) görülmüştür. Organogenez esnasında uygulama art arda 4 gün olacak şekilde
aralıklarla sınırlandığında, maternal toksik etki ya da embriyotoksik/fötotoksik etkilerortaya çıkmamıştır (tavşanlarda). Gebeliğin geç döneminde ve emzirme döneminde
annelerine iki günde bir intravenöz lauromacrogol 400 uygulanan sıçanlarda perinatal
ve postnatal gelişim, davranış ve üremede herhangi bir bozulma olmamıştır.
Lauromacrogol 400, sıçanlarda plasental bariyeri geçer.
6. FARMASÖTİK ÖZELLİKLER
6.1. Yardımcı maddelerin listesi
Etanol % 96
Potasyum dihidrojen fosfat
Disodyum fosfat dihidrat
Enjeksiyonluk su
6.2. Geçimsizlikler
Bu tıbbi ürüne ait geçimlilik çalışmaları olmadığından diğer tıbbi ürünlerle karıştırılarak
kullanılmamalıdır.
6.3. Raf ömrü
24 ay
6.4. Saklamaya yönelik özel tedbirler
25 °C’nin altındaki oda sıcaklığında saklayınız.
6.5. Ambalajın niteliği ve içeriği
ATEROSKLEROL her biri 2 mL enjeksiyonluk çözelti içeren 5 ampullük (hidrolitik sınıf
1 cam) ambalajlar halinde sunulmaktadır
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği"
ve "Ambalaj ve Ambalaj Atıkları Kontrolü Yönetmeliği "ne uygun olarak imha edilmelidir.
7. RUHSAT SAHİBİ
Cey Farma İlaç Medikal İnşaat Ticaret Ltd. Şti.
Sağlık 1 Sokak No 36/7 Yenişehir 06420 Ankara
Tel: 0312 430 54 70 - Faks: 0312 430 54 72
E-posta: ceyfarma@ceyfarma.com8. RUHSAT NUMARASI
2018 / 42
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 30.01.2018
Ruhsat yenileme tarihi:
10. KÜB'ÜN YENİLENME TARİHİ