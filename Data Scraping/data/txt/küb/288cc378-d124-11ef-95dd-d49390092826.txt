KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEBRUTİN 24 mg / 5 ml oral süspansiyon
2. KALİTATİF VE KANTİTATİF BİLEŞİM
Etkin madde: 24 mg / 5 ml trimebutin baz
Yardımcı madde(ler):
Şeker 2931,15 mg / 5 ml
Yardımcı maddeler için 6.1'e bakınız.
3. FARMASÖTİK FORM
Oral süspansiyon.
Bal renkli cam şişede, beyaz ya da beyazımsı renkte, portakal kokulu kristalize toz
bulunmaktadır.
4. KLİNİK ÖZELLİKLER
4.1. Terapötik endikasyonlar
- İrritabl bağırsak sendromunun (spastik kolon) semptomatik tedavisinde
- Fonksiyonel sindirim bozukluklarının semptomatik tedavisinde
- Gastrointestinal ağrının semptomatik tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
İçerisinde oral süspansiyon için toz bulunan şişe, üzerindeki işaret çizgiye kadar su
doldurularak iyice çalkanır. Homojen bir dağılım için bir süre beklenir daha sonra şişe
üzerindeki işaret çizgisine kadar su eklenerek tamamlanır ve tekrar çalkalanır. Ürün
sulandırıldıktan sonra sarı renkli viskoz bir sıvı haline gelir.
Yetişkinler:
Günde 3 kez 15 mL (3 ölçek).
İstisnai vakalarda, günde 6 kez 15 mL’ye (3 ölçek) kadar doz yükseltilebilir.
Çocuklar:
Çocuklar için önerilen dozu:
• 2 ile 5 yaş arasındaki çocuklarda: Günde 3 kez 5 mL
• 5 yaş üzerindeki çocuklarda: Günde 3 kez 10 mL (2 ölçek)
Bir başka deyimle; günlük doz, vücut ağırlığının her 5 kg' ı için 5 mL
1Uygulama şekli
Süspansiyon doğrudan ya da bir miktar sıvı ile birlikte içilebilir.
Her kullanımdan sonra ölçek iyice temizlenmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Geçerli değildir.
Geriyatrik popülasyon:
Geçerli değildir.
4.3. Kontrendikasyonlar
Bileşenlerden herhangi birine karşı önceden oluşmuş aşırı duyarlılık durumlarında ve 2 yaş
altındaki çocuklarda kontrendikedir.
4.4. Özel kullanım uyarıları ve önlemleri
Nadir kalıtımsal fruktoz intoleransı, glukoz-galaktoz malabsorpsiyon veya sukraz-izomaltaz
yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Geçerli değildir.
Özel popülasyonlara ilişkin ek bilgiler
Geçerli değildir.
4.6. Gebelik ve laktasyon
Genel tavsiye:
Gebelik kategorisi: B'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalarda, herhangi bir teratojenik etkiye rastlanmamıştır.
Hayvanlarda teratojenik bir etkiye rastlanmadığından, DEBRUTİN’in insanlarda
malformasyona yol açması beklenmemektedir. Şimdiye kadar insanlarda malformasyonlara
neden olduğu bilinen maddelerin, her iki cins üzerinde uygun bir şekilde yapılmış çalışmalarda,
hayvanlarda da teratojenik potansiyele sahip olduğu gösterilmiştir.
Gebelik dönemi
Trimebutinin gebelik sırasında kullanıldığında malformasyona veya fötotoksik etkilere yol açıp
açmadığına dair klinik deneyimler yetersizdir.
Bir önlem olarak, DEBRUTİN’in gebeliğin ilk trimesteri içinde kullanılması önerilmez. 2. ve
3. trimesterde bebeğe ya da anneye zararlı olacağı düşünülmemekle birlikte, sadece gerekli
durumlarda kullanılmalıdır.
2Laktasyon dönemi
DEBRUTİN emzirme döneminde kullanılabilir.
Üreme yeteneği/Fertilite
Fertilite üzerine herhangi bir etkisi bildirilmemiştir.
4.7. Araç ve makine kullanımı üzerindeki etkiler
Geçerli değildir.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Deri ve deri altı doku hastalıkları
Seyrek: Kütanoz reaksiyonlar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı
Doz aşımı durumunda semptomatik tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Fonksiyonel Gastrointestinal Hastalıklarda Kullanılan İlaçlar
(Muskulotropik antispazmotik)
ATC Kodu: A03AA05
DEBRUTİN'in etkin maddesi olan trimebutin; sindirim motilitesini düzenleyen bir ajandır.
Enkefalinerjik agonist özelliklere sahiptir. Yer değiştirici motor kompleksin yayılan faz III
dalgalarını harekete geçirerek sindirim motilitesini stimüle eder ve ayrıca stimülasyondan sonra
motiliteyi inhibe eder (hayvanlarda).
In vitro olarak, sodyum kanallarını (IC50=8.4 µM) bloke ederek çalışır ve bir nosiseptif
mediyatörün (glutamat) salınımını inhibe eder.
Ratlarda, hayvanların rektum ve bağırsak distansiyon reaksiyonunu inhibe ettiği farklı deneysel
modeller ile gösterilmiştir.
35.2. Farmakokinetik özellikler
Genel özellikler
Emilim:
Gıdalar ile birlikte alınması, biyoyararlanımını belirgin ölçüde etkilemez.
Dağılım:
Etken madde, enteral uygulamadan 1-2 saat sonra en yüksek plazma düzeyine ulaşır.
Biyotransformasyon:
Karaciğerdeki ilk geçiş metabolizmasının sonucu olarak % 4-6’sı değişmeden ulaşır.
Eliminasyon:
İdrar yolu ile hızla atılır, 24 saat içinde yaklaşık %70’i elimine olur.
5.3. Klinik öncesi güvenlilik verileri
Hayvanlar üzerinde yapılan çalışmalarda, herhangi bir teratojenik etkiye rastlanmamıştır.
Hayvanlarda teratojenik bir etkiye rastlanmadığından, DEBRUTİN'in insanlarda
malformasyona yol açması beklenmemektedir. Şimdiye kadar insanlarda malformasyonlara
neden olduğu bilinen maddelerin, her iki cins üzerinde düzgün bir şekilde yapılmış
çalışmalarda, hayvanlarda da teratojenik potansiyele sahip olduğu gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Poloksamer 188 (mikronize)
Şeker
Polisorbat 80
Beta-Karoten %1
Portakal aroması
6.2. Geçimsizlikler
Geçerli değildir.
6.3. Raf ömrü
Açılmadan önce 25 0C’nin altındaki oda sıcaklığında 24 ay saklanabilir.
Açıldıktan sonra 25 0C’nin altındaki oda sıcaklığında 21 gün, 2-8°C’de 28 gün saklanabilir.
6.4. Saklamaya yönelik özel tedbirler
25°C' nin altındaki oda sıcaklığında saklayınız.
46.5. Ambalajın yapısı ve içeriği
Kutuda, PE kapakla kapatılmış 250 ml’lik bal renkli Tip III cam şişede ve 1.25, 2.5 ve 5 ml’ye
işaretli 5 ml’lik polistren ölçü kaşığı içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği’ne" uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No:4 34467
Maslak/Sarıyer/İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
2014/746
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:25.09.2014
Ruhsat yenileme tarihi:
10. KÜB'ÜN YENİLENME TARİHİ
5