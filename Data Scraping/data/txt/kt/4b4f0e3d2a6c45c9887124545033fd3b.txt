1 KULLANMA TALİMATI  
 
PAXİL 20 mg film kaplı tablet  
Ağızdan alınır . 
 
• Etkin madde: Her tablet , 20 mg paroksetine eşdeğer 22,8 mg paroksetin hidroklorür  içerir.  
• Yardımcı maddeler:  Dibazik kalsiyum fosfat dihidrat, sodyum nişasta glikolat, magnezyum 
stearat, opadry beyaz YS -1R-7003 (hipromelloz, titanyum dioksit, polisorbat 80, polietilen 
glikol/makrogol) .  
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullan ma Talimatında:  
 1. PAXİL nedir ve ne için kullanılır?  
2. PAXİL ’i kullanmadan önce dikkat edilmesi gerekenler  
3. PAXİL nasıl kullanılır?  
4. Olası yan etkiler nelerdir? 
5. PAXİL ’in saklanması  
 Başlıkları yer almaktadır.  1. PAXİL  nedir ve ne için kullanılır ? 
 PAXİL ’in etkin maddesi paroksetindir ve SSRİ (Selektif Serotonin Geri Alım İnhibitörleri) adı 
verilen bir ilaç grubuna dahildir. PAXİL’in ve di ğer SSRİ’ların nasıl çalıştığı tam olarak 
anlaşılamamıştır, ancak beyindeki serotonin seviyesini artırarak tedaviye yardımcı olabilirler. 
Depresyon veya anksiyete bozukluklarını tedavi etmek, iyileşmenize yardımcı olmak için önemlidir.   PAXİL , çocuk emniye tli blister ambalajlarda sunulmaktadır ve her kutuda 28 veya 56  tablet 
bulunur. Bir tarafında “20” işareti, diğer tarafında çentik bulunan beyaz, oval, bikonveks, film  
kaplı  tablettir. Çentiğin amacı tabletin eşit dozlara bölünmesidir. Böylece tablet 10 mg ’lık eşit 
yarımlara bölünebilir.  
 PAXİL , aşağıdaki durumlardan herhangi biri olan YETİŞKİNLERE reçete edilebilir: 
• Majör depresif bozukluk  
• Obsesif (saplantılı)  ve kompülsif (kontrol edilemeyen) bozukluk  
• Kişinin toplum önüne çıkması gereken durumlarda yaşadığı aşırı endişe ve gerginlik 
• Travmatik  olaylar ı, örneğin trafik kazası, fiziksel saldırı, sel veya deprem gibi doğal 
felaketleri takip eden aşırı endişe  2 • Açık alan korkusundan (agorafobi) kaynaklananlar dahil ç eşitli korkulardan 
kaynaklanan panik ataklar  
• Yaygın endişe ve gerginlik hali  
 
2. PAXİL ’i kullanmadan önce dikkat edilmesi gerekenler  
 
Antidepresan ilaçların özellikle çocuklar ve 24 yaşına kadar olan gençlerdeki kullanımlarının 
intihar düşünce ya da davranışlarını artırma olasılığı bulunmaktadır. Bu nedenle , özellikle 
tedavinizin başlangıcı ve ilk aylarında veya ilaç dozunuzun artırılma/azaltılma ya da kesilme 
dönemlerinde sizde ortaya çıkabilecek huzursuzluk, aşırı hareketlilik gibi beklenmedik davranış değişikliklerine ya  da intihar olasılığına karşı doktorunuz sizi yakından takip 
edecektir. Durumunuzda herhangi bir kötüleşme olursa, intihar düşüncesi veya davranışı ya da kendinize zarar verme düşüncesi ortaya çıkarsa en kısa zamanda doktorunuzu arayınız.  
PAX İL’in çocuklar  ve 18 yaş altındaki ergenlerde kullanımı yoktur.  
 PAXİL ’i aşağıdaki durumlarda KULLANMAYINIZ  
• Eğer PAXİL ’in etkin maddesi paroksetine veya içerdiklerinden herhangi birine karşı 
alerjiniz varsa (aşırı duyarlılık) veya daha önce bunlardan birine karşı kötü reaksiyon 
verdiyseniz . Yardımcı maddeler, bu Kullanma Talimatının başında belirtilmektedir . 
• Eğer depresyon için “monoaminoksidaz (MAO) inhibitörleri ” adı verilen  başka ilaçlar 
kullanıyorsanız ve ya yakın zamanda kullandıysanız (son 2 hafta içinde) ,  
• Eğer “linezolid ” adlı antibiyotiği kullanıyorsanız veya yakın zamanda kullandıysanız 
(24 saat içinde ),  
• Eğer “metiltiyonin yum klorür ( metilen mavisi; adyolojik görüntüleme tetkiklerinde 
kullanılabilen bir madde )” adlı ilacı kullanıyorsanız veya yakın zamanda kullandıysanız 
(24 saat içinde ),  
• Eğer “moklobemid”  adlı ilacı kullanıyorsanız veya yakın zamanda kullandıysanız (24 
saat içinde) ,  
• Eğer “tiyoridazin ” veya “pimozid ” (genellikle şizofren i tedavisinde kullanılır)  adlı ilacı 
kullanıyorsanız.  
 Eğer bu tedavilerden birinin size uygulandığını düşünüyorsanız, doktorunuzla görüşmeden PAXİL kullanmayınız.  
 PAXİL ’i aşağıdaki durumlarda DİKKATLİ KULLANINIZ  
 PAXİL kullanmadan önce  aşağıdaki durumlarda doktorunuzu bilgilendiriniz : 
• Eğer “MAO İ” denilen ba şka bir antidepresan tedavisi gördüyseniz tedaviyi kestiğiniz 
tarihi doktorunuza söyleyiniz. Ender olarak PAXİL diğer serotonerjik ve/veya 
nöroleptik ilaçlarla birlikte kullanıldığında serotonin sendromu ya da nöroleptik malign 
sendrom adı verilen ve yaşamı tehdit edici olabilen klinik tablolar gelişebilmektedir. Bu nedenle, çok heyecanlı ya da si nirli, sersemlemiş, huzursuz veya sıcak hissetme, 
terleme, sallanma, titreme, halüsinasyonlar (garip görüntüler ve sesler), kas sertliği, kaslarda ani hareketler ya da hızlı kalp atımı gibi bulgularınız olursa doktorunuzla temasa geçiniz.
 
 
• Eğer “linezolid ” denilen antibiyotik ilacı kullanıyorsanız bu durumu ya da daha önce 
kullandıysanız son kullandığınız tarihi doktorunuza söyleyiniz. 3 • Eğer tamoksifen kullanıyorsanız (meme kanserinin önlenmesinde veya tedavisinde 
kullanılır) . PAXİL, tamoksifenin etkisini azaltabilir. Bu nedenle, doktorunuz başka bir 
antidepresan kullanmanızı önerebilir.  
• QT aralığı uzaması olarak da bilinen elektrokardiyogramdan (EKG) sonra kalp 
izlemenizde anormallik tespit edildiyse,  
• Ailenizde QT uzaması, kalp yetmezliği gibi kalp hastalığı, düşük kalp hızı veya düşük 
potasyum veya düşük magnezyum seviyeleri var sa, 
• Eğer manik atak (kontrol edilemeyen heyecan, mutluluk ve aşırı hareketlilik) 
geçirdiyseniz , 
• Eğer depresyon periyot ları ile değişkenlik gösteren manik periyot lar geçirdiyseniz (iki 
uçlu duygudurum bozukluğu) ,  
• Eğer böbrek, karaciğer veya kalp hastalığınız varsa , 
• Eğer epilepsiniz (sara hastalığı) veya daha öncesinde kriz veya nöbet öykünüz varsa  
veya PAX İL kullanımı sırasında nöbet geçirirseniz , 
• Elektrokonvülsif tedavi (EKT) görüyorsanız , 
• Eğer glokom (gözde yüksek tansiyon) hastası iseniz , 
• Şeker hastalığınız (diyabet) var ise,  
• Kalp hastalığınız var ise,  
• Kan sodyum düzeyinizin düşmesi  (hiponatremi)  riski taşıyorsanız,  
• Düşük sodyum diyetindeyseniz , 
• Eğer v ücudunuzda kolayca çürük oluşuyorsa, kolayc a kanamanı z oluyorsa, kanamanız  
kolayca durmuyorsa veya kanamayı ar tırabilecek başka bir ilaç  kullanıyorsanız 
(varfarin gibi kanı sulandırmak için kullanılan ilaçlar, perfenazin veya klozapin gibi 
antipsikotikler, trisiklik antidepresanlar, nonsteroidal antiinflamatu var ilaçlar (NSAİİ) 
denilen, asetilsalisilik asit, ibuprofen, selekoksib, etodolak, diklofenak, meloksikam 
gibi ağrı ve inflamasyon için kullanılan ilaçlar) , 
• Hamileyseniz veya hamile kalmayı planlıyorsanız , 
• 18 yaşından küçükseniz.  
 
Yukarıdaki durumlardan herhangi biri sizin için geçerliyse PAXİL ’i nasıl kullanacağınız  
konusunda doktorunuzla konuşunuz.  
 18 yaşından küçük çocuklar ve ergenler:  
PAXİL , 18 yaşın altındaki çocuklarda ve ergenlerde kullanılmamalıdır. PAXİL kullanan 18 
yaşından küçük hastalarda intihar girişimi, intihar düşünceleri ve düşmanca duygular 
(genellikle saldırganlık, ters davranış ve öfke) gibi yan etkilerin riskinde artış söz  konusudur. 
Eğer doktorunuz sizin için (veya çocuğunuz için) PAXİL reçete etmişse ve bu durumu 
değerlendirmek istiyorsanız, tekrar doktorunuz ile görüşünüz. Siz veya çocuğunuz PAXİL 
kullanırken yukarıda yer alan belirtilerden herhangi biri görülür veya daha da kötüleşirse 
doktorunuzu bilgilendirmeniz gerekir. PAXİL’in büyüme, olgunlaşma ve bilişsel ve davranışsal gelişimle ilgili uzun dönem güvenlilik verileri  bu yaş grubu için  henüz bulunmamaktadır . 
 PAXİL’in 18 yaşından küçük gönüllüler üzerinde yapılan çalışmalarında, her 10 çocuk/ergenin 
1’inden azında görülen yaygın yan etkiler şu şekildedir: İntihar düşüncelerinde ve intihar girişimler inde artış, umutsuzca kendine zarar verme, düşmanca davranışlar gösterme, saldırgan 
olma veya arkadaş canlısı olmama, iştah kaybı, ürperme , normal olmayan terleme, hiperaktivite 
(çok fazla enerjili olma), gerginlik/endişe (ajitasyon), duygu değişimleri (ağlama ve ruh hali değişimleri dahil) ve olağan dışı morarma veya kanama (burun kanamaları gibi). Bu çalışmalar,  4 aynı belirtilerin PAXİL yerine şeker hapları (plasebo) kullanan çocuklar ve ergenleri de 
etkilediğini  göstermiştir, ancak bunların sıklığı daha az olmuştur.  
 18 yaşından küçük gönüllüler üzerinde yapılan bu çalışmalardaki bazı hastalar, PAXİL 
kullanımı s onlandırdıklarında geri çekilme etkileri göstermiştir. Bu etkiler, PAXİL kullanımını 
sonlandıran yetişkinlerde görülen etkiler ile çoğunlukla benzer olmuştur (Bkz. Bölüm 3). 
Ayrıca, 18 yaşından küçük hastalar yaygın olarak (her 10 hastanın 1’inden azını et kileyen) mide 
ağrısı, sinirli hissetme ve duygu değişimleri (ağlama, ruh halinde değişim, kendine zarar 
vermeye çalışma, intihar düşünceleri ve intihara girişim) belirtilerini de göstermiştir.  
 
Aşağıdaki durumlarda doktorunuzla temasa geçiniz veya derhal b ir hastaneye 
başvurunuz : 
  
İntihar düşüncesi ve depresyonunuzun veya anksiyete (endişeli hissetme ) 
bozukluğunuzun kötüleşmesi:  
Eğer depresyondaysanız ve/veya anksiyete (endişeli hissetme) bozukluğunuz varsa, bazen 
kendinize zarar verme veya kendinizi öldürme düşüncesine sahip olabilirsiniz. Bu durum 
antidepresanlara ilk başladığınız zamanda artabilir, çünkü bu ilaçların etki göstermesi için 
yaklaşık olarak iki hafta veya bazen daha uzun bir  zaman gerekmektedir.  
Aşağıdakiler sizin için geçerliyse bu şekilde düşünebilirsiniz:  
• Eğer daha önceden kendinizi öldürme veya kendinize zarar verme düşünceniz olduysa, 
• Eğer genç bir yetişkin iseniz. Klinik çalışma bilgileri, bir antidepresan ile tedavi edilen 
psikiyatrik durum ları olan 25 yaşın altındaki yetişkinlerin intihara yönelik 
davranışlarında artan risk olduğunu göstermiştir.  
 
Herhangi bir zamanda kendinize zarar verme veya kendinizi öldürme düşünceleriniz oluyorsa, 
doktorunuzla temasa geçiniz ve ya derhal bir hastaneye başvurunuz.  
 
Bir akrabanıza veya yakın bir arkadaşınıza depresyonda olduğunuzu anlatmanız ve bu kullanma 
talimatını okumasını istemeniz faydalı olabilir. Eğer depresyonunuzun veya anksiyetenizin 
(endişeli hissetme) kötüye gittiğini düşünüyorlarsa veya davranışlarınızdaki değişikliklere dair 
endişeleniyorlarsa  onlardan bunu size bildirmelerini rica ediniz.  
 
PAXİL ile görülen önemli yan etkiler   
PAXİL alan bazı hastalarda, kendilerini huzursuz hissettikleri ya da oturamadıkları ya da ayağa 
kalkamadıkları bir durum olan akatizi adı verilen bir durum gelişebilir. Diğer bazı hastalarda 
ise aşağıdaki belirtilerin bazılarının ya da tümünün geliştiği seratonerjik  sendrom ya da 
nöroleptik malign sendrom adı verilen bir durum  gelişebilir : çok tedirgin ya da sinirli hissetmek, 
şaşkın hissetmek, huzursuz hissetmek, sıcak basması , terleme, titreme, halüsinasyonlar ( gerçek 
dışı garip görüntüler ya da sesler), kas sertliği, kaslarda ani kasılmalar ya da hızlı bir kalp atışı.  
 
Bu belirtilerin ş iddeti artabilir, bilinç kaybına neden olabilir. Eğer bu belirtilerden  herhangi 
birini yaşarsanız doktorunuz ile temas kurunuz. PAXİL’in bu ve diğer yan etkileriyle ilgili daha fazla bilgi için bu talimatta yer alan Bölüm 4’e  bakınız. 
 PAXİL gibi ilaçlar (SSRİ’lar olarak adlandırılır) cinsel işlev bozukluğu  belirtilerine neden 
olabilirler (bkz. Bölüm 4). Bazı olgularda, bu belirtiler tedavi kesildikten sonra da devam 
etmiştir.  
 5 Bu uyarılar, geçmişteki herhangi bir dönemde dahi olsa , sizin için geçerliyse lütfen doktorunuza 
danışınız. 
 
PAXİL ’in yiyecek ve içecek ile kullanılması  
PAXİL , tercihen yemekle beraber alınır . PAXİL ’in sabahları yemekle birlikte alınması hasta 
hissetme (bulantı) ihtimalini azaltacaktır.  
 
Birçok ilaçta olduğu gibi , PAXİL  kullanırken alkol almayınız . Alkol, belirtilerinizin ya da yan 
etkilerin kötüleşmesine neden olabilir.  
 
Hamilelik  
İlacı kullanmadan önce doktorunuza veya eczacınıza danışınız . 
PAXİL ’in hamilelik sırasında kullanımı genellikle önerilmemektedir. Eğer hamileyseniz , 
hamile olabileceğinizi düşünüyorsanız  veya hamile kalmayı planlıyorsanız derhal doktorunuza 
bildiriniz. Doktorunuz , PAXİL kullanımının  size sağlayacağı faydayı ve bebek için 
oluşturacağı riski değerlendirecektir.  
 PAXİL ’i hamilelik sırasında kullanırsanız karşılaşabileceğiniz  olası riskler ş unlardır:  
• Bazı çalışmalarda, hamileliğin ilk birkaç ayında PAXİL  kullanan annelerin 
bebeklerinde doğuştan gelen kusurlar ve özellikle kal p kusur ları riskinde artış olduğu 
bildirilmiştir . Bu çalışmalar , erken hamilelik döneminde PAXİL kullanan annelerin   
kalp gelişim kusuru olan bebek sahibi olma riskinin yaklaşık 2/100 olduğunu 
göstermektedir. Genel popülasyon ile karşılaştırıldığında böyle kusurlar için beklenen 
oran yaklaşık 1/100’ dür. Doktorunuz, hamileliğiniz sırasında  farklı bir tedavi 
uygulamanın veya PAXİL kullanımını aşamalı olarak sonlandırmanın sizin için daha 
iyi olup olmayacağına karar verebilir. Buna karşın, durumunuza bağlı olarak, 
doktorunuz PAXİL kullanımına devam etmenizin sizin için daha iyi  olacağın ı 
önerebilir.  
• Hamilelik sırasında , özellikle hamileliğin son dönemlerinde  anneleri  PAXİL benzeri 
ilaç kullanan bebeklerde özel bir doğum komplikasyonu olan ve “y eni doğanların 
dirençli akciğer hipertansiyonu (PPHN )” adı verilen ciddi bir durumun oluşma  riski 
artabilir . PPHN ’de, bebeğin kalbi ve akciğerleri arasındaki kan damarlarında kan 
basıncı çok yüksektir. Genel popülasyonda PPHN görülme riski 1000 gebelikte yaklaşık 
1 ila 2 kişi iken , hamileliğin son dönemlerinde PAXİL benzeri antidepresanları kullanan 
annelerin bebeklerinde PPHN görülme sıklığı 4 ila 5 kat daha yüksektir.  
 Doktorunuzun PAXİL’i aldığınızı bildiğinden emin olunuz. Hamileliğinizin sonlarına 
doğru PAXİL alırsanız, doğumdan kısa bir süre sonra, özellikle de kanama bozuklukları 
öykünüz varsa, ağır vajinal kanama riskiniz artabilir. Doktorunuz size tavsiyede bulunabilmek 
için “PAXİL” aldığınızı bilmelidir.  PAXİL ’i hamileliğinizin son 3 ayında kullandıysanız, 
yenidoğan bebeğinizde başka durumlar da gelişebilir . Bu durumlar  genellikle doğumdan 
sonraki 24 saat içerisinde başlar. Belirtiler şunları içerir:  
• Nefes almada güçlük  
• Deride morarma veya vücudun çok sıcak veya çok soğuk olması 
• Dudakların mavi renk olması  
• Kusma veya beslenmede zorluk 
• Çok yorgun olma, uyuyamama veya sürekli ağlama  
• Gergin veya tamamen gevşemiş kaslar  
• Titreme, seğirme veya nöbetler  
• Aşırı refleksler  6  
Eğer bebeğiniz doğduğunda bu belirtilerden herhangi birini gösterirse veya bebeğinizin sağlık 
durumuna il işkin  endişeniz varsa, doktorunuzla temasa geçiniz.  
 
 PAXİL benzeri ilaçlar sperm kalitenizi etkileyebilir. İnsan  doğurganlığı üzerindeki etkisi henüz 
bilinmemektedir.  
  
Tedaviniz sırasında hamile olduğunuzu fark ederseniz hemen doktorunuza veya  eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
  
PAXİL , çok düşük miktarlarda anne sütüne geçebilir. Eğer PAXİL kullanıyorsanız, emzirmeye 
başlamadan önce doktorunuz ile görüşünüz. PAXİL ’in anneye sağlaması beklenen yararları, 
bebeğe olan potansiyel riskinden fazla değilse emzirme döneminde PAXİL  kullanılmamalıdır.  
Doktorunuz, PAXİL kullanırken emzirip emziremeyeceğinize karar verecektir. 
 
Araç ve makine kullanımı  
PAXİL’in olası yan etkileri baş dönmesi, zihin karışıklığı, uykulu hissetme veya bulanık 
görme yi içerir.   Eğer bu yan etkiler sizde görülüyorsa araç veya makine kullanmayınız . 
 
PAXİL ’in içeriğinde bulunan bazı yardımcı maddeler hakkında önemli bilgiler  
Uyarı gerektiren herhangi bir yardımcı madde içermemektedir.  
 
Diğer ilaçlar ile birlikte kullanımı  
Diğer ilaçlarla birlikte kullanmadan önce doktorunuzu halen kullanmakta olduğunuz , yakın 
zamanda kullandığınız veya kullanmayı planladığınız ilaçlar hakkında bilgilendiriniz. Bu 
durum, bitkisel ilaçları ve reçetesiz satın aldığınız diğer ilaçları  da içermektedir.  
 PAXİL ’in, beyinde serotonin düzeyini artırabilen ilaçlarla birlikte kullanımı, istenmeyen etki 
gözle nme riskini artırabilir. Bunlar  aşağıdakileri içerir : 
• Sumatriptan gibi t riptanlar (migren tedavisinde kullanılır)  
• Tramadol , buprenorfin ve petidin (ağrı tedavisinde kullanılır)  
• Buprenorfin ve nalakson kombinasyonu opioid bağımlılığı  için ikame tedavi sinde  
kullanılır.  
• Triptofan  (besin takviyesi )  
• SSRİ’ler (depresyon tedavisinde kullanılır)  
• St. John’ s Wort ( sarı kantaron ) (depresyon tedavisinde kullanılan bitkisel bir ilaç)  
• Lityum (bazı zihinsel problemlerin tedavisinde kullanılır)  
• Fentanil (kronik ağrılarda veya anestezide kullanılır)  
• Monoaminoksidaz (MAO) inhibitörleri ( MAO İ’ler, moklobemid ve metiltiyoninyum 
klorür (metilen mavisi) de dahil. “2. PAXİL’i kullanmadan önce dikkat edilmesi 
gerekenler” bölümüne bakınız)  
• Kalbin elektriksel aktivitesinde değişiklik riskini arttırdığı bilinen ilaçlar (örn. 
antipsikotikler) tiyoridazin veya pimozid (“2. PAXİL’i kullanmadan önce dikkat 
edilmesi gerekenler” bölümüne bakınız)  
• PAXİL’in, beyinde serotonin düzeyini artırabilen ilaçlarla birlikte kullanımı ender olarak serotonerjik sendrom adı verilen ve çok heyecanlı ya da sinirli, sersemlemiş, 
huzursuz veya sıcak hissetme, terleme, sallanma, titreme, halüsinasyonlar (garip 7 görüntüler ve sesler), kas sertliği, kaslarda ani hareketler ya da hızlı kalp atımı gibi 
bulgularla seyreden bir klinik duruma neden olabilir.  
 Eğer bu ilaçlardan herhangi birini kullanıyorsanız doktorunuzu veya eczacınızı bilgilendiriniz. Bu ilaçları PAXİL ile birlikte kullanırken yakından takip edilmeniz gerekebilir. 
 
PAXİL , diğer ilaçların etkisini değiştirebilir ya da diğer ilaçlar  PAXİL ’in etkisini değiştirebilir. 
Bunlar  aşağıdakileri içerir :  
• Krizlerin (nöbetler veya sara) tedavisinde yaygın olarak kullanılan karbamazepin, 
fenobarbital , sodyum valproat  ve fenitoin  
• Mivakuryum ve süksametanyum (genel anesteziye  ek olarak iskelet kaslarını gevşetmek 
için kullanılır)  
• Rifampisin (tüberkuloz ( verem ) tedavisinde kullanılır)  
• Fosamprenavir ve ritonavir kombinasyonu (İnsan Bağışıklık Yetmezliği Virüsü ( HIV) 
enfeksiyonu tedavisinde kullanılır)  
• Prosiklidin (Parkinson hastalığı teda visinde kullanılır)  
• Nortriptilin, klomi pramin ve desipramin gibi ilaçlar  (depresyon tedavisinde kullanılır)  
• Perfenazin , klozapin ve risperidon (bazı zihinsel problemlerin tedavisinde kullanılır)  
• Atomoksetin ( dikkat eksikliği hiperaktivite hastalığı (ADHD) tedavisinde kullanılır)  
• Propafenon, flekainid ve düzensiz kalp ritmi tedavisinde kullanıl an ilaçlar   
• Metoprolol (yüksek kan basıncı ve kalp sorunları tedavisinde kullanılır)  
• Tamoksifen (meme kanseri veya üreme problemlerinin tedavisi veya önlenmesinde 
kullanılır)  
• Pravastatin (yüksek kolestrol tedavisinde kullanılır)  
• Ağrı ve iltihap için  kullanılan  asetilsalisilik asit, ibuprofen veya selekoksib, etodolak, 
diklofenak ve meloksikam  gibi non steroid anti  inflamatuar  ilaçlar  (NSAİİ) olarak 
adlandırılan  diğer  ilaçlar  
• Varfarin veya kanı sulandırmak için kullanılan diğer ilaçlar  
• Trombosit fonksiyonlarını etkilediği ya da kanama riski artı şı ile ilişkili olduğu bilinen 
atipik antipsikotikler, fenotiazin, çoğu trisiklik antidepresanlar (TSA)  ve COX -2 
inhibitörleri  
• Bir antibiyotik olan linezolid  
 Eğer bu ilaçlardan herhangi birini kullanıyorsanız veya son zamanlarda kullandıysanız, 
doktorunuz u veya eczacınızı bilgilendiriniz. Doktorunuz, ilacınızın dozunu ayarlamak veya 
size farklı bir tedavi uygulamak isteyebilir . 
 
Eğer reçeteli ya da reçetesiz herhangi bir ilacı kullanıyorsanız veya son zamanlarda kullandınız 
ise lütfen doktorunuza veya eczacınıza bunlar hakkında bilgi veriniz. 
 
3. PAXİL  nasıl kullanılır?  
 
Uygun kullanım ve doz/uygulama sıklığı için talimatlar:  
 
İlacınızı her zaman doktorunuzun size söylediği şekilde kullanınız. Önerilen dozu aşmayınız. 
Eğer emin değilseniz doktorunuza veya eczacınıza sorunuz.  
 
Farklı hastalıklar için standart dozlar aşağıdaki tabloda gösterilmektedir : 
 8   Başlangıç 
dozu  Önerilen günlük 
doz Maksimum 
günlük doz   
 Depresyon  20 mg 20 mg 50 mg  
 Obsesif Kompulsif Bozukluk  20 mg  40 mg  60 mg  
 Panik Bozukluk  10 mg  40 mg 60 mg  
 Sosyal Anksiyete Bozukluğu  20 mg 20 mg 50 mg  
 Travma Sonrası Stres 
Bozukluğu  20 mg  20 mg 50 mg  
 Yaygın Anksiyete Bozukluğu  20 mg 20 mg 50 mg  
 
PAXİL ’in başlangıç dozu hastalığınıza bağlıdır ve genellikle günde 10 mg veya 20 mg’ dır. 
Doktorunuz , belirtileri kontrol altında tutmak için dozu kademeli olarak günde maksimum 50 
mg veya 60 mg’ a kadar artırabilir.  
 Tedavinin süresi hastalığınıza bağlıdır. Hastala rın genellikle ilk iki hafta içinde bazı iyileşmeler 
hissetmesine rağmen, ilacın tam etkisinin gözlenmesi daha uzun zaman alabilir.   Kendinizi iyi hissetseniz dahi, belirtilerin geri dönmesini önlemek için doktorunuzun önerdiği 
süre boyunca ilacı kullanma ya devam etmelisiniz. Bu  süre depresyonun atlatılmasından sonra 
birkaç ay sürebilir ; panik bozukluklarda veya obsesyon (takıntı) ve kompülsiyonlarda (kontrol 
edilemeyen davranışlar) daha da uzun sürebilir.  
  
Uygulama yolu ve metodu:  
 PAXİL ’i sabahları yemekle birlikte alınız .  
 Tabletler i bir miktar su ile  alınız ve çiğne meden yutunuz. 
 Değişik yaş grupları : 
 Çocuklarda kullanım ı: 
PAXİL ’in 18 yaş altındaki çocuk ve ergenl erde kullanımı yoktur . 18 yaşın altındaki çocuklar 
antidepresan ilaçlar ile tedavi edildiklerinde, intihar düşüncesi ve  intihar davranış riski artar.  
 
Yaşlılarda kullanım ı: 
Eğer yaşınız 65 veya üzerinde ise, doktorunuz tedavinizi en düşük doz ile başlatabilir ve dozu zamanla en yüksek  doz olan günde 40 mg ’a kadar  artırabilir.  
 Özel kullanım durumları:  
 Böbrek /Karaciğer yetmezliği :   
Eğer şiddetli böbrek veya karaciğer hastasıysanız, doktorunuz normalden daha düşük bir 
PAXİL dozu almanıza karar verebilir.  
  Eğer PAXİL ’in etkisinin çok güçlü veya zayıf o lduğuna dair bir izleniminiz var ise doktorunuz 
veya eczacınız ile konuşunuz.  Kendinizi daha iyi hissetmiyorsanız:  
PAXİL, belirtilerinizi hemen iyileştirmez. Tüm antidepresanların etki göstermesi zaman alır. Bazı hastalar birkaç hafta içinde daha iyi hissetmeye başlarken, bazı hastalar ise daha fazla 9 süreye ihtiyaç duyabilir. Bazı hastalar ise daha iyi hissetmeye başlamadan önce daha kötü 
hisseder. Birkaç haftadan sonra daha iyi hissetmeye başlamazsanız, tekrar doktorunuz ile 
görüşünüz. Doktorunuz, tedavinize başlamanızın ardından birkaç hafta sonra sizi tekrar görmek 
isteyebilir. Daha iyi hissetmeye başlamadıysanız doktorunuzu bilgilendiriniz.  
Kullanmanız gerekenden daha fazla PAXİL  kullandıysanız:  
Hiçbir zaman doktorunuzun önerdiğinden daha fazla PAXİL tablet kullanmayınız. Eğer 
kullanmanız gerekenden daha fazla PAXİL kullandıysanız, istenmeyen etkiler gözlenebilir.  Bu 
durumda doktorunuz ile görüşünüz veya doğrudan bir hastaneye başvurunuz. Onlara, PAXİL’in 
ambalajını gösteriniz.  Çok fazla PAXİL kullanılması kan basıncı değişikliklerine, kontrolsüz 
kas kasılmalarına, sinirlilik, yüksek vücut ısısı ve kal p atım hızında artışa neden olabilir.  
 
PAXİL ’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
PAXİL ’i kullanmayı unutursanız :  
PAXİL’i  her gün aynı saatte alınız.  
Eğer bir dozu almayı  unutursanız ve yatmaya gitmeden önce hatırlarsanız derhal alınız. Ertesi 
gün bir sonraki dozunuzu normal zamanında alınız.  
 
Gece ya da ertesi günü HATIRLARSANIZ eksik dozunuzu almayınız.  Bırakmanın etkilerini 
yaşayabilirsiniz , ancak normal zamanında bir sonraki dozu aldığınızda bu etkiler ortadan 
kalkacaktır.  
 
Unutulan dozları dengelemek için çift doz almayınız. 
 
PAXİL  ile tedavi sonlandırıldığındaki oluşabilecek etkiler : 
Genel olarak tedavinin aniden kesilmesinden kaçınılmalıdır. Doktorunuz, tedavinizi 
sonlandırırken dozu kademeli olarak azaltabilir.  Kendinizi iyi hissetseniz dahi, doktorunuza 
danışmadan aldığınız dozu azaltmayınız veya kesmeyiniz  (PAXİL tedavisi kesildiğinde 
gözlenen belirtiler  için “4. Olası yan etkiler nelerdir? ” bölümüne bakınız ). 
 
4. Olası yan etkiler nelerdir?  
 
Tüm ilaçlar gibi PAXİL ’in içeriğinde bulunan maddelere duyarlı olan kişilerde yan etkiler 
olabilir.  
 Yan etkilerin PAXİL ile tedavinin ilk haftalarında ortaya çıkması daha olasıdır.  
 
Yan et kiler aşağıdaki kategorilerde gösterildiği şekilde sınıflandırılmıştır:  
 
Çok yaygın:  10 hastanın en az birinde görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla görülebilir. 
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor. 
 
 10 Aşağıdakilerden biri olursa PAXİL ’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz : 
 
Yaygın olmayan:  
• Eğer alışılmadık morarmanız ya da kanlı kusma ya da dışkınızda kan olması da dahil 
olmak üzere kanamanız olursa doktorunuzla temas kurunuz ya da derhal hastaneye 
gidiniz. 
• İdrar yapamadığınızı fark ederseniz doktorunuzla temas kurunuz ya da derhal hastaneye 
gidiniz.  
 
Seyrek : 
• Eğer nöbet yaşarsanız doktorunuzla temas kurunuz ya da derhal hastaneye gidiniz. 
• Eğer huzursuzluk hissediyorsanız ve ayakta hareketsiz duramıyor veya 
oturamıyor sanız, sizde “akatizi ” adı verilen bir durum olabilir. PAXİL  dozunuzun 
arttırılması bu hisleri daha kötü yapabilir. Böyle bir duygu yaşarsanız doktorunuzla temas kurunuz.  
• Eğer yorgun, zayıf ya da şaşkın hissediyorsanız ve kaslarınız ağrılıysa , sert se ya da 
koordine olam ıyorsa kanınızda sodyum düşük olabilir. Bu belirtileriniz varsa 
doktorunuzla temas kurunuz. 
 
Çok seyrek:  
• PAXİL’e karşı ciddi olabilen alerjik reaksiyonlar : 
Kırmızı ve şiş bir cilt döküntüsü, göz kapakları, yüz, dudaklar, ağız veya dilde şişme 
gelişirse, kaşınmaya başlarsanız  veya nefes alma güçlüğü (nefes darlığı) veya yutma 
zorluğu olursa ve kendinizi çökmüş ya da bilinç kaybı ile sonuçlanacak şekilde zayıf ya 
da sersemlemiş hissederseniz doktorunuzla temas kurunuz ya da derhal hastaneye gidiniz. 
• Eğer aşağıdaki belirtilerden bazılarını ya da tümünü yaşarsanız , sizde “seratonerjik 
sendrom ” ya da “nöroleptik malign sendrom ” adı verilen bir durum olabilir. Belirtiler 
şunları içerir: Çok heyecanlı ya da sinirli hissetme, sersemlemiş hissetme, huzursuz 
hissetme, sıcak hissetme, terleme, sallanma, titreme, halüsinasyonlar (garip görüntüler 
ve sesler), kas sertliği, kaslarda ani hareketler ya da hızlı kalp atımı. Bu belirtilerin 
şiddet i artabilir v e bilinç kaybına yol açabilir. Bunları hissederseniz doktorunuzla temas 
kurunuz.  
• Akut glokom  (gözde basınç artması ile gözlenen bir durum)  
Eğer gözleriniz ağrılı hale gelirse ve bulanık görme gelişirse doktorunuzla temas 
kurunuz .    
 
Bilinmiyor : 
• Bazı kişilerde PAXİL  kullanırken ya da tedaviyi bıraktıktan hemen sonra kendine zarar 
verme ya da kendini öldürme düşüncesi olabilir (bkz. Bölüm 2 İntihar düşüncesi ve 
depresyonunuzun veya anksiyete ( endişeli hissetme) bozukluğunuzun kötüleşmesi ).  
• Bazı kişiler PAXİL  kullanırken saldırganlık yaşamıştır.  
• Doğumdan kısa süre sonra şiddetli vajinal kanama (doğum sonrası kanama) (daha fazla 
bilgi için bkz. Bölüm 2 Hamilelik)  
 Bu belirtiler gözlenirse en kıs a zamanda doktorunuza bildiriniz . 
 Bunların hepsi çok ciddi  yan etkilerdir.  11 Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir.  
 Tedavi sırasındaki diğer olası yan etkiler:  
 
Çok yaygın :  
• Hasta hissetme (bulantı) . İlacınızı sabahları yemek ile birlikte almanız bu yan etkinin 
görülme olasılığını azaltacaktır.  
• Cinsel dürtü veya cinsel fonksiyonda değişiklik (orgazm olmama, (erkeklerde) normal 
olmayan penis sertleşmesi (ereksiyon) ve cinsel boşalma (ejakülasyon))   
 
Yaygın :  
• İştah azalması  
• İyi uyuyamama veya uykulu hissetme  
• Sersemlik  
• Titreme  
• Baş ağrısı  
• Bulanık görme  
• Esneme  
• Ağız kuruluğu  
• Kabızlık  
• İshal  
• Terleme  
• Anormal rüyalar (kabuslar dahil)  
• Kilo alma  
• Kandaki kolest erol seviyesinde artış  
• Konsantrasyon bozukluğu  
• Kusma  
• Olağanın dışında güçsüzlük hissi  
• Ajitasyon (tedirginlik, huzursuzluk)  
• Anksiyete (endişe li hissetme)  
• Duyusal bozukluklar  
 
Yaygın olmayan :  
• Vücudunuzda kolayca çürük oluşması veya deride ve ağız gibi nemli alanlarda 
alışılmadık kanamalar  (ekimoz ve jinekolojik kanamalar dahil)  
• Zihin bulanıklığı  
• Halüsinasyonlar ( gerçek olmayan görüntüler, hayaller görme ya da gerçek olmayan 
sesler duyma)  
• Ağız ve dilde hareket zorluğu, tutukluk, titreme veya anormal hare ketler  
• Göz bebeğinin büyümesi  
• Kalp atışınızın (nabız) hızlanması  
• Düşük kan basıncı . Bu durum, uzanma veya oturma pozisyonundan kalkınca sersemlik, 
baş dönmesi veya baygınlı ğa neden olabilir.  
• Deride döküntülü kızarıklık, kaşıntı  
• İdrarını yapamama  
• İdrar tu tamama ( kontrol edilemeyen idrar kaçırma)  12 • Kan basıncında geçici yükselme veya düşme. Bu durum, aniden ayağa kalktığınızda baş 
dönmesi ve baygınlık hissetmenize neden olabilir. 
• Eğer şeker hastasıysanız PAX İL kullanırken kan şekeri seviyenizin kontrolünde 
problem yaşabilirsiniz . İnsülin veya diyabet ilaçlarınızın dozunun ayarlanması için 
doktorunuzla temasa geçiniz. 
• Beyaz kan hücresi sayısında azalma  
 
Seyrek :  
• Huzursuzluk duygusu ve hareketsiz duramama (akatizi)  
• Kontrol edilemeyen heyecan, davranış veya abartılı hareketlilik (manik atak)  
• Nöbetler  
• Endişeli hissetme (anksiyete)  
• Panik ataklar  
• Kendine yabancılaşma (depersonalizasyon)  
• Bacakları hareket ettirmek için karşı konulamayan dürtü (huzursuz bacak sendromu)  
• Eklemlerde ve kaslarda ağrı  
• Yavaş nabız (bradikardi)  
• Kadınlarda ve erkeklerde göğüsten anormal süt salgılanması   
• Kandaki “ prolaktin”  isimli hormonda artış  
• Kanda sodyum düzeyinin azalması (özellikle yaşlılarda)  
• Karaciğer enzimlerinde artış  
• Adet dönemi bozuklukları (yoğun ve düzensiz adetler, adet dönemleri arasında 
kanamalar ve adet gecikmesi)  
 
Çok seyrek :  
• Deride kırmızı, kaşıntılı kabarıklıklar (ürtiker), yüzde, dudaklarda, ağızda, dilde veya boğazda şişme ve sonucunda yutmada veya nefes almada  güçlük (anjiyoödem)  
• Deri döküntüsü, kabarıklık ve küçük hedefler şeklinde görülen (merkezde koyu 
benekler ve etrafında daha açık bir alan ve sınırda koyu bir halka)  eritema multiforme  
• Özellikle ağız, burun, göz ve genital organların çevresinde yaygın ka barcıklı döküntü 
ve deride soyulma (Stevens Johnson sendromu)  
• Vücudun büyük bölümünde yaygın kabarcıklı döküntü ve deride soyulma (toksik 
epidermal nekroliz)  
• Uygun olmayan antidiüretik hormon üretimi (SIADH) sendromu. Bu durumda, uygun olmayan kimyasal s inyallerin bir sonucu olarak vücutta fazla miktarda su tutulurken 
sodyum (tuz) konsantrasyonunda azalma görülür. Bu sendromun görüldüğü hastalar 
ciddi şekilde hastalanabilir veya hiçbir belirti göstermeyebilir.  
• Glokom (gözde basınç artması ile gözlenen bir  durum)  
• Sindirim sisteminde kanama (dışkıya geçen kan veya siyah dışkı)  
• Karaciğerde iltihaplanma (hepatit) . Bu durum, bazen derinin ve göz aklarının 
sararmasına (sarılık) neden olur .  
• Kol veya bacaklarda şişmeye neden olabilen sıvı veya su tutulması 
• Ciltte gün ışığına karşı hassasiyet  
• Kan plateletlerinin (kanın pıhtılaşmasına yardım eden hücreler) sayısında azalma  
• Peniste uyarı olmaksızın gelişen ağrılı  ereksiyon hali  
• Şiddetli ve potansiyel olarak ölümcül alerjik reaksiyonlar (anafilaktoid r eaksiyonlar)  
• Serotonin sendromu. Belirtiler şunları içerebilir: Ajitasyon  (çok heyecanlı ya da sinirli 
hissetme) , konfüzyon (sersemlik hissi, zihin bulanıklığı) , aşırı terleme, halü sinasyonlar, 13 hiperrefleksi  (reflekslerin artması) , miyoklonus  (kaslarda ani hareketler) , taşikardi  (hızlı 
kalp atımı) , ürperti ve titreme  
 
Bilinmiyor:   
• İntihar düşüncesi, intihar davranışı  
• Saldırganlık  
• Diş gıcırdatma (bruksizm)  
• Kolon iltihabı (ishale neden olur)   
 PAXİL kullanan bazı hastalar da kulakta  uğultu, fısıltı, ıslık, çınlama veya diğer kalıcı gürültü 
(tinnitus) yakınması gelişmiştir.  
 Bu tip ilaçları kullanan hastalarda kemik kırığı riskinde artış gözlenmiştir.  PAXİL tedavisi kesildiğinde gözlenen belirtiler :  
Zihinsel problemlerin tedavisinde  kullanılan ilaçların bırakılması sıkça istenmeyen belirtilere 
neden olabilir. Bu belirtiler  genellikle tedavinin kesildiği ilk birkaç gün içinde gözlenir ve 
birkaç hafta  içinde yok olur. Bazı hastalarda bu bulgular daha ciddi olabilir veya daha uzun 
sürebilir.  
 Eğer PAXİL tedavisini kesme ihtiyacı duyuyorsanız, doktorunuz dozu kademeli  olarak  
azaltarak ilacı kesecektir. Bu sayede etkilerin ortaya çıkması ve şiddeti azalır. Eğer ilacınızın 
kullanımını sonlandırırken sizde belirtiler görülürse, doktorunuz ilacınızı daha yavaş bir şekilde bırakmanıza karar verebilir. Eğer PAXİL kullanımı sonlandı rılırken şiddetli belirtiler ortaya 
çıkarsa, doktorunuz ile görüşünüz. Doktorunuz, ilacınızı tekrar kullanmanızı ve  daha yavaş bir 
şekilde bitirmenizi isteyebilir.  
 
Yapılan çalışmalarda, PAXİL kullanımını sonlandıran her 10 hastanın 3’ünde bir veya daha fazla belirti görülmüştür. Tedavinin kesilmesi ile birlikte bazı belirtiler diğerlerinden daha sık 
şekilde ortaya çıkar.  
 PAXİL tedavisi kesildiğinde gözlenen yaygın belirtiler :  
• Sersemlik, dengesiz veya değişken hissetme  
• Karıncalanma, yanma hissi ve (daha a z yaygın olarak) başta da dahil olmak üzere 
elektrik şoku hissi ve kulaklarda  uğultu, fısıltı, ıslık, çınlama veya diğer  kalıcı gürültü 
(kulak çınlaması)  
• Uyku bozuklukları (yoğun rüyalar, kabuslar, uyuyamama)  
• Huzursuzluk hissi  
• Baş ağrısı  
• Anksiyete (endişeli hissetme)  
 PAXİL tedavisi kesildiğinde gözlenen yaygın olmayan belirtiler :  
• Huzursuz veya tedirgin hissetmek  
• Hasta hissetmek (bulantı)  
• Titreme  
• Zihin bulanıklığı veya kafa karışıklığı  
• Terleme (gece terlemeleri dahil)  
• İshal  
• Duygusal veya sinirli hissetmek  14 • Görme bozuklukları  
• Çırpınan ya da sert vurgulu kalp atımı (çarpıntılar)  
• Duyusal rahatsızlıklar ( uyuşma ve elektrik çarpması hissi ve kulak çınlaması dahil)  
 
PAXİL tedavinizi sonlandırırken belirtiler ile ilgili endişe duyuyorsanız doktorunuz ile 
görüşünüz.  
 
Bu ilacın kullanımı ile ilgili herhangi bir sorunuz varsa, doktorunuza veya eczacınıza danışınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bil gilendiriniz.  
 
Yan etkilerin raporlanması :  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi”  ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM) ’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  5. PAXİL ’in saklanması  
 PAXİL ’i çocukların göremeyeceği, erişemeyeceği yerlerde ve ambalajında saklayınız. 
 
30°C ’nin altında, oda sıcaklığında ve kuru bir yerde saklayınız.  Kullanım süresi dolmuş veya 
artık kullanmadığınız ilaçlarınızı imha ediniz. İlaçlarınızı, doktor veya eczacınızın önerdiği 
biçimde imha edi niz. 
 Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra PAXİL ’i kullanmayınız . 
 Eğer üründe ve/veya ambalajında bozukluklar fark ederseniz PAXİL ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre Şehircilik  ve 
İklim Değişikliği Bakanlığı ’nca belirlenen toplama sistemine veriniz. 
  
Ruhsat s ahibi:  
GlaxoSmithKline İlaçları San. ve Tic. A.Ş.  
Levent  - İstanbul  
  
Üretim yeri :  
Humanis Sağlık A.Ş., Kapaklı, Tekirdağ  
 Bu kullanma talimatı ... tarihinde onaylanmıştır . 
   