1/5 KULLANMA TALİMATI  
 
PANTENOL %5 krem  
Haricen kullanılır.  
 Etkin madde:  Her 1 g krem  50 mg dekspantenol içerir.  
 Yardımcı madde(ler): Setilstearil alkol, kremofor A 6, kremofor A 25, sıvı parafin, metil 
paraben, propilen glikol, parfüm, distile su  
 
Bu KULLANMA TALİMATINI dikkatlice okuyunuz, çünkü sizin için önemli bilgiler 
içermektedir.    
 
Bu ilaç sizin reçetesiz olarak temin edip bir doktor yardımı almadan eczacınızın tavsiyesi ile 
hafif bir hastalığı tedavi etmeniz içindir. Buna karşın, yine de PANTENOL ’den en iyi 
sonuçları alabilmeniz için dikkatli kullanmanız gerekmektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında , doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. PANTENOL nedir ve ne için  kullanılır?  
2. PANTENOL’u kullanmadan önce dikkat edilmesi gerekenler  
3. PANTENOL nasıl kullanılır?  
4. Olası yan etkiler nelerdir?  
5. PANTENOL’un saklanması  
 
Başlıkları yer almaktadır.  
 
1. PANTENOL nedir ve ne için kullanılır?  
 PANTENOL, etkin madde olarak dekspantenol içerir ve beyaz, pütürsüz, homojen 
görünüşlü, özel kokulu kremdir.  
 30 g krem içeren HDPE vidalı kapaklı alüminyum tüpte, kullanma talimatı ile birlikte karton 
kutu içerisinde kullanıma sunulmaktadır.  
 Enfeksiyon riski olan tüm yüzeysel yara türleri, bacak ü lseri ve dekübit ülser (yatak yarası)  
gibi kronik yaralar, cilt enfeksiyonları, emziren annelerde çatlak meme uçlarının tedavisi ve 
anüs çatlakları tedavisi, doku harabiyeti,  cerrahi yaralar, bebek bezleri nedeniyle oluşan 
eritem (kızarıklık) tahriş olmu ş derinin onarılması için kullanılır.  
 Derinin daha hızlı ve daha düzgün bir dokuyla kapanmasına yardımcı olur.  
 Cildi esnek ve nemli tutar.   2/5 2.   PANTENOL’u kullanmadan önce dikkat edilmesi gerekenler  
Herhangi bir ilacı kullanmadan önce doktorunuza ya da eczacınıza danışınız.  
 
PANTENOL’u aşağıdaki durumlarda KULLANMAYINIZ  
Eğer,  
 PANTENOL’un içerdiği maddelerin herhangi birine karşı aşırı duyarlılığınız varsa 
kullanmayınız.  
 
PANTENOL’u aşağıdaki durumlar da DİKKATLİ KULLANINIZ  
 Göz, kulak ve vücudun ağız, vajina gibi alanlarına kaçmamasına dikkat edilmelidir.  
 
Bu uyarılar geçmişteki herhangi bir dönemde dahil olsa sizin için geçerliyse lütfen doktorunuza 
danışın.  
 
PANTENOL’un yiyecek ve içecek ile kullanıl ması  
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
PANTENOL hamilelik dönemi boyunca kullanılabilir ancak geniş deri yüzeyine 
uygulanmamalıdır.  
 
İlacı kullanmadan önce doktorunuza ya da eczacınıza danışınız.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme   
Meme başındaki çatlakların tedavisi için emzirme döneminde kullanılıyorsa emzirmeden önce 
temizlenmelidir.   
 
İlacı kullanmadan önce doktorunuza ya da eczacınıza danışınız.  
 
Araç ve makine kullanımı  
Araç ve makine kullanımı üzerine bir etkisi yoktur.  
 
PANTENOL’un içeriğinde bulunan bazı yardımcı maddeler hakkında önemli bilgiler  
PANTENOL, içeriğinde bulunan metil paraben nedeni ile alerjik reaksiyonlara (muhtemelen 
gecikmiş) neden olabilir.  
 
PANTENOL, içeriğinde bulunan setilstearil alkol nedeniyle lokal deri reaksiyonlarına (kontak 
dermatit gibi) neden olabilir.  
 
PANTENOL, içeriğinde bulunan propilen glikol nedeniyle deride iritasyona neden olabilir.  
 
 3/5 Diğer ilaçlar ile birlikte kullanımı  
PANTENOL’un deri üzerine önerildiği şekilde kullanımında herhangi bir ilaç etkileşimi 
bildirilmemiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya  eczacınıza bunlar hakkında bilgi veriniz.  
 
3. PANTENOL nasıl kullanılır?  
Uygun kullanım ve doz/uygulama sıklığı için talimatlar:  
Yara ve yanıklarda: PANTENOL günde bir iki kez veya gerekli görüldüğü takdirde daha sık 
uygulanır.  
 
Emziren annelerin meme bak ımında ve ağrılı, çatlamış meme başlarını iyileştirir. PANTENOL 
her emzirmeden sonra meme başlarına sürülür.  
 
Emzirmeden önce meme başı su ile temizlenmelidir.  
 
Pişiklerde: Her bez değişiminde PANTENOL uygulanır.   
 
Uygulama yolu ve metodu:  
PANTENOL, deri üzerinde tahriş olmuş bölgeye ince bir tabaka halinde mümkünse hafifçe 
ovuşturularak sürülür.  
 
Değişik yaş grupları  
Çocuklarda kullanımı:  
Doz ayarlanmasına gerek yoktur.  
 
Yaşlılarda (65 yaş ve üzeri) kullanımı:  
Doz ayarlanmasına gerek yoktur.  
 
Özel kullanım durumları  
Böbrek/Karaciğer yetmezliği:  
Doz ayarlanmasına gerek yoktur.  
 
Eğer PANTENOL’un etkisinin çok güçlü veya zayıf olduğuna dair bir izleminiz var ise, 
doktorunuz ve eczacınız ile konuşunuz.  
 
Kullanmanız gerekenden daha fazla P ANTENOL kullandıysanız:  
Deri üzerine önerilen dozdan daha fazla kullanmanız halinde herhangi bir istenmeyen etki 
görülmesi beklenmemektedir.  
 
PANTENOL’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 4/5 PANTENOL’u kul lanmayı unutursanız:  
Unutulan dozları dengelemek için çift doz uygulamayınız.  
 
PANTENOL ile tedavi sonlandırıldığında oluşabilecek etkiler:  
Bulunmamaktadır.  
 
4. Olası yan etkiler nelerdir?  
Tüm ilaçlar gibi PANTENOL’un içeriğinde bulunan maddelere duyarlı o lan kişilerde yan 
etkiler olabilir. Ancak bu etkiler herkeste görülmez.  
PANTENOL ile gözlenen yan etkiler, aşağıdaki gibi sınıflandırılmıştır, çok yaygın (≥1/10); 
yaygın (≥1/100 ila <1/10); yaygın olmayan (≥1/1,000 ila <1/100); seyrek (≥1/10,000 ila 
<1/1,000); çok seyrek (<1/10,000), bilinmiyor (eldeki verilerden hareketle tahmin edilemiyor)  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
Çok seyrek: Alerjik reaksiyonlar ve temas dermatiti (bir tür deri hastalığı) gibi alerjik deri 
reaksiyonları, alerjik dermatit (bir tür deri hastalığı), kaşıntı, deride kızarıklık (eritem), 
kaşıntıyla beraber kabarcıkların oluşması (egzema), isilik, ürtike r (kurdeşen),  deri hassasiyeti 
ve sıvı dolu kabarcıkların oluşması  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaşt ığınız yan 
etkileri www.titck.gov.tr  sitesinde yer alan “İlaç Yan Etki Bildirimi ” ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gelen yan etkileri bildirer ek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. PANTENOL’ un saklanması  
PANTENOL’u çocukların göremeyeceği, erişemeyeceği yerlerde ve ambalajında saklayınız.  
 
25ºC altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra PANTENOL’u kullanmayınız.  
Eğer ambalajların hasar gördüğünü fark ederseniz PANTENOL’u kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 5/5 Ruhsat sahibi:  
SABA  İlaç Sanayi ve Ticaret A.Ş  
Küçükçekmece/İstanbul  
Tel: 0212 692 92 20  
Fax: 0212 697 70 85  
E-mail: saba@sabailac.com.tr   
 
Üretim yeri:   
DEVA  Holding A.Ş.  
Kapaklı/TEKİRDAĞ  
 
Bu kullanma talimatı ../../…. tarihinde onaylanmıştır.  