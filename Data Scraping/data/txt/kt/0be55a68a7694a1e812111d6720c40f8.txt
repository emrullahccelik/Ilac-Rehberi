1 / 9  KULLANMA TALİMATI  
AMİKAVER 250 mg/2 mL IM/IV enjeksiyonluk çözelti  
Kas içine veya damar içine uygulanır. 
Steril  
• Etkin  madde:  Her 2 mL’lik ampul,  250 mg amikasine  eşdeğer  miktarda  amikasin  
sülfat içerir.  
• Yardımcı maddeler:  Sodyum  metabisülfit,  sodyum  sitrat,  enjeksiyonluk su ve sülfürik asit 
(pH ayarı için)  
 
Bu Kullanma  Talimatında:  
1. AMİKAVER nedir ve ne için kullanılır?  
2. AMİKAVER’ i kullanmadan önce dikkat edilmesi gerekenler  
3. AMİKAVER nasıl kullanılır?  
4. Olası yan etkiler nelerdir? 
5. AMİKAVER’  in saklanması  
Başlıkları yer almaktadır.  
1.  AMİKAVER nedir ve ne için kullanılır?  
Bu ilacın ismi AMİKAVER ’dir. 2 mL’lik her  bir ampul, etkin madde olarak 250 mg amikasin sülfat 
içerir.    Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya  ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu 
ilacı kullandığınızı söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında 
yüksek  veya düşük  doz kullanmayınız.  2 / 9  AMİKAVER , yetişkin ve 4 haftalık olmamışlar dahil bebeklerde ciddi enfeksiyonları tedavi etmek 
için kullanılan bir antibiyotiktir . 
Uygulama alanları arasında solunum yolu ve akciğerlerin enfeksiyonları, idrar ve genital yol 
enfeksiyonları, mide -bağırsak sisteminin enfeksiyonları, kalbin iç zarının iltihabı (endokardit), 
iltihaplanmış yanıklar ve belirtilen bu enfeksiyonlardan biriyle ilişkili kanın bakteriyel 
enfeksiyonları yer alır. Amikasin ayrıca bakteriyel enfeksiyon nedeniyle ateşi olan düşük beyaz kan 
hücresi sayısı (nötropeni) olan hastaları tedavi etmek için de kullanılabilir. 
2. AMİKAVER kullanmadan önce dikkat edilmesi gerekenler  
AMİKAVER’ i aşağıdaki  durumlarda  KULLANMAYINIZ  
• AMİKAVER ’in içerisindeki maddelere karşı alerjiniz (aşırı duyarlılığınız) varsa,  
• AMİKAVER ’in bulunduğu gruptan (aminoglikozidler) diğer  antibiyotiklere  karşı  alerjiniz  
(aşırı duyarlılığınız) varsa, 
• İçeriğinde yer alan sülfit nedeniyle sülfite alerjisi olan astım hastalarında kullanılmamalıdır.  
 
Yukarıdaki  durumlar  sizin  için geçerli  ise ya da geçerli  olup olmadığı  konusunda  emin 
değilseniz, tavsiye için doktorunuza danışınız . 
AMİKAVER’ i aşağıdaki durumlarda DİKKATLİ KULLANINIZ  
Aşağıdaki  durumlar  sizin  için geçerli  ise tavsiye için doktorunuza ya da eczacınıza danışınız. 
• Böbreklerinizle ilgili bir rahatsızlığınız varsa (böbrek fonksiyonlarınız bozulmuşsa)  
• Parkinson hastalığı gibi bir kas hastalığınız varsa  
• İşitmeyle ilgili sorunlarınız varsa (iç kulak hasarı)  
• Denge bozukluğunuz varsa  
• Yaşlıysanız  
• Vücudunuz susuz kalmışsa (dehidratasyon)  
• Birlikte anestezik (narkotik) ya da kas gevşetici ilaçlar (suksametonyum, deksametazon, atrakuryum, rokuronyum veya vekuronyum gibi) kullanıyorsanız  
• Size büyük miktarlarda kan nakli (sitrat eklenmiş kan) yapılmışsa  3 / 9  • Gebeyseniz ya da emzirmekte olan bir anneyseniz  
• İlacı kullanan hasta  erken doğan ( prematür ) ya da yenidoğan bir bebekse (bu durumda böbrekler 
tam olarak gelişmediğinden ilacın vücuttan atılması azalabilir)  
• Sizde veya aile üyelerinizde mitokondriyal mutasyon hastalığı (genetik bir durum) veya 
antibiyotik ilaçlara bağlı işitme kaybı varsa (bazı mitokondriyal mutasyonlar bu ürünle işitme 
kaybı riskinizi artırabilir; doktorunuz AMİKAVER) uygulamasından önce gene tik test 
önerebilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
AMİKAVER ’in yiyecek ve içecek ile kullanılması 
Uygulama  yöntemi  açısından  yiyecek  ve içeceklerle etkileşimi yoktur.  
Hamilelik  
İlacı kullanmadan önce  doktorunuza veya eczacınıza  danışınız. 
Hamile  iseniz  ya da olabileceğinizi  düşünüyorsanız, AMİKAVER kullanmadan  önce 
doktorunuzla görüşmelisiniz. Hamilelik döneminde AMİKAVER ancak çok kesin gerekliyse kullanılabilir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce  doktorunuza veya eczacınıza  danışınız.  
Amikasinin anne sütüne geçip geçmediği bilinmemektedir. Tedavi sırasında emzirme önerilmez.  
Emzirmeye mi yoksa tedaviye mi son verilmesi gerektiği konusunda doktorunuzla konuşarak karar 
veriniz. 
Araç ve makine kullanımı  
AMİKAVER ’i kullanırken baş dönmesi gibi yan etkilerden muzdaripseniz  araç ya da makine 4 / 9  kullanırken özellikle dikkat gösteriniz.  
AMİKAVER ’in içeriğinde bulunan bazı  yardımcı maddeler hakkında  önemli  bilgiler   
AMİKAVER  13 mg sodyum metabisülfit içerir. Nadir olarak şiddetli aşırı duyarlılık reaksiyonları 
ve bronkospazma neden olabilir. 
Bu tıbbi ürün her dozunda 1 mmol (23 mg) ’dan daha az sodyum  (yemek/sofra tuzunun ana bileşeni)  
ihtiva eder; yani sodyum içermediği kabul  edilebilir.  
Diğer  ilaçlar  ile birlikte  kullanımı  
Reçetesiz ilaçlar da dahil olmak üzere, kullanmakta olduğunuz ya da yakın bir zamanda 
kullandığınız  diğer  ilaçları  her zaman  doktorunuza ya da eczacınıza bildiriniz. Bazı ilaçlar diğer 
ilaçların etkisi üzer inde etkiye sahip olabilir. Eğer aşağıdaki ilaçları kullanıyorsanız, bunları 
doktorunuza bildirmeniz özellikle önemlidir : 
• Sefalosporin grubu antibiyotik ilaçla r (sefalosporinler gibi iç kulak veya böbrekler için 
potansiyel olarak toksik olan ilaçların aynı anda uygulanması, böbrek toksisitesinin alevlenmesine neden olabilir).  
• Penisilin veya sefalosporin ile diğer uygulama yolları yoluyla verilen amikasin, prepa ratın 
etkinliğini azaltabilir.  
• İndometaz in (yangı giderici  bir ilaç) ; yenidoğanlarda plazma amikasin seviyelerini artırabilir).  
Eğer  reçeteli  ya da reçetesiz  herhangi  bir ilacı şu  anda kullanıyorsanız  veya son zamanlarda  
kullandıysanız  lütfen  doktorunuza veya eczacınıza  bunlar  hakkında bilgi veriniz.  
3. AMİKAVER nasıl kullanılır?  
AMİKAVER kas içine enjeksiyonla veya 30- 60 dakika boyunca damar içine (intravenöz infüzyon 
olarak) verilir.  
AMİKAVER dozu, enfeksiyonunuzun ciddiyetine, mikroorganizmanın  duyarlılığına, böbrek 
fonksiyonunuza, yaşınıza ve vücut ağırlığınıza bağlı olarak doktorunuz tarafından 
kararlaştırılacaktır.  
Çocuklarda normalde 30- 60 dakika boyunca ve bebekler de 1-2 saatten fazla bir sürede damar içine 
infüzyon olarak verilir.  5 / 9  Eğer  AMİKAVER’ in etkisinin  çok güçlü  veya zayıf  olduğuna dair bir izleniminiz  var ise, 
doktorunuz veya eczacınız ile konuşunuz. 
Kullanmanız gerekenden daha fazla AMİKAVER kullandıysanız:  
AMİKAVER  enjeksiyonu, doğru dozun uygulanmasını sağlayacak, nitelikli bir sağlık uzmanı 
(doktor ya da hemşire) tarafından gerçekleştirilecektir. Nadir durum larda, size gereğinden fazla 
AMİKAVER  enjeksiyonu uygulanabilir. Böyle  bir durumda, çok fazla yan etki yaşamamanız 
için doktorunuz  bu fazla dozun kanınızdan atılmasını sağlayacaktır.  
AMİKAVER’ den kullanmanız gerekenden fazlasını kullanmışsanız, bir doktor veya eczacı ile 
konuşunuz.  
AMİKAVER’ i kullanmayı unutursanız,  
Unutulan dozları  dengelemek  için çift doz almayınız. 
AMİKAVER ile tedavi sonlandırıldığındaki oluşabilecek etkiler 
Doktorunuza danışmadan tedavinizi sonlandırmayınız. 
4. Olası yan etkiler nelerdir?  
Tüm diğer ilaçlar gibi, AMİKAVER ’in içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa AMİKAVER ’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar: yüz, dudak, ağız ya da boğazda şişme, soluk alıp vermede zorluk veya baş 
dönmesi (anafilaksi)  
• Sık hırıltılı solunum, nefes darlığı, ka rın ağrısı, ishal, ateş, öksürük ve bazı beyaz kan 
hücrelerinin artmasına bağlı döküntüler (eozinofili)  
Bunların hepsi çok ciddi yan etkilerdir.  
Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkilerin 
hepsi oldukça se yrek görülür. 6 / 9  Diğer yan etkiler  
Yan etki sıklıkları şu  şekilde sınıflandırılır:  
Çok yaygın  : 10 hastanın en az 1’inde görülebilir.  
Yaygın  : 10 hastanın  birinden az, fakat  100 hastanın  birinden fazla görülebilir.  
Yaygın olmayan  : 100 hastanın  birinden az, fakat  1.000 hastanın  birinden fazla görülebilir.  
Seyrek  : 1.000 hastanın birinden az, fakat  10.000 hastanın  birinden fazla  görülebilir.  
Bilinmiyor  : Eldeki  verilerden  tahmin  edilemiyor.  
Yaygın  
• Baş dönmesi  
• İç kulak hastalıkları (vestibüler bozukluklar) ile ilişkili denge bozuklukları ile bulantı  
• İdrarda protein  
• Üre düzeylerinde artış  
 
Yaygın olmayan  
• Dirençli bakteri ve mayalara bağlı süper enfeksiyon 
• Bulantı ya da kusma  
• Kan testinde karaciğer enzimlerinin yüksek bulunması  
• Döküntü 
Seyrek  
• Soluk görünüm ve halsizlik (kansızlık; anemi)  
• Beyaz küre hücrelerinin sayısında bir azalma (granülositopeni, lökopeni)  
• Kanama ya da ciltte morarma riskini (trombositopeni) arttıran kandaki pulcukların (trombosit) 
sayısında bir azal ma 
• Kandaki magnezyum düzeylerinin düşük olması (hipomagnezemi)  
• Titremeler  
• Karıncalanma veya uyuşma (parestezi)  
• Baş ağrısı  
• Denge bozuklukları  
• Körlük 
• Gözün ağsı tabakasına (retina) giden kan akışının engellenerek bulanık görmeye ve muhtemelen körlüğe (retina  enfarktüsü) neden olması  7 / 9  • Kulak çınlaması  
• İşitme kaybı  
• Kan basıncında düşme (hipotansiyon)  
• Kas güçsüzlüğü (hipotoni)  
• Toplardamarlarda kan pıhtılarının oluşumuna neden olan iltihabi durumlar (tromboflebit)  
• Kalp hızının artması (taşikardi)  
• Kalp kasının ilti haplanması (miyokardit)  
• Şiddetli kaşıntı  
• Kabarıklık oluşumu ile deri döküntüleri (kurdeşen)  
• Eklem ağrısı  
• Kas kasılmaları  
• İdrar oluşumunun azalması  
• Kanda,  atık bir ürün olan kreatin seviyelerinde artış (azotemi)  
• İdrarda bir protein olan albümin yüksekliğine neden olan böbrek bozukluğu (albüminüri)  
• İdrarda kırmızı kan hücresi (eritrosit) ve enjeksiyonlara karşı vücudun korunmasında görev alan 
beyaz kan hücresi (lökosit) görülmesi  
• Ateş 
 
Bilinmiyor  
• Yüz, dudak, ağız ya da boğazda şişme, soluk alıp ve rmede zorluk veya baş dönmesi gibi alerjik 
reaksiyonlar  
• İç kulakta işitme kaybı (nörosensoryel sağırlık)  
• Bulantı  
• Kusma  
• Hızlı başlangıçlı kas güçsüzlüğü (akut kas felci)  
• Sağırlık  
• Hava yolunun tamamen tıkanması neden olacak şekilde boğazda gevşeme ve çökme (apne)  
• Solunum güçlüğü veya hırıltılı solunum (bronkospazm)  
• Ani böbrek yetmezliği  
• Böbreklerde toksisite  
• İdrarda hücre görülmesi  
• Enjeksiyon yapılan yerde ağrı  8 / 9  Eğer  bu kullanma talimatında  bahsi  geçmeyen herhangi  bir yan etki ile karşılaşırsanız doktor unuz 
veya eczacınızı bilgilendiriniz.  
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  
www.titck.gov.tr  sitesinde  yer alan “İlaç  Yan Etkileri Bildirimi”  ikonuna  tıklayarak  ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM) ’ne bildiriniz. Meydana gele n yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
5. AMİKAVER’ in saklanması  
AMİKAVER’ i çocukların  göremeyeceği,  erişemeyeceği  yerlerde  ve ambalajında saklayınız.  
15-30 °C  arasında oda sıcaklığında  saklayınız.  
Son kullanma tarihiyle uyumlu olarak kullanınız. 
Ambalajdaki  son kullanma tarihinden sonra AMİKAVER’ i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
İlaçları evsel atıklarla veya kanalizasyona atmayınız. Artık kullanmadığınız ilaçları nasıl at acağınızı 
eczacınıza sorunuz. Bu tedbirler çevreyi korumaya yardımcı olacaktır.  
Ruhsat Sahibi:  OSEL İLAÇ SAN ve TİC. A.Ş. 
Akbaba Mah. Maraş Cad. 
No:52 Beykoz / İSTANBUL  
 
Üretim Yeri:   OSEL İLAÇ SAN ve TİC. A.Ş. 
Akbaba Mah. Maraş Cad. No:52 Beykoz / İSTANBU L 
 
Bu kullanma talimatı ../../ …. tarihinde  onaylanmıştır. 
…………………………………………………………………………………………………… 9 / 9  AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
Tıbbi ürünün hazırlanması hakkında pratik bilgiler, üçüncü bölümde ( 3. AMİKAVER nasıl 
kullanılır? )  yer alanlara ek olarak burada yer almaktadır.  
IM kullanım veya seyreltmeden sonra IV kullanım içindir.  
Enjeksiyon / infüzyon için amikasin çözeltisi tek kullanımlık olarak tasarlanmıştır. Kalan miktarlar 
atılmalıdır.  
Sadece partikül içermeyen ve renk değişikliği olmayan berrak çözeltiler kullanılmalıdır.  
AMİKAVER fiziksel olarak diğer ilaçlarla önceden karıştırılmamalı ve önerilen doz ve yola göre 
ayrı ayrı uygulanmalıdır.  
Pediyatrik hastalarda, kullanılan seyreltici  miktarı hasta tarafından tolere edilen amikasin miktarına 
bağlı olacaktır. Çözelti normalde 30 ila 60 dakikalık bir süre boyunca infüze edilmelidir. Bebeklere 
1 ila 2 saatlik bir infüzyonla verilmelidir.  
İntravenöz kullanım için çözelti, 100 m L veya 200 mL %0,9 sodyum klorür veya %5 dekstroz 
çözeltileri gibi seyreltici çözeltiler ya da diğer geçimli çözeltilerle uygulanması istenen 
AMİKAVER miktarının eklenmesiyle hazırlanır. Çözelti, yetişkinlere 30 ila 60 dakikalık bir süre 
boyunca uygulanır.  
İnfüzyon çözeltisinin hazırlanması sırasında aseptik teknikler izlenmelidir. İnfüzyon standart tıbbi 
uygulamaya göre yapılmalıdır.  
Enjeksiyon / infüzyon için amikasin çözeltisi nasıl saklanır  
• Bu ilacı çocukların göremeyeceği ve erişemeyeceği bir yerde saklayınız.  
• Bu ilacı, dış ambalajı ve flakonu üzerinde belirtilen son kullanma tarihinden sonra kullanmayın.  
• Açılmamış flakon herhangi bir özel saklama koşulu gerektirmez.  
• Seyreltmeden sonra, 25 °C ’de 36 saat, -15 °C ’de 30 gün ve 4 °C ’de 60 gün boyunca kimyasal 
ve fiziksel kullanım stabilitesi gösterilmiştir.  
• Mikrobiyolojik açıdan bakıldığında, ürün hemen kullanılmalıdır. Hemen kullanılmazsa, 
kullanımdan önceki kullanım süreleri ve koşulları kullanıcının sorumluluğundadır ve normalde 24 °C ila 2  °C arasında 8 saatten uzun olmayacaktır . 