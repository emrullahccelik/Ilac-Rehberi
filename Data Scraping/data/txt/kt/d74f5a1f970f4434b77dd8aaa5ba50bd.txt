 1 / 7 
 
 
  KULLANMA TALİMATI  
 
LİNKOKAN  600 mg/ 2 mL IM/IV enjeksiyonluk/infüzyonluk çözelti  
Kas içine veya damar içine uygulanır. 
Steril  
 
• Etkin madde:  1 mL’lik çözelti 300 mg linkomisin’e eşdeğer 315 mg linkomisin hidroklorür 
içerir. Her 2 mL’lik her ampulde, 600 mg Linkomisine eşdeğer 680,4mg Linkomisin 
hidroklorür içerir.  
• Yardımcı maddeler:  Benzil alkol, pH ayarı için sodyum hidroksit, enjeksiyonluk su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçetelendirilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde bu ilacı kullandığınızı   
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında   yüksek 
veya düşük doz  kullanmayınız. 
 
Bu Kullanma Talimatında:  
1. LİNKOKAN  nedir ve ne için kullanılır?  
2. LİNKOKAN ’ı kullanmadan önce dikkat edilmesi gerekenler  
3. LİNKOKAN  nasıl kullanılır?  
4. Olası yan etkiler nelerdir? 
5. LİNKOKAN ’ın saklanması  
 
Başlıkları yer almaktadır.  1. LİNKOKAN  nedir ve ne için kullanılır?  
■ LİNKOKAN linkozamid grubu bir antibiyotik olan linkomisin içerir. 
■ LİNKOKAN ampullerde, renksiz ve berrak çözelti halindedir. 
■ LİNKOKAN, doktorunuzun uygun görmesi durumunda, linkomisine  duyarlı bakterilerin 
neden olduğu aşağıdaki enfeksiyonların tedavisinde kullanılır:  
- Üst solunum yolu enfeksiyonları: Bademcik iltihabı, yutak- boğaz iltihabı (farenjit), orta 
kulak iltihabı, sinüzit.  
- Alt solunum yolu enfeksiyonları: Difteri, akut bronşit, kronik bronşitin bulaşıcı alevlenme 
dönemleri, akciğer iltihabı ve diğer alt solunum yolu enfeksiyonları,  
- Çeşitli deri enfeksiyonları: Selülit, kıl dibi iltihabı (furonkül ), (apse) , derinin bulaşıcı 
yüzeysel mikrobik enfeksiyonu (impetigo), enfekt e yara, etrafı sınırlı kırmızılık ve şişlik 
(ödem) ile karakterize iltihabi bir deri hastalığı olan erizipel, lenf düğümü iltihabı (lenfadenit), dolama, meme iltihabı (mastit) ve kangren.  
- Kemik ve eklem enfeksiyonları: Kemik ve kemik iliği iltihabı (osteomiyelit), bakteri, mantar  2 / 7  
 
 
 veya viral enfeksiyonun neden olduğu eklem iltihabı (septik artrit).  
LİNKOKAN, enfeksiyonun kana yayıldığı durumlarda (septisemi) ve kalp içi yüzeyinin  
 iltihabı (endokardit) gibi daha ciddi olguların tedavisinde de kullanılabilir. 
 
2. LİNKOKAN ’ı kullanmadan önce dikkat edilmesi gerekenler  
LİNKOKAN ’ı aşağıdaki durumlarda KULLANMAYINIZ  
■  Linkomisin veya LİNKOKAN’ ın içerdiği diğer maddelere karşı aşırı duyarlı (alerjik)  iseniz , 
■ Prematüre (hamileliğin 37. haftasından önce doğan) bebekler ve yenidoğanlarda.  
 
LİNKOKAN ’ı aşağıdaki durumlarda DİKKATLİ KULLANINIZ  
Eğer  
■ Hemen hemen tüm antibakteriyel ilaçların kullanımında şiddeti değişen antibiyotik kaynaklı 
ishal (diyare) görülebilir. İlacınızın kullanımı sırasında veya sonrasında ciddi, sürekli veya 
kanlı ishal (diyare) durumu görülürse; bu durumda bakteri kaynaklı ishal (clostridium 
difficile -kaynaklı diyare) söz konusu olabilir. Eğer ilacı kullanırken ya da tedavi sonrasında 
sizde şiddetli, uzun süreli ya da kanlı ishal meydana gelmişse derhal doktorunuza bildiriniz; 
doktorunuza danışmadan ishal kesici bir ilaç almayınız. Bu, antibiyotiklerle tedavi sonrasında 
oluşabilen bağırsak iltihaplanmasının (psödomembranöz kolit) bir göstergesi olabilir ve tedavinin sonlandırılması gerekebilir.  
■ Diğer antibiyotiklerde olduğu gibi uzun süreli LİNKOKAN kullanımında dirençli bakteri ve 
mantar enfeksiyonları gelişebilir (süper enfeksiyon). Bu ağız ya da vajinada pamukçuk şeklinde ortaya çıkar. Bu olasılık ve acil müdahale için tedaviniz mutlaka doktor kontrolü altında yapılmalıdır. Eğer LİNKOKAN kullanırken ya da kullanımı tamamladıktan hemen 
sonra ağız ya da dilinizde beyazlaşma, ağrı ya da cinsel organlarınızda kaşıntı, akıntı var sa 
lütfen hemen doktorunuza bildiriniz. 
■ Böbrek ya da karaciğer problemleriniz varsa (eğer LİNKOKAN'ı uzun süre kullanacaksanız 
doktorunuz sizden böbrek, karaciğer ve kan testleri isteyebilir. Bu kontrollerin kaçırılmadan, düzenli olarak yapılmasına dikkat ediniz).  
■ Mide -bağırsak sistem hastalığı, özellikle koliti(kalın bağırsak iltihabı)  olan kişilerde, dikkatli 
kullanılmalıdır.  
■ Kas gevşetici ilaçların etkisini arttırdığından, bu ilaçları kullanan hastalarda dikkatli kullanılmalıdır.  
■ Alerjik kişilerde kullan ırken dikkatli olunmalıdır. Cildinizde  şişlik, kızarıklık, iltihap, 
döküntü, kabarcık, soyulma gibi alerjik reaksiyonlar gösterirseniz derhal doktorunuza bildiriniz.  
■ Menenjit (beyin zarının iltihaplanması sonucunda meydana gelen bir hastalık) tedavisinde 
önerilmez.  
■ Astım veya belirgin alerjiniz varsa dikkatli kullanınız. 
■ İshal kesici ilaçlar (difenoksilatlar) kullanıyorsanız doktorunuza bildiriniz.  
■ LİNKOKAN, benzil alkol içeriğinden dolayı bebeklerde ve 3 yaşına kadar olan çocuklarda solunum güçlüğüne (gasping sendromu) sebep olabilir. Böyle bir durumda derhal 
doktorunuzla iletişime geçiniz. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza   3 / 7  
 
 
 danışınız. 
 LİNKOKAN ’ın yiyecek ve içecek ile kullanılması  
Yiyecek ve içeceklerle etkileşmediğinden aç veya tok karnına uygulanabilir. 
 
Hamilelik  
İlacı kullanmadan önce doktorunuza veya eczacınıza danışınız.  
Linkomisinin  hamilelikte kullanılmasının güvenli olup olmadığı bilinmemektedir. Bu nedenle  
hamilelik döneminde doktorunuz önermedikçe LİNKOKAN kullanmayınız. Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Linkomisinin  anne sütüne geçtiği bilinmektedir. Bu nedenle emzirme döneminde doktorunuz 
önermedikçe LİNKOKAN kullanmayınız. 
 
Araç ve makine kullanımı  
LİNKOKAN’ ın araba ve tehlikeli makineler kullanımına etkisi üzerine özel çalışmalar yapılmamıştır.  
Linkomisin  tedavisinin araba sürme kabiliyetine bir etkisi olabileceği düşünülmemesine rağmen, eğer 
bir sorunuz olursa doktorunuza danışınız.  
 
LİNKOKAN ’ın içeriğinde bu lunan bazı yardımcı maddeler hakkında önemli bilgiler  
LİNKOKAN, her 2 mL ’lik ampulde 18,9 mg benzil alkol içerir. 
Prematüre bebekler ve yeni doğanlara uygulanmaması gerekir. Bebeklerde ve 3 yaşına kadar olan 
çocuklarda toksik reaksiyonlara ve alerjik reaks iyonlara neden olabilir.  
 Diğer ilaçlar ile birlikte kullanımı  
• Eritromisin (bir antibiyotik); iki ilaç birbirinin etkisini yok eder.  
• Tübokürarin ve panküroniyum (kas gevşeticiler) ( LİNKOKAN bu ilaçların etkisini 
artırabilir).  
• Kaolin (ishalin kontrol altına alınmasında kullanılır) LİNKOKAN ’ın etkisini azaltabilir.  
• Difenoksilat (ishal kesici ilaçlar) gibi bağırsak tıkanıklığına yol açan ilaçlarla birlikte 
kullanılmamalıdır.  
Eğer reçeteli ya da reçetesiz herhangi bir ilaç kullanıyorsanız veya son zamanlarda kullandınız ise , 
lütfen doktorunuza veya eczacınıza bunlar hakkında bilgi veriniz.  
3. LİNKOKAN  nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz LİNKOKAN’ ı hangi dozda ve ne sıklıkta almanız gerektiğine karar verecektir.  
Yetişkinlerde, ağır enfeksiyonlarda, her 24 saatte bir ampul (600 mg) LİNKOKAN kas içine veya 
günde 2- 3 kez 600 mg-  1000 mg damar içine uygulanır. 
Daha ağır enfeksiyonlarda, bu doz arttırılabilir.  
Uygulama sırasında dikkat edilmesi gereken en önemli nokta, 1 gram LİNKOKAN’ ın en az 100 m L  4 / 7  
 
 
 uygun bir çözelti içinde seyreltilerek ve en az bir saatlik infüzyon hızıyla uygulanması gerektiğidir. 
LİNKOKAN damar içine (intravenöz) önerilenden daha yüksek konsantrasyonda ve infüzyon hızıyla 
uygulanırsa ciddi kalp- akciğer reaksiyonları ortaya çıkabilir. 
Doktorunuzun talimatlarını tam olarak takip ediniz ve asla dozda kendiniz bir değişiklik yapmayınız.  
 Uygulama yolu ve metodu:  
Kas içine veya damar içine uygulanır.  
 
Değişik yaş grupları:  
Çocuklarda kullanımı:  
1 aylıktan küçük çocuklarda kullanımı ile ilgili veri yoktur. 
Doktorunuz LİNKOKAN'ı  hangi dozda ve ne sıklıkta almanız gerektiğine karar verecektir.  
 Yaşlılarda kull anımı:  
Bugüne kadar elde edilen deneyimler incelendiğinde, ilişkili ciddi hastalıktan muzdarip yaşlı hastalardan oluşan alt grubun ishali daha az tolere edebileceği ortaya konmuştur. Bu durumda 
doktorunuz dışkılama sıklığınızdaki değişiklikleri izleyecekti r. 
Doktorunuz, LİNKOKAN'ı  hangi dozda ve ne sıklıkta almanız gerektiğine karar verecektir.  
 
Özel kullanım durumları:  
Böbrek yetmezliği:  
Doktorunuz, LİNKOKAN'ı  hangi dozda ve ne sıklıkta almanız gerektiğine karar verecektir.  
Eğer böbrek fonksiyonunuz ileri derecede bozuk ise, LİNKOKAN  tedavisine ihtiyaç duyduğunuzda, 
doktorunuz kullanacağınız LİNKOKAN dozunu sağlıklı bireylerin kullandığı dozun %25- 30’una 
indirebilir. İlacın yarılanma süresinin uzun olmasından dolayı böbrek iş lev bozukluğunuz varsa 
LİNKOKAN uygulama sıklığı doktorunuz tarafından azaltılabilir. Eğer böbrek işlev bozukluğunuz 
varsa ve yüksek miktarda LİNKOKAN kullanıyorsanız, doktorunuz serum linkomisin düzeyinizi 
takip edebilir.  
Karaciğer yetmezliği:  
Doktorunuz , LİNKOKAN'ı  hangi dozda ve ne sıklıkta almanız gerektiğine karar verecektir.  
İlacın yarılanma süresinin uzun olmasından dolayı karaciğer işlev bozukluğunuz varsa LİNKOKAN  
uygulama sıklığı doktorunuz tarafından azaltılabilir. Eğer karaciğer işlev bozukluğunuz varsa ve yüksek miktarda LİNKOKAN kullanıyorsanız, doktorunuz serum linkomisin düzeyinizi takip 
edebilir.  
 
Eğer LİNKOKAN’ ın etkisinin çok güçlü veya zayıf olduğuna dair bir izleniminiz varsa, doktorunuz 
veya eczacınızla konuşunuz.  Kullanmanız gerekenden daha fazla LİNKOKAN kullandıysanız:  
LİNKOKAN’d an kullanmanız gerekenden fazlasını kullanmışsanız bir doktor veya eczacı ile 
konuşunuz.    5 / 7  
 
 
  
LİNKOKAN ’ı kullanmayı unutursanız:  
Eğer bir LİNKOKAN dozunu tamamıyla unuttuysanız bu durumu doktorunuza haber veriniz.  
Unutulan dozları dengelemek için çift doz almayınız. 
 
LİNKOKAN  ile tedavi sonlandırıldığında oluşabilecek etkiler  
LİNKOKAN'ı  düzenli olarak ve tam olarak doktorunuz önerdiği şekilde kullanınız. Kendinizi iyi 
hissetseniz dahi tedaviyi kesmeyiniz; çünkü tedavi erken sonlandırılırsa ilaç mikropların tamamını 
öldürmemiş olabilir ve enfeksiyon tekrarlanabilir.  
 
4. Olası yan etkiler nelerdir?  
Tüm ilaçlarda olduğu gibi LİNKOKAN’da  yan etkilere neden olabilir; bununla beraber bu yan etkiler 
herkeste ortaya çıkmayabilir.  
Yan etkiler aşağıdaki kategorilerde gösterildiği linkoka  şekilde tanımlanmıştır: 
Çok yaygın :10 hastanın en az birinde görülebilir  
Yaygın :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir.  
Seyrek    :1.000 hastanın birinden az, fakat 10.000 hastanın birinden fazla görülebilir.  
Çok seyrek   :10.000 hastanın birinden az görülebilir.  
Bilinmiyor  :Eldeki verilerden harek etle tahmin edilemiyor.  
 Aşağıdakilerden biri olursa, LİNKOKAN ’ı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
■  Aniden hapşırma, soluk almada güçlük, yüz, göz kapağı ve dudaklarda şişkinlik, kalp ve solunum 
durması, deride döküntü şeklinde kızarma, kaşıntı (özellikle tüm vücudu etkiliyorsa) , kalp ve 
solunum durması  
Bunların hepsi çok ciddi yan etkilerdir. Eğer bunlardan biri sizde mevcut ise sizin LİNKOKAN'a  karşı 
ciddi alerjiniz va r demektir. Acil tıbbi müdahaleye veya hastaneye yatırılmanıza gerek olabilir. Bu 
çok ciddi yan etkilerin hepsi oldukça seyrek görülür. 
 
Aşağıdakilerden birini fark ederseniz, hemen doktorunuza bildiriniz veya size en yakın hastanenin acil bölümüne başvuru nuz:  
• Yaygın olmayan şiddetli, uzun süreli ya da kanlı ishal (kramp şeklinde şiddetli karın ağrısı ya da 
ateşle birlikte seyredebilir). Bu, antibiyotiklerle tedavi sırasında ya da tedavi sonlandıktan sonra 
oluşabilen ve ciddi bir bağırsak enfeksiyonunu gösteren bir yan etkidir. 
• Ağız içinde ya da vajinada pamukçuk (bir mantarın neden olduğu enfeksiyon)  
• Sarılık (derinin sararması ya da gözlerde beyazlıklar şeklinde görülür)  
• Kan hücrelerinde azalma; berelere, kanamalara ya da immün sistemin zayıflamasına neden 
olabilir.  
• Deride büyük çaplı soyulma ve kabarıklıklar oluşması  
 
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok seyrek 
görülür. 
  6 / 7  
 
 
 Diğer yan etkiler:  
Yaygın  
• İshal, bulantı, kusma  
 
Yaygın olmayan  
• Vajina iltihabı 
• Döküntü, kurdeşen  
 
Seyrek  
• Ağız içinde iltihap, dil iltihabı  
• Kaşıntı 
 
Bilinmiyor  
• Uzun süreli antibiyotik kullanımına bağlı kanlı, sulu ishalle seyreden bağırsak iltihabı, bir tür 
mikroorganizmanın (Clostridium difficile)  yol açtığı bağırsak iltihabı       
• Kandaki tüm hücrelerin sayısında azalma (pansitopeni)  
• Akyuvar (lökosit) bozuklukla rı (beyaz kan hücresi sayısında azalma, kandaki parçalı hücre 
sayısında azalma)  
• Ateş, iğne başı şeklinde kırmızılıklar, bilinç bulanıklığı, baş ağrısı ve trombositlerin sayısında 
azalma ile görülen hastalık (trombositopenik purpura)  
• Kan hücreleri sayısında  ciddi azalma (aplastik anemi)  
• Ani aşırı duyarlılık tepkisi, alerji sonucu yüz ve boğazda şişme, serum hastalığı  
• Denge bozukluğundan kaynaklanan baş dönmesi (vertigo), kulak çınlaması  
• Kalp  ve solunum  durması  
• Düşük tansiyon, toplardamarların iltihabına bağlı kan pıhtısı oluşumu (tromboflebit)  
• Karın ağrısı, karında rahatsızlık hissi, makatta kaşıntı  
• Sarılık, karaciğer fonksiyon testlerinde bozulma, bir karaciğer enzimi olan transaminaz 
sayısında artış  
• Ciltte ve göz çevresinde kan oturması, şişl ik ve kızarıklıkla seyreden iltihap (Stevens -Johnson  
sendromu) ; genelde kendiliğinden geçen, el, yüz ve ayakta dantele benzer kızarıklık oluşturan, 
aşırı duyarlılık durumu (eritema multiforma); derinin kabarmasına veya soyulup dökülmesine sebep olan cilt h astalığı, içleri serum kıvamında bir sıvıyla dolu kabarıklardan oluşan bir tür 
deri hastalığı (vezikülobülloz dermatit) ; çok sayıda küçük irinli deri kabarcığı içeren kırmızı, 
şişmiş alanlar (akut yaygın ekzantematöz püstüloz); ciltte döküntü, kabarcıklar oluşması, 
soyulma (toksik epidermal nekroliz)  
• Böbrek yetmezliği, idrar miktarında azalma, idrarda protein tespit edilmesi, kanda azot tespit 
edilmesi 
• Baş ağrısı, baş dönmesi, uyku hali  
•  Enjeksiyon yerinde sertleşme, tahriş, deri yüzeyinde ve/veya altında çıkan pembeden      
kırmızıya dönük renkli, içi irin dolu şişlikler  (apse) ve ağrı oluşumu  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
  7 / 7 Yan etkilerin raporlanması  
Kullanma talimatında  yer alan veya  almayan  herhangi  bir yan etki meydana  gelmesi  durumunda 
hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan etkileri 
www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 0 800 314 00 
08 numaralı  yan etki bildirim hattını  arayarak  Türkiye  Farmak ovijilans  Merkezi  (TÜFAM) ’a 
bildiriniz. Me ydana gelen yan  etkileri bildirerek  kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız. 
5. LİNKOKAN ’ın saklanması
LİNKOKAN’ ı çocukların göremeyeceği , erişemeyece ği yerler de ve ambalajında saklayınız.
30°C ‘nin altı nda oda sıcaklığı nda saklayınız.
30°C’nin  altında  oda sıcaklığında  saklanması  koşuluyla  24 ay raf ömrüne  sahiptir.  %5 Destroz 
Çözeltisi,  %10 Dekstroz  Çözeltisi,  %0,9 Sodyum  Klorür  Çözeltisi,  %5 Dekstroz  ve %0,9  Sodyum 
Klorür Çözeltisi ve Ringer Solüsyonu ile karıştırıldıktan sonra oda sıcaklığında saklandığında en az 
24 saat stabildir. 
Son kullanma tarihiyl e uyuml u olarak kullanınız.  
Ambalajdak i son kullanma tarihinden sonra L İNKOK AN’ı kullanmayınız.  
Orijinal ambalajında s aklayınız. 
Son kullanma tarihi geçmiş veya kullanılmayan ilaçlar ı çöpe atmayın ız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
Ruhsat sahibi:  
SİMA Ecza Deposu Dış Tic. ve San. Ltd. Şti.
Oruçreis Mah. Giyimkent 6.Sok. No:40/A-50/A 
Esenler/İSTANBUL 
Tel: (0212) 438 12 62
Üretim Yeri: 
Haver Trakya İlaç San. ve Tic. A.Ş.  
Ulaş OSB Mah., D100 Cad., No: 28/1, Ergene 2 OSB  
Ergene/Tekirdağ 
Tel: (0282) 655 55 05  
Bu kullanma talimatı  14/02/2024 tarihinde onaylanmıştır.  