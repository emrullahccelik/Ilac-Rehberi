KISA ÜRÜN BİLGİSİ
1. BEŞERİ TIBBİ ÜRÜNÜN ADI
PURİ-NETHOL™ 50 mg tablet
2. KALİTATİF VE KANTİTATİF BİLEŞİM
Etkin madde:
Bir tablette;
Merkaptopürin 50 mg
Yardımcı maddeler:
Laktoz monohidrat 59,0 mg (inek sütünden elde edilmiştir)
Yardımcı maddelerin tüm listesi için 6.1.’e bakınız.
3. FARMASÖTİK FORM
Soluk sarı, yuvarlak tabletler, bikonveks, bir yüzünde çentikli, çentiğin üstünde GX ve altında
EX2 basılı ve diğer yüzü düz.
4. KLİNİK ÖZELLİKLER
4.1. Terapötik endikasyonlar
PURİ-NETHOL™ erişkinlerde, ergenlerde ve çocuklarda akut lösemi tedavisinde endikedir.
Ayrıca
- akut lenfoblastik lösemi (ALL)
- akut promiyelositik lösemi (APL)/ akut miyeloid lösemi M3 (AML M3) tedavisinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
6-Merkaptopürin tedavisi ALL ve APL (AML M3) hastalarının tedavisi konusunda tecrübeli
bir hekim ve diğer sağlık personelinin gözetiminde yapılmalıdır.
PURİ-NETHOL™ aç ya da tok karnına alınabilir; ancak hastalara uygulama metodu
standardize edilmelidir. Doz, süt veya süt ürünleri ile alınmamalıdır (bkz.Bölüm 4.5.). 6-
Merkaptopürin, süt veya süt içeren ürünlerden en az 1 saat önce ya da 2 saat sonra
alınmalıdır.
Erişkinler ve pediyatrik popülasyon:
Erişkinler ve çocuklarda normal günlük doz 2,5 mg/kg vücut ağırlığı ya da günlük 50 ila 75
mg/m2 vücut yüzey alanıdır. Ancak, uygulamanın dozu ve süresi PURİ-NETHOL™ ile birlikte
verilen diğer sitotoksik ilaçların özellikleri ve dozlarına bağımlıdır.
Doz, her hastaya özel olarak, dikkatle ayarlanmalıdır.
PURİ-NETHOL™ akut lösemide çeşitli kombinasyon tedavi programlarında kullanılmıştır ve
ayrıntılı bilgi için bu konudaki yayınlara ve güncel tedavi kılavuzlarınabaşvurulmalıdır.
Akut lenfoblastik lösemili çocuklarda yapılan çalışmalar PURİ-NETHOL™’ün gece
uygulanmasının, sabah uygulanmasına kıyasla relaps riskini azalttığını düşündürmüştür.
1 / 14Uygulama şekli:
Oral olarak alınır.
Özel popülasyonlara ilişkin ek bilgiler:
Böbrek yetmezliği:
Böbrek fonksiyon bozukluğu olan hastalarda dozun azaltılarak verilmesi düşünülmelidir (bkz.
Bölüm 5.2).
Karaciğer yetmezliği:
Karaciğer fonksiyon bozukluğu olan hastalarda dozun azaltılarak verilmesi düşünülmelidir
(bkz. Bölüm 5.2)
Pediyatrik popülasyon:
“Erişkinler ve pediyatrik popülasyon” bölümüne bakınız.
Geriyatrik popülasyon:
Bu hastalarda karaciğer ve böbrek fonksiyonlarının izlenmesi önerilir.Eğer bir bozukluk varsa,
6-merkaptopürin dozunun azaltılması düşünülmelidir.
Tıbbi ürün etkileşimleri:
Allopürinol, tiyopürinol veya oksipürinol gibi ksantin oksidaz inhibitörleri ile 6-
merkaptopürin eş zamanlı uygulandığında, normal 6-merkaptopürin dozunun sadece % 25’inin
uygulanması gereklidir. Çünkü bu maddeler 6-merkaptopürinin katabolizma hızını
azaltmaktadır. Febuksostat gibi diğer ksantin oksidaz inhibitörleri ile 6-merkaptopürinin
birlikte kullanımından kaçınılmalıdır (bkz. Bölüm 4.5).
TPMT eksikliği olan hastalar
Kalıtımsal olarak tiyopürin S-metiltransferaz (TPMT) aktivitesi düşük ya da hiç olmayan
hastalarda 6-merkaptopürinin klasik dozlarında ciddi 6-merkaptopürin toksisitesi riski artar ve
genel olarak önemli oranda doz azaltımı gerekir. Homozigot eksikliği olan hastalarda ideal
başlangıç dozu belirlenmemiştir. Heterozigot TPMT eksikliği olan hastaların çoğu önerilen 6-
merkaptopürin dozlarını tolere edebilirler ancak bazı hastalarda doz azaltımı gerekir (bkz.
Bölüm 4.4 ve Bölüm 5.2).
Kalıtsal NUDT15 gen varyantı olan hastalar
Kalıtsal NUDT15 gen varyantı olan hastalar ciddi 6-merkaptopürin toksisitesi için yüksek risk
altındadır (bkz. Bölüm 4.4.). Bu hastalarda, özellikle NUDT15 varyant homozigotları olanlarda
(bkz. Bölüm 4.4.), genellikle dozun azaltılması gerekir. NUDT15 varyantlarının genotipik
testlerinin, 6-merkaptopürin tedavisine başlamadan önce yapılması düşünülebilir. Her
durumda, kan sayımlarının yakından izlenmesi gereklidir.
4.3. Kontrendikasyonlar
PURİ-NETHOL™, 6-merkaptopürine veya içeriğindeki diğer bileşenlere karşı aşırı duyarlılığı
olan kişilerde kontrendikedir.
Endikasyonlar, ciddiyetleri açısından değerlendirildiğinde başka mutlak kontrendikasyonları
bulunmamaktadır.
2 / 144.4. Özel kullanım uyarıları ve önlemleri
6-Merkaptopürin sadece bu tür maddelerin uygulanmasında deneyimli doktorların kontrolü
altında kullanılması gereken aktif bir sitotoksik ajandır.
İmmunizasyonda kullanılan canlı organizma aşısının, , bağışıklığı zayıf bireylerde enfeksiyona
neden olma potansiyeli vardır. O nedenle, ALL veya AML’li hastalarda canlı organizma aşıları
ile immunizasyon önerilmez. Tüm vakalarda, aşıya cevap için uygun olmadıkları sürece
remisyondaki hastalara canlı organizma aşıları yapılmamalıdır. Kemoterapinin kesilmesi ve
hastaların aşıya cevap verebilme kabiliyetlerinin tekrar oluşması arasındaki süre, kullanılmakta
olan immünospresyona sebep olan tedavilerin sıklığına ve türüne, altta yatan hastalığa ve diğer
etmenlere bağlıdır.
Ribavirin ve 6-merkaptopürinin birlikte uygulanması önerilmez. Ribavirin, 6-merkaptopürinin
etkinliğini azaltabilir ve toksisitesini arttırabilir (bkz. Bölüm 4.5).
PURİ-NETHOL™ Tablet’lerin güvenli kullanımı
Bkz. Bölüm 6.6 Beşeri tıbbi üründen arta kalan maddelerin imhası ve diğer özel önlemler.
İzlem:
PURİ-NETHOL™ GÜÇLÜ MİYELOSÜPRESİF OLDUĞU İÇİN REMİSYON
İNDÜKSİYONU SIRASINDA HER GÜN TAM KAN SAYIMLARI YAPILMALIDIR.
HASTALAR TEDAVİ SÜRESİNCE DİKKATLE İZLENMELİDİR.
Kemik iliği baskılanması:
6-Merkaptopürin tedavisi, lökopeni ve trombositopeniye, daha az sıklıkta anemiye yol açan
kemik iliği baskılanmasına neden olur. Remisyon indüksiyonu sırasında sık sık tam kan
sayımları yapılmalıdır. İdame tedavisi sırasında trombositler dahil tam kan sayımları düzenli
olarak izlenmeli veya eğer yüksek dozlarda kullanılıyorsa ya da ciddi böbrek ve/veya karaciğer
bozukluğu varsa daha sık yapılmalıdır.
Merkaptopürinin farklı farmasötik formülasyonları arasında geçiş yapılırken hastanın
hematolojik açıdan daha fazla izlenmesi önerilir.
Lökosit ve trombosit sayıları tedavi kesildikten sonra da düşmeye devam eder. Bu nedenle
sayımlardaki ilk anormal derecede büyük bir düşüş belirtisinde, tedavi hemen kesilmelidir.
PURİ-NETHOL™ tedavisi zamanında bırakıldığındakemik iliği baskılanması geri dönüşlüdür.
Akut miyeloid lösemide remisyon indüksiyonu sırasında hastalar sık sık rölatif bir kemik iliği
aplazisi süresine gerek duyabilir. Bu nedenle yeterli destekleyici olanakların bulunması önem
taşımaktadır.
Bu ilaç, birincil ve ikincil toksisitesi miyelosupresyon olan diğer ilaçlarla birlikte
kullanıldığında, 6-merkoptopürin dozunun azaltılması gerekli olabilir (bkz. Bölüm 4.5).
Hepatotoksisite:
PURİ-NETHOL™ hepatotoksiktir ve tedavi sırasında her hafta karaciğer fonksiyon testleri
yapılmalıdır. Plazma gama glutamil transferaz (GGT) düzeylerinin, ilacın hepatotoksisite
nedeniyle kesilmesi konusunda öngörüsel değeri olabilir. Daha önce karaciğer hastalığı bulunan
ya da diğer olası hepatotoksik tedavilerin uygulandığı hastalarda daha sık izlem yapılması
3 / 14önerilebilir. Sarılık görülmesi durumunda, hastaya PURİ-NETHOL™'ü derhal bırakması
söylenmelidir.
Tümör lisiz sendromu:
Remisyon indüksiyonu sırasında hızlı hücre yıkımı meydana geldiğinde kan ve idrardaki ürik
asit düzeyleri izlenmelidir; çünkü ürik asit nefropatisi riski ile birlikte hiperürisemi ve/veya
hiperürikozüri meydana gelebilir.
TPMT eksikliği:
Kalıtımsal tiyopürin metiltransferaz enzim (TPMT) eksikliği olan kişilerde, 6-merkoptopürin
ile tedavi başlangıcını takiben 6-merkoptopürinin miyelosupresif etkisine alışılmışın dışında
hassasiyet ve hızlı kemik iliği depresyonuna eğilim görülebilir. Bu sorun, olsalazin, mesalazin
veya sülfasalazin gibi TPMT’yi inhibe eden ilaçlarla birlikte kullanımda daha da kötüleşebilir.
Diğer sitotoksik ilaçlarla kombinasyon halinde 6-merkaptopürin alan kişilerde TPMT
aktivitesinin azalması ile sekonder lösemiler ve miyelodisplazi arasında muhtemel bir ilişki
olduğu bildirilmiştir (bkz. Bölüm 4.8). Hastaların yaklaşık % 0,3’ünde (1:300) enzim aktivitesi
çok azdır veya belirlenemez. Hastaların yaklaşık % 10’unda TPMT aktivitesi düşük veya orta
düzeydedir ve bireylerin % 90’ı normal TPMT aktivitesine sahiptir. Ayrıca çok yüksek TPMT
aktivitesine sahip olan yaklaşık % 2 oranında bir grup da bulunabilir. Bazı laboratuvarlar
tarafından TPMT eksikliğine ilişkin testler önerilse de bu testler ile ciddi toksisite riski altında
olan tüm hastaların saptandığı gösterilmemiştir. Bu nedenle kan sayımının yakın takibi yine
gereklidir.
Kalıtsal NUDT15 gen varyantı olan hastalar
Kalıtsal mutasyona uğramış NUDT15 geni olan hastalar, klasik tiyopürin tedavisi dozlarında,
erken lökopeni ve alopesi gibi şiddetli 6-merkaptopürin toksisitesi açısından yüksek risk
altındadır. Bu hastalardan, özellikle NUDT15 varyant homozigotları olanlarda (bkz. Bölüm
4.2) genellikle dozun azaltılması gereklidir. NUDT15 c.415C> T'nin sıklığı Doğu Asyalılarda
yaklaşık % 10, Hispaniklerde % 4, Avrupalılarda % 0,2 ve Afrikalılarda % 0 olarak etnik
değişkenlik göstermektedir. Her durumda, kan sayımlarının yakından izlenmesi gereklidir.
Çapraz direnç:
6-Merkaptopürin ve 6- tiyoguanidin arasında genellikle çapraz direnç bulunmaktadır.
Aşırı Duyarlılık
Geçmişinde 6-merkaptopürine karşı aşırı duyarlılığı olduğundan şüphelenilenhastalara,
alergolojik testlerle hastanın 6-merkaptopürine karşı aşırı duyarlı olduğu, ama azatiyoprin
açısından negatif olduğu doğrulanmadıkça, bunun ön-ilacı olan azatiopirin kullanmaları
önerilmemelidir. Azatiyoprin, 6-merkaptopürinin ön-ilacı olduğu için, tedavi başlatılmadan
önce geçmişinde azatiyoprine karşı aşırı duyarlılık öyküsü olan hastaların 6-merkaptopürine
karşı aşırı duyarlılığı olup olmadığı belirlenmelidir.
Böbrek ve/veya Karaciğer Yetmezliği
Böbrek yetmezliği ve/veya karaciğer yetmezliği olan hastalarda 6-merkaptopürin uygulanması
sırasında dikkatli olunması önerilir. Bu hastalarda dozun azaltılması düşünülmelidir ve
hematolojik cevap dikkatle izlenmelidir (bkz. Bölüm 4.2 ve Bölüm 5.2).
Mutajenite ve karsinojenite:
Merkaptopürin dahil olmak üzere, immünosüpresif tedavi gören hastalarda, lenfoproliferatif
hastalıklar ve diğer maligniteler, özellikle deri kanserleri (melanomlar ve melanom
4 / 14olmayanlar), sarkomalar (Kaposi ve Kaposi olmayan) ve in situ uterin servikal kanser gelişmesi
açısından risk artışı bulunmaktadır. Artan risk, immünosüpresyonun derecesi ve süresi ile
ilişkili görünmektedir. İmmünosüpresyonun kesilmesi ile lenfoproliferatif hastalıklarda kısmi
regresyon sağlanabildiği bildirilmiştir.
Çoklu immünosüpresanları (tiyopürinler dahil) içeren bir tedavi rejimi dikkatle uygulanmalıdır.
Çünkü bu tedavi, bazılarının ölüme yol açtığı bildirilen lenfoproliferatif hastalıklara neden
olabilir. Eş zamanlı olarak uygulanan çoklu immünosüpresanların birlikte verilmesi, Epstein-
Barr virüsü (EBV)-ilişkili lenfoproliferatif hastalıklar riskini arttırmaktadır.
Lösemili hastaların periferik lenfositlerinde, 6-merkaptopürinin belirtilmeyen bir dozunun
uygulandığı hipernefromalı bir hastada ve 0,4 ila 1,0 mg/kg/gün dozları ile tedavi edilen kronik
böbrek hastalığı olan hastalarda kromozomal aberasyonlarda artış görülmüştür.
Neoplastik olmayan hastalıklar için diğer tıbbi ürünlerle kombinasyon halinde 6-merkaptopürin
alan hastalarda akut non-lenfatik löseminin görüldüğü iki vaka kaydedilmiştir. 6-merkaptopürin
ile piyoderma gangrenosum tedavisi gören bir hastada daha sonra akut nonlenfatik löseminin
geliştiği tek bir vaka bildirilmiştir. Ancak bunun, hastalığın doğal seyrinin bir parçası olup
olmadığı veya 6-merkaptopürinin nedensel bir etkisinin olup olmadığı belli değildir.
6-Merkaptopürin ve ilaveten çoklu sitotoksik ilaçlarla tedavi edilmiş Hodgkin hastası bir
bireyde akut miyeloid lösemi meydana gelmiştir.
Myastenia gravis nedeniyle 6-merkaptopürin ile tedavi edilen bir kadın hastada tedaviden 12,5
yıl sonra kronik miyeloid lösemi meydana gelmiştir.
Enflamatuar Bağırsak Hastalığı (IBD) popülasyonunda (endikasyon dışı kullanım) 6-
merkaptopürin, anti-TNF ajanlar ile kombinasyon halinde kullanıldığında hepatosplenik T-
hücreli lenfoma bildirimleri alınmıştır (bkz. Bölüm 4.8 ).
Makrofaj aktivasyon sendromu
Makrofaj aktivasyon sendromu (MAS), otoimmün koşullara sahip, ,özellikle Enflamatuar
Bağırsak Hastalığı (IBD) (endikasyon dışı kullanım) olan hastalarda ortaya çıkabilen, bilinen,
yaşamı tehdit eden bir hastalıktır ve muhtemelen merkaptopürin kullanımı ile bu durumun
gelişme olasılığı artabilir. . MAS meydana gelir veya bundan şüphe edilirse,
değerlendirilmesine ve tedaviyee mümkün olduğunca çabuk başlanmalıve merkaptopürin
tedavisi kesilmelidir. Doktorlar MAS’ın tetikleyicisi olduğu bilinen, EBV ve sitomegalovirüs
(CMV) gibi enfeksiyon belirtileri konusunda dikkatli olmalıdır.
Pediyatrik popülasyon
Semptomatik hipoglisemi olguları, 6-merkaptopürin alan ALL’li çocuklarda bildirilmiştir (bkz.
Bölüm 4.8). Olguların büyük çoğunluğu, altı yaşından küçük veya düşük vücut kütle indeksine
sahip çocuklardan oluşmuştur.
Enfeksiyonlar
Kortiosteroidler dahil diğer immünosupresif ilaçlarla kombinasyon halinde veya tek başına 6-
merkaptopürin ile tedavi edilen hastalarda, ciddi ya da atipik enfeksiyonlar ve viral
reaktivasyon dahil viral, fungal ve bakteriyal enfeksiyonlara yatkınlıkta artışgörülmüştür.
Enfeksiyon hastalıkları ve komplikasyonlar, tedavi edilmemiş hastalara kıyasla bu hastalarda
daha ciddi olabilir.
5 / 14Tedaviye başlamadan önce, varicella zoster virüsüne daha önceki maruziyet ya da bu virüs ile
enfeksiyon göz önünde bulundurulmalıdır. Gerekirse profilaktik tedavi dahil, yerel kılavuzlar
dikkate alınabilir. Tedaviye başlamadan önce hepatit B için serolojik testlerinin yapılması
düşünülmelidir. Serolojik testle pozitif olduğu doğrulanmış olgulardaprofilaktik tedavi dahil
yerel kılavuzlar dikkate alınabilir. ALL nedeniyle 6-merkaptopürin alan hastalarda nötropenik
sepsis olguları bildirilmiştir.
Lesch-Nyhan sendromu
Sınırlı sayıdaki kanıtlar, ender bir kalıtsal durum olan hipoksantin-guanin fosforiboziltransferaz
eksikliği (Lesch-Nyan sendromu) olan hastalarda ne 6-merkaptopürinin ne de ön-ilacı
azatiyoprinin etkili olmadığını düşündürmektedir. Bu hastalarda 6-merkaptopürin veya
azatiyoprin kullanılması önerilmez.
UV maruziyeti
6-Merkaptopürin ile tedavi edilen hastalar güneşe daha fazla duyarlıdır. Gün ışığına ve UV
ışığına maruziyet kısıtlanmalıdır ve hastalara koruyucu giysiler giymeleri ve yüksek koruma
faktörlü güneş koruyucu kullanmaları önerilmelidir.
Ksantin oksidaz inhibitörleri
Ksantin oksidaz inhibitörleri allopürinol, oksipürinol veya tiyopürinol ve 6-merkaptopürin ile
tedavi edilen hastalar, allopürinolün 6-merkaptopürinin katabolizma hızını azaltması nedeniyle
normal 6-merkaptopürin dozunun sadece % 25’ini kullanmalıdır (bkz. Bölüm 4.2 ve Bölüm
4.5).
Antikoagülanlar
6-merkaptopürin ile eş zamanlı uygulandığında varfarin ve asenokumarolün antikoagülan
etkilerinin inhibe olduğubildirilmiştir. Bu nedenle, daha yüksek dozlarda antikoagülan
gerekebilir (bkz. Bölüm 4.5).
Laktoz
Nadir kalıtımsal galaktoz intoleransı, Lapp laktaz yetmezliği ya da glikoz- galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Bağışıklık sistemi zayıf bireylerde canlı organizma aşıları ile aşılama önerilmez (bkz. Bölüm
4.4 ).
6-merkaptopürinin gıda ile birlikte alınması sistemik maruziyeti kısmen azaltabilir. 6-
merkaptopürin yemeklerle birlikte veya aç karnına alınabilir. Ancak hastalar maruziyette fazla
değişkenlik olmasından kaçınmak amacıyla uygulama şeklini bir düzene oturtmalıdır. . Doz,
süt ve süt ürünleri ile birlikte alınmamalıdır. Çünkü bunlar ksantin oksidaz adı verilen ve 6-
merkaptopürini metabolize eden ve bu nedenle plazma merkaptopürin konsantrasyonunun
azalmasına yol açabilen bir enzim içerirler.
Diğer tıbbi ürünlerin 6-merkaptopürin üzerine etkileri
Ribavirin
6 / 14Ribavirin, inozin monofosfat dehidrogenaz (IMPDH) enzimini inhibe ederek, aktif 6-
tiyoguanin nükleotidlerinin daha az düzeyde üretilmesine neden olmaktadır. 6-merkaptopürinin
ön-ilacı ve ribavirinin birlikte uygulanmasını takiben ciddi miyelosüpresyon bildirildiği için,
ribavirin ve 6-merkaptopürinin eş zamanlı uygulanması önerilmemektedir (bkz. Bölüm 4.4 ve
Bölüm 5.2 ).
Miyelosupresif ilaçlar
6-Merkaptopürin, diğer miyelosupresif ilaçlarla birlikte kullanıldığında dikkat edilmelidir ;
hematolojik izleme göre doz azaltılması gerekli olabilir (bkz. Bölüm 4.4).
Allopürinol, oksipürinol, tiyopürinol ve diğer ksantin oksidaz inhibitörleri
Allopürinol, oksipürinol ve tiyopürinol ksantin oksidaz aktivitesini inhibe etmekte; bu durum
da biyolojik olarak aktif 6-tiyoinosinik asidin biyolojik olarak inaktif 6-tiyoürik aside
dönüşümünün azalmasına neden olmaktadır. Allopürinol, oksipürinol ve/veya tiyopürinol ve 6-
merkaptopürin birlikte uygulandığında, 6-merkaptopürinin normal dozunun sadece % 25’inin
verilmesi gereklidir (bkz. Bölüm 4.2).
Febuksostat gibi diğer ksantin oksidaz inhibitörleri, 6-merkaptopürinin metabolizmasını
azaltabilir. Uygun doz azaltımını belirlemek amacıyla yeterli veri olmadığı için eş zamanlı
uygulama önerilmez.
Aminosalisilatlar
Aminosalisilat türevlerinin (örn. olsalazin, mezalasin veya sülfalazin) TPMT enzimini inhibe
ettiğini gösteren in vitro ve in vivo kanıtlar bulunmaktadır. Bu nedenle aminosalisilat türevleri
ile birlikte kullanıldığında, 6-merkaptopürinin daha düşük dozlarının gerekli olabileceği
dikkate alınmalıdır (bkz. Bölüm 4.4).
Metotreksat
Metotreksat (oral olarak 20 mg/m2) 6-merkaptopürinin EAA’sını yaklaşık % 31 arttırır ve
metotreksat (2 veya 5 g/m2 intravenöz olarak) 6-merkaptopürinin EAA’sını sırasıyla % 69 ve
93 arttırır. Bu nedenle 6-merkaptopürin ile yüksek doz metotreksat birlikte uygulandığında, doz
uygun akyuvar sayımı sağlanacak şekilde ayarlanmalıdır.
İnfliksimab
6-merkaptopürinin bir ön-ilacı olan azatiyoprin ve infliksimab arasında etkileşimler
gözlenmiştir. Azatiyoprin ile tedavi edilen hastalar, infliksimab infüzyonunu izleyen ilk
haftalarda 6-TGN (6-tiyoguanin nükleotidi, azatiyoprinin aktif bir metaboliti) düzeylerinde
geçici artışlar ve ortalama lökosit sayısında azalma deneyimlemiştir. Bu değerler 3 ay sonra
önceki düzeylerinegeri dönmüştür.,
6-Merkaptopürinin diğer tıbbi ürünler üzerindeki etkisi
Antikoagülanlar
6-merkaptopürin ile eş zamanlı uygulandığında varfarin ve asenokumarolün antikoagülan
etkilerinin inhibe olduğu bildirilmiştir; bu nedenle daha yüksek dozlarda antikoagülan
gerekebilir. Antikoagülanlar 6-merkaptopürin ile birlikte uygulandığında koagülasyon
testlerinin yakından izlenmesi önerilir.
Özel popülasyonlara ilişkin ek bilgiler
Veri bulunmamaktadır.
7 / 14Pediyatrik popülasyon:
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bütün sitotoksik kemoterapilerde olduğu gibi, eğer eşlerden biri 6-merkaptopürin kullanıyorsa,
tedavi sırasında uygun doğum-kontrol önlemleri önerilmelidir.
Gebelik dönemi
PURİ-NETHOL™’ün gebelik ve/veya fetus/yeni doğan üzerinde zararlı farmakolojik etkileri
bulunmaktadır.
6-merkaptopürinin ve metabolitlerinin anneden fetusa, önemli miktarda transplasental ve
transamniyotik geçişi olduğu gösterilmiştir.
Gebelik döneminde, özellikle ilk trimestrede, 6-merkaptopürin kullanımından mümkün
olduğunca kaçınılmalıdır. Her bir bireysel olguda anneye sağlaması beklenen fayda ile fetus
için oluşturduğu potansiyel zarar dengelenmelidir.
Hayvanlarda yapılan 6-merkoptopürin çalışmalarında, üreme toksisitesi görülmüştür (bkz.
Bölüm 5.3 ). İnsanlardaki potansiyel risk büyük ölçüde bilinmemektedir.
Maternal maruziyet: Gebelik süresince, özellikle gebe kalmadan önce veya ilk trimesterden
sonra verildiğinde, kemoterapi ilacı olarak sadece 6-merkaptopürin ile tedaviden sonra normal
çocuklar doğmuştur.
Maternal maruziyet sonrasında düşükler ve prematüre doğumlar bildirilmiştir. Gebe kadında
diğer kemoterapi ilaçları ile kombinasyon halinde 6-merkaptopürin tedavisini takiben çoklu
konjenital anormaliler rapor edilmiştir.
Paternal maruziyet: 6-merkaptopürine paternal maruziyet sonrasında konjenital anormaliler
ve spontan düşükler rapor edilmiştir.
Laktasyon dönemi
6-merkaptopürinin ön-ilacı ile birlikte immunosupresif tedavi gören böbrek nakli olmuş
hastaların sütünde 6-merkaptopürin saptanmıştır. 6-merkaptopürin kullanan annelerin
bebeklerini emzirmesi önerilmez.
Üreme yeteneği/Fertilite
PURİ-NETHOL™ tedavisinin insan fertilitesi üzerine etkisi bilinmemektedir. Çocukluk veya
ergenlik çağında tedavi aldıktan sonra başarılı babalık/annelik raporları vardır.
6-merkaptopürine maruziyeti takiben geçici oligospermi bildirilmiştir.
4.7. Araç ve makine kullanımı üzerindeki etkiler
6-merkaptopürinin araç ve makine kullanım performansını etkilediğine ilişkin veri
bulunmamaktadır. İlacın farmakolojik etkisinden, bu aktiviteler üzerine zararlı bir etkisinin
tahmin edilmesi mümkün değildir.
8 / 144.8. İstenmeyen etkiler
Güvenlilik profilinin özeti
6-merkaptopürin için, istenmeyen etkilerin sıklığının doğru şekilde belirlenmesini
destekleyebilecek modern klinik belge eksikliği bulunmaktadır. Aşağıda verilen advers ilaç
reaksiyonlarına aitsıklık sınıflamaları tahminidir;çoğu reaksiyon için, sıklığın
sınıflandırılmasına uygun veriler bulunmamaktadır. Alınan doza bağlı olarak ve ayrıca diğer
terapötik ajanlarla kombinasyon halinde verildiğinde istenmeyen etkilerin sıklıklarında farklılık
olabilir.
6 merkaptopürin ile tedavinin ana yan etkisi kemik iliği baskılanması olup; lökopeni ve
trombositopeniye yol açmaktadır.
Advers reaksiyonların tablolanmış listesi
Sıklık sınıflandırılmasında aşağıdaki standart kullanılmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila <1/100); seyrek
(≥ 1/10.000 ila < 1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor.)
Enfeksiyonlar ve enfestasyonlar
Yaygın olmayan: Bakteriyal ve viral enfeksiyonlar, nötropeni ile ilişkili enfeksiyonlar
İyi huylu, kötü huylu ve tanımlanmamış neoplazmalar (kistler ve polipler dahil)
Seyrek: Lenfoproliferatif hastalıklar, deri kanserleri (melanomlar ve melanom olmayanlar),
sarkomalar (Kaposi ve Kaposi olmayanlar) ve in situ uterin servikal kanseri kapsayan
neoplazmalar (bkz. Bölüm 4.4).
Çok seyrek: İkincil lösemi ve miyelodisplazi (bkz. Bölüm 4.4); IBD’si (onaylanmamış
endikasyon) olan hastalarda anti-TNF ilaçları ile birlikte kullanıldığında hepatosplenik T-
hücresi lenfoması (bkz. Bölüm 4.4).
Kan ve lenf sistemi hastalıkları
Çok yaygın: Kemik iliği baskılanması; lökopeni ve trombositopeni.
Yaygın: Anemi
Bağışıklık sistemi hastalıklarıSeyrek: Artralji, deri döküntüsü, ilaç ateşi ile birlikte aşırı
duyarlılık reaksiyonları
Çok seyrek: Yüzde görülen ödem ile birlikte aşırı duyarlılık reaksiyonları
Metabolizma ve beslenme hastalıkları
Yaygın olmayan: Anoreksi
Bilinmeyen: Hipoglisemi (pediyatrik hastalarda)
Gastrointestinal hastalıkları
Yaygın: Bulantı, kusma, IBD’si olan hastalarda (onaylanmamış endikasyonda) pankreatit
Seyrek: Oral ülserasyon, pankreatit (onaylı endikasyonlarda)
Çok seyrek: Bağırsakta ülser oluşumu
Hepatobiliyer hastalıkları
Yaygın: Safra kesesi stazları, hepatotoksisite
Seyrek: Hepatik nekroz
9 / 14Deri ve derialtı doku hastalıkları
Seyrek: Alopesi
Bilinmiyor: Işığa karşı duyarlılık
Üreme sistemi ve meme hastalıkları
Çok seyrek: Geçici oligospermi
Seçilen advers reaksiyonların tanımlanması:
Hepatobiliyer bozukluklar
6-merkaptopürin hayvanlar ve insanlarda hepatotoksiktir. İnsanlardaki histolojik bulgularda
hepatik nekroz ve biliyer staz görülmüştür.
Hepatotoksisite görülme sıklığı çok değişkendir ve herhangi bir dozda meydana gelebilir; ancak
günde bir kez 2,5 mg/kg vücut ağırlığı veya 75 mg/m2 vücut yüzey alanı olarak önerilen doz
aşıldığı zaman daha sık görülmektedir.
Karaciğer fonksiyon testlerinin izlenmesi, karaciğer toksisitesinin erken teşhis edilmesine
olanak sağlar. Plazmada gama glutamil transferaz (GGT) düzeyleri, hepatotoksisite nedeniyle
ilacın kesilmesinde özellikle belirleyici olabilir. 6-Merkaptopürin tedavisi yeterince erken
sonlandırılır ise hepatotoksisitegenellikle geri dönüşlüdür; fakat öldürücü karaciğer hasarı
görülmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr ; e-posta:
tufam@titck.gov.tr ; tel 0 800 314 00 08; faks: 0 312 218 35 99).
4.9. Doz aşımı ve tedavisi
Belirti ve bulgular
Doz aşımında erken görülebilen semptomlar bulantı, kusma, ishal ve anoreksiyi de kapsayan
gastrointestinal etkilerdir. Başlıca toksik etki kemik iliği üzerine olup;, miyelosupresyon ile
sonuçlanır. Hematolojik toksisitenin, PURİ-NETHOL™'un tek doz alımından çok, kronik aşırı
doz alımı ile daha şiddetli olduğu görülmüştür. Karaciğer işlev bozukluğu ve gastroenterit de
görülebilmektedir.
Doz aşımı riski, PURİ-NETHOL™ ile birlikte allopürinol verildiğinde de artış gösterir
(bkz.Bölüm 4.5.).
Tedavi
Bilinen bir antidot bulunmadığı için kan sayımı yakından izlenmeli ve gerektiğinde uygun kan
transfüzyonu ile birlikte genel destekleyici önlemler alınmalıdır. 6-Merkaptopürinin aşırı doz
alımında, alımı izleyen 60 dakika içerisinde uygulama yapılmaması durumunda,etkin önlemler
(aktif kömür kullanımı gibi) etkili olmayabilir.
Diğer tedaviler klinik gerekliliğe göre ya da mümkünse TÜFAM’ın önerilerine göre
yapılmalıdır.
10 / 145. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ajanlar, antimetabolitler, pürin analogları
ATC-kodu: L01BB02
Etki mekanizması
6-Merkaptopürin, pürin bazlarının, adenin ve hipoksantinin sülfidril analogudur ve sitotoksik
bir antimetabolit gibi davranır.
6-Merkaptopürin, pürin antagonisti gibi davranan inaktif bir ön-ilaçtır. Ancak sitotoksisite için
hücresel alıma ve tiyoguanidin nükleotidlerine (TGN’ler) hücreiçi anabolizmaya gerek
duymaktadır.. TGN’ler ve diğer metabolitler (örn. 6-metil-merkaptopürin ribonükleotidleri) de
novo pürin sentezini ve pürin nükleotidlerinin birbirine dönüşümünü inhibe etmektedir.
Tiyoguanidin nükleotidleri aynı zamanda nükleik asitlere dahil olmakta ve ilacın sitotoksik
etkilerine katkıda bulunmaktadır.
Farmakodinamik etkiler
6-merkaptopürinin sitotoksik etkisi, alyuvarlardaki 6-merkaptopürin türevi tiyoguanin
nükleotid düzeyleri ile ilişkili olabilir, ancak plazmadaki 6-merkaptopürin konsantrasyonu ile
ilişkili değildir.
5.2. Farmakokinetik özellikler
Genel özellikler
Emilim:
Oral 6-merkaptopürinin biyoyararlanımı bireyler arasında önemli ölçüde değişkenlik
göstermektedir. Yedi pediyatrik hastaya 75 mg/m2 dozda verildiğinde, biyoyararlanımı % 5-
37 aralığında ortalama olarak uygulanan dozun % 16’sı olmuştur. Biyoyararlanımdaki
değişkenlik muhtemelen, ilk geçiş hepatik metabolizması sırasında 6-merkaptopürinin önemli
bir kısmının metabolize olmasının bir sonucudur.
Akut lenfoblastik lösemi hastası olan 14 çocuğa 75 mg/m2 dozda6-merkaptopürinin oral
uygulamasından sonra ortalama C 0,89 mikroM (0,29-1,82 mikroM aralığında)ve T 2,2
maks maks
saat (0,5-4 saat aralığında) olarak saptanmıştır..
6- merkaptopürinin ortalama bağıl biyoyararlanımı, bir gecelik aç kalım ile karşılaştırıldığında,
yemek ve sütle birlikte alınmasından sonra yaklaşık % 26 daha düşüktür. 6-Merkaptopürin,
ksantin oksidaz içeren süt içerisinde dayanıklı değildir (30 dakika içinde % 30 parçalanma)
(bkz. Bölüm 4.2 ).
Dağılım:
IV veya oral uygulamadan sonra 6-merkaptopürinin beyin omurilik sıvısındaki (BOS)
konsantrasyonları düşük ya da ihmal edilebilir düzeydedir (BOS: Plazma oranları 0,05-0,27).
BOS konsantrasyonları, intratekal uygulamadan sonra daha yüksektir.
Biyotransformasyon:
6-Merkaptopürin aktif ve inaktif metabolitlerine bir dizi çok basamaklı yolak ile büyük ölçüde
metabolize edilir. Kompleks metabolizması nedeniyle, bir enzimin inhibisyonu, etkinlik kaybı
ve/veya bariz miyelosüpresyona ilişkin bütün olguları açıklamamaktadır. 6-Merkaptopürinin
metabolizmasından sorumlu en etkili enzimler veya onun alt metabolitleri: Polimorfik enzim
tiyopürin S-metiltransferaz (TPMT), ksantin oksidaz, inosin monofosfat dehidrojenaz
(IMPDH) ve hipoksantin guanin fosforiboziltransferazdır (HPRT). Aktif ve inaktif
metabolitlerin oluşumunda yer alan diğer enzimler şunlardır: Guanozin monofosfat sentetaz
11 / 14(TGN’leri oluşturan GMPS) ve inosin trifosfat pirofosfataz (ITPaz). Diğer yolaklarla oluşan
çeşitli inaktif metabolitler de bulunmaktadır.
6-Merkaptopürin metabolizmasında rol alan farklı enzim sistemlerini kodlayan genlerdeki
polimorfizmlerin, 6-merkaptopürin tedavisinde advers ilaç reaksiyonlarını öngörebileceğine
ilişkin kanıt bulunmaktadır. Örneğin TPMT eksikliği olan kişilerde çok yüksek sitotoksik
tiyoguanin nükleotid konsantrasyonları oluşmaktadır (bkz. Bölüm 4.4.).
Eliminasyon:
22 erişkin hastanın bulunduğu bir çalışmada IV infüzyondan sonra ortalama 6-merkaptopürin
klerensi ve yarı ömrü sırasıyla 864 mL/dak/m2 ve 0,9 saat olarak saptanmıştır. Ortalama böbrek
klerensi bu hastaların 16’sında 191 mL/dak/m2 olarak bildirilmiştir. IV uygulamadan sonra,
dozun yaklaşık % 20’si değişmemiş ilaç olarak idrarla atılır. Yedi çocuk hastanın yer aldığı
bir çalışmada, IV infüzyondan sonraortalama 6-merkaptopürin klerensi ve yarılanma ömrü
sırasıyla, 719 (+/-610) mL/dak/m2 ve 0,9 (+/-0,3) saat olarak bildirilmiştir.
Özel Hasta Popülasyonları
Yaşlı popülasyonu
Yaşlı hastalara özgü çalışmalar yapılmamıştır (bkz. Bölüm 4.2).
Böbrek bozukluğu
6-Merkaptopürinin bir ön-ilacı ile yapılan çalışmalarda böbrek nakli olmuş hastalara kıyasla
üremik hastalarda 6-merkaptopürin farmakokinetiğinde herhangi bir fark görülmemiştir.
Böbrek bozukluğunda, 6-merkaptopürinin aktif metabolitleri hakkında çok az bilgi
bulunmaktadır (bkz. Bölüm 4.2).
6-Merkaptopürin ve/veya metabolitleri hemodiyaliz ile elimine edilmekte olup;, radyoaktif
metabolitlerin yaklaşık % 45’i 8 saatlik diyaliz süresince elimine edilir.
Karaciğer bozukluğu
Karaciğer hastalığı olmayan, karaciğer bozukluğuolan (ancak sirozu olmayan) ve karaciğer
bozukluğuve sirozu olan olmak üzere, böbrek nakli olmuş üç hasta grubunda 6-
merkaptopürinin ön-ilacı ile bir çalışma yapılmıştır. Bu çalışma, 6-merkaptopürin
maruziyetinin karaciğer bozukluğuolmayan hastalara kıyasla karaciğer bozukluğu olan (ama
sirozu olmayan) hastalarda 1,6 kat daha yüksek, karaciğer bozukluğu ve sirozu olan hastalarda
ise 6 kat daha yüksek olduğunu göstermiştir(bkz. Bölüm 4.2).
5.3. Klinik öncesi güvenlilik verileri
Karsinojenite, mutajenite
Diğer antimetabolitlere benzer şekilde 6-merkaptopürin insanlarda potansiyel olarak
mutajeniktir ve insanlarda, farelerde ve sıçanlarda kromozom hasarı bildirilmiştir.
Hücrede, deoksiribonükleik asit (DNA) üzerine olan etkisi nedeniyle , 6-merkaptopürin
potansiyel olarak karsinojeniktir ve bu tedavide teorik karsinojenite riski dikkate alınmalıdır.
Teratojenite
6-merkaptopürin, anneye toksik olmayan dozlarda, fare, sıçan, hamster ve tavşanlarda embriyo
ölümüne ve ciddi teratojenik etkilere neden olmuştur. Bütün türlerde, embriyotoksisite derecesi
ve malformasyon türü, doza ve ilaç alım zamanındaki gebelik dönemine bağlıdır.
12 / 146. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (inek sütünden elde edilmiştir)
Mısır nişastası
Modifiye mısır nişastası
Stearik asit
Magnezyum stearat
Saf su
6.2. Geçimsizlikler
Bilinmemektedir.
6.3. Raf ömrü
60 ay
6.4. Saklamaya yönelik özel tedbirler
25°C altındaki oda sıcaklığında saklayınız.
Nemden korumak için şişenin kapağını sıkıca kapatınız.
Işıktan korumak için orijinal ambalajında saklayınız.
6.5. Ambalajın niteliği ve içeriği
PURİ-NETHOL™ 50 mg tablet, 25 adet, şişede
6.6. Beşeri tıbbi üründen arta kalan maddelerin imhası ve diğer özel önlemler
PURİ-NETHOL™ tabletler, sitotoksik ilaçların kullanımı ile ilgili yürürlükte olan talimatlara
ve/veya düzenlemelere uygun şekilde kullanılmalıdır.
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı
Resmî Gazetede yayımlanan Atık Yönetimi Yönetmeliğine göre yapılır.
İmha
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve “Ambalaj
ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
VLD Danışmanlık, Tıbbi Ürünler ve Tanıtım Hizmetleri A.Ş.
Büyükdere Cad. No. 127 Astoria İs Merkezi A Blok K 8 Esentepe, Şişli- İstanbul
Tel no: 0 212 340 76 84
8. RUHSAT NUMARASI
04.10.2011-132/13
9. İLK RUHSAT TARİHİ/RUHSAT YENİLEME TARİHİ
04.10.2011
13 / 1410. KÜB’ün YENİLEME TARİHİ
14 / 14