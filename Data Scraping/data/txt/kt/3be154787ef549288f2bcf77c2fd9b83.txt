KULLANMA TALİMATI  
 
 
PRADAXA® 75 mg sert kapsül  
Ağız yoluyla alınır.  
 
Etkin madde: Dabigatran  eteksilat.  
Her bir kapsül, 75 miligram dabigatran eteksilat baz (mesilat şeklinde) içerir.  Yardımcı  maddeler: Tartarik asit, arap zamkı, hipromelloz, dimetikon 350, talk, 
hidroksipropil selüloz, Kapsül kılıfı ve baskı mürekkebi: Karragenan, potasyum klorür, titanyum dioksit (E171), şellak, siyah demir oksit (E172), potasyum hidroksit, hipromelloz. 
 ▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde, 
doktorunuza bu ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
  
Bu Kullanma Talimatında:  
 
1. PRADAXA nedir ve ne için  kullanılır?  
2. PRADAXA'yı kullanmadan önce dikkat edilmesi  gerekenler  
3. PRADAXA nasıl  kullanılır?  
4. Olası yan etkiler  nelerdir?  
5. PRADAXA’nın  saklanması  
 Başlıkları yer almaktadır.  1. PRADAXA nedir ve ne için  kullanılır?  
 PRADAXA, dabigatran eteksilat etkin maddesini içerir ve antikoagülanlar olarak adlandırılan bir gruba ait bir ilaçtır. Kanda pıhtı oluşumunda rol oyanayan bir maddeyi engelleyerek etki gösterir.  
 PRADAXA 75 mg, beyaz renkte opak kapak ve opak gövdeden oluşan sert kapsüller şeklindedir. Kapsül kapağı üzerinde Boehringer Ingelheim logosu ve kapsül gövdesinde “R75” ifadesi basılıdır. PRADAXA 10 ve 60 kapsül içer en blister ambalajlarda  piyasaya sunulur. Ambalaj büyüklüklerinin tümü piyasada bulunmayabilir. 
 PRADAXA, erişkin hastalarda, diz veya kalça eklemi değiştirme (replasman)  
ameliyatlarından  sonra toplar  damarlarda pıhtı oluşmasını engellemek için kullanılır.  
 2. PRADAXA'yı kullanmadan önce dikkat edilmesi  gerekenler  
 PRADAXA’yı aşağıdaki durumlarda KULLANMAYINIZ:  
Eğer;  
- Dabigatran eteksilat veya yukarıda “yardımcı maddeler” kısmında listelenen  yardımcı  
maddelerden birine karşı aşırı duyarlı (alerjik) i seniz 
- Böbrek fonksiyonlarınızda şiddetli derecede azalma  varsa  
- Mevcut kanamanız varsa  
- Bir organınızda  ciddi  kanama riskini  arttıran  bir hastalığınız  varsa (Örneğin, mide  
ülseri,  beyinde yaralanma veya kanama, yeni geçirilmiş beyin veya göz ameliyatı)  
- Kanamaya artmış bir eğiliminiz varsa. Bu durum doğuştan ya da diğer ilaçlara bağlı  
olabilir veya nedeni bilinmeyebilir  
- Antikoagülan tedavinin değiştirildiği durumlar, atar damarınızda ya da toplar 
damarınızda bulunan damar yolunun açık kalması için heparin verilen durumlar veya atrial 
fibrilasyon için kateter ablasyonu denilen bir yöntemle kalp atımlarınızın normale 
döndürülmesi işlemi  hariç olmak üzere,  kan pıhtılaşmasına engel olan bir i laç kullanıyorsanız 
(Örneğin, varfarin, rivaroksaban, apiksaban veya  heparin)  
- Karaciğer işlevleriniz önemli derecede azalmış ise veya ölüme yol açabilecek bir  
karaciğer rahatsızlığınız mevcutsa  
- Mantar  enfeksiyonlarının tedavisi  için ağızdan  alınan  ketokonazol  veya itrakonazol  
kullanıyorsanız  
- Siklosporin (organ nakli sonrası organ reddini engellemek için kullanılan bir  ilaç) 
kullanıyorsanız  
- Düzensiz kalp atışlarının tedavisi için kullanılan bir ilaç olan dronedaron 
kullanıyorsanız  
- Hepatatit C enfeksiyonunu (virüslerin neden olduğu karaciğeri etkileyen bir enfeksiyon) 
tedavi etmek için glesaprevir ve pibrentasvir kombinasyonunu içeren antivira l bir ilaç 
kullanıyorsanız  
- Eğer  size kanınızın devamlı şekilde  sulandırılmasını gerektiren  suni kalp kapağı  
takıldıysa  
 
PRADAXA’yı aşağıdaki durumlarda DİKKATLİ KULLANINIZ:  
 PRADAXA kullanmadan önce doktorunuzla görüşünüz. PRADAXA tedavisi sırasında, eğer 
bazı sorunlar yaşarsanız veya ameliyat olmanız gerekirse yine doktorunuzla görüşmeniz 
gerekebilir.  
 Herhangi bir tıbbi sorununuz veya hastalığınız varsa veya geçmişte olduysa, özellikle de aşağıda listelenen durumlardan biri sizin için söz konusu ise, doktorunuza bildiriniz:  
 Eğer;  
- Artmış kanama riskiniz varsa. Bu durum aşağıdaki gibi durumlarda ortaya çıkmış  
olabilir: 
• Kısa zaman önce kanamanız olduysa  
• Son bir ay içinde sizden doku örneği alınmışsa  (biyopsi)  • Ciddi bir  yaralanma geçirmişseniz (kemik kırıkları, kafa yaralanmaları veya ameliyat 
gerektiren herhangi bir yaralanma  gibi)  
• Boğazınızda veya midenizde iltihaplanma şikayetiniz  varsa  
• Mide suyunun boğazınıza gelmesi şikayetiniz varsa (gastrik reflü)  
• Kanama riskini artırabilece k ilaçlar kullanıyorsanız (Bkz. Diğer ilaçlarla  birlikte  
kullanımı)  
• Antienflamatuvar (iltihap giderici) ilaçlar (diklofenak, ibuprofen, piroksikam  gibi) 
alıyorsanız  
• Kalbinizde enfeksiyon varsa (bakteriyel  endokardit)  
• Böbrek fonksiyonlarınızda  bir bozukluk olduğunu biliyorsanız  veya  dehidratasyon 
(susuzluk hissi ve az miktarda koyu renkli (yoğun) idrar çıkarma belirtilerini de 
kapsayan durum) şikayetiniz  varsa  
• 75 yaşından büyükseniz  
• Vücut ağırlığınız 50 kg veya daha az  ise 
 
- Kalp krizi geçirdiyseniz veya kalp krizi geçirme riskinizi arttıracak koşulların sizin için 
geçerli olduğu belirlenmiş  ise 
 
- Kan testlerinizdeki değişikliklerle ilişkilendirilen bir karaciğer hastalığınız varsa. Bu 
durumda PRADAXA kullanımı  önerilmez.  
 
Aşağıdaki durumlarda PRADAXA’yı kullanırken özel dikkat gösteriniz  
 
- Ameliyat olmanız  gerekiyorsa:  
Bu durumda, kanama riski artacağı için ameliyat sırasında ve hemen sonrasında PRADAXA kullanımının geçici olarak kesilmesi gerekecektir. PRADAXA’y ı ameliyat öncesinde ve 
sonrasında tam olarak doktorunuzun söylediği zamanda almanız çok önemlidir.  
 
- Eğer ameliyatınız, omurganıza bir tüp (kateter) takılmasını veya enjeksiyon  
yapılmasını gerektiriyorsa (Örneğin, epidural veya spinal anestezi veya ağrını n azaltılması 
için):  PRADAXA’yı ameliyat öncesinde ve sonrasında, tam olarak doktorunuzun söylediği 
zaman larda almanız çok  önemlidir.  
 Eğer, anestezi bittikten sonra, bacaklarınızda uyuşma veya zayıflık hissederseniz veya 
mesanenizle veya bağırsaklarınızla ilgili bir problem yaşarsanız derhal doktorunuza 
bildiriniz, çünkü böyle durumlarda acil müdahale  gerekebilir.  
 
- Tedavi sırasında düşer veya bir yerinizi incitirseniz, özellikle başınızı vurursanız, derhal 
acil tıbbi   yardım   için   başvurunuz.   Kanama   riskinizde    artma    olabileceği    için 
doktor muayenesine ihtiyacınız  olabilir.  
 
- Antifosfolipid sendromu adlı bir hastalığınız (kanda pıhtı oluşması riskini yükselten bir 
bağışı klık sistemi hastalığı) olduğunu biliyorsanız, bunu doktorunuza s öyleyiniz , tedavinizin 
değiştirilmesi gerekip gerekmediğine dokt orunuz karar verecektir.  
 Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza  danışınız.  
 PRADAXA’nın yiyecek ve içecek ile kullanılması:  
PRADAXA a ç ya da tok karına, bir bardak su ile birlikte bütün olarak yutulmalıdır.  
 Hamilelik  
İlacı kullanmadan önce doktorunuza veya eczacınıza danışınız.  
 PRADAXA’nın  gebelik ve doğmamış çocuk üzerindeki etkisi bilinmemektedir. Doktorunuz 
özel olarak tavsiye etmediği sürece, bu ilacı hamilelik sırasında kullanmayınız. Çocuk doğurma çağında bir kadınsanız, PRADAXA alırken hamile kalmaktan kaçınmalısınız.  Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Bu ilacı kullanıyor iken, bebeğinizi emzirmeyiniz.  
 Araç ve makine kullanımı  
PRADAXA'nın  araç ve makine kullanma becerisi üzerinde bilinen bir etkisi yoktur. 
 PRADAXA’nın içeriğinde bulunan bazı yardımcı maddeler hakkında önemli bilgiler  
PRADAXA 75 sert kapsül içeriğinde uyarı gerektiren yardımcı madde yoktur.  Diğer ilaçlar ile birlikte kullanımı  
Eğer başka bir ilaç kullanıyorsanız, yakın bir zamanda kullandı iseniz veya kullanma  
ihtimaliniz varsa, doktorunuza bilgi veriniz. Özellikle aşağıdaki listede yer alan ilaçlardan 
birini kullanıyorsanız doktorunuza mutlaka söylemelisiniz : 
 
- Kan pıhtıla şmasını azaltan diğer ilaçlar (Örneğin, varfarin, fenprokumon, asenokumarol, 
heparin, klopidogrel, prasugrel, tikagrelor, rivaroksaban, asetil salisilik asit) 
- Cilde sürülerek kullanılan formları hariç, mantar enfeksiyonlarının tedavisi için 
kullanılan ilaçlar (Örneğin, ketokonazol, itrakonazol). 
- Anormal kalp atışlarının tedavisi için kullanılan ilaçlar (Örneğin, amiodaron, 
dronedaron, kinidin, verapamil). Eğer, amiodaron, kinidin veya verapamil içeren ilaçlar 
kullanıyorsanız, doktorunuz PRADAXA dozunuzu azaltılmanızı söyleye bilir (Bkz. Bölüm  3). 
- Organ nakli sonrasında organ reddini engellemek için kullanılan ilaçlar (Örneğin, 
takrolimus,  siklosporin)  
- Glesaprevir ve pibrentasvir kombinasyonunu içeren ilaç (hepatit C tedavisi için 
kullanılan antiviral bir ilaç)  
- Anti inflamatuvar (iltihap giderici) ve ağrı kesici ilaçlar (Örneğin, asetil salisilik asit), 
ibuprofen, diklofenak)  
- Depresyon için kullanılan bi tkisel bir ürün olan St. John’s wort (sarı kantaron otu) 
- Seçici  serotonin geri alım inhibitörleri veya serotonin- norepinefrin geri alım 
inhibitörleri adı verilen depresyon ilaçları  
- Rifampisin veya klaritromisin (iki antibiyotik)  
- AIDS için kullanılan antiviral ilaçlar (Örneğin, ritonavir)  
- Epilepsi  (sara  hastalığı)  tedavisi  için kullanılan  bazı ilaçlar  (Örneğin, karbamazepin,  
fenitoin)  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz. 3. PRADAXA nasıl  kullanılır?  
 
Uygun kullanım ve doz/uygulama sıklığı için talimatlar:  
İlacınızı her zaman için, tam olarak doktorunuzun söylediği şekilde alınız. Emi n değilseniz  
doktorunuza danışarak kontrol ediniz.  Önerilen PRADAXA dozu, günde bir kez 110 mg’lık 2 kapsül şeklinde alınan 220 mg’dır.  
 Eğer böbrek fonksiyonlarınız yarıdan fazla azalmışsa veya 75 yaşında ya da daha yaşlı  
iseniz, önerilen doz  günde bir kez 75 mg’lık 2 kapsül şeklinde alınan 150 mg’dır.  
 Verapamil, kinidin veya amiodaron içeren ilaçları kullanıyorsanız, önerilen  PRADAXA 
dozu, günde bir kez iki adet 75 mg kapsül şeklinde alınan 150 mg’dır. 
 Verapamil  içeren  ilaçlar la birlikte PRADAXA  kullanıyorsanız  ve böbrek 
fonksiyonlarınız  yarıdan  fazla  azalmışsa, kanama riski artabileceği için 75 mg’lık 
azaltılmış PRADAXA doz u ile tedavi edilmelisiniz.  
 Her iki ameliyat tipi için de geçerli olmak üzere, ameliyat yerinde kanama varsa, tedavi 
başlatılmamalıdır. Tedavinin cerrahi girişimi izleyen güne kadar başlamadığı durumlarda, tedavi günde bir kez 2 kapsül ile başlatılmalıdır.  
 Diz değiştirme (replasman) cerrahisinden sonra:  
PRADAXA tedavisine, cerrahi girişimin tamamlan masından sonraki 1 – 4 saat içinde tek 
kapsül ile başla tılır ve daha sonra toplam 10 gün süreyle günde bir kez 2 kapsül ile 
sürdür ülür. 
 Kalça değiştirme (replasman) cerrahisinden sonra:  
PRADAXA tedavisine, cerrahi girişimin tamamlanmasından sonraki 1 – 4 saat içinde tek 
kapsül ile başla tılır ve daha sonra toplam 28–35 gün süreyle günde bir kez 2 kapsül ile  
sürdürmelisiniz.  
 Uygulama yolu ve metodu:  
PRADAXA, yiyeceklerle birlikte veya ayrı olarak alınabilir. Mideye ulaşmasını kolaylaştırmak için bir bardak su ile birlikte ve mutlaka bütün olarak yutulmalıdır. Kapsülü 
kesinlikle kırmayınız, çiğnemeyiniz veya içeriğini boşaltarak kullanmayınız. Aksi halde kanama riskiniz artabilir.  
 PRADAXA kapsülü blisterden alırken lütfen aşağıdaki yolu izleyiniz:  
 Aşağıdaki resimler, PRADAXA kapsülün blisterden nasıl alınacağını göstermektedir.  
 
Bir blisteri, delikli çizgi ile belirlenmiş hat boyunca, blister şeridinden ayırınız  
  
  
Ayırdığınız tek blisterin arkasındaki folyoyu sıyırınız ve kapsülü  
çıkarınız.  
 
 
• Kapsülü yuvasından iterek çıkarmayınız.  
• Kapsülü kullanacağınız zamana kadar blisterin folyosunu açmayınız  
 Değişik yaş grupları:  
 Çocuklarda ve ergenlerde kullanımı:  
PRADAXA çocuklarda ve 18 yaşın altındaki ergenlerde kullanılmamalıdır.  Yaşlılarda kullanımı : 
75 yaş ve daha büyük hastalarda dozun azaltılması önerilir.  Özel kullanım durumları:  
 Böbrek yetmezliği : 
Şiddetli böbrek yetmezliğiniz varsa PRADAXA kullanmamalısınız.  Orta derecede böbrek yetmezliğiniz varsa, dozun azaltılması öner ilir. 
 Karaciğer yetmezliği:  
Karaciğer enzimlerinizde normalin üst sınırının iki katından daha fazla yükselme varsa,  
PRADAXA kullanımı önerilmemektedir.  
 Antikoagülan tedavinin değiştirilmesi:  
Doktorunuz özel olarak belirtmedikçe tedavinizi değiştirmeyiniz.  
 Eğer PRADAXA’nın etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz.  Kullanmanız gerekenden daha fazla PRADAXA kullandıysanız  
Önerilenden daha fazla PRADAXA dozları kanama riskini zin artmasına neden olur. Eğer 
size önerilenden daha fazla dozda PRADAXA kullandıysanız, derhal doktorunuza başvurunuz. Özel tedavi seçenekleri bulunmaktadır.  PRADAXA’dan kullanmanız gerekenden fazlasını kullanmışsanız, bir doktor veya eczacı ile konuşunuz.  
 PRADAXA kullanmayı unutursanız  
Bir sonraki gün normal ilaç alma saatinizde günlük PRADAXA dozlarınızı almaya devam ediniz. Almayı unuttuğunuz dozları telafi etmek için çift doz almayınız.  
 Unutulan dozları dengelemek için çift doz almayınız.  PRADAXA ile tedavi sonlandırıldığında oluşabilecek etkiler  
İlacınızı tam olarak size reçetelendiği  şekilde  alınız.  Önceden  doktorunuza  danışmadan  
PRADAXA kullanmayı  bırakmayınız. PRADAXA tedavisinin  gerekenden  daha erken  
kesilmesi halinde, kan damarlarınızda pıhtı oluşma riskiniz  artabilir. Eğer PRADAXA 
kullandıktan sonra sindirim güçlüğü yaşıyorsanız doktorunuza başvurunuz.  
 Bu ilacın kullanımı hakkında başka sorularınız varsa, doktor veya eczacınıza sorunuz.  
 
4. Olası yan etkiler  nelerdir?  
 Tüm ilaçlar gibi, PRADAXA kullanan kişilerde yan etkiler olabilir. Ancak bu etkiler her hastada ortaya çıkmaz.  
 PRADAXA kan pıhtılaşmasını etkilediği için yan etkilerin çoğu morarma ve kanama ile ilişkilidir. Majör veya şiddetli kanamalar ortaya çıkabilir, bu etkiler en ciddi yan etkilerdir ve nerede ortaya çıkarsa çıksın sakatlık oluşturabilir, hayati tehlike yaratabilir ve hatta ölümle sonuçlanabilir. Bu kanamalar bazı durumlarda belirgin olmayabilir.  Aşağıdakilerden biri olursa PRADAXA kullanmay ı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Eğer, kendiliğinden durmayan bir kanamanız veya aşırı kanama belirtileriniz varsa (olağandışı yorgunluk ve bitkinlik, solukluk, baş dönmesi, baş ağrısı ve açıklanamayan şişme) derhal doktorunuza durumunuzu bildiriniz. Doktorunuz yakın gözlem altında tutulmanıza veya ilacınızı değiştirmeye karar verebilir.  Eğer solunum güçlüğü veya baş dönmesi gibi belirtilere neden olan ciddi bir alerjik reaksiyon  
yaşıyor sanız derhal doktorunuzla temasa geçiniz.  
 Bunların hepsi çok ciddi yan etkilerdir. Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir. 
 PRADAXA ile ortaya çıktığı bilinen aşağıdaki yan etkiler, ortaya çıkma sıklıklarına göre  
gruplanmıştır.  
 Çok yaygın : 10 hastanın en az birinde görülebilir.  
Yaygın : 10 hastanın birinden az fakat 100 hastanın birinden fazla görülebilir. Yaygın olmayan : 100 hastanın birinden az fakat 1.000 hastanın birinden fazla  görülebilir.  
Seyrek : 1.000 hastanın birinden az fakat 10.000 hastanın birinden fazla görülebilir. Çok seyrek : 10.000 hastanın birinden az görülebilir. Bilinmiyor : Eldeki verilerden hareketle tahmin edilemiyor.  Yaygın  
- Kandaki  kırmızı kan hücrelerinin içinde  bulunan bir maddenin (hemoglobin)  miktarında  
düşme  
- Laboratuvar testlerinde karaciğer fonksiyonlarına ait olağandışı  sonuçlar  
 Yaygın olmayan   
- Kanama; burundan, mide veya bağırsak içine, penisten/vajinadan veya idrar yolundan 
(idrarı pembe veya kırmızıya boyayan idrar da kan bulunması dahil), hemoroidden (basur), 
rektumdan, cilt altın da, eklem içine, bir yaralanma sırasında veya sonrasında veya bir 
ameliyattan sonra olabilir.  
- Ameliyat sonrası morarma veya hematom oluşumu (bölgesel kan toplanması)  
- Laboratuvar testlerinde dışkıda kan saptanması  
- Kanda bulunan kırmızı kan hücrelerinin (alyuvar) sayısında  azalma  
- Kandaki kırmızı kan hücrelerinin  oranında  azalma  - Alerjik  reaksiyon  
- Kusm a 
- Sıklıkla yumuşak veya sulu dışkılama  
- Bulantı  
- Yaradan akıntı (Ameliyat kesi yerinden az miktarda sıvı  gelmesi)  
- Karaciğer enzimlerinde yükselme  
- Karaciğer veya kan problemleri nedeniyle cildin veya göz aklarının sararması  
 
Seyrek  
- Kanama  
- Kanama; beyin de, cerrahi kesi yerinden, enjeksiyon giriş yerinden veya kateterin toplar  
damara giriş yerinden olabilir.  
- Toplar damara kateterin girdiği yerde kanlı  akıntı  
- Öksürükle birlikte kan gelmesi veya kanlı balgam   
- Kandaki platelet  (kan pulcuğu) sayısında  düşme  
- Ameliyat sonrasında kanda kırmızı hücre sayısında  düşme  
- Solunum güçlüğüne ve ya baş dönmesine yol açan ciddi alerjik  reaksiyon  
- Yüzde veya boğazda şişmeye yol açan ciddi alerjik reaksiyon  
- Ciltte alerji nedeni ile oluşan, koyu kırmızı, deriden kabarık, bombeli , kaşıntılı döküntü  
- Cildin rengini ve görünüşünü etkileyen ani  değişiklikler  
- Kaşıntı 
- Mide veya bağırsakta yaralar (ülser) (boğazdaki yaralar  dahil)  
- Boğazda veya midede yangı  (iltihaplanma)  
- Mide sıvısının boğaza doğru geri gelmesi  (reflü)  
- Karın ağrısı veya mide  ağrısı  
- Sindirim güçlüğü  
- Yutma  güçlüğü  
- Yara yerinden sıvı  gelmesi 
- Ameliyat sonrasında yaradan sıvı  gelmesi  
 Bilinmiyor  
- Nefes almakta güçlük veya hırıltılı nefes  alma  
- Beyaz kan hücrelerinin (kanda kanda bulunan ve enfeksiyonla savaşmaya yardımcı olan 
hücreler) sayısının azalması veya tamamen yok olması  
- Saç dökülmesi  
 
Yan etkilerin raporlanması: 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri “www.titck.gov.tr” sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği hakkında daha fazla bilgi edinilmesine katkı sağlamış 
olacaksınız.  
 Eğer herhangi bir yan etki ile veya bu kullanma talimatında bahsi geçmeyen herhangi bir yan etki ile karşılaşırsanız, doktorunuzu ya da eczacınızı bilgilendiriniz.  
 5. PRADAXA’nın  saklanması  
 PRADAXA’yı çocukların göremeyeceği, erişemeyeceği yerlerde ve ambalajında saklayınız. 
 25°C’nin altındaki oda sıcaklığında saklayınız.  
 Nemden korumak için, orijinal ambalajında saklayınız. Kapsüllerinizi, başka bir kap içine (hap kapları gibi) koymayınız. 
 Son kullanma tarihiyle uyumlu olarak kullanınız. Ambalajdaki (karton ve blister üzerinde belirtilir) son kullanma tarihinden sonra PRADAXA’yı kullanmayınız.  
 Son kullanma tarihi belirtilen ayın son günüdür.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  Eğer üründe ve/veya ambalajında bozukluklar fark ederseniz PRADAXA’yı kullanmayınız.  Ruhsat Sahibi:  
Boehringer Ingelheim İlaç Tic. A.Ş.  
Esentepe Mah. Harman 1 Sok.  Nidakule Levent No: 7/9 Kat: 15 34394 Şişli / İstanbul  
Tel: (0 212)  329 1100   
Faks: (0 212) 329 1101  
 Üretici:  
Boehringer Ingelheim Pharma GmbH & Co. KG,  
Binger Strasse 173  
D-55216 Ingelheim am Rhein, Almanya  
   Bu kullanma talimatı…/.../…  tarihinde  onaylanmıştır.  