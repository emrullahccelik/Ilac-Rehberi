KISA ÜRÜN BİLGİSİ
1. BEŞERİ TIBBİ ÜRÜNÜN ADI
METİCURE 40 mg İ.M./İ.V. enjeksiyon için liyofilize toz içeren flakon
2. KALİTATİF VE KANTİTATİF BİLEŞİM
Etkin madde:
Her bir flakon;
40 mg metilprednisolona eşdeğer 55.6 mg tamponlanmış metilprednisolon sodyum süksinat
içerir.
Çözücü ampul; 2 ml enjeksiyonluk su içerir.
Yardımcı madde(ler):
Yardımcı madde bulunmamaktadır.
3. FARMASÖTİK FORM
Enjeksiyon için liyofilize toz içeren flakon.
Beyaz, hemen hemen beyaz liyofilize toz.
4. KLİNİK ÖZELLİKLER
4.1. Terapötik endikasyonlar
METİCURE hızlı ve kuvvetli kortikosteroid etkisi gereken aşağıdaki şu gibi durumların
tedavisinde endikedir:
Endokrin hastalıklar: Primer ve sekonder adrenal yetmezlik (hidro-kortizon veya kortizon ilk
seçenektir; gerekli hallerde sentetik analoglar mineralortikoidler ile birlikte kullanılabilirler;
bebeklerde mineralokortikoid takviyesi özel önem taşır), akut adrenokortikal yetmezlik,
konjenital adrenal hiperplazi, kanserle ilişkili hiperkalsemi, nonsüpuratif tiroidit.
Romatizmal hastalıklar: Kısa süre için yardımcı tedavi olarak verilmek üzere (hastanın akut
bir olayı veya alevlenmeyi atlatabilmesi için): Romatoid artrit (düşük doz uygulamaları ile
juvenil romatizmal artrit dahil), psöriatrik artrit, ankilozan spondilit, akut gut artriti,
posttravmatik osteoartrit, akut nonspesifik tenosinovit, akut ve subakut bursit ve epikondilit,
osteoartrit sinoviti.
1 / 20Kollajen doku hastalıkları: Bir alevlenme esnasında veya seçilmiş vakalarda idame tedavisi
olarak: Sistemik lupus eritematosus, sistemik dermatomiyozit (polimiyozit), akut romatoid
kardit.
Deri hastalıkları: Pemfigus, şiddetli eritema multiforme (Steven-Johnson sendromu),
eksfoliyatif dermatit, büllöz dermatitis herpetiformis, şiddetli psöriyazis, şiddetli seboreik
dermatit ve mikozis fungoides.
Alerjik reaksiyonlar: Geleneksel tedavinin yeterli miktarına rağmen geçmeyen şiddetli veya
faaliyeti engelleyen alerjik durumları kontrol altına almak için: Bronşiyal astım, kontakt
dermatit, atopik dermatit, serum hastalığı, mevsimsel veya perennial alerjik rinit, ilaç aşırı
duyarlılık reaksiyonları, ürtikeriyal transfüzyon reaksiyonları ve akut noninfeksiyöz larenks
ödemi.
Göz hastalıkları: Göz ve etrafındaki dokuların şiddetli, akut veya kronik, alerjik veya
enflamatuvar rahatsızlıkları: Herpes zoster oftalmikus, iritis, iridosiklitis, korioretinitis,
yaygın posterior uveit ve koroidit, optik nevrit, sempatetik oftalmi, ön segment enflamasyonu,
alerjik konjonktivit, alerjik korneal marjinal ülser ve keratit.
Gastrointestinal hastalıklar: Hastanın, hastalığın kritik bir dönemini atlatabilmesi için:
Ülseratif kolit (sistemik tedavi) ve rejyonel enterit (sistemik tedavi).
Solunum sistemi hastalıkları: Semptomatik sarkoidoz, berillioz, diğer yöntemlerle tedavi
edilemeyen Löffler sendromu, aspirasyon pnömonisi ve gerekli antitüberküloz tedavi ile
birlikte fulminan ya da dissemine pulmoner tüberküloz.
Hematolojik hastalıklar: Kazanılmış (otoimmün) hemolitik anemi, yetişkinlerdeki sekonder
trombositopeni, eritroblastopeni (kırmızı kan hücresi anemisi), konjenital (eritroid)
hipoplastik anemi, yetişkinlerde idiyopatik trombositopenik purpura (sadece IV uygulama, IM
uygulama kontrendikedir).
Neoplastik hastalıklar: Palyatif tedaviler için, yetişkinlerde lösemi ve lenfoma, çocukluk
çağında akut lösemi.
2 / 20Ödem durumları: Üremisiz idiyopatik tip veya lupus eritematoz nedeniyle oluşan nefrotik
sendromdaki proteinürinin azaltılması veya diürezin arttırılması.
Sinir sistemi hastalıkları: Multipl sklerozun akut alevlenmesi.
Standart akut şok tedavisine cevap vermeyen şoklar: Kardiyojenik şok, septik şok, anafilaktik
şok, hipovolemik şok, karışık şok durumları, travma, yanıklar, çeşitli etiyolojik nedenli geç
şoklar ve akut spinal kord travmaları.
Diğer: Uygun antitüberküloz kemoterapi ile beraber kullanıldığında, subaraknoid blok ya da
gelişmesi muhtemel blok ile tüberküloz menenjiti, nörolojik veya miyokardiyal semptomlar
içeren trişinoz.
4.2. Pozoloji ve uygulama şekli
Pozoloji/uygulama sıklığı ve süresi:
Hayatı tehdit edici durumlarda yardımcı tedavi olarak önerilen doz, en az 30 dakika süre
içerisinde intravenöz yoldan verilen 30 mg/kg metilprednisolon sodyum süksinattır. Bu doz
48 saate kadar 4-6 saatte bir tekrarlanabilir.
Kortikosteroide yanıt veren hastalıkların kötüleşmesi ve/veya standart tedaviye yanıt
vermemesi durumunda yüksek dozlama için önerilen doz programı aşağıdaki gibidir:
 Romatizmal hastalıklar: 1, 2, 3 veya 4 gün IV 1 g/gün veya 6 ay IV 1 g/ay.
 Sistemik lupus eritematoz: 3 gün IV 1 g/gün.
 Multipl skleroz: 3 gün IV 1 g/gün veya 5 gün IV 1 g/gün.
 Glomerulonefrit, lupus nefriti gibi ödematöz durumlar: 4 gün boyunca her gün IV 30
mg/kg veya 3, 5 ya da 7 gün IV 1 g/gün.
Dozlama en az 30 dakika süreyle yapılmalıdır ve tedaviden sonra bir hafta içerisinde iyileşme
görülmezse veya hastanın durumuna göre gerekli görülürse tekrarlanabilir.
Terminal dönemdeki kanser- Yaşam kalitesi
3 / 20Prospektif kontrollü çalışmalar sekiz haftaya kadar intravenöz yoldan günde 125 mg
metilprednisolon sodyum süksinat uygulanmasıyla terminal dönemdeki kanser hastalarının
yaşam kalitesinin anlamlı derecede arttığını göstermiştir.
Bulantı ve kusmanın önlenmesi kanser kemoterapisiyle ilişkilendirilmiştir. Önerilen dozlama:
hafiften orta dereceye kadar emetojenik kemoterapi: 250 mg metilprednisolon sodyum
süksinat kemoterapiden 1 saat önce, kemotrapinin başlangıcında ve sonunda en az 5 dakika
süreyle intravenöz yoldan verilmelidir.
Artan etki için metilprednisolon sodyum süksinatın ilk dozu ile birlikte klorine fenotiyazin
kullanılabilir. Şiddetli emetojenik kemoterapi: 250 mg metilprednisolon sodyum süksinat en
az 5 dakika süreyle intravenöz yoldan kemoterapiden 1 saat önce metoklopramid veya
butirofenonun uygun dozlarıyla, kemoterapinin başlangıcında ve sonunda tek başına
verilmelidir.
Akut omurilik hasarı: Tedaviye hasarın ilk 8 saati içerisinde başlanmalıdır.
Hasarın ilk 3 saati içerisinde tedaviye başlanan hastalar: 15 dakika süreyle IV bolus
enjeksiyonla 30 mg/kg uygulanmalıdır, 45 dakika ara verilmelidir ve 23 saat süreyle devam
eden IV infüzyonla 5.4 mg/kg/saat verilmelidir.
Hasarın 3 ila 8 saati içerisinde tedaviye başlanan hastalar: 15 dakika süreyle IV bolus
enjeksiyonla 30 mg/kg uygulanmalıdır, 45 dakika ara verilmelidir ve 47 saat süreyle devam
eden IV infüzyonla 5.4 mg/kg/saat verilmelidir.
İnfüzyon pompaları için ayrı intravenöz bölgeler olmalıdır. Tedaviye hasarın ilk 8 saati
içerisinde başlanmalıdır.
AİDS’li hastalarda Pneumocystis carinii pnömonisi: Farklı dozlamalar kullanılmıştır. Bir
yaklaşıma göre 40 mg metilprednisolon sodyum süksinat maksimum 21 gün veya pnömosistis
tedavisinin sonuna kadar her 6 ila 12 saatte bir kademeli olarak azalan dozlarda
uygulanmalıdır. Tedaviye anti-pnömosistis tedavisinin 72 saati içerisinde başlanmalıdır.
Anafilaktik reaksiyonlar: Ani hemodinamik etki için öncelikle adrenalin veya noradrenalin
uygulanmalı sonrasında kabul edilen diğer uygulamalarla birlikte METİCURE intravenöz
olarak enjekte edilmelidir.
4 / 20Aşırı duyarlılık reaksiyonları: METİCURE 30 dakika ila 2 saat içerisinde rahatlama sağlar.
Astımlı hastalara METİCURE intravenöz yoldan 40 mg dozda verilebilir, hastanın yanıtına
göre tekrarlanabilir. Bazı astımlı hastalarda birkaç saat boyunca yavaş intravenöz damla
şeklinde uygulama avantajlı olabilir.
Transplantasyon sonrası graft reddi reaksiyonları: Günlük dozun 1 g’a kadar arttırılması
gerekebilir. Graft reddi reaksiyonlarının tedavisinde metilprednisolon sodyum süksinat
kullanılan çalışmalarda doz ve protokol değişebilse de yayınlanmış literatürler bu düzeydeki
dozları (akut red için yaygın olarak kullanılan 500 mg- 1 g) desteklemektedir. Genelde yüksek
doz kortikosteroid tedavi, hasta stabil bir duruma gelene kadar uygulanmalı ve hiçbir zaman
hastanın durumuna göre 48-72 saati aşmamalıdır.
Serebral ödem: Kortikosteroidler beyin tümörleriyle ilişkili serebral ödemlerin azaltılması
veya önlenmesinde kullanılır.
Tümöre bağlı ödem olan hastalarda kortikosteroid dozunun giderek azaltılması, intrakranyal
basınçta rebound artışın önlenmesi açısından önemlidir. Doz azaldıkça beyinde şişlik
görülürse, parenteral olarak verilen daha yüksek ve sık dozlarla tekrar başlanır.
Beyin tümörüne bağlı ödem için önerilen doz uygulamaları aşağıdaki şekildedir:
Uygulama A (1) Doz (mg) Uygulama yolu Aralık (saat) Uygulama süresi
Pre-operatif 20 IM 3-6
Operasyon sırasında 20-40 IV 1
Operasyon sonrası 20 IM 3 24 saat
16 IM 3 24 saat
12 IM 3 24 saat
8 IM 3 24 saat
4 IM 3 24 saat
4 IM 6 24 saat
4 IM 12 24 saat
5 / 20Uygulama B (2) Doz (mg) Uygulama yolu Aralık (saat) Uygulama süresi
Pre-operatif 40 IM 6 2-3
Operasyon sonrası 40 IM 6 3-5
20 Oral 6 1
12 Oral 6 1
8 Oral 8 1
4 Oral 12 1
4 Oral 1
10 günden sonra tedavi kesilmelidir.
Diğer endikasyonlarda başlangıç dozu 10-500 mg arasında değişmektedir. Yüksek dozlar
ciddi, akut durumların kısa süreli tedavisinde kullanılır. 250 mg’a kadar olan başlangıç dozları
en az 5 dakika, 250 mg’ın üzerinde dozlar ise en az 30 dakika süresinde intravenöz yoldan
uygulanmalıdır. 24 saatte bir 0.5 mg/kg’dan az olmamalıdır. Devam eden dozlar hastanın
yanıtına ve klinik durumuna bağlı olarak belirlenen aralıklarla intravenöz veya intramüsküler
olarak uygulanabilir. Kortikosteroid tedavisi konvansiyonel tedavinin yerine bir tedavi değil,
konvansiyonel tedaviye yardımcı bir tedavidir.
Uygulama şekli:
Liyofilize tozu içeren flakon, çözücüsü ile çözüldükten sonra hazırlanan solüsyon IM
enjeksiyonla veya IV infüzyon yolu ile uygulanabilir. Acil durumlarda tercih edilen uygulama
şekli IV enjeksiyondur. İstenilen doz IV yolla yavaş bir şekilde (birkaç dakikalık süreler
halinde) verilir. Kas içi enjeksiyonların derin olması gerekir.
Özel popülasyonlara ilişkin ek bilgiler:
Böbrek/Karaciğer yetmezliği:
METİCURE böbrek ve karaciğer yetmezliği olan hastalarda kontrol altında tutularak
kullanılmalıdır.
Lupus nefritinde: Yüksek doz genel tedavisi, IV uygulama: 3 gün boyunca günde 1 g verilir.
6 / 20Pediyatrik popülasyon:
Hematolojik, romatik veya renal durumlar gibi endikasyonların yüksek doz tedavilerinde, 30
mg/kg/gün’den maksimum 1 g/gün’e kadar olan dozlar önerilmektedir. Bu doz gün içerisinde
veya takip eden günlerde üçe bölünerek verilebilir. Transplantasyon sonrası graft reddi
reaksiyonlarında, 3 güne kadar 10-20 mg/kg/gün’den maksimum 1 g/gün’e kadar olan dozlar
önerilmektedir. Astım tedavisinde, 1-4 mg/kg/gün dozu 1-3 gün için önerilmektedir.
METİCURE kullanımıyla büyümede gerileme riski söz konusu olduğundan, çocuklarda
zorunlu nedenler olmadıkça kullanılmamalıdır.
Geriyatrik popülasyon:
Özel bir uygulama bulunmamaktadır ancak geriyatrik hastalarda tedavi planlanırken
kortikosteroidlerin istenmeyen etkilerinin daha ciddi olarak ortaya çıkabileceği göz önünde
bulundurulmalıdır ve hastalar klinik olarak izlenmelidir.
4.3. Kontrendikasyonlar
 Metilprednisolona, diğer glukokortikoidlere veya formülasyondaki yardımcı maddelerden
herhangi birine karşı aşırı duyarlılığı olan,
 Sistemik fungal enfeksiyonu olan,
 Belirli bir antiinfektif tedavi uygulanmayan sistemik enfeksiyonu olan hastalarda
kullanılmamalıdır.
 İntratekal uygulanması kontrendikedir.
4.4. Özel kullanım uyarıları ve önlemleri
İstenmeyen etkiler en düşük etkin dozun asgari sürede kullanımı ile en aza indirilmelidir.
Uzun süreli steroid tedavisi sırasında adrenal kortikal atrofi gelişebilir ve tedavinin
kesilmesinden sonra da uzun yıllar devam edebilir. Sistemik kortikosteroidlerin fizyolojik
dozlarından (yaklaşık 6 mg metilprednisolon) daha yüksek dozlarını 3 haftadan uzun süre
kullanan hastalarda, ilacın aniden kesilmemesi gerekir. Doz azaltımı sırasında hastalığın
relaps riskine bağlı olarak, azaltmanın nasıl gerçekleştirileceği büyük oranda değişir. İlacın
kesilmesi sırasında hastalık aktivitesinin izlenmesi gerekir. İlacı keserken relaps olasılığı
düşük, fakat hipotalamus-hipofiz-adrenal (HPA) baskılanma konusunda şüphe bulunmakta
ise, sistemik kortikosteroid dozu hızla fizyolojik dozlara düşürülebilir. Günlük 6 mg
7 / 20metilprednisolon dozuna erişildiğinde, HPA aksın düzelmesine izin vermek için doz azaltılma
hızı yavaşlatılır.
3 haftaya kadar sistemik kortikosteroid kullanan hastalarda, eğer hastalık relapsı olasılığı
düşükse ilaç aniden kesilebilir. Hastaların büyük çoğunluğunda, 3 haftaya kadar günlük 32
mg metilprednisolon dozlarında kortikosteroid kullanımının HPA-aksı baskılanmasına yol
açması beklenmez. Aşağıdaki hasta gruplarında, tedavi süresi 3 hafta veya daha kısa olsa da
ilacın kademeli olarak kesilmesi önerilir:
 Tekrarlayan sistemik kortikosteroid kürleri uygulanan hastalar (özellikle 3 haftadan uzun
sürmüşse),
 Uzun süreli (aylar veya yıllar) kortikosteroid tedavisini takiben, bir yıl içinde kısa süreli
bir kür uygulanması gerekmişse,
 Ekzojen kortikosteroid tedavisi dışında adrenokortikal yetmezlik riski taşıyan hastalar,
 Günde 32 mg metilprednisolondan daha yüksek dozlarda tedavi gören hastalar
 Dozlarını tekrarlayan şekilde akşamüzeri almakta olan hastalar.
Skleroderma Renal Kriz
15mg/gün ve daha yüksek dozlarda prednisolon ve eşdeğerlerini kullanan sistemik sklerozlu
hastalar, ölümcül olabilen Skleroderma Renal Kriz ile beraber ani başlangıçlı hipertansiyon ve
akut böbrek yetmezliği gözlenebileceği hakkında uyarılmalıdır.
Bu sebeple tansiyon ve renal fonksiyon (s-kreatinin) rutin olarak izlenmelidir. Renal krizden
şüphelenildiğinde, tansiyon dikkatle kontrol edilmelidir.
Hastalar, ilacın dozunu ve tedavinin süresini açıkça izah eden ve riskleri minimuma indirmek
için alınacak önlemleri açıklayan “Steroid Tedavisi” kartlarını taşımalıdırlar.
Tekrarlanan yüksek doz i.v. metilprednisolon uygulamasını takiben kardiyak aritmi,
sirkülasyon kolapsı, kardiyak arest görülen birkaç vakada bildirilmiştir (10 dakikadan daha az
bir periyodda 0.5 g’dan fazla). İnfüzyon hızı veya süresinden bağımsız olacak şekilde yüksek
doz uygulama sırası ve sonrasında bradikardi bildirilmiştir.
İnflamatuvar yanıtın ve immün fonksiyonun baskılanması, enfeksiyon hassasiyetini ve
şiddetini artırır. Klinik görünüm sıklıkla atipiktir; septisemi, tüberküloz gibi ciddi
8 / 20enfeksiyonlar maskelenebilir ve tanı konulmadan önce ileri evrelere ulaşabilir. İlacın
kullanımı sırasında yeni enfeksiyon gelişimi olabilir.
Suçiçeği enfeksiyonu, normalde hafif bir hastalık olmasına rağmen, immün sistemi
baskılanmış hastalarda ölümcül olabilir. Önceden suçiçeği geçirmemiş hastalar (veya
ebeveynler), suçiçeği geçiren veya herpes zoster enfeksiyonu olan kişiler ile temastan
kaçınmalı, temas gerçekleşir ise acil tıbbi yardım istemelidirler. Temasta bulunan kişilere
Varicella zoster immunglobulini (VZIG) ile pasif immünizasyon düşünülmelidir. Sistemik
kortikosteroid alan veya 3 ay içinde kullanmış olan, bu hastalığa bağışıklığı bulunmayan
kişilerin, temastan sonra 10 gün içinde aşılanmaları önerilir. Eğer suçiçeği tanısı doğrulanırsa,
acil tedavi ve uzman bakımı gerekir. Kortikosteroidler kesilmez hatta dozun artırılması
gerekebilir.
Hastalara kızamıktan kaçınmaları ve temas halinde ise acil tıbbi yardım istemeleri konusunda
bilgi verilmelidir. Normal immünglobülin ile intramusküler profilaksiye gerek duyulabilir.
İmmün yanıtın baskılandığı kişilere canlı aşılar uygulanmamalıdır. Ölü veya toksoid aşılar
verilebilmekle birlikte etkileri düşük olabilir.
Aktif tüberkülozda kortikosteroid kullanımı sadece fulminan veya dissemine tüberkülozda
sistemik antitüberküloz rejimi ile birlikte kullanılabilir. Eğer latent tüberkülozu olan veya
tüberkülin reaktivitesi bulunan hastalarda kortikosteroidlerin kullanılması gerekirse, hastalık
reaktive olabileceği için yakından izlem gerekmektedir. Uzun süreli kortikosteroid tedavisi
alması gereken bu hastalarda kemoproflaksi uygulanmalıdır.
Parenteral tedavi ile seyrek olarak anafilaktoid reaksiyonlar bildirilmiştir. Özellikle ilaç
alerjisi geçmişi olan hastalarda ilaç uygulanmadan önce uygun önleyici tedbirler alınmalıdır.
Steroidle indüklenen elektrolit bozukluğu/potasyum kaybı sebebiyle digoksin gibi
kardiyoaktif ilaç alan hastalarda dikkatli kullanılmalıdır.
Kafa travması ve inme tedavisinde yarardan çok hasar oluşturabileceğinden kortikosteroidler
kullanılmamalıdır.
9 / 20Aşağıdaki durumlarda sistemik kortikosteroidlerin kullanımında özel dikkat gerekmektedir ve
hastaların sık izlenmesi gerekir:
 Osteoporoz (özellikle postmenopozal kadınlar risk altındadır).
 Hipertansiyon veya konjestif kalp yetmezliği.
 Var olan veya önceki şiddetli affektif bozukluklar (özellikle geçmişteki steroid psikozu
öyküsü).
 Diyabetes mellitus (veya diyabet için aile öyküsü) (Şeker hastalarında metabolizma
durumu kontrol edilmeli ve gerekirse antidiyabetik tedavi yeniden ayarlanmalıdır).
 Önceden geçirilmiş tüberküloz öyküsü veya göğüs filminde tipik görüntünün bulunması.
 Lens bulanıklığı veya glokom (veya ailede glokom öyküsü).
 Kortikosteroidle ortaya çıkan miyopati öyküsü.
 Karaciğer yetmezliği veya siroz.
 Böbrek yetmezliği.
 Epilepsi.
 Peptik ülser (Prednisolon tedavisine başlamadan önce, hastada gastrointestinal ülser olup
olmadığı saptanmalı ve uygulanacak doz kişiye göre belirlenmelidir).
 Bağırsakta yeni oluşturulmuş anastomoz.
 Tromboflebite yatkınlık.
 Peritonit.
 Abse ve diğer piyojenik enfeksiyonlar.
 Ülseratif kolit.
 Divertikülit.
 Myastenia gravis (Myastenia gravisli hastalarda, özellikle yüksek doz glukokortikoid
kullananlarda hastalık kötüleşebilir ve miyastenik krizler oluşabilir. Kötüye gidiş
genellikle tedaviye başladıktan sonra ilk iki hafta içinde oluşur. Bu sebeple, bu hastalar
için başlangıç dozu düşük olmalı ve tedavi süresince dereceli olarak artırılmalıdır).
 Oküler herpes simpleks, korneal perforasyon olasılığı için.
 Hipotiroidizm.
 Yakın zamanda geçirilmiş miyokard enfarktüsü (miyokard rüptürü bildirilmiştir).
Özellikle yüksek dozla uzun süreli tedaviden sonra sodyum ve sıvı tutulması, hipokalemi
eğilimi göz önünde bulundurulmalıdır. Böyle vakalarda yeterli potasyum alımının sağlanması,
sodyum alımının kısıtlanması ve serum potasyum düzeylerinin izlenmesi gereklidir.
10 / 20Kortikosteroid tedavisi alan hastalarda Kaposi sarkomu görülmüştür. Kortikosteroid
tedavisinin kesilmesi ile remisyon meydana gelebilir.
Hastalar ve/veya hasta yakınları sistemik kortikosteroid tedavisi ile görülebilecek ciddi
psikiyatrik advers reaksiyonlar konusunda uyarılmalıdırlar. Semptomlar tedavinin
başlangıcından sonra birkaç gün ila birkaç hafta içinde ortaya çıkabilirler. Daha yüksek
sistemik maruziyetten sonra, bu tür bir risk daha fazladır. Advers reaksiyonların büyük
çoğunluğu, doz azaltılmasına veya ilacın kesilmesine yanıt verirse de özgün tedavi
uygulanması gerekebilir. Özellikle depresyon veya intihar düşüncesi gibi bulguların
varlığında hastalar ve/veya hasta yakınları, yardım istenmesi konusunda uyarılmalıdırlar.
Ayrıca nadir de olsa bu tür reaksiyonların ilaç tedavisi sırasında olduğu gibi, ilacın doz
azaltılması veya ilaç kesimini takiben kısa süre içinde de gelişebileceği konusunda da uyarıda
bulunulmalıdır.
Kendilerinde veya birinci dereceden akrabalarında şiddetli affektif bozukluk öyküsü bulunan
hastalarda özellikle dikkat edilmesi gerekir. Bu bozukluklar depresif veya manik-depresif
hastalığı ve önceki steroid psikozunu içerir.
Çocuklarda kullanımı
Özellikle çocuklara uygulanan her uzun süreli prednisolon tedavisinde bu hastalar büyüme ve
gelişme açısından dikkatle monitörize edilmelidir. Kortikosteroidler bebeklik, çocukluk ve
adolesan dönemde büyüme geriliğine yol açabilirler ve bu etki geriye dönüşlü olmayabilir.
Hipotalamus-hipofiz-adrenal (HPA) aksının minimum baskılanması ve büyüme geriliğinin en
aza indirgenmesi için tedavi, olası en düşük doz ve en kısa süre ile sınırlandırılmalıdır.
Yaşlılarda kullanımı
Artan yaşla birlikte sistemik kortikosteroidlerin yan etkileri özellikle osteoporoz,
hipertansiyon, hipokalemi, diyabet, enfeksiyona duyarlılık ve deri incelmesi gibi durumlar
daha şiddetli ortaya çıkabilir. Yakın klinik izlem, hayatı tehdit eden reaksiyonlardan
kaçınmak için gereklidir.
METİCURE her dozunda 1 mmol (23 mg)’den az sodyum ihtiva eder; sodyuma bağlı
herhangi bir etki beklenmez.
11 / 204.5.Diğer tıbbi ürünler ile etkileşimler ve diğer etkileşim şekilleri
Dijital glikozidleri: Potansiyel hipokalemi nedeniyle glikozidlerin etkisi artabilir.
Antihipertansif ve diüretikler: Kortikosteroidler, antihipertansif ve diüretiklerin istenen
etkilerini antagonize edebilir.
Asetazolamid, kıvrım diüretikleri, tiazid grubu diüretikler ve karbenoksolonun hipokalemik
etkileri artabilir.
Antidiyabetik ajanlar: Kan şekerini düşürücü etki azalabilir.
Kumarin türevleri: Antikoagülan etki hafifleyebilir.
Rifampisin, rifabutin, karbamazepin, aminoglutetimid, fenitoin ve barbitüratlar gibi karaciğer
enzimlerini indükleyen ilaçlar: Kortikosteroid etki azalabilir.
Simetidin, eritromisin, ketokonazol, itrakonazol, diltiazem ve mibefradil gibi CYP3A4
enzimini inhibe eden ilaçlar: Kortikosteriodlerin metabolizma hızı azalabilir ve serum
konsantrasyonu artabilir.
Antikolinesterazlar: Steroidler miyastenia graviste antikolinesterazların etkisini azaltabilir.
Non-depolarizan kas gevşeticiler: Relaksasyon yapıcı etki uzayabilir.
Östrojenler (örneğin, kontraseptif ürünler): Kortikosteroid ihtiyacı azalabilir. Östrojenlerin
beraber kullanımında, metilprednisolonu da içeren kortikosteroidlerin metabolizması
bozulabilir.
Nonsteroidal antienflamatuvar ilaçlar (örneğin asetilsalisilik asit, indometazin):
Gastrointestinal kanama riski artar.
Salisilatların klerensi kortikosteroidlerle artar ve bu durum, salisilat toksisitesine neden
olabilir. Hipotrombinemisi olan hastalarda salisilatlar ve nonsteroidal antienflamatuvar ilaçlar
kortikosteroidlerle beraber kullanılacaksa dikkatli olunmalıdır.
12 / 20Siklosporin: Karşılıklı metabolizma inhibisyonu; serebral konvülsiyon riski artar.
Cilt testleri: Cilt testlerine karşı reaksiyonlar baskılanabilir.
Aşılar: Uzun süreli kortikosteroid tedavisi gören hastalarda antikor yanıtının inhibisyonuna
bağlı olarak toksoid ve canlı veya inaktive aşılara karşı yanıt azalabilir. Kortikosteroidler
ayrıca canlı zayıflatılmış aşılarda bulunan bazı organizmların replikasyonunu arttırabilir. Aşı
veya toksikoid uygulaması mümkünse kortikosteroid tedavisi kesilene kadar ertelenmelidir.
Alkol/beslenme/bitki etkileşimleri:
Alkol: Alkol ile birlikte kullanımından kaçınılmalıdır (gastrik mukozal irritasyonu
arttırabilir).
Besin: Metilprednisolon kalsiyum absorpsiyonunu engeller. Kafein kısıtlanmalıdır.
Bitkisel ürünler: St. John’s wort (sarı kantaron), metilprednisolon düzeylerini düşürebilir.
Cat’s claw ve ekinezya ile birlikte kullanımından kaçınılmalıdır (immünostimulan etkileri
vardır).
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bazı vaka raporlarında, rahim içi araç kullanan kadınlarda kontikosteroidlerle tedavi ile
kontrasepsiyonun azaldığı bildirilmiştir.
Gebelik dönemi
Metilprednisolon plasental bariyeri geçer. Kortikostreoidlerin gebe hayvanlara uygulanması
yarık damak dahil fötal gelişim anomalilerine, rahim içi gelişimde geriliğe ve beynin büyüme
ve gelişmesi üzerinde etkilere neden olabilir. Kortikosteroidlerin insanlarda konjenital
anomali görülme sıklığında artışa sebep olduklarına yönelik veri yoktur ancak gebelik
döneminde uzun dönem veya tekrarlanan kullanımlarda kortikosteroidler rahim içi büyüme
geriliği riskini arttırabilirler. Metilprednisolonun gebelikte kullanımı ve güvenilirliğine ait
13 / 20sadece sınırlı deneyim mevcuttur. Bu nedenle gebelikte veya gebeliğin engellenemediği
durumlarda METİCURE ancak kesin bir tıbbi gereksinim varsa kullanılmalıdır.
Laktasyon dönemi
Metilprednisolon düşük miktarda anne sütüne geçer. Günlük 40 mg’a kadar olan
metilprednisolon kullanımı bebekte sistemik etkilere neden olmaz. Klinik nedenlerle yüksek
dozlar gerekirse, bebeğin anne sütüyle birlikte metilprednisolon almasını önlemek için
emzirmeden kaçınılmalıdır.
Üreme yeteneği/Fertilite
Steroidler, bazı hastalarda sperm sayısında ve hareket yeteneğinde artışa veya azalmaya neden
olabilir.
4.7. Araç ve makine kullanımı üzerindeki etkiler
Bazı istenmeyen etkiler (lens bulanıklığı ya da göz içi basınçta artıştan dolayı görmede
azalma, baş dönmesi, baş ağrısı gibi) hastanın konsantrasyon ve reaksiyon kabiliyetini
bozabilir. Bu nedenle araba veya makine kullanımı için risk oluşturabilir.
4.8. İstenmeyen etkiler
Advers olaylar sistem organ sınıfı ve sıklığa göre şu yaklaşımla sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Bilinmiyor: Enfeksiyonlara duyarlılığın ve enfeksiyon şiddetinin artışı, ciddi enfeksiyon
bulgularının maskelenmesi, fırsatçı enfeksiyonlar, latent tüberkülozun
reküransı.
Kan ve lenf sistemi hastalıkları
Bilinmiyor: Lökositoz, tromboembolizm.
Bağışıklık sistemi hastalıkları
Bilinmiyor: Anafilaksi dahil aşırı duyarlılık reaksiyonları, bronkospazm.
14 / 20Endokrin hastalıkları
Bilinmiyor: Hipotalamus-hipofiz-adrenal eksenin baskılanması, bebek, çocuk ve
adolesanlarda büyümenin baskılanması, menstrüel düzensizlik, amenore.
Cushingoid yüz (aydede yüz), hirsutizm.
Metabolizma ve beslenme hastalıkları
Bilinmiyor: Sodyum ve su tutulması, potasyum kaybı, hipotansiyon veya hipertansiyon,
hipokalemik alkaloz, duyarlı hastalarda konjestif kalp yetmezliği, kilo alımı,
antidiyabetik tedavi için gereksimini artan bozulmuş karbonhidrat toleransı,
negatif azot ve kalsiyum dengesi, iştah artışı.
Psikiyatrik hastalıklar
Yaygın: Bütün kortikosteroidler için efektif bozuklar dahil geniş kapsamlı psikiyatrik
reaksiyonlar (sinirli, öforik, deprese ve değişken duygudurum psikolojik
bağımlılığı ve intihar düşünceleri gibi), psikotik reaksiyonlar (mani, delüsyon,
halüsinasyon ve şizofreninin alevlenmesi dahil), davranış bozuklukları,
sinirlilik, anksiyete, uyku bozuklukları, nöbetler ve konfüzyon ve amnezi dahil
kongnitif fonksiyon bozuklukları.
Kortikosteroidlerin geri çekilmesiyle psikolojik etkiler bildirilmiştir, sıklık
bilinmemektedir. Genellikle metilprednisolon tedavisinin geri çekilmesinden
sonra çocuklarda papiloödemle birlikte intrakranyal basıncın arttığı
(psödotümör serebri) bildirilmiştir.
Göz hastalıkları
Bilinmiyor: Göz içi basıncının artması, glokom, göz sinirlerine olası hasarla birlikte
papiloödem, katarakt, korneal veya skleral incelme, oftamik viral veya fungal
hastalığın alevlenmesi, ekzoftalmi.
Kardiyak hastalıklar
Bilinmiyor: Miyokard enfarktüsünü takiben miyokard rüptürü, kardiyak arrest, kardiyak
aritmi.
Gastrointestinal hastalıklar
15 / 20Bilinmiyor: Dispepsi, perforasyon ve hemoraji ile birlikte peptik ülser, abdominal
şişkinlik, ösofajiyal ülser, ösofajiyal kandidiyaz, akut pankreatit, bağırsak
delinmesi, gastrik hemoraji. Özellikle hızlı uygulama ile bulantı, kusma ve
ağızda kötü tat görülebilir.
Kortikosteroid tedavisini takiben alanin transaminaz (ALT, SGPT), aspartat
transaminaz (AST, SGOT) ve alkalin fosfatazda artış gözlenmiştir. Bu
değişiklikler genellikle küçüktür ve klinik sendromla ilişkili değildir; tedavi
durdurulunca geri döner.
Deri ve deri altı doku hastalıkları
Bilinmiyor: Bozulmuş onarım, peteşi, ekimoz, ciltte atrofi, morarma, çatlaklar,
telenjektazi, akne, hipopigmentasyon veya hiperpigmentasyon. Kortikosteroid
tedavisi alan hastalarda Kaposi sarkomunun oluştuğu bildirilmiştir.
Kortikosteroidlerin kesilmesi klinik remisyonla sonuçlanabilir.
Kas-iskelet, bağ doku ve kemik hastalıkları
Bilinmiyor: Proksimal miyopati, osteoporoz, omurga ve uzun kemik fraktürleri, avasküler
osteonekrozu, tendon yırtılması.
Böbrek ve idrar yolu hastalıkları
Bilinmiyor: Skleroderma Renal Kriz*
*Skleroderma Renal Kriz: Farklı alt popülasyonlar arasında Skleroderma Renal Kriz oluşumu
çeşitlenir. En yüksek risk, yaygın sistemik sklerozlu hastalarda rapor edilmiştir. En düşük risk
ise sınırlı skleroderma (%2) ve çocukluk çağı skleroderma (%1) hastalarında rapor edilmiştir.
Genel hastalıklar ve uygulama bölgesine ilişkin hastalıklar
Bilinmiyor: Hıçkırık.
Geri çekilme semptomları: Uzun süreli tedaviden sonra kortikosteroid dozunun çok hızlı bir
şekilde azaltılması akut böbrek yetmezliği, hipotansiyon ve ölüme neden olabilir. Ancak bu,
daha çok devamlı tedavinin uygulandığı durumlarda geçerlidir.
Geri çekilme sendromunda ayrıca ateş, miyalji, artralji, rinit, konjonktivit, ağrılı kaşıntılı deri
nodülleri ve kilo kaybı ortaya çıkabilir.
16 / 20Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 09).
4.9. Doz aşımı ve tedavisi
Metilprednisolonun akut doz aşımının klinik sendromu yoktur. Tedavi semptomatik ve
destekleyici olmalıdır. Metilprednisolon diyalize edilebilir. Kronik doz aşımını takiben
adrenal süpresyon olasılığına karşı doz belli bir sürede kademeli olarak azaltılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Glukokortikoidler
ATC kodu: H02AB04
Metilprednisolon sentetik ve fluorsuz bir kortikosteroiddir. Metilprednisolonun
antienflamatuar etkinliği, prednisolonunkinden daha güçlüdür. Vücutta su ve tuz tutulumunu
indükleyici etkisi ise prednisolonunkinden daha azdır.
Metilprednisolon sodyum süksinat, metilprednisolon ile aynı metabolik ve antienflamatuar
etkilere sahiptir. Parenteral yoldan eşdeğer dozlarda uygulandıklarında, her iki bileşiğin
biyolojik etkinlikleri eşdeğerdir. İntravenöz uygulama sonrası eozinofil sayısının
baskılanması gösterge olarak alındığında metilprednisolon sodyum süksinatın, hidrokortizon
sodyum süksinata göre potensi en az 4 kat daha fazladır. Bu veri metilprednisolon ve
hidrokortizonun oral uygulama sonrası göreceli potensi ile tutarlılık göstermektedir.
Glukokortikoidler güçlü ve çok çeşitli metabolik etkilere sahiptirler. Buna ek olarak değişik
uyaranlara karşı vücudun bağışıklık cevabını da hafifletirler.
Doğal kortikosteroidlerin (hidrokortizon ve kortizon), tuz tutucu özellikleri de bulunmakla
birlikte, adrenokortikal yetmezlik durumunda replasman tedavisi amacıyla
17 / 20kullanılmaktadırlar. Doğal kortikosteroidlerin sentetik analogları ise güçlü antienflamatuvar
etkinlikleri nedeniyle birçok organ sistemi bozukluklarında kullanılmaktadırlar.
5.2. Farmakokinetik özellikler
Genel özellikler
Emilim:
Metilprednisolon sodyum süksinatın intravenöz infüzyonundan sonra (20 dakika süreyle 30
mg/kg veya 30-60 dakika süreyle 1 g), yaklaşık 20 μg/ml doruk metilprednisolon
konsantrasyonuna ulaşmıştır. Altı yetişkin gönüllüye yapılan tek 40 mg IV bolus
enjeksiyonun ardından doruk metilprednisolon düzeyleri 42-47 μg/100 ml olarak
bildirilmiştir. IM enjeksiyonla IV enjeksiyondan daha düşük doruk düzeyler elde edilse de,
plazma düzeyleri metilprednisolon absorpsiyonun oranı diğer uygulama yoluyla eşdeğer
olduğundan uzun süre devam etmektedir. Metilprednisolonun 40 mg dozda 22 erkek yetişkine
IM enjeksiyonundan sonra 2 saat içerisinde 33.67 μg/100 ml doruk plazma konsantrasyonuna
ulaşılmıştır.
Dağılım:
Metilprednisolon başta globulin daha az albumin olmak üzere büyük oranda plazma
proteinlerine bağlanır. Metilprednisolon iki kompartmanlı modelle vücuda geniş oranda
dağılır. Otuz dört yetişkin gönüllüde ortalama dağılım hacminin 41-61.5 arasında olduğu
bildirilmiştir.
Biyotransformasyon:
Metilprednisolon karaciğerde inaktif metabolitlerine metabolize olur, ana metabolitleri 20β-
hidroksimetilprednizon ve 20α-hidroksi-6a-metilprednizondur.
Eliminasyon:
Metilprednisolonun sağlıklı gönüllü yetişkinlere intravenöz veya intramüsküler olarak
uygulanmasından sonra toplam vücut klerensi yaklaşık 15-16 L/saat’tir. Metilprednisolon
başlıca böbreklerden atılmaktadır. Metilprednisolon, inaktif metabolitler şeklinde idrarla
atılır. Ortalama eliminasyon yarı ömrü normal sağlıklı yetişkinlerde 2.4-3.5 saat arasında ve
uygulama yolundan bağımsız olarak değişmektedir.
5.3. Klinik öncesi güvenlilik verileri
18 / 20Kortikosteroidlerin karsinonejik veya mutajenik potansiyeline yönelik hayvanlarda yeterli
çalışma yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Yardımcı madde bulunmamaktadır.
6.2. Geçimsizlikler
Perfüzyon izotonik çözeltilerde yapılmalıdır (serum fizyolojik veya glukoz).
6.3. Raf ömrü
24 ay
Sulandırıldıktan sonra bekletilmeden kullanılmalıdır.
6.4.Saklamaya yönelik özel tedbirler
25˚C altındaki oda sıcaklığında saklayınız.
6.5. Ambalajın niteliği ve içeriği
Karton kutuda beyaz liyofilize toz içeren 1 adet renksiz Tip I cam flakon, 2ml enjeksiyonluk
su içeren 1 adet renksiz Tip I cam ampul ile birlikte bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
VEM İLAÇ San. ve Tic. A.Ş
Söğütözü Mahallesi 2177. Cadde
No:10B/49 Çankaya/ANKARA
8. RUHSAT NUMARASI
2017/436
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.06.2017
19 / 20Ruhsat yenileme tarihi:
10. KÜB’ÜN YENİLENME TARİHİ
20 / 20