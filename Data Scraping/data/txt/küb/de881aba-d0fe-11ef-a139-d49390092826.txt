KISA ÜRÜN BİLGİSİ
1. BEŞERİ TIBBİ ÜRÜNÜN ADI
Depo Medrol 40 mg/ml enjeksiyonluk süspansiyon
Steril
2. KALİTATİF VE KANTİTATİF BİLEŞİM
Etkin madde:
40 mg metilprednizolon asetat
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Lokal ya da sistemik yoldan uygulanmak üzere geliştirilmiş steril, enjeksiyon için süspansiyon
içeren flakon
Beyaz süspansiyon.
4. KLİNİK ÖZELLİKLER
4.1. Terapötik endikasyonlar
Romatoid artrit, sistemik lupus eritematozus, ciddi eritema multiforme (Stevens- Johnson
sendromu), bronşiyal astım, ilaç hipersensitivite reaksiyonları, anjiyonörotik ödem, ülseratif
kolit, Crohn hastalığı, fulmine veya disemine tüberküloz (uygun antitüberküloz ilaç tedavisi
eşliğinde),gastrik aspirasyon, tb menenjiti (uygun antitüberküloz ilaç tedavisi eşliğinde),
osteoartrit (enflamatuar öğeyle), enfeksiyonla ilintili olmayan sinovit, epikondilit, tenosinovit,
plantar fasit, bursit, keloid, lokalize liken planus, lokalize liken simpleks kronikus, granüloma
annülare, diskoid lupus eritematozus, alopesi areata.
4.2. Pozoloji ve uygulama şekli
Depo-Medrol başka herhangi bir süspansiyon ajanı veya solüsyon ile karıştırılmamalıdır.
Süspansiyon ve kapta gözlemlenebildiği durumlarda, parenteral ürünler uygulamadan önce
partikül madde ve renk değişikliği açısından görsel olarak incelenmelidir. İntramusküler,
intraartiküler, periartiküler, intrabursal, intralezyonel veya tendon kılıfı içine uygulanır.
İntratekal veya intravenöz uygulanmamalıdır (bkz. Bölüm 4.3 ve 4.8).
İstenmeyen etkiler etkili en düşük dozun, minimum süreyle kullanılması halinde en aza
indirilebilir (bkz. Bölüm 4.4). Depo-Medrol flakonları yalnızca tek doz kullanıma yöneliktir.
Pozoloji/uygulama sıklığı ve süresi:
İntramüsküler - sürdürülebilir sistemik etki için:
Alerjik durumlar (astım, ilaç reaksiyonları), 80 – 120 mg (2 – 3 ml).
Dermatolojik durumlar, 40 – 120 mg (1 – 3 ml).
Romatizmal rahatsızlıklar ve kolajen hastalıkları (romatoid artrit, SLE), haftada 40 – 120 mg
(1 – 3 ml).
1Dozaj bireyselleştirilmelidir ve tedavi edilen duruma ve ciddiyetine bağlıdır.
İntramüsküler enjeksiyonların sıklığı klinik yanıtın süresine göre belirlenmelidir.
Tek bir 2 ml (80 mg) enjeksiyonun ortalama etkisinin yaklaşık iki hafta sürmesi beklenebilir.
İntraartiküler: Romatoid artrit, osteoartrit. DEPO-MEDROL’ün dozu, eklemin büyüklüğüne
ve hastalığın ağırlığına göre değişir. Gerektiğinde, ilk enjeksiyondan elde edilen rahatlamanın
derecesine bağlı olarak bir ila beş hafta veya daha uzun aralıklarla tekrarlanan enjeksiyonlar
yapılabilir. Önerilen dozlar aşağıdadır:
Eklemin Örnek Doz
büyüklüğü
Büyük Omuz, diz, ayak bileği 20-80 mg (0,5-2 mL)
Orta Dirsek, el bileği 10-40 mg (0,25-1,0 mL)
Küçük İntrafalangeal, 4-10 mg (0,1-0,25 mL)
metakarpofalangeal,
sternoklaviküler,
akromioklaviküler
İntrabursal: Subdeltoid bursit, prepatellar bursit, olekranon bursit. Doğrudan uygulama için
bursalara 4 – 30 mg (0,1 – 0,75 ml). Çoğu durumda tekrar enjeksiyona gerek yoktur.
İntralezyonel: Keloidler, lokalize liken planus, lokalize liken simpleks, granüloma annulare,
alopesi areata ve diskoid lupus eritematozus. Dermatolojik durumlarda lokal etki olarak lezyona
doğrudan uygulama için, 20-60 mg (0,5-1,5 ml). Büyük lezyonlar için doz 20 – 40 mg (0,5 – 1
ml) tekrarlanan lokal enjeksiyonlarla yapılır. Genellikle bir ila dört enjeksiyon kullanılır. Cilt
beyazlamasına neden olacak nitelikteki malzemenin enjeksiyonundan kaçınılmalıdır, çünkü bu
küçük nekroz bölgeleri ile sonuçlanabilir.
Periartiküler: Epikondilit. Etkilenen bölgeye 4 – 30 mg (0,1 – 0,75 ml) infiltre edilir.
Tendon kılıfı içine: Tenosinovit, epikondilit. Doğrudan tendon kılıfına uygulama için 4 – 30 mg
(0,1 – 0,75 ml). Tekrarlayan veya kronik durumlarda tekrar enjeksiyonlar gerekebilir.
DEPO-MEDROL uygulanırken özel önlemlere uyulmalıdır. İntramüsküler enjeksiyonlar
gluteal kaslara derinden uygulanmalıdır. İntravasküler uygulamadan kaçınmak için
enjeksiyondan önce her zamanki aspirasyon tekniğine başvurulmalıdır. İntramüsküler
enjeksiyon için tavsiye edilen dozlar yüzeysel veya subkütan olarak uygulanmamalıdır.
İntraartiküler enjeksiyonlar, ilgili eklemin sinovyal boşluğuna hassas, anatomik lokalizasyon
kullanılarak yapılmalıdır. Her bir eklem için enjeksiyon bölgesi, sinovyal boşluğun en yüzeysel
olduğu ve büyük damar ve sinirlerin en az olduğu konuma göre belirlenir. İntraartiküler
uygulama için uygun bölgeler, diz, ayak bileği, el bileği, dirsek, omuz, falanks ve kalça
eklemleridir.
2Spinal eklemler, stabil olmayan eklemler ve sinovyal boşluğu olmayan eklemler uygun değildir.
Tedavideki başarısızlık, çoğunlukla enjeksiyonun eklem içine yapılmamasından ileri gelir.
Eklem içi enjeksiyonlar şu şekilde dikkatli bir şekilde yapılmalıdır: İğnenin sinovyal boşluğa
doğru konumlandırılması sağlanır ve birkaç damla eklem sıvısı aspire edilir. Aspirasyon
enjektörü daha sonra DEPO MEDROL içeren başka bir enjektör ile değiştirilmelidir. İğnenin
pozisyonunu sağlamak için sinovyal sıvı aspire edilmeli ve enjeksiyon yapılmalıdır.
Enjeksiyondan sonra eklem, sinovyal sıvı ile süspansiyonun karışmasına yardımcı olmak için
hafifçe hareket ettirilir. Tedavi sonrasında hastanın iyileşme görülen eklemi aşırı
kullanmamasına dikkat edilmelidir. Bu konudaki ihmal, steroidin olumlu etkilerini azaltarak,
eklem bozulmasının artmasına neden olabilir.
İntrabursal enjeksiyonlar şu şekilde yapılmalıdır: Enjeksiyon bölgesinin çevresi steril bir
şekilde hazırlanır ve yüzde 1'lik prokain hidroklorür(novakain) solüsyonu ile bölgede kabarcık
oluşturulur. 20-24 gauge’lik steril enjektöre takılmış iğne, bursa içine sokularak eklem sıvısı
aspire edilir. İğne yerinde bırakılır ve aspirasyon şırıngası, istenen dozu içeren küçük bir
şırıngayla değiştirilir. Enjeksiyondan sonra iğne çekilir ve küçük bir pansuman uygulanır.
Tenosinovit tedavisinde DEPO MEDROL’ün tendon dokusu yerine tendon kılıfı içine enjekte
edilmesine dikkat edilmelidir. Aşil tendonunda gerçek bir tendon kılıfının bulunmamasından
dolayı DEPO-MEDROL buraya enjekte edilmemelidir.
Her enjeksiyonda genel steril önlemler alınmalıdır.
Uygulama şekli:
Kesin aseptik şartlarda uygulanması esastır.
Enjeksiyon yerinin çevresindeki bölge, steril duruma getirilir. Flakon kullanılmadan önce
partikülleri homojen süspansiyon elde etmek için yavaşça çalkalanmalıdır.
DEPO-MEDROL intramüsküler, intraartikular, periartikular, intrabursal, intralezyonal ve
tendon kılıfı içine enjeksiyon yoluyla kullanılır.
İntratekal ve intravenöz yolla kullanılmaz.
Her enjeksiyonda genel sterilizasyon önlemleri izlenmelidir.
Özel popülasyonlara ilişkin ek bilgiler:
Böbrek/karaciğer yetmezliği:
DEPO-MEDROL böbrek/karaciğer yetmezliği olan hastalarda dikkatli kullanılmalıdır.
Pediyatrik popülasyon:
Bebek ve çocuklarda dozaj azaltılabilir ancak yaş veya ağırlıktan ziyade, durumun ciddiyeti ve
hastanın tedaviye cevabına göre yönetilmelidir.
Geriyatrik popülasyon:
Önerildiği şekilde kullanıldığında, yaşlılarda dozda bir değişikliğin gerektiğini düşündürecek
bir bilgi bulunmamaktadır. Ancak, yaşlı hastaların tedavisi, özellikle uzun dönemli ise, bu
hastalarda kortikosteroidlerin genel yan etkilerinin daha ciddi sonuçları göz önüne alınarak
planlanmalıdır ve yakın klinik gözlem gerekmektedir (bkz. Uyarılar/Önlemler)
34.3. Kontrendikasyonlar
DEPO-MEDROL,
• İçeriğinde bulunan etkin maddeye veya bölüm 6.1’de listelenmiş yardımcı maddelere
karşı aşırı duyarlılığı bulunan hastalarda,
• Sistemik enfeksiyon durumunda enfeksiyona karşı spesifik tedavi almayan hastalarda,
• Potansiyel nörotoksik etkisi nedeniyle intratekal kullanımda,
• DEPO-MEDROL’ün intravenöz kullanımı kontrendikedir.
• DEPO-MEDROL akut enfeksiyonlarda lokal etki için yapılan eklem içi, bursa içi,
tendon içi vb. enjeksiyonlarda kontrendikedir.
• DEPO-MEDROL ile sistemik tedavi, diğer sürrenal korteks steroidlerinde olduğu gibi,
iyileşmemiş tüberküloz, peptik ülser, akut psikoz, Cushing Sendromu, Herpes simpleks keratiti,
canlı virüs aşılarının (çiçek aşısı vb.) uygulanması sırasında ve su çiçeği hastalarında
kontrendikedir.
Canlı veya canlı ve zayıflatılmış aşıların uygulanması, immünosupresif dozda kortikosteroid
alan hastalarda kontrendikedir.
4.4. Özel kullanım uyarıları ve önlemleri
İstenmeyen etkiler; minimum sürede en düşük dozun kullanılması ile minimize edilebilir.
Hastalık aktivitesine göre uygun titrasyon için hastanın sık gözlenmesi gerekir (Bkz. Bölüm
4.2).
DEPO-MEDROL flakonları sadece tek doz kullanım içindir. Herhangi bir çoklu doz kullanımı
kontaminasyona neden olabilir.
İntratekal/epidural uygulama yolları ile ilişkili ciddi medikal olaylar rapor edilmiştir (Bkz.
Bölüm 4.8). Damar içi enjeksiyondan kaçınmak için uygun önlemler alınmalıdır.
Aşil tendonunda gerçek bir tendon kılıfının bulunmamasından dolayı DEPO-MEDROL buraya
enjekte edilmemelidir.
Adrenal steroid kristalleri enflamatuvar reaksiyonları baskılarken, bunların varlığı hücresel
elementlerin disentegrasyonuna ve bağ dokuyu oluşturan tabakada fizikokimyasal
değişikliklere neden olabilir. Sonuç olarak sık olmamakla birlikte enjeksiyon yerinde dermal
ve/veya subdermal değişiklikler sonucu deride çökme meydana gelebilir. Bu reaksiyonun
oluşması enjekte edilen adrenal steroid miktarı ile değişmektedir. Rejenerasyon genellikle
birkaç ay içerisinde veya adrenal steroid kristallerinin tümünün emilimi ile tamamlanır.
4Dermal ve subdermal atrofi oluşma insidansını en aza indirmek için önerilen dozun üzerinde
enjeksiyon yapılmamalıdır. Mümkün oldukça lezyonun olduğu bölgeye birden çok, küçük
hacimli enjeksiyonlar yapılmalıdır. İntraartiküler ve intramüsküler enjeksiyon yapılırken
dermis içerisine enjeksiyon yapılmamasına ve dermis içerisine sızıntı oluşmamasına dikkat
edilmelidir. Subkütan atrofi insidansı yüksek olduğundan deltoid kas içerisine enjeksiyondan
kaçınılmalıdır.
Nadiren subkütan atrofi ve depigmentasyon vakaları rapor edildiğinden pigment yoğunluğu
fazla olan hastaların kolayca görülebilecek yerlerindeki intralezyonel uygulamalar çok yüzeysel
şekilde yapılmamalıdır.
DEPO-MEDROL’ün intraartiküler enjeksiyonunu takiben metilprednizolonun sistemik
absorpsiyonu gerçekleşir. Lokal etkilerin yanı sıra sistemik etkilerin de olması beklenir.
Adrenal kortikal atrofi uzun süreli tedavi sonucunda görülür ve tedavinin sonlandırılmasından
sonra birkaç ay daha sürebilir. Sistemik kortikosteroidleri fizyolojik dozlardan (yaklaşık 6 mg
metilprednizolon) daha yüksek dozda ve 3 haftadan daha uzun süreli kullanan hastalarda tedavi
aniden sonlandırılmamalıdır. Uygulanan dozun nasıl azaltılacağı sistemik kortikosteroid
dozunun azaltılması sonucu hastalığın nüksetmeye ne kadar yatkın olduğu ile ilişkilidir.
Tedavinin sonlandırılması sırasında hastalığın gidişatı klinik olarak izlenmelidir. Hastalık
sistemik kortikosteroidlerin kesilmesi ile tekrarlamıyorsa fakat hipotalamus hipofiz adrenal
aksı baskılanması kesin değilse sistemik kortikosteroid dozu hızla fizyolojik dozlara
düşürülebilir. Günde 6 mg metilprednizolon dozuna ulaşıldığında doz azaltılması hipotalamus
hipofiz adrenal aksının geri dönüşü için yavaşlatılmalıdır.
Aşağıdaki uyarı ve önlemler parenteral kortikosteroid tedavisi alanlar için geçerlidir:
İntraartiküler enjeksiyon sonrasında belirgin ağrı artışı ile birlikte buna eşlik eden lokal şişlik,
eklem hareketinin kısıtlanması, ateş ve kırıklık hissi septik artriti göstermektedir. Eğer bu
komplikasyonlar oluşur ve sepsis tanısı konursa uygun bir antimikrobiyal tedaviye
başlanmalıdır.
Daha önce enfekte olmuş bir ekleme lokal enjeksiyondan kaçınılmalıdır.
Eklem içi kortikosteroidler eklemde enflamatuvar cevap riskinin artmasıyla özellikle de
enjeksiyon sonucu bakteriyel enfeksiyon ile ilişkilidir. Özellikle tekrarlanan enjeksiyonlardan
sonra charcot benzeri artropati gözlenmiştir. Enjeksiyon öncesinde eklem sıvısının varlığının
uygun bir yol ile tespit edilmesi bakteriyel enfeksiyonun önlenmesinde gereklidir.
Kortikosteroidler sabit olmayan eklemlere enjekte edilmemelidir.
Enfeksiyonların veya kontaminasyonun önlenmesi amacıyla steril teknik kullanılmalıdır.
İntramüsküler yol ile verildiğinde emilimin daha yavaş olduğu gözlenmiştir.
5İmmünosupresan Etkiler/ Enfeksiyonlara Karşı Artan Duyarlılık:
Kortikosteroidler enfeksiyonlara karşı duyarlılığı arttırabilir, bazı enfeksiyon belirtilerini
gizleyebilir ve bunların kullanımı sırasında yeni enfeksiyonlar gelişebilir. İnflamatuvar cevabın
ve immün fonksiyonun baskılanması; fungal, viral ve bakteriyel enfeksiyonlara karşı duyarlılığı
ve bunların ciddiyet derecesini arttırır. Klinik görünümü çoğu kez atipik olabilir ve farkına
varılmadan ileri bir seviyeye ulaşabilir. Artan dozlarda kortikosteroidle birlikte infeksiyöz
komplikasyon olma olasılığı artar.
Akut enfeksiyon varlığında lokal etki için intrasinoviyal, intrabursal veya intratendinöz olarak
uygulanmamalıdır.
İmmün sistemi baskılayıcı ilaçlar kullanan kişiler, sağlıklı bireylere kıyasla enfeksiyonlara karşı
daha duyarlıdır. Örneğin su çiçeği ve kızamık bağışıklığı olmayan ve kortikosteroid kullanan
çocuklar veya yetişkinlerde bu hastalıklar daha ciddi ve hatta ölümcül bir süreç izleyebilir.
Su çiçeği hastalığı normalde minör bir hastalık olmasına rağmen bağışıklık sistemi baskılanmış
hastalarda ölümcül olabilmektedir. Hastaların (veya çocukların ailelerinin) daha önce su çiçeği
geçirdiği veya aşı olarak bağışık olup olmadıkları kesin değilse herpes zoster virüsü taşıyan
veya su çiçeği geçirmekte olan insanlar ile yakın temastan kaçınmaları ve eğer bulaşma
gerçekleştiyse acilen tıbbi tedavi altına alınmaları konusunda uyarılmalıdırlar. Su çiçeğine karşı
bağışıklık kazanmamış sistemik kortikosteroid alan veya geçmiş 3 ay içerisinde bu tedaviyi
almış hastaların, su çiçeği ile temas edilmesinin ardından 10 gün içerisinde varicella/zoster
immunoglobin (VZIG) ile pasif olarak bağışıklık kazandırılması gerekmektedir. Su çiçeği tanısı
konulmasıyla birlikte acil tıbbi tedavi gerekmektedir. Kortikosteroid tedavisi kesilmemelidir,
dozunun arttırılması gerekebilir.
Bozulmuş immün yanıtı olanlara canlı aşılar verilmemelidir. Diğer aşılara olan antikor yanıtı
azaltılabilir.
DEPO-MEDROL, kortikosteroidin hastalığın tedavisinde bir antitüberküloz ajan ile birlikte
kullanıldığı fulminant veya disemine aktif tüberküloz vakalarında kullanılmamalıdır. Latent
tüberküloz veya tüberkülin reaktivitesi olan hastalarda kortikosteroidler kullanılıyorsa, hastalık
tekrar oluşabileceğinden, yakın takip gereklidir. Uzatılmış kortikosteroid tedavisinde, bu
hastalar kemoprofilaksi almalıdır.
Aynı zamanda faydalı ve zararlı etkilerin raporlandığı erken çalışmalarda kortikosteroidlerin
septik şoktaki rolü tartışmalıdır. Yakın zamanda destekleyici kortikosteroidlerin adrenal
yetmezliği olan ve septik şok geliştirmiş hastalarda faydalı olabileceği önerilmiştir. Ancak
septik şokta rutin kullanımı önerilmemektedir. Bir sistematik incelemede kısa süreli yüksek
dozda kortikosteroidin kullanımı desteklenmemiştir. Ancak meta- analizler ve bir incelemede,
daha uzun süreli (5- 11 gün) ve düşük dozda kortikosteroidin özellikle vazopressöre bağlı septik
şok geçiren hastalarda ölüm oranını azaltabileceği önerilmiştir.
6İmmün Sistem Etkileri:
Alerjik reaksiyonlar oluşabilir. Kortikosteroid tedavisi gören hastalarda seyrek de olsa deri
reaksiyonları ve anafilaktik/ anafilaktoid reaksiyonlar oluşabildiği için özellikle ilaç alerjisi
öyküsü olan hastalarda ilaç verilmeden önce uygun önlemler alınmalıdır.
Endokrin Etkiler:
Kortikosteroidlerin uzatılmış periyotlardaki farmakolojik dozları hipotalamus-hipofiz-adrenal
ekseninin baskılanması (sekonder adrenokortikal yetmezlik) ile sonuçlanabilir. Ortaya çıkan
adrenokortikal yetmezliğin derecesi ve süresi hastadan hastaya değişiklik gösterir ve doz,
frekans, verilme zamanı ile glukokortikoid terapinin süresine bağlıdır. Bu etki alternatif gün
terapisi kullanılarak azaltılabilir.
Ek olarak eğer glukokortikoidler birden bırakılırsa ölümcül sonuçlanabilen akut adrenal
yetmezlik oluşabilir. İlaç kaynaklı sekonder adrenokortikal yetmezlik dozajın kademeli olarak
azaltılmasıyla en aza indirgenebilir. Bu tip bağlantılı yetmezlik tedavinin sonlandırılmasından
sonra aylarca sürebilir, bu yüzden bu süreçte oluşan herhangi bir stres durumunda hormon
tedavisi tekrar verilmelidir.
Tuz ve/veya bir mineralokortikoid uygulaması yalnız mineralokortikoid salımı bozulduğunda
gereklidir.
Glukokortikosteoidlerin birden bırakılmasını takiben, adrenokortikal yetmezlikle ilgili
görünmeyen steroid “bırakma sendromu” oluşabilir. Bu sendromun semptomları şu şekildedir:
anoreksi, bulantı, kusma, uyuşukluk, baş ağrısı, ateş, eklem ağrısı, deskuamasyon, miyalji, kilo
kaybı ve/veya hipotansiyon. Bu etkilerin düşük kortikosteroid seviyelerinden ziyade
glukokortikosteroid konsantrasyonundaki ani değişimden ötürü olduğu düşünülmektedir.
3 hafta kadar sürdürülmüş sistemik kortikosteroid tedavisinin ani kesilmesi eğer hastalık
tekrarlamaya yatkın değil ise uygundur. Hastaların genelinde 3 hafta için günlük 32 mg’a kadar
olan metilprednizolon dozlarının ani kesilmesi klinik olarak belirgin hipotalamus hipofiz
adrenal aks baskılanmasına neden olmaz. 3 haftalık veya daha az tedavi süresi olan aşağıdaki
hasta gruplarında sistemik kortikosteroid tedavisinin kademeli olarak azaltılması
gerekmektedir:
-Sistemik kortikosteroidler ile özellikle 3 haftadan uzun süreli tekrarlayan tedaviler görenler.
-Uzun dönem tedaviyi takiben (aylar veya yıllar süresince) bir yıl içinde kısa dönem bir tedavi
uygulandığında.
-Eksojen kortikosteroid tedavisi dışında adrenokortikal yetmezlik oluşması riski olan
hastalarda.
-Günlük 32 mg metilprednizolondan daha fazla sistemik kortikosteroid alan hastalar.
-Tekrarlanan dozları akşam alan hastalar.
7Glukokortikoidler Cushing sendromu ortaya çıkarabildiği veya ağırlaştırabildiğinden, Cushing
hastalığı olan hastalarda glukokortikoidlerden kaçınılmalıdır.
Hipotiroidik olan hastalarda kortikosteroidlerin artan bir etkisi vardır.
Metabolizma ve Beslenme:
Metilprednizolon dahil kortikosteroidler kan glukozunu arttırabilir, önceden var olan diyabeti
kötüleştirebilir ve uzun süreli kortikosteroid tedavisi alanları diabetes mellitus’a yatkın hale
getirebilir.
Psikiyatrik Etkiler:
Hastalar ve/veya hasta bakımından sorumlu kişiler sistemik steroidler ile oluşabilecek olası
psikiyatrik yan etkilere karşı uyarılmalıdırlar (bkz. Bölüm 4.8.). Semptomlar genellikle
tedaviden birkaç gün veya birkaç hafta sonra başlar. Yüksek doz ya da yüksek sistemik
maruziyet, riskleri arttırabilir ancak, istenmeyen etkilerin seyri, ciddiyeti, tipi veya süresi ile
ilgili öngörüde bulunmak için yeterli değildir. Çoğunlukla bu etkiler doz azaltılması veya
kesilmesi ile düzelmesine rağmen spesifik tedaviye de ihtiyaç duyulabilir. Hastalar ve/veya
hasta bakımından sorumlu kişiler, özellikle depresif duygu hali veya intihar düşüncesinin
oluştuğu durumlarda, psikolojik semptomların ilerlemesinden endişe ederlerse medikal destek
almaları konusunda teşvik edilmelidirler. Hastalar ve/veya hasta bakımından sorumlu kişiler
sistemik steroidler ile tedavide sıklıkla olmasa bile, tedavi devam ederken ve dozun
azaltılmasının ya da tedavinin kesilmesinin hemen ardından bu tür psikiyatrik bozuklukların
oluşabileceği konusunda uyarılmalıdırlar.
Özellikle kendilerinde veya birinci derecede akrabalarında ciddi duygu durum bozuklukları
olmuş veya halen var olan hastaların sistemik kortikosteroid uygulanması sırasında düzenli
takip edilmeleri gerekir. Ayrıca depresif ve manik-depresif hastalığı olanlar ve geçmişte steroid
psikozu oluşanlarda da bu durum geçerlidir.
Sinir Sistemi Etkileri:
Kortikosteroidler, nöbet bozukluğu olan hastalarda dikkatli kullanılmalıdır.
Kortikosteroidler, myastenia gravis hastalarında dikkatli kullanılmalıdır (Bkz. Muskuloskeletal
Etkiler bölümündeki miyopati ifadesi).
Kortikosteroid alan hastalarda, sıklıkla yüksek dozlarda uzun süreli kullanımda epidural
lipomatozis raporlanmıştır.
Oküler Etkiler:
Sistemik ve topikal kortikosteroid kullanımı sonrasında görme bozuklukları rapor edilebilir.
Eğer hasta bulanık görme veya diğer görme bozuklukları gibi semptomlar gösterirse sistemik
ve topikal kortikosteroidlerin kullanımının ardından rapor edilmiş olan katarakt, glokom veya
santral seröz koryoretinopati (SSKR) gibi nadir hastalıkları içerebilen olası nedenlerin
değerlendirilmesi için hastanın bir oftalmoloji uzmanına yönlendirilmesi düşünülmelidir.
Santral seröz koryoretinopati, retina dekolmanına sebep olabilir.
8Kortikosteroidlerin uzatılmış kullanımı posterior subkapsüler katarakt ve nükleer katarakt
(özellikle çocuklarda), ekzoftalmus veya optik sinirlere olası hasar verebilecek ve mantar veya
virüs kaynaklı sekonder oküler enfeksiyonların oluşmasını artırabilecek glokom ile
sonuçlanabilen artmış intraoküler basınç oluşturabilir.
Kortikosteroidler oküler herpes simpleksi olan hastalarda olası korneal perforasyondan ötürü
dikkatli kullanılmalıdır.
Kardiyak Etkiler:
Glukokortikoidlerin dislipidemi ve hipertansiyon gibi kardiyovasküler sistem üzerindeki
olumsuz etkileri, yüksek dozlar ve uzun süreli tedavi uygulandığı takdirde halihazırda
kardiyovasküler risk faktörleri olan tedavi gören hastaları ek kardiyovasküler etkilere eğilimli
hale getirebilir. Bu yüzden bu tip hastalarda kortikosteroidler en uygun şekilde verilmeli ve
gerekirse ek kardiyak izleme ve risk modifikasyonu ile dikkat edilmelidir.
Kalp yetmezliği vakalarında sistemik kortikosteroidler sadece çok gerekli olduğu durumlarda
ve dikkatle kullanılmalıdır.
Vasküler Etkiler:
Hipertansiyonu olan hastalarda kortikosteroidler dikkatle kullanılmalıdır.
Venöz tromboembolizm dahil olmak üzere kortikosteroidlerle tromboz rapor edilmiştir. Sonuç
olarak tromboembolik hastalıkları olan veya bunlara eğilimi bulunabilecek hastalarda dikkatle
kullanılmalıdır.
Gastrointestinal Etkiler:
Yüksek dozdaki kortikosteroidler akut pankreatite neden olabilir.
Tedavi süresince karşılaşılan peptik ülserlerden tek başına kortikosteroidlerin sorumlu olup
olmadığı konusunda evrensel bir kabul yoktur ancak glukokortikoid tedavisi peptik ülser
semptomlarını belirli bir ağrı olmaksızın perforasyon veya kanama olacak şekilde
maskeleyebilir. Glukokortikoid tedavisi peritonit veya perforasyon, obstrüksiyon veya
pankreatit gibi gastrointestinal hastalıklarla ilgili diğer belirtileri veya semptomları
maskeleyebilir. Non steroidal antiinflamatuvar ilaçlar (NSAİİ) ile kombine edildiğinde
gastrointestinal ülser geliştirme riski yükselir.
Kortikosteroidler artan perforasyon, apse veya diğer piyojenik enfeksiyon olasılığı varsa
spesifik olmayan ülseratif kolitlerde dikkatle kullanılmalıdır. Steroidlerin direkt veya birleşik
tedavi olarak kullanıldığı durumlarda divertikülit, yeni intestinal anastomoz, aktif veya latent
peptik ülserde dikkatli kullanılmalıdır.
Hepatobiliyer Etkiler:
Akut hepatit veya karaciğer enzim artışı dahil ilaç kaynaklı karaciğer hasarlanmalarına
döngüsel verilen IV metilprednizolon (genelde başlangıç dozu > 1 g/gün) sebep olabilir. Seyrek
hepatotoksisite vakaları bildirilmiştir. Başlaması birkaç hafta veya daha uzun sürebilir.
9Bildirilen vakaların çoğunluğunda tedavinin sonlandırılmasının ardından yan etkilerin devam
etmediği gözlenmiştir. Bu sebeple uygun izleme gereklidir.
Kortikosteroidler karaciğer yetmezliği veya sirozu olan hastalarda dikkatle kullanılmalıdır.
Muskuloskeletal Etkiler:
Çoğu nöromüsküler iletim hastalarında (myastenia gravis gibi) veya nöromüsküler bloke edici
ilaçlar (örn. pankuronyum) gibi antikolinerjiklerle eş zamanlı tedavi alan hastalarda yüksek
dozda kortikosteroid kullanımı ile akut miyopati rapor edilmiştir. Bu akut miyopati yaygındır,
oküler ve respiratuar kasları da içerebilir ve kuadriparezi ile sonuçlanabilir. Kreatin kinaz
yükselmesi oluşabilir. Kortikosteroidleri bıraktıktan sonra klinik gelişim veya iyileşme için
aylar, hatta yıllar gerekebilir.
Osteoporoz genel fakat seyrek olarak tanınan, uzun süreli ve yüksek dozda glukokortikoid ile
ilişkilendirilmiş bir yan etkidir.
Renal ve Üriner Hastalıklar:
Sistemik sklerozisi olan hastalarda dikkatli olunmalıdır çünkü metilprednizolon dahil
kortikosteroidler ile artan skleroderma renal krizi insidansı gözlemlenmiştir. Kan basıncı ve
renal fonksiyon (s-kreatinin) bu yüzden düzenli olarak denetlenmelidir. Renal krizden
şüphelenildiğinde kan basıncı dikkatle kontrol edilmelidir.
Kortikosteroidler renal yetmezliği olan hastalarda dikkatle kullanılmalıdır.
Araştırmalar:
Ortalama ve yüksek dozlarda hidrokortizon veya kortizon kan basıncının, tuz ve su
retansiyonunun ve artan potasyum atılımında yükselmeye yol açabilir. Bu etkilerin yüksek
dozlarda kullanıldığı zamanlar haricinde sentetik türevleriyle oluşması daha az olasıdır.
Besinsel tuz kısıtlaması ve potasyum ilavesi gerekebilir. Bütün kortikosteroidler kalsiyum
atılımını artırır.
Steroidler elektrolit dengesinin bozulmasına /potasyum azalmasına neden olabildiği için
digoksin gibi kardiyoaktif ilaçlar alanlarda dikkatle kullanılmalıdır (bkz. Bölüm 4.8).
Yaralanma, Zehirlenme ve Prosedürel Komplikasyonlar:
Sistemik kortikosteroidler travmatik beyin yaralanmasını tedavi etmek için endike değildir ve
bu amaçla kullanılmamalıdır. Çok merkezli bir çalışma metilprednizolon sodyum süksinat
verilmiş olan hastaların yaralanmadan 2 hafta ve 6 ay sonrasında plaseboya kıyasla
mortalitesinin arttığını ortaya çıkarmıştır. Metilprednizolon sodyum süksinat tedavisi ile
sebepsel bir ilişki ise henüz kurulmamıştır.
10Diğer:
Hastalar, riski minimize etmek için alınması gereken önlemler hakkında açık bilgi veren ve
reçete edenin, ilacın, dozajın ve tedavi süresinin detaylarını sağlayan “Steroid Tedavisi” kartı
taşımalıdır.
Kortikosteroidler tromboflebitlere yatkınlığı olan hastalarda dikkatli kullanılmalıdır.
Kobisistat içeren ürünler dahil olmak üzere CYP3A inhibitörleriyle beraber verilen tedavinin
sistemik yan etki riskini artırması beklenir. Faydası, artan sistemik kortikosteroid yan etki
riskine ağır basmadığı sürece kombinasyondan kaçınılmalıdır, Kombinasyon verildiği
durumlarda hastalar sistemik kortikosteroid yan etkilere karşı gözlemlenmelidir (bkz. Bölüm
4.5).
Aspirin ve streoid olmayan antiinflamatuvar ajanlar kortikosteroidlerle bir arada kullanılırken
dikkatli olunmalıdır.
Sistemik kortikosteroidlerin verilmesinden sonra ölümcül olabilen feokromositoma krizleri
rapor edilmiştir. Kortikosteroidler uygun risk/ yarar değerlendirmesi yapıldıktan sonra şüphe
edilen veya tanımlanmış feokromositoması olan hastalara verilmelidir.
Pazarlama sonrası deneyimde, sistemik kortikosteroidlerin tek başına veya diğer kemoterapötik
ajanlarla kombinasyon halinde kullanımını takiben hematolojik maligniteler ve solid tümörler
dahil olmak üzere malignitesi olan hastalarda tümör lizis sendromu (TLS) bildirilmiştir. Yüksek
proliferatif hıza, yüksek tümör yüküne ve sitotoksik ajanlara karşı yüksek duyarlılığa sahip
tümörleri olan hastalar gibi yüksek TLS riski taşıyan hastalar yakından izlenmeli ve uygun
önlemler alınmalıdır.
Pediyatrik popülasyon:
Kortikosteroidler bebeklik, çocukluk ve ergenlik çağında geri dönüşümsüz olabilecek şekilde
büyüme yavaşlamasına neden olurlar. Uzatılmış kortikosteroid tedavisinde bebek ve çocukların
büyüme ile gelişimi dikkatli şekilde gözlenmelidir. Tedavi mümkün olabilecek en düşük dozda
ve en kısa sürede yapılmalıdır. Bu tip bir kullanım en ciddi endikasyonlarla sınırlandırılmalıdır.
Uzatılmış kortikosteroid tedavisi alan bebek ve çocuklar yükselmiş intrakraniyal basınç
sebebiyle özellikle risk altındadırlar.
Yüksek dozda kortikosteroid çocuklarda pankreatit gelişimine sebep olabilir.
Bu tıbbi ürün her ml’sinde 1 mmol (23 mg)’dan daha az sodyum ihtiva eder; yani aslında
“sodyum içermez”.
114.5. Diğer tıbbi ürünler ile etkileşimler ve diğer etkileşim şekilleri
Metilprednizolon, bir sitokrom P450 enzimi (CYP) substratıdır ve başlıca CYP3A4 enzimi ile
metabolize edilir. CYP3A4, erişkin insanların karaciğerinde en fazla miktarda bulunan CYP alt
ailesine ait baskın enzimdir. Hem endojen, hem de sentetik kortikosteroidler için temel Faz I
metabolik basamak olan steroidlerin 6β-hidroksilasyonunu katalizler. Başka birçok bileşik de
CYP3A4’ün substratıdır; bunlardan bazılarının (ve yanı sıra başka ilaçların), CYP3A4
enziminin indüksiyonu (upregülasyon) ya da inhibisyonu yoluyla glukokortikoid
metabolizmasını değiştirdiği gösterilmiştir.
CYP3A4 İNHİBİTÖRLERİ – CYP3A4 aktivitesini inhibe eden ilaçlar genellikle karaciğer
klirensini azaltır ve metilprednizolon gibi CYP3A4 substratı ilaçların plazma
konsantrasyonunu arttırır. Bir CYP3A4 inhibitörü varlığında, steroid toksisitesinden kaçınmak
için metilprednizolon dozunun titre edilmesi gerekebilir.
CYP3A4 İNDÜKLEYİCİLERİ – CYP3A4 aktivitesini indükleyen ilaçlar genellikle karaciğer
klirensini arttırır ve böylece CYP3A4 substratı olan ilaçların plazma konsantrasyonunun
azalmasına neden olur. Hedeflenen sonucun elde edilmesi için eş zamanlı uygulamada
metilprednizolon dozajının arttırılması gerekebilir.
CYP3A4 SUBSTRATLARI – Başka bir CYP3A4 substratı varlığında, metilprednizolonun
karaciğer klirensi etkilenebilir ve buna göre dozaj ayarlamaları gerekebilir. İki ilaçtan birinin
tek başına uygulanmasıyla ilişkili advers olayların, eş zamanlı uygulamada meydana gelme
olasılığı artabilir.
1. Metilprednizolon ve siklosporinin (CYP3A4 inhibitörü ve substratı) eş zamanlı kullanımı
ile konvülziyonlar bildirilmiştir. Siklosporin ile metilprednizolonun eş zamanlı kullanımı
ile metabolizması karşılıklı olarak inhibe olur; bu durum iki ilaçtan birinin ya da her ikisinin
plazma konsantrasyonlarını arttırabilir. Bu nedenle, bu iki ilacın tek başına kullanımı ile
ilişkili advers olayların, eş zamanlı uygulamada oluşması daha olasıdır.
2. Rifampisin (antibiyotik CYP3A4 indükleyici), rifabutin, karbamazepin (antikonvülzan
CYP3A4 indükleyici ve substratı), fenobarbiton ve fenitoin (antikonvülzan CYP3A4
indükleyici), primidon ve aminoglutetimid (aromataz inhibitörü) gibi karaciğer enzimlerini
indükleyen ilaçların kortikosteroidlerle birlikte kullanılması, kortikosteroidlerin
metabolizmasının artmasına, dolayısıyla etkilerinin azalmasına yol açar. Aminoglutetimid
kaynaklı adrenal baskılama, uzatılmış glukokortikoid tedavisinden ötürü gerçekleşen
endokrin değişikliklerinden olabilir.
Bir antibakteriyel ilaç olan izoniyazidin asetilasyon oranı ve klirensi (CYP3A4 inhibitörü)
metilprednizolon tarafından artırılabilir.
3. Antibiyotik/ Antimikotikler- Eritromisin gibi ilaçlar (makrolid antibakteriyel CYP3A4
inhibitörü ve substratı), itrakonazol ve ketokonazol (antifungal CYP3A4 inhibitör ve
substratı) kortikosteroidlerin metabolizmasını engelleyebilir ve bu yolla klirenslerini
azaltabilir.
Troleandomisin (CYP3A4 inhibitörü); klaritromisin, eritromisin, itrakonazol ve
ketokonazol (CYP3A4 inhibitörleri ve substratları) kadar metilprednizolonun etkilerini ve
yan etkilerini arttırabilir.
124. Steroidler myastenia graviste kullanılan antikolinesterazların etkilerini azaltabilirler.
Antihipertansiflerin ve diüretiklerin istenilen etkileri kortikosteroidler ile antagonize
olmaktadır ve asetazolamidin hipokalemik etkisi, kıvrım diüretiklerinin, tiazid
diüretiklerinin ve karbenoksolonun etkileri artmaktadır.
Yüksek doz kortikosteroidlerin ve nöromusküler bloke edici ilaçlar gibi antikolinerjiklerin
eş zamanlı uygulamasıyla, bir akut miyopati bildirilmiştir. (Bkz. bölüm 4.4).
Kortikosteroid alan hastalarda, pankuronyum ve vekuronyumun nöromusküler bloke edici
etkilerinin antagonize olduğu bildirilmiştir. Tüm rekabetçi nöromusküler blokerler ile bu
etkileşimin oluşması beklenebilir.
5. Metilprednizolonun, oral antikoagülanlar üzerindeki etkisi değişkendir. Kortikosteroidler
ile birlikte kumarin antikoagülanlarının kullanılması sonucu antikoagülanların etkisi
artabilir bu yüzden oluşabilecek spontan kanamaların önlenmesi ve hedeflenen
antikoagülan etkilerin korunması için INR ve protrombin zamanlarının yakından takibi
gereklidir. Kortikosteroidlerle eş zamanlı verildiğinde, antikoagülanlara ait etkilerin
azaldığı yönünde veriler bulunmaktadır.
6. Kortikosteroidlerin NSAİİ’ler ile birlikte verilmesi durumunda, gastrointestinal kanama ve
ülserleşme insidansı artabilir.
Metilprednizolon, yüksek doz aspirinin klirensini arttırabilir ki bu durum azalmış salisilat
serum düzeylerine sebep olabilir. Metilprednizolon tedavisinin sonlandırılması artan
salisilat serum düzeylerine, bu da salisilat toksisitesi riskinde artışa yol açabilir.
Hipotrombinemide salisilatlar ve NSAİİ’ler kortikosteroidler ile dikkatli kullanılmalıdır.
7. Antidiyabetikler- Kortikosteroidler kan glukoz konsantrasyonlarını artırabileceğinden
antidiyabetik ajanların dozajlarının ayarlanması gerekebilir.
8. Antiemetikler- Aprepitant ve fosaprepitant (CYP3A4 inhibitörleri ve substratları)
9. Antiviraller- HIV proteaz inhibitörleri:
1) İndinavir, ritonavir ve farmakokinetik iyileştiriciler (kobisistat) (CYP3A4 inhibitörleri
ve substratları) kortikosteroidlerin plazma konsantrasyonlarını arttırabilir.
2) Kortikosteroidler HIV-proteaz inhibitörlerin metabolizmalarını indükleyerek plazma
konsantrasyonlarında azalmaya neden olabilirler.
10. Kalsiyum kanal blokerleri- Diltiazem (CYP3A4 inhibitörü ve substratı)
11. Kontraseptifler (oral)- Etinilestradiol/ noretindron (CYP3A4 inhibitörleri ve substratı)
12. Siklofosfamid ve takrolimus gibi diğer immünosupresanlar CYP3A4’ün substratlarıdır.
13. Potasyum azaltıcı ajanlar- Kortikosteroidler potasyum- azaltıcı ajanlar (örn. diüretikler) ile
beraber verilirken, hipokalemi gelişimi için hastalar yakınen izlenmelidir. Ayrıca
kortikosteroidlerin amfoterisin B, ksantan veya beta2 agonistleriyle eş zamanlı kullanımı
ile artan hipokalemi riski bulunur.
14. Greyfurt suyu- CYP3A4 inhibitörü.
Özel popülasyonlara ilişkin ek bilgiler:
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
134.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir veri bulunmamaktadır. CYP3A4 inhibitörü ve
substuratı olan etinilestradiol/ noretindron içeren oral kontraseptifler kullanıldığında
metilprednizolon klerensi azalabileceğinden metilprednizolon dozunun ayarlanması
gerekebilir.
Gebelik dönemi
Kortikosteroidlerin plasentadan geçme yetisi bağımsız ilaçlar arasında değişir fakat DEPO-
MEDROL plasentadan geçer. Bir retrospektif çalışma kortikosteroid alan annelerden doğan
bebeklerde düşük doğum ağırlığı olasılığının arttığını göstermiştir. İnsanlarda düşük doğum
ağırlığı riskinin doz ile bağlantılı olduğu ve daha düşük kortikosteroid dozları verildiğinde
minimize edilebileceği görünmektedir.
Kortikosteroidler hamile kadınlara verildiğinde konjenital anomalilere yol açıyor gibi
görünmemektedir. Hayvanlar üzerinde yapılan çalışmalar, gebelik /ve- veya/ embriyonal/fetal
gelişim /ve- veya/ doğum /ve- veya/ doğum sonrası gelişim üzerindeki etkiler bakımından
yetersizdir (bkz. Bölüm 5.3). İnsanlara yönelik potansiyel risk bilinmemektedir. Gebelikte
kesinlikle gerekli olmadıkça kullanılmamalıdır. Gebe hayvanlara kortikosteroidlerin
uygulanması fetüs üzerinde yarık damak, intrauterin gelişme geriliği gibi anomalilere neden
olur ve beyin gelişmesini etkiler. Erkeklerde kortikosteroidlerin konjenital anomali insidansını
arttırdığını gösteren bir kanıt yoktur fakat uzun dönem boyunca gebe kadınlarda kullanılması
intrauterin gelişme geriliği riskini arttırmaktadır. Kortikosteroidlere prenatal maruziyet sonrası
hipoadrenalizm gözlenebilir, fakat genellikle doğum sonrası spontan olarak düzelir ve nadir
olarak klinik önemlilik taşır. Kortikosteroidlere intrauterin maruz kalan infantlarda neonatal
adrenal yetmezlik seyrek gibi görünse de, önemli dozda kortikosteroide maruz kalanlar
dikkatlice gözlenmeli ve adrenal yetmezlik işaretleri için değerlendirilmelidir. Tüm ilaçlarda
olduğu gibi, kortikosteroidlerin anneye ve çocuğa sağlayacağı risk-yarar profili göz önünde
bulundurulmalıdır. Ancak kortikosteroidlerin gerekli olduğu durumda normal gebelik geçiren
hastalara gebe olmadıkları zamandaki gibi muamele edilmelidir.
Metilprednizolon ile yeterince insan üreme çalışmaları yapılmadığından bu tıbbi ürün hamilelik
sırasında sadece anne ve fetüse fayda-risk oranının dikkatlice değerlendirilmesinin ardından
kullanılmalıdır.
Gebelik esnasında uzun zamanlı kortikosteroid verilen annelerin bebeklerinde katarakt
gözlenmiştir.
Laktasyon dönemi
Kortikosteroidler anne sütüne az miktarda geçerler. Fakat günlük 40 mg doza kadar
metilprednizolon infantta sistemik etkiler oluşturmaz. Bu dozdan daha yüksek dozlar alan
annelerin bebekleri belli derecede adrenal baskılama yaşayabilir ama emzirmenin sağlayacağı
faydanın herhangi bir teorik riskten daha ağır basması daha olasıdır.
14Anne sütüne dağılan kortikosteroidler emzirilen bebeklerde endojen glukokortikoid üretimini
engelleyebilir. Bu tıbbi ürün emzirme sırasında sadece anne ve bebeğe fayda-risk oranının
dikkatlice değerlendirilmesinin ardından kullanılmalıdır.
Üreme yeteneği/fertilite
Hayvan çalışmalarında kortikosteroidlerin fertiliteyi bozduğu gösterilmiştir (bkz. Bölüm 5.3).
4.7. Araç ve makine kullanımı üzerindeki etkiler
Kortikosteroidlerin araç veya makine kullanma yeteneği üzerindeki etkileri sistematik olarak
değerlendirilmemiştir. Kortikosteroidlerle tedavi sonrasında sersemlik, baş dönmesi, görme
bozuklukları ve yorgunluk gibi istenmeyen etkiler görülmesi olasıdır. Eğer olumsuz bir etki
görüldüyse hastalar araç veya makine kullanmamalıdır.
4.8. İstenmeyen etkiler
Hipotalamik- hipofiz- adrenal baskılanma dahil olmak üzere kortikosteroidlerin kullanımıyla
görülmesi muhtemel yan etkilerin insidansı ilacın rölatif potensi, dozajı, uygulama zamanı ve
tedavinin süresi ile ilişkilidir.
İstenmeyen etkiler aşağıdaki kategorilere göre listelenmiştir
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Bilinmiyor : Enfeksiyon (baskılanan klinik semptom ve işaretlerle beraber artan duyarlılık
ve enfeksiyon ciddiyeti dahil olmak üzere), fırsatçı enfeksiyon, enjeksiyon
yerinde enfeksiyon, peritonit#, tekrarlayan dormant tüberküloz
Kan ve lenf sistemi hastalıkları
Bilinmiyor : Lökositoz
Bağışıklık sistemi hastalıkları
Bilinmiyor : İlaç hipersensitivitesi, anafilaktik reaksiyon, anafilaktoid reaksiyon
Endokrin hastalıkları
Bilinmiyor : Cushingoid, Hipotalamik hipofiz adrenal aks baskılanması sonucu yoksunluk
belirtileri(uzun süreli kullanım sonrasında kortikosteroid dozunun aniden
kesilmesi akut adrenal yetmezlik, hipotansiyon ve ölüme sebep olabilir. Ancak
bu devamlı tedavi gerektiren endikasyonu olan kortikosteroidlerde daha
geçerlidir [Bkz. Bölüm 4.4]. Bırakma sendromu ateş, miyalji, artralji, rinit,
konjuktivit, ağrılı ve kaşıntılı cilt nodülleri ile kilo kaybını içerecek şekilde
olabilir)
15Metabolizma ve beslenme hastalıkları
Bilinmiyor : Metabolik asidoz, bozulmuş glukoz toleransı, sodyum retansiyonu, sıvı
retansiyonu, insülin (veya diyabetiklerde oral hipoglisemik ajanların) ihtiyacının
artması*, hipokalemik alkaloz, dislipidemi, artan iştah (kilo artışı ile
sonuçlanabilir), lipomatozis
Psikiyatrik hastalıklar
Bilinmiyor : Duygusal rahatsızlık (depresyon, öfori hali, duygusal labilite, ilaç bağımlılığı,
intihar düşüncesi). Mod değişiklikleri, anormal davranış, insomnia, psikotik
davranışlar (mani, delüzyon, halüsinasyon, şizofreni [ağırlaşması] dahil),
konfüzyonel durum, mental rahatsızlık, anksiyete, kişilik değişimi çocuklarda
sıkça görülür. İrritabilite (çocuklar ve yetişkinlerde)
Sinir sistemi hastalıkları
Bilinmiyor : Papilla ödemiyle intrakraniyal basınç artışı (benign intrakraniyal
hipertansiyon), nöbet, amnezi, bilişsel bozukluk, baş dönmesi, baş ağrısı
Göz hastalıkları
Bilinmiyor : Katarakt, glokom, ekzoftalmi, bulanık görüş (Bkz. Bölüm 4.4),
koryoretinopati, yüz ve baş çevresinde intralezyonel tedavinin eşlik ettiği seyrek
körlük vakaları*, optik sinire hasar vermesi olası olan artan intraoküler basınç,
korneal veya skleral incelme, oftalmik viral veya fungal hastalığın alevlenmesi
Kulak ve iç kulak hastalıkları
Bilinmiyor : Vertigo
Kardiyak hastalıklar
Bilinmiyor : Duyarlı hastalarda konjestif kalp yetmezliği
Vasküler hastalıklar
Bilinmiyor : Hipertansiyon, hipotansiyon, arteriyal embolizm, trombotik olaylar, cilt
kızarması
Solunum, göğüs bozuklukları ve mediastinal hastalıklar
Bilinmiyor : Pulmoner emboli, hıçkırık
Gastrointestinal hastalıklar
Bilinmiyor : Olası peptik ülser perforasyonu ve kanamasıyla peptik ülser, gastrik kanama,
intestinal perforasyon, pankreatit, ülseratif özofajit, özofajit, karın ağrısı, karında
şişlik, ishal, dispepsi, bulantı
Hepatobiliyer hastalıklar
Bilinmiyor : Hepatit, karaciğer enzimlerinde artış
Deri ve deri altı doku hastalıkları
Bilinmiyor : Anjiyoödem, kıllanma, peteşi, ekimoz, deri atrofisi, eritem, hiperhidrozis, deri
çatlakları, deri hiperpigmentasyonu, kızarıklık, prurit, ürtiker, akne, deri
hipopigmentasyonu,
16Kas-iskelet bozuklukları, bağ doku ve kemik hastalıkları
Bilinmiyor : Büyüme geriliği, osteoporoz, kas zayıflığı, osteonekroz, patolojik kırılma, kas
atrofisi, miyopati, nöropatik atropati, artralji, miyalji, enjeksiyon sonrası ağrının
alevlenmesi (eklem içi, periartiküler ve tendon kılıfı enjeksiyonlarını takiben)*
Üreme sistemi ve meme hastalıkları
Bilinmiyor : Menstrüasyon düzensizliği
Genel bozukluklar ve uygulama bölgesine ilişkin hastalıklar
Bilinmiyor : Steril apse, bozulmuş iyileşme, periferal ödem, yorgunluk, halsizlik enjeksiyon
bölgesinde reaksiyon,
Araştırmalar
Bilinmiyor : Kan potasyumunda düşme, alanin aminotransferaz artışı, aspartat
aminotransferaz artışı, kan alkalin fosfataz artışı, karbonhidrat toleransında
azalma, idrarda kalsiyum artışı, cilt testindeki reaksiyonların baskılanması*,
kandaki ürede artış
Yaralanma ve zehirlenme
Bilinmiyor : Özellikle aşil tendonu olmak üzere tendon kopması, spinal kompresyon kırığı.
Sistemik kortikosteroidler travmatik beyin yaralanmaları için endike değildir ve
bunun için kullanılmamalıdır.
Önerilen kullanım şekilleriyle ve bunların dışında kullanılması durumunda aşağıda listelenmiş
istenmeyen reaksiyonlar görülebilir.
*MedDRA sisteminde tercih edilen bir terim değil
#Peritonit; perforasyon, obstrüksiyon veya pankreatit gibi bir gastrointestinal bozukluğun
birincil belirti veya semptomu olabilir (Bkz. Bölüm 4.4).
İntratekal/Epidural: Genel sistemik kortikoid kullanımı ile görülen advers reaksiyonlar, baş
ağrısı, menenjit, paraparez/parapleji, beyin-omurilik sıvısı anormallikleri, bulantı, kusma,
terleme, araknoidit, fonksiyonel gastrointestinal hastalık/idrar torbası disfonksiyonu, nöbet,
duyusal bozukluklar.
# İntratekal veya intravenöz uygulanmamalıdır. İntratekal/epidural uygulama yolları ile ilişkili
ciddi medikal olaylar rapor edilmiştir (Bkz. Bölüm 4.3 ve 4.8).
Ekstradural: Yaralarda açılma, sfinkter kontrolünde bozulma.
İntranazal: Kalıcı veya geçici körlük, rinit.
Oftalmik (Subkonjunktival): Kızarıklık veya kaşınma, apse, enjeksiyon alanında kabuklanma,
enjeksiyon alanında artık, göz içi basıncında artma, görme azalması- körlük, enfeksiyon.
Değişik enjeksiyon alanları (Sfenopalatin gangliyon, kafa derisi, tonsiller bölge): Körlük
17Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Aşırı dozda kullanımı takiben doz seviyelerinin kademeli olarak ve zamana yayılarak
azaltılmasıyla adrenal baskılama olasılığına karşı önlem alınmalıdır. Bu tip bir olayda hastanın
ileride gerçekleşebilecek herhangi bir travmatik atak sırasında desteklenmesi gerekebilir.
Kortikosteroidlerin aşırı dozunu takiben raporlanan akut toksisite ve/ veya ölüm seyrektir. Aşırı
doz durumunda spesifik bir antidot yoktur, tedavi destekleyici ve semptomatiktir.
Metilprednizolon diyalizlenebilirdir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik hormonal preperatlar, seks hormonları ve insülinler hariç,
Sistemik kullanım için kortikosteroidler,
Sistemik kullanım için kortikosteroidler, düz,
Glukokortikoidler
ATC kodu: H02AB04
Metilprednizolon asetat sentetik bir glukokortikoiddir. Antienflamatuvar etki gücü
prednizolondan fazla, su ve tuz retansiyonuna yol açma eğilimi ise daha azdır. Romatoid artrit,
osteoartrit, bursit ve benzer inflamatuvar durumları tedavi etmek için aköz solüsyon eklemlere
ve yumuşak dokulara enjekte edilebilir. Uzatılmış sistemik etki için intramüsküler yoldan
uygulanabilir.
5.2. Farmakokinetik özellikler
Genel özellikler
Emilim:
Sekiz gönüllüden oluşan bir kurum içi çalışma tek bir 40 mg intramüsküler DEPO-MEDROL
dozunun farmakokinetiğini belirlemiştir. Bağımsız doruk plazma konsantrasyonlarının
ortalaması 14,8 ± 8,6 ng/mL, bağımsız doruk zamanın ortalaması 7,25 ± 1,04 saat ve eğri
altındaki alan (EAA) ortalaması 1354,2 ± 424,1 ng/mL x saat (Gün 1-21).
18Dağılım:
Metilprednizolon; dokulara geniş ölçüde dağılır, kan-beyin bariyerini geçer ve anne sütünde
salgılanır. Görünür dağılım hacmi yaklaşık 1,4 L/kg’dır. Metilprednizolonun insanlarda plazma
proteinine bağlanma oranı yaklaşık %77’dir.
Biyotransformasyon:
Metilprednizolon karaciğerde aktif metabolitlerine metabolize olur, bunların en önemlileri 20α-
hidroksimetilprednizolon ve 20β-hidroksimetilprednizolondur. Karaciğerde metabolizma
başlıca CYP3A4 yoluyla gerçekleşir (CYP3A4 aracılı metabolizmaya dayalı ilaç
etkileşimlerinin listesi için bkz. Bölüm 4.5 Diğer tıbbi ürünlerle etkileşimler ve diğer etkileşim
şekilleri).
Birçok CYP3A4 substratı gibi metilprednizolon, ayrıca ATP bağlayıcı kaset (ABC) taşıyıcı
protein p-glikoprotein için bir substrat olabilir ve bu doku dağılımını ve diğer ilaçlarla
etkileşimi etkileyebilir.
Eliminasyon:
Toplam metilprednizolonun ortalama eliminasyon yarılanma ömrü 1,8 ile 5,2 saat arasındadır.
Toplam klirens yaklaşık olarak 5 ile 6 ml/dk/kg arasındadır.
Renal yetmezlikte doz ayarlaması gerekmez. Metilprednizolon hemodiyalizlenebilirdir.
Metilprednizolon asetatın çözünürlüğü, metilprednizolondan daha düşüktür.
Doğrusallık/Doğrusal olmayan durum:
Metilprednizolonun farmakokinetik özellikleri, uygulama yolundan bağımsız şekilde lineerdir.
Hastalardaki karakteristik özellikler
Veri yoktur.
5.3. Klinik öncesi güvenlilik verileri
Geleneksel güvenirlik farmakolojisi ve tekrarlayan doz toksisitesi çalışmalarında beklenmeyen
bir tehlikeye rastlanmamıştır. Tekrarlayan doz çalışmalarında görülen toksisite eksojen
adrenokortikal steroide düzenli olarak maruz kalındığında beklenen türdendi.
Mutajenik potansiyel:
Metilprednizolon resmi olarak genotoksisite açısından değerlendirilmemiştir. Yapısal olarak
ilişkili metilprednizolon analoglarının kullanıldığı çalışmalar, bakteri ve memeli hücrelerinde
yapılan sınırlı çalışmalarda genetik ve kromozom mutasyon olasılığına dair bir kanıt
göstermemiştir.
19Karsinojenik potansiyel:
Metilprednizolon, kemirgen karsinojenisite çalışmalarında resmi olarak değerlendirilmemiştir.
Farelerde ve sıçanlarda kanserojenlik için test edilen diğer glukokortikoidlerle değişken
sonuçlar elde edilmiştir. Bununla birlikte, yayınlanan veriler, budesonid, prednizolon ve
triamsinolon asetonid dahil olmak üzere birkaç ilgili glukokortikoidin, erkek sıçanlara içme
suyu ile oral uygulamadan sonra hepatosellüler adenom ve karsinom vakalarını artırabildiğini
göstermektedir. Bu tümörijenik etkiler, mg/m2 bazında tipik klinik dozlardan daha düşük
dozlarda meydana gelmiştir. Bu bulguların klinik önemi bilinmemektedir.
Reprodüktif toksisite:
Metilprednizolon, hayvan fertilite çalışmalarında değerlendirilmemiştir. Sıçanlara verildiğinde
kortikosteroidlerin fertiliteyi azalttığı gösterilmiştir. Kortikosteron uygulanan erkek sıçanlarda
fertilite üzerinde advers etkiler gözlemlenmiş ve geri dönüşümlü olmuştur. Prostat ve seminal
veziküllerde ağırlık azalması ve mikroskobik değişiklikler gözlenmiştir. İmplantasyon ve canlı
fetüs sayısı azalmıştır ve bu etkiler iyileşme döneminin sonunda çiftleşmeyi takiben ortaya
çıkmamıştır.
Hamileliklerinde insanlarda oral tedavide kullanılan doza yakın miktarda metilprednizolon ile
tedavi edilen farelerin yavrularında artan yarık damaklı olma sıklığı gözlenmiştir.
Hamileliklerinde insanlarda oral tedavide kullanılan doza yakın miktarda metilprednizolon ile
tedavi edilen ama bu dozun anneye toksik olduğu sıçanların yavrularında artan kardiyovasküler
defekt sıklığı ve azalmış vücut ağırlığı gözlenmiştir. Diğer bir çalışmada ise insanlarda oral
tedavide kullanılan dozun <1-18 katı ile sıçanlarda hiçbir teratojenik etki kaydedilmemiştir.
İnsanlarda kullanılan dozdan daha az metilprednizolonla tedavi edilen hamile tavşanların
yavrularında yüksek sıklıkta fetal ölüm ve merkezi sinir sistemi ile iskelet anomalileri rapor
edilmiştir. Bu bulguların hamileliklerinde metilprednizolonla tedavi edilen annelerin
yavrularındaki sakatlık riski ile ilgisi bilinmemektedir. Raporlanmış teratojenik etkilerin
güvenlik payı bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Polietilen glikol
Sodyum klorür
Mristil-gamma-pikolinyum klorür
Enjeksiyonluk su
206.2. Geçimsizlikler
DEPO-MEDROL, fiziksel geçimsizlik olasılığı nedeniyle başka bir süspansiyon ya da
çözeltiyle karıştırılmamalıdır. Yoktur.
6.3. Raf ömrü
36 ay
6.4. Saklamaya yönelik özel tedbirler
25 °C’ nin altındaki oda sıcaklığında ve ambalajında saklayınız.
6.5. Ambalajın niteliği ve içeriği
1 mL’de 40 mg steril metilprednizolon asetat süspansiyonu içeren 1 mL’lik tip I cam
flakonlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“ Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Pfizer PFE İlaçları A.Ş
Esentepe Mah. Büyükdere Cad.
Levent 199 Blok No: 199 İç Kapı No: 106
Şişli / İstanbul
8. RUHSAT NUMARASI
223/33
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28/01/2010
Ruhsat yenileme tarihi:
10. KÜB’ÜN YENİLENME TARİHİ
21