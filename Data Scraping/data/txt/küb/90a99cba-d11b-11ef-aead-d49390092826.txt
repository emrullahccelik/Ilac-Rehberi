KISA ÜRÜN BİLGİSİ
1. BEŞERİ TIBBİ ÜRÜNÜN ADI
REDİCLON % 0.1 göz damlası, çözelti
2. KALİTATİF VE KANTİTATİF BİLEŞİM
Her bir flakon (0,3 ml çözeltide)
Etkin madde:
Diklofenak sodyum 0,3 mg
Yardımcı maddeler:
Makrogol gliserol risinoleat 15,0 mg
Yardımcı maddeler için 6.1'e bakınız.
3. FARMASÖTİK FORM
Göz damlası, çözelti
Berrak, renksiz, göz ile görünür partikül içermeyen çözelti
4. KLİNİK ÖZELLİKLER
4.1. Terapötik endikasyonlar
REDİCLON aşağıdaki durumlarda endikedir:
 Katarakt ameliyatı esnasında operatif miyozisin engellenmesi
 Katarakt ameliyatı ve diğer cerrahi müdahalelerde ameliyat sonrası enflamasyon
 Katarakt ameliyatı ile ilişkili kistoid maküla ödeminin ameliyat öncesi ve sonrası profilaksisi
 Travmaya bağlı enflamasyon: nüfuz eden ve etmeyen göz yaralanmaları (lokal antienfektif
tedavi ile birlikte)
 Oküler ağrının ve fotofobinin giderilmesinde
4.2. Pozoloji ve uygulama şekli
Pozoloji/uygulama sıklığı ve süresi
Yetişkinlerde
Oküler cerrahi ve komplikasyonlarında:
Ameliyat öncesi : Ameliyattan önce 3 saat içinde en fazla 5 kez 1 damla
Ameliyat sonrası : Ameliyattan sonra başlangıçta 3 kez 1 damla sonra gerekli olduğu
1 / 9müddetçe günde 3-5 kez 1 damla
Ağrı ve fotofobinin önlenmesi; post-travmatik enflamasyonda:
4-6 saatte bir, birer damla.
Ağrı, cerrahi müdahaleye (refraktif cerrahi gibi) bağlı ise, ameliyattan bir saat önce 1 veya 2
damla, müdahaleden sonraki 15 dakika içinde 1 veya 2 damla ve ondan sonraki 3 gün 4 ila 6
saatte bir 1 damla damlatılır.
Uygulama şekli
Yalnız oftalmik kullanım içindir. Göze damlatılarak uygulanır.
Hastalar, damlalık ucuna dokunulmasının solüsyonu kontamine edebileceği konusunda
uyarılmalıdırlar.
Özel popülasyonlara ilişkin ek bilgiler
Böbrek/Karaciğer yetmezliği
REDİCLON'un böbrek veya karaciğer yetmezliğinde etkililik ve güvenliliği çalışılmamıştır.
Pediyatrik popülasyon
REDİCLON çocuklarda kullanım için endike değildir. Çocuklardaki deneyim strabismus
ameliyatı ile ilgili yayınlanmış az sayıda klinik çalışma ile sınırlıdır.
Geriyatrik popülasyon
Yaşlılarda doz ayarlaması gerektirecek herhangi bir endikasyon yoktur.
4.3. Kontrendikasyonlar
REDİCLON aşağıdaki durumlarda kontrendikedir:
 Diklofenak veya yardımcı maddelerden herhangi birine karşı aşırı duyarlılığı olduğu bilinen
hastalarda. (bkz. Bölüm 6.1)
 Diğer non-steroidal antienflamatuar (NSAİ) maddeler gibi, REDİCLON da, asetilsalisilik
asit veya prostaglandin sentezini engelleyici etkisi olduğu bilinen diğer ilaçlar ile astım krizi,
ürtiker veya akut riniti alevlenen hastalarda kullanılmamalıdır. Asetilsalisilik asit, fenilasetik
asit türevleri ve diğer non-steroidal antienflamatuar ilaçlara çapraz duyarlılık olasılığı
mevcuttur.
4.4. Özel kullanım uyarıları ve önlemleri
Diklofenak dahil oftalmik NSAİ ilaçların antienflamatuar etkisi oküler enfeksiyonların
2 / 9başlangıç ve/veya ilerlemelerini maskeleyebilir. Enfeksiyon mevcutsa ya da enfeksiyon riski
varsa, REDİCLON ile beraber uygun tedavi yapılmalıdır.
Hiçbir advers etki bildirilmemiş olmasına rağmen, kanama zamanını uzatabilen ilaçlar alan
veya bilinen hemostatik defektleri olan hastalar teorik olarak, REDİCLON ile bu etkilerde
şiddetlenme yaşayabilirler.
Diklofenak gibi topikal NSAİ ilaçlar, topikal steroidler ile eşzamanlı uygulanacağında
dikkatli olunmalıdır (bkz. Bölüm 4.5).
Göz damlaları enjeksiyon için değildir. Asla subkonjunktival olarak enjekte edilmemeli ve
gözün ön kamarasına direkt uygulanmamalıdır.
Komplike göz cerrahisi geçirmiş, kornea denervasyonu olan, korneal epiteli hasarlı olan,
diabetes mellitus'lu, romatoid artriti olan veya yüzeyel göz hastalığı bulunan (örn. kuru göz
sendromu.) ve kısa bir süre içerisinde birden çok göz cerrahisi geçirmiş olan hastalarda
görme için tehdit oluşturabilen kornea yan etkilerinin görülme riski daha yüksek
olabileceğinden, topikal oftalmik antienflamatuarlar dikkatle kullanılmalıdır.
Teorik olarak diklofenak'ın emilme olasılığı bulunduğundan, sistemik etkilerin görülme
olasılığını göz ardı etmemek gerekir. Bu etkilerin görülme riski, diğer faktörlerin yanı sıra,
maruz kalan yüzey miktarına ve uygulama süresine bağlıdır. Bu nedenle, yaşlılar, çocuklar
ve ergenler, gebeliğin başlangıç dönemindeki gebe kadınlar ve emziren anneler (bkz Bölüm
4.6), gastropati, hemorajik kanama, nefropati öyküsü olan hastalar ve oral antikoagülan
kullanma ihtiyacı bulunan hastalar gibi riskli popülasyonda bu ilacın kullanımı sırasında
gerekli önlemler alınmalıdır.
Göz damlalarının uygulanmasından sonra aşağıdaki önlemlerin alınması sistemik emilimi
azaltmaya yardımcı olacaktır:
 Göz kapağının 2 dakika kapalı tutulması;
 Lakrimal kanalın parmak yardımıyla 2 dakika kapatılması.
Tüm topikal non-steroid antienflamatuar ilaçlar (NSAİ ilaçlar) iyileşmeyi yavaşlatabilir veya
durdurabilir. Topikal kortikosteroidlerin de iyileşmeyi yavaşlatabildiği veya geciktirebildiği
bilinmektedir. Topikal NSAİ ilaçlar ile topikal steroidlerin birlikte kullanılması, olası
iyileşme sorunlarının görülme riskini artırabilir.
Topikal NSAİ ilaçların kullanılması keratite neden olabilir. Bazı duyarlı hastalarda topikal
NSAİ ilaçların uzun süreli kullanılması epitelin parçalanmasına, korneanın incelmesine,
3 / 9korneal infiltratların oluşmasına, korneal erozyona, korneal ülserasyona ve korneal
perforasyona neden olabilir. Bu olaylar görme için tehlike oluşturabilir. Kornea epitelinin
parçalandığı yönünde bulguları bulunan hastalarda topikal NSAİ ilaç kullanımı derhal
kesilmeli ve hastalar kornea sağlığı bakımından yakın takip altında tutulmalıdır.
REDİCLON içeriğindeki makrogol gliserol risinoleat (polioksil kastor yağı) deri
reaksiyonlarına sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Önceden mevcut önemli kornea enflamasyonu olan hastalarda diklofenak gibi topikal NSAİ
ilaçlar ile topikal steroidlerin eş zamanlı kullanımı kornea komplikasyonlarının gelişme
riskini artırdığından dikkatli olunmalıdır.
Klinik çalışmalarda %0,1 düzeyinde oküler diklofenak, oküler kullanıma yönelik
antibiyotikler ve beta blokör ajanlar ile güvenli bir şekilde kullanılmıştır.
4.6. Gebelik ve laktasyon
Genel tavsiye
Gebelik Kategorisi: İlk ve ikinci trimester: C
Üçüncü trimester: D.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Rutin fare, sıçan veya tavşan embriyo-fetal gelişim çalışmalarında diklofenakın teratojenik
potansiyeline sahip olduğuna ilişkin bir bulgu elde edilememiştir. Sıçanlarda, maternal
toksik dozların distosi, gestasyon süresinde uzama, fetüs sağkalımında düşüş ve intrauterin
büyüme geriliğine neden olduğu belirtilmiştir. Diklofenakın fertilite ve doğum üzerindeki
minör etkileri ve rahim içi duktus arteriyozus konstriksiyonu, bu prostaglandin sentezi
inhibitörleri sınıfının farmakolojik sonuçlarıdır.
Yavruların prenatal, perinatal ve postnatal gelişimi etkilenmemiştir.
Hayvan çalışmalarında günümüze kadar gebeliğin ilk ve ikinci trimesterlerinde fetüs için
risk olduğu gösterilmemiştir, fakat gebe kadınlarla kontrollü çalışma bulunmamaktadır.
4 / 9Duktus arteriyozusun prematür kapanması riski ve kontraksiyonların olası inhibisyonu riski
nedeniyle REDİCLON gebeliğin üçüncü trimesterinde kullanılmamalıdır.
Laktasyon dönemi
10 adet 5 mL diklofenak uygulanmasından sonra, anne sütünde etkin maddeye sadece eser
miktarlarda ve bebekte istenmeyen bir etkinin beklenemeyeceği kadar küçük miktarlarda
rastlanmıştır. Emzirmenin durdurulup durdurulmayacağına ya da REDİCLON tedavisinin
durdurulup durdurulmayacağına/tedaviden kaçınılıp kaçınılmayacağına ilişkin karar
verilirken, emzirmenin çocuk açısından faydası ve REDİCLON tedavisinin emziren anne
açısından faydası dikkate alınmalıdır.
Üreme yeteneği/Fertilite
Sistemik diklofenakın farelerde ve sıçanlarda plasenta bariyerini geçtiği, ancak sıçanlarda
ebeveyn hayvanların fertilitesi üzerinde bir etkisinin olmadığı gösterilmiştir.
4.7. Araç ve makine kullanımı üzerindeki etkiler
Diğer göz damlaları ile olduğu gibi uygulamadan sonra görmede bulanıklık görülebilir.
Hastalar görme netleşmeden araç ve makine kullanmamaları konusunda uyarılmalıdırlar.
4.8. İstenmeyen etkiler
Advers reaksiyonlar sıklık sırasına göre sıralanmıştır: çok yaygın (≥1/10); yaygın (≥1/100,
<1/10); yaygın olmayan (≥1/1,000, <1/100); seyrek (≥1/10,000 <1/1,000); çok seyrek
(<1/10,000), bilinmiyor (eldeki verilerden hareketle tahmin edilemiyor).
Göz hastalıkları
Çok yaygın: Göz irritasyonu
Yaygın: Göz ağrısı, prurit, oküler hiperemi, bulanık görme, punktat keratit ya da korneal
bozukluklar
Seyrek: Ülseratif keratit, kornea kalınlaşması, punktat keratit, korneal epitelyum defekti,
kornea ödemi
Çok seyrek: Konjonktival hiperemi, alerjik konjonktivit, göz kapağı eritemi, göz alerjisi, göz
kapağı ödemi, göz kapağı pruriti, ürtiker, döküntü, egzema, eritem, prurit, aşırı duyarlılık,
öksürük ve rinit gibi alerjik durumlar
5 / 9Solunum, göğüs bozuklukları ve mediastinal hastalıklar
Seyrek: Astım (dispne dahil)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 0008; faks: 03122183599)
4.9. Doz aşımı ve tedavisi
REDİCLON ile doz aşımına dair bir deneyim bulunmamaktadır. Ancak, 5 mL'lik bir
REDİCLON şişesinde sadece 5 mg diklofenak sodyum bulunduğundan (erişkinler için
önerilen günlük maksimum oral dozun sırasıyla %0,2 ve %3'üne karşılık gelmektedir), kaza
sonucu oral yutulması minimum düzeyde advers etki riski taşımaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler, non-steroidal antiinflamatuar ilaçlar
ATC kodu: S01BC03
REDİCLON belirgin antienflamatuar ve analjezik özelliklere sahip bir non-steroidal bileşik
olan diklofenak sodyum içerir. Deneysel olarak gösterilen prostaglandin biyosentezinin
engellenmesi, etki mekanizması ile önemli ölçüde ilgili görülmektedir. Prostaglandinler
enflamasyon ve ağrı oluşumunda önemli bir rol oynamaktadırlar.
Klinik çalışmalarda, diklofenakın katarakt ameliyatı esnasında miyozisi engellediği ve
cerrahi müdahaleler ve travmayı takiben veya diğer enfekte olmayan enflamatuar
durumlarda enflamasyonu azalttığı görülmüştür. Ayrıca, klinik çalışmalar, intraoküler lens
implantasyonu ile birlikte katarakt lens ekstrasyonu yapılan hastalarda, profilaktik olarak
uygulanan diklofenakın, kistoid maküler ödemin görülme sıklığını ve yoğunluğunu
azalttığını göstermiştir.
Diklofenakın yara iyileşmesi üzerinde herhangi bir yan etkisi bildirilmemiştir.
6 / 95.2. Farmakokinetik özellikler
Genel Özellikler
Emilim
Tavşanlarda, 14C işaretli diklofenakın kornea ve konjonktivada pik konsantrasyonları,
uygulamadan 30 dakika sonra gösterilebilmiştir.
Dağılım
Tavşanlarda 28 gün boyunca günde tek ve 4 kez (q.i.d.) oküler uygulamasından sonra
plazmadaki ve aköz hümördeki HP-gamma-CD konsantrasyonları saptanma sınırının (1
nMol/mL) altında olmuştur. İki tavşanın aköz hümöründe düşük HP-gamma-CD
konsantrasyonları tespit edilmiştir (l'i tek damladan sonra, l'i 28 gün süreyle q.i.d.
damlalardan sonra).
Diklofenakın ön kamaraya penetrasyonu insanlarda doğrulanmıştır.
Biyotransformasyon
Diklofenakın oküler uygulamasından sonra ölçülebilir diklofenak plazma düzeyleri tespit
edilememiştir. Oküler yolla metabolizasyonu hakkında herhangi bir bilgi bulunmamaktadır.
Eliminasyon
Eliminasyon hızlı olup 6 saat sonra neredeyse tamdır.
Doğrusallık/Doğrusal olmayan durum
Doğrusallık/doğrusal olmayan durum konusunda veri bulunmamaktadır.
Hastalardaki karakteristik özellikler
Farklı hasta gruplarında bilinen önemli bir farmakokinetik değişiklik yoktur.
5.3. Klinik öncesi güvenlilik verileri
Akut ve tekrarlanan doz toksisitesi çalışmalarının yanı sıra genotoksisite, mutajenite,
teratojenite ve üreme performansı çalışmalarında sistemik uygulanan diklofenaka dair klinik
öncesi veriler, planlanan terapötik dozlarda insanlar için spesifik bir tehlike göstermemiştir.
Sistemik diklofenakın farelerde ve sıçanlarda plasenta bariyerini geçtiği, ancak sıçanlarda
ebeveyn hayvanların fertilitesi üzerinde etkisinin olmadığı gösterilmiştir. Sıçanlarda,
7 / 9matemal toksik dozların distosi, gestasyon süresinde uzama, fetüs sağkalımında düşüş ve
intrauretin büyüme geriliğine neden olduğu belirtilmiştir. Diklofenakın fertilite ve doğum
üzerindeki hafif etkileri ve rahim içi duktus arteriyozus konstriksiyonu, bu prostaglandin
sentezi inhibitörleri sınıfının farmakolojik sonuçlarıdır.
Farklı diklofenak formülasyonlarının lokal toleransı ve toksisitesi incelenmiş ve toksisite ya
da lokal advers olaylara dair bir bulgu saptanmamıştır.
Diklofenakın ve hidroksipropil Y- siklodekstrinin lokal oküler toksisitesi ve sistemik
toksisitesi tavşanlarda yapılan (Leuschner 1997 a, b, c ve d) bir seri oküler tolerans çalışması
ile araştırılmıştır. Bu çalışmalarda 13 hafta süresince her gün tavşanların sağ gözünün
konjunktival kesesine 8 damlaya kadar 25 µl solüsyon damlatılmıştır. Sol göz tedavi
edilmemiştir ve tedavi edilen sağ gözdeki lokal etkilerin kontrolü sağlanmıştır. Hayvanlara
etken madde olarak %0.1 diklofenak sodyum yerine %0.1 diklofenak potasyum ihtiva eden
bir formülasyon ya da salin solüsyonu içinde %2 HPY-CD ihtiva eden bir solüsyon
verilmiştir. Çalışmaların hiçbirisinde detaylı oftalmolojik ve oküler histolojik kontroller ile
lokal advers etki saptanmamıştır. Hematoloji, klinik kimya, idrar analizi parametreler veya
karaciğer, akciğer ve böbreklerin histolojik kontrollerinde hiçbir sistemik etki
saptanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Makrogol gliserol risinoleat
Borik asit
Trometamol
Enjeksiyonluk su
6.2. Geçimsizlikler
Bilinen herhangi bir farmasötik geçimsizliği bulunmamaktadır.
6.3. Raf ömrü
24 ay
8 / 96.4. Saklamaya yönelik özel uyarılar
25ºC altındaki oda sıcaklığında saklayınız.
Saşeler açıldıktan sonra içerisinde bulunan flakonlar 28 gün içerisinde kullanılmalıdır.
Flakonlar tek kullanımlıktır, kullanılmayan kısmı atılmalıdır.
6.5. Ambalajın niteliği ve içeriği
Primer ambalaj malzemesi olarak 0.5 mL Transparan Düşük Yoğunluklu Polietilen Tek
Kullanımlık flakonlar ve saşe kullanılmaktadır. Bir kutuda saşeler içerisinde, 20 adet veya
60 adet tek kullanımlık flakon bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekpres Cad. 34303 No:1
Küçükçekmece/İSTANBUL
Tel : 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI
2014/902
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 17.12.2014
Son yenileme tarihi:
10. KÜB'ÜN YENİLENME TARİHİ
9 / 9