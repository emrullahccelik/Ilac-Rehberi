KISA ÜRÜN BİLGİSİ
1. BEŞERİ TIBBİ ÜRÜNÜN ADI
CENTROPOL %1 500 mg/50 mL enjeksiyonluk/infüzyonluk emülsiyon
Steril
2. KALİTATİF VE KANTİTATİF BİLEŞİM
Etkin madde: PROPOFOL 10 mg/ml
Yardımcı maddeler:
1 ml emülsiyon içeriği:
Soya fasülyesi yağı, rafine 50 mg
Sodyum oleat 0,30 mg
Sodyum hidroksit y.m.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk veya infüzyonluk emülsiyon
Beyaz renkli, su içinde yağ emülsiyonudur.
4. KLİNİK ÖZELLİKLER
4.1 Terapötik endikasyonlar
CENTROPOL ;
• Yetişkinlerde ve 1 aylıktan büyük çocuklarda genel anestezinin indüksiyon ve
idamesinde,
• Yetişkinlerde ve 1 aylıktan büyük çocuklarda tek başına ya da lokal veya bölgesel
anestezi ile kombine olarak tanı ve cerrahi işlemler için sedasyon sağlanması amacıyla,
• Yoğun bakım ünitesinde solunum cihazına bağlı 16 aşından büyük hastalarda sedasyonu
sağlaması amacıyla kullanılan kısa etkili bir genel anesteziktir.
4.2. Pozoloji ve uygulama şekli
Pozoloji/uygulama sıklığı ve süresi:
CENTROPOL sadece hastanelerde veya yeterli ekipmanlarla donatılmış günlük tedavi
ünitelerinde, anestezi veya yoğun bakım hastalarının bakımı konusunda eğitimli hekimler
tarafından verilmelidir.
Dolaşım ve solunum fonksiyonlarının sürekli izlenmesi (örneğin EKG, pulse oksimetre) ve
hastanın hava yolları idamesinin sağlanması, suni havalandırma ve diğer resüsitasyon
olanaklarının her zaman kullanılabilir olması gerekir.
Tanı ve cerrahi prosedürler sırasında uygulanan sedasyon için kullanılan CENTROPOL,
cerrahi veya tanı prosedürü yürüten kişi tarafından uygulanmamalıdır.
CENTROPOL emülsiyonunun dozu, kullanılan ön ilaç tedavisine ve hastanın yanıtına göre
1bireyselleştirilmelidir.
CENTROPOL’e ilaveten tamamlayıcı olarak genelde ağrı kesici ajanların kullanımı gereklidir.
Pozoloji:
Yetişkinlerde Genel Anestezi:
Anestezinin Başlatılması:
CENTROPOL anestezi başlangıcının klinik belirtileri görülünceye kadar hasta cevabına uygun
şekilde (her 10 saniyede yaklaşık 20-40 mg propofol) titre edilerek uygulanır.
55 yaşın altındaki yetişkin hastaların çoğunluğunda 1,5-2,5 mg/kg vücut ağırlığı CENTROPOL
yeterlidir.
Bu yaşın üstündeki hastalarda ve ASA düzeyi III ve IV olan hastalarda, özellikle de kardiyak
fonksiyonu bozulmuş hastalarda gereksinim genellikle daha azdır ve CENTROPOL’ün toplam
dozu minimum 1 mg/kg.v.a.’na kadar düşürülebilir. Bu durumlarda CENTROPOL’ün
uygulama hızı düşürülmelidir (her 10 saniyede bir yaklaşık 2 ml (20 mg)).
Anestezinin İdamesi:
Anestezi idamesi CENTROPOL’ün sürekli infüzyonu veya tekrarlanan bolus enjeksiyonu ile
sağlanabilir.
Anestezinin idamesi için genellikle 4–12 mg/kg v.a./saat CENTROPOL verilmelidir. Minimal
girişimsel/ invazif cerrahi gibi daha az stres oluşturan prosedürlerde yaklaşık 4 mg/propofol/kg
v.a./saat’lik azaltılmış idame dozu yeterli olabilir.
Yaşlı hastalarda, genel durumları stabil olmayan hastalarda, bozulmuş kardiyak fonksiyonu
olan veya hipovolemik hastalarda ve ASA düzeyi III ve IV olan hastalarda CENTROPOL dozu
hastanın durumunun ciddiyetine ve yapılan anestezi tekniğine bağlı olarak daha fazla
düşürülebilir.
Klinik gereksinime göre anestezinin idamesi için uygulanan tekrarlanan bolus enjeksiyon doz
artışı 25 mg’dan 50 mg CENTROPOL (= 2,5-5 ml CENTROPOL) uygulanmalıdır.
Yaşlı hastalarda kardiyopulmoner depresyona yol açabileceği için hızlı bolus uygulaması (tek
ya da tekrarlayan) uygulanmamalıdır.
1 Aylıktan Büyük Çocuklarda Genel Anestezi:
Anestezinin Başlatılması:
Anestezinin başladığı klinik belirtiler izlenerek saptanmalı ve CENTROPOL yavaş yavaş titre
edilerek uygulanmalıdır. Doz yaş ve/veya v.a.‘na göre ayarlanmalıdır. 8 yaşın üzerindeki
hastaların çoğunda anestezinin başlatılması için yaklaşık olarak 2,5 mg/kg v.a. CENTROPOL
uygulaması gerekmektedir. Daha küçük çocuklar için özellikle 1 ay ile 3 yaş arasındaki
çocuklarda doz gereksinimleri daha yüksek olabilir (2,5-4 mg/kg v.a.).
Anestezinin İdamesi:
İstenen derinlikteki anestezinin devam edebilmesi için anestezi idamesi, CENTROPOL’ün sürekli
infüzyonu veya tekrarlanan bolus enjeksiyonu ile sağlanabilir. Gerekli olan uygulama hastadan
hastaya değişmekle birlikte 9-15 mg/kg v.a./saat genellikle anestezinin sağlanması için yeterlidir.
Özellikle 1 ay-3 yaş arasındaki daha genç çocuklarda doz gereksinimi daha yüksek olabilir.
2ASA düzeyi III ve IV olan hastalara daha düşük dozlar önerilmektedir (Bkz. Bölüm 4.4).
Erişkinlerde Tanı ve Cerrahi Prosedürler için Sedasyon:
Tanı ve cerrahi prosedürler sırasında sedasyon sağlamak için, dozun ve uygulamanın oranı klinik
cevaba göre ayarlanmalıdır. Hastaların çoğunda sedasyon başlangıcı için 1-5 dakika süreyle 0,5-
1 mg/kg vücut ağırlığı propofol uygulaması gerekecektir. İstenilen sedasyon seviyesinin elde
edilmesi için CENTROPOL infüzyonunun titre edilmesiyle sedasyon idamesi sağlanabilir.
Hastaların çoğunda saatte 1,5-4,5 mg/kg vücut ağırlığı/saat CENTROPOL gerekmektedir.
Sedasyon derinliğinde hızlı bir artışın gerektiği durumlarda, infüzyon 10-20 mg CENTROPOL
bolus uygulaması ile (1-2 ml CENTROPOL (10 mg/1 ml) ) desteklenebilir.
55 yaşından büyük ve ASA düzeyi III ve IV olan hastalarda CENTROPOL dozunun azaltılması
ve uygulama oranının düşürülmesi gerekebilir.
1 Aylıktan büyük çocuklarda Tanı ve Cerrahi Prosedürler için Sedasyon:
Dozun ve uygulamanın oranı, gerekli sedasyon derinliğine ve klinik yanıta göre ayarlanmalıdır.
Pediyatrik hastaların çoğunda sedasyon başlangıcı için 1-2 mg/kg vücut ağırlığı CENTROPOL
gerekir. İstenilen sedasyon seviyesinin elde edilmesi için CENTROPOL infüzyonunun titre
edilmesiyle sedasyon idamesi sağlanabilir. Hastaların çoğunda saatte 1,5-9 mg/kg vücut
ağırlığı/saat CENTROPOL gerekmektedir. Sedasyon derinliğinde hızlı bir artışın gerektiği
durumlarda, infüzyon 1 mg/kg vücut ağırlığı CENTROPOL bolus uygulaması ile
desteklenebilir.
ASA düzeyi III veIV olan hastalarda daha düşük dozlar gerekebilir.
Yoğun Bakım Ünitesinde 16 Yaşın Üzerindeki Hastalarda Sedasyon:
Yoğun bakımda solunum cihazına bağlı hastalarda sedasyon sağlanması amacıyla
kullanıldığında, CENTROPOL sürekli infüzyon ile verilmelidir. Doz, gerekli sedasyon
derinliğine göre ayarlanmalıdır. Yeterli sedasyon için çoğunlukla saatte 0,3- 4,0 mg /kg vücut
ağırlığı /saat uygulama hızı yeterli olmaktadır. Saatte 4,0 mg /kg vücut ağırlığı/saat’ten daha
hızlı infüzyon önerilmemektedir (Bkz.Bölüm 4.4).
CENTROPOL’ün yoğun bakım ünitelerinde sedasyon amacı ile uygulanması sırasında hedef
kontrollü infüzyon sisteminin kullanılması önerilmez.
Uygulama şekli:
İntravenöz uygulama içindir.
CENTROPOL infüzyon yoluyla seyreltilmeden veya sadece cam infüzyon şişeleri içinde %5
glukoz intravenöz infüzyon çözeltisi veya %0,9 Sodyum klorür intravenöz infüzyon çözeltisi
ile seyreltilerek kullanılabilir.
CENTROPOL seyreltilmemiş olarak verildiğinde infüzyon hızlarını kontrol etmek için büret,
damla sayacı, şırınga pompası veya hacimsel infüzyon pompası gibi ekipmanların daima
kullanılması önerilir.
Ürün kullanılmadan önce çalkalanmalıdır.
Sadece hasar görmemiş ambalajlardaki homojen ürünler kullanılmalıdır.
3Kullanmadan önce ampul boynu veya flakondaki kauçuk membran, alkol spreyi veya alkole
batırılmış pamuklu çubukla temizlenmelidir.
CENTROPOL antimikrobiyal koruyucu içermeyen bir lipid emülsiyonudur ve
mikroorganizmaların hızla çoğalmasını kolaylaştırabilir.
Emülsiyon, flakon açılır açılmaz aseptik olarak steril şırınga ve infüzyon setine çekilir.
Uygulama vakit kaybetmeden yapılmalıdır.
Asepsi, infüzyon süresince CENTROPOL ve infüzyon ekipmanının her ikisi için de
sağlanmalıdır. Diğer ilaçlar veya sıvılar CENTROPOL’ün uygulandığı infüzyon seti üzerinden
infüzyon uygulanacaksa, uygulamanın infüzyon hattı üzerinde kanül kısmına yakın bir
noktadan yapılmasına dikkat edilmelidir ve uygulama için Y konnektörü veya üçlü valf
kullanılmalıdır.
CENTROPOL diğer infüzyonluk veya enjeksiyonluk çözeltiler ile karıştırılmamalıdır. Ancak
%5 a/h glukoz çözeltisi, %0,9 a/h sodyum klorür çözeltisi ve %4 a/h glukoz çözeltisi uygun
ilave aparatları ile kanül tatbik edilebilir.
CENTROPOL mikrobiyolojik bir filtre ile uygulanmamalıdır.
CENTROPOL ve propofol içeren herhangi bir infüzyon ekipmanı herbir hasta için sadece bir
defa uygulanmalıdır. Kullanım sonrasında kalan CENTROPOL atılmalıdır.
CENTROPOL’ün seyreltilmeden infüzyonu:
Bütün yağ emülsiyonları için olduğu gibi CENTROPOL’ün aynı infüzyon sistemi ile infüzyonu
12 saati aşmamalıdır. İnfüzyon seti ve kullanılan rezervuar 12 saat sonra atılmalı ya da
gerekliyse değiştirilmelidir.
CENTROPOL’ün seyreltilerek infüzyonu:
Seyreltilmiş CENTROPOL infüzyonunun uygulanması için mutlaka büret, damla sayacı veya
volumetrik infüzyon pompası daima infüzyon hızlarını kontrol etmek için ve kazara kontrolsüz
büyük hacimlerde seyreltilmiş CENTROPOL infüzyonu riskini ortadan kaldırmak için
kullanılmalıdır. Kontrol dışı infüzyon riski, büretteki maksimum dilüsyonu kararlaştırırken
hesaba katılmalıdır.
Maksimum seyreltme; 1 birim CENTROPOL ile 4 birim %5 a/h glukoz çözeltisi veya %0,9
a/h sodyum klorür çözeltisi (minimum konsantrasyon 2 mg CENTROPOL) şeklinde olmalıdır.
Karışım uygulamadan önce aseptik (kontrol ve valide edilmiş koşullar korunmuştur) olarak
hazırlanmalı ve hazırlandıktan sonra 6 saat içinde uygulanmalıdır.
İnfüzyon veya enjeksiyon amacıyla CENTROPOL başka solüsyonlarla karıştırılmamalıdır.
Ancak CENTROPOL ile birlikte %5 a/h glukoz çözeltisi, %0,9 a/h sodyum klorür çözeltisi
veya %0,18 a/h sodyum klorür çözeltisi ve %4 a/h glukoz çözeltisi bir Y-konnektörü yardımıyla
enjeksiyon yerine yakın bir yerden aynı anda verilebilir.
Enjeksiyon alanındaki ağrıyı azaltmak için CENTROPOL kullanımından hemen önce lidokain
enjekte edilebilir (Bkz. Bölüm 4.4). Alternatif olarak, hemen kullanım için kontrol ve valide
edilmiş aseptik koşullar altında koruyucusuz lidokain enjeksiyonu ile CENTROPOL (20 birim
CENTROPOL’e 1 birim %1 lidakoin enjeksiyon çözeltisi) karıştırılabilir. Bu karışım
hazırlandıktan sonra 6 saat içinde uygulanmalıdır.
4Atrakuryum ve mivakuryum gibi kas gevşeticileri, sadece CENTROPOL için kullanılan aynı
infüzyon alanının yıkanmasından sonra uygulanmalıdır.
Propofol ayrıca Hedef Kontrollü İnfüzyon ile de kullanılabilir. Doz önerileri için piyasada farklı
algoritmaların bulunması nedeniyle lütfen cihaz üreticisinin kullanım broşürü için verilen
talimatlara bakınız.
Uygulama Süresi:
7 günü aşmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Böbrek veya karaciğer yetmezliği olan hastalarda dikkatli
uygulanmalıdır.
Pediyatrik popülasyon: CENTROPOL (10 mg/1 ml), 1 aydan küçük çocuklarda genel anestezi
için önerilmez. Propofolün 16 ve daha küçük yaştaki hastalarda yoğun bakım sedasyonunun
güvenlilik ve etkililiği kanıtlanmadığı için bu yaş grubunda propofol kullanılmamalıdır (Bkz.
Bölüm 4.3).
Geriyatrik popülasyon: Özel kullanımı yoktur.
4.3. Kontrendikasyonlar
CENTROPOL, Propofol veya bölüm 6.1’de listelenen yardımcı maddelerden herhangi birine
karşı bilinen aşırı duyarlılığı olan hasralarda kontrendikedir.
CENTROPOL, soya yağı içerir yer fıstığı ya da soyaya karşı aşırı duyarlılığı olan hastalarda
kullanılmamalıdır.
CENTROPOL, yoğun bakım sedasyonu için 16 ve daha küçük yaşlardaki hastalarda
kullanılmamalıdır (Bkz.Bölüm 4.4).
4.4. Özel kullanım uyarıları ve önlemleri
CENTROPOL anestezi eğitimi almış kişiler (veya uygun olduğunda yoğun bakım hastalarının
bakımında eğitimli doktorlar) tarafından verilmelidir.
Hastalar sürekli izlenmeli ve hasta hava yolunun idamesi, suni ventilasyon, oksijen
zenginleştirmesi ve diğer resüsitatif olanaklar her zaman hazır olmalıdır. CENTROPOL tanı
ya da cerrahi prosedürü yürüten kişi tarafından uygulanmamalıdır.
Sağlık profesyonelleri tarafından CENTROPOL’ün ağırlıklı olarak kötüye kullanımı ve
bağımlılığı bildirilmiştir. Diğer genel anesteziklerde olduğu gibi hava yolu bakımı yapılmadan
CENTROPOL verilmesi ölümcül solunum komplikasyonlarına neden olabilir.
Tanı ve cerrahi prosedürlerde bilinçli sedasyon için CENTROPOL uygulandığında, hastalar
sürekli olarak erken hipotansiyon belirtileri, solunum yolu tıkanıklığı ve oksijen desatürasyonu
açısından takip edilmelidir.
Diğer sedatif ajanlarla olduğu gibi, CENTROPOL operatif prosedürler sırasında sedasyon için
kullanıldığında hastada istemsiz hareketler oluşabilir. Hareketsizlik gerektiren işlemler
5sırasında bu hareketler ameliyat yeri için tehlikeli olabilir.
CENTROPOL kullanımından sonra tam bir iyileşme sağlamak için hasta taburcu olmadan önce
yeterli bir süre gereklidir. CENTROPOL kullanımı çok nadir olarak ameliyat sonrası kas
tonusunda bir artışın eşlik ettiği bilinç kaybına neden olabilir. Bu uyanmadan bir süre
öncesinde olabilir veya olmayabilir. İyileşme kendiliğinden olmasına rağmen, bilinçsiz hastaya
uygun bakım uygulanmalıdır.
CENTROPOL’den kaynaklanan bozukluklar genellikle 12 saatten önce saptanabilir değildir.
CENTROPOL’in etkileri, prosedür, birlikte kullanılan ilaçlar, yaş ve hastanın durumu dikkate
alınarak hastalara aşağıdaki konularda tavsiyede bulunulur:
• Hastanın taburcu olması sırasında yanında eşlik eden bir kişinin bulunması
• Araba kullanma gibi yetenek gerektiren veya tehlikeli görevlerin tekrardan
zamanlanması
• Sakinleştirici diğer maddelerin kullanımı (örneğin, benzodiazepinler, opiatlar, alkol)
Epilepsili olmayan hastalarda bile birkaç gün ile birkaç saat arasında sürebilen gecikmiş
epileptiform atakları oluşabilir.
Özel Hasta Grupları
Kardiyak, dolaşım veya akciğer yetmezliği ve hipovolemi
Diğer intravenöz anestezik ajanlarda olduğu gibi kalp, solunum, böbrek veya karaciğer
yetmezliği olan veya hipovolemik ve zayıf bünyeli hastalarda dikkatli uygulanmalıdır.
CENTROPOL klirensi kan akımına bağlı olmakta ve bu nedenle propofole eşlik eden kardiyak
debiyi düşürücü ilaçlar CENTROPOL klirensini de azaltır.
Kardiyak yetmezlik, dolaşım veya akciğer yetmezliği ve hipovolemi propofolün
uygulanmasından önce kompanse edilmelidir.
Propofol gelişmiş kalp yetmezliği veya başka ciddi miyokard hastalığı olanlarda, hastanın çok
dikkatli ve yoğun izlenmesi durumu haricinde uygulanmamalıdır.
Ciddi anlamda fazla kilolu hastalarda daha yüksek bir dozun kardiyovasküler sistem üzerindeki
hemodinamik etki riski göz önüne alınmalıdır.
CENTROPOL’ün vagolitik etkisi yoktur ve bradikardi (zaman zaman şiddetli) ve ayrıca asistoli
raporlarıyla ilişkilendirilmiştir. Özellikle vagal tonusun baskın olduğu durumlarda ve
CENTROPOL’ün bradikardiye sebep olabilecek diğer ajanlarla birlikte kullanıldığı
durumlarda, CENTROPOL ile yapılan anestezi başlangıcından önce veya anestezi idamesi
sırasında bir antikolinerjik ajanın intravenöz uygulaması düşünülmelidir.
Diğer intravenöz anestezik ve yatıştırıcı ajanlarda olduğu gibi, hastalara CENTROPOL
uygulamasından önce ve sonra en az 8 saat boyunca alkolden kaçınmaları söylenmelidir.
Operatif prosedürler için bolus uygulaması sırasında, akut pulmoner yetmezliği veya solunum
depresyonu olan hastalarda çok dikkatli olunmalıdır.
Alkol, genel anestetikler, narkotik analjezikler gibi merkezi sinir sistemi depresanlarının
birlikte kullanılması, yatıştırıcı etkilerinin artmasına neden olacaktır. CENTROPOL,
parenteral olarak uygulanan merkezi depresan ilaçlarla birleştirilerek parenteral olarak
6uygulandığında, şiddetli solunum ve kardiyovasküler depresyon meydana gelebilir.
CENTROPOL 'ün analjeziği takiben uygulanması ve dozun hastanın cevabına göre dikkatlice
titre edilmesi önerilir (Bkz.Bölüm 4.5).
Anestezi indüksiyonu sırasında, premedikanların ve diğer ajanların dozu ve kullanımına bağlı
olarak hipotansiyon ve geçici apne oluşabilir.
Diğer anesteziklerde olduğu gibi, iyileşme sırasında cinsel disinhibisyon meydana gelebilir.
Önerilen prosedürün yararları ve riskleri, küçük çocuklarda (<3 yaş) ve hamile kadınlarda
tekrarlanan veya uzun süreli (> 3 saat) CENTROPOL kullanımına geçilmeden önce dikkate
alınmalıdır çünkü klinik öncesi çalışmalarda nörotoksisite raporları mevcuttur. (Bkz. Bölüm
5.3.)
Epilepsi
Propofol epileptik hastaya tatbik edildiğinde, konvülsiyon riski söz konusu olabilir.
Epileptik hastalarda, gecikme süresi birkaç saat ile birkaç gün arasında değişebilen gecikmiş
epileptiform atakları oluşabilir.
Epileptik hastaların anestezisinden önce, hastanın antiepileptik ilacını alıp almadığı kontrol
edilmelidir. Epileptikus durumunun tedavisinin etkililiğinin çeşitli çalışmalarla kanıtlanmasına
rağmen, propofolün epileptik hastalarda uygulanması, nöbet riskini artırabilir.
Propofol kullanımı elektrokonvülsif terapi gören hastalara önerilmemektedir.
Yağ metabolizması bozukluğu olan hastalar
Yağ metabolizması bozukluğu olan hastalarda ve lipid emülsiyonlarının dikkatli kullanılması
gerektiği diğer durumlarda uygun bakım sağlanmalıdır.
Yüksek intrakraniyal basıncı olan hastalar
Yüksek intrakraniyal basınç ve düşük ortalama arter basıncı olan hastalara intraserebral
perfüzyon basıncının belirgin ölçüde düşme riski nedeniyle özel dikkat gösterilmelidir.
Pediyatrik popülasyon
CENTROPOL’ün yenidoğan bebeklerde tamamen araştırılmadığı için, bu hasta
popülasyonunda kullanımı tavsiye edilmemektedir. Farmakokinetik veriler (Bkz.Bölüm 5.2)
klerensin yenidoğanlarda önemli ölçüde azaldığını ve bireyler arasında yüksek derecede
değişkenlik olduğunu göstermektedir. Daha büyük yaşlardaki çocuklarda tavsiye edilen doz
uygulaması bağıl aşırı doz oluşumuna ve ciddi kardiyovasküler depresyona neden
olabilmektedir.
CENTROPOL 1 aydan küçük çocuklarda genel anestezi için önerilmez.
CENTROPOL 16 yaş ve daha küçük yaştaki hastalarda yoğun bakım sedasyonunun güvenlilik
ve etkililiği kanıtlanmadığı için bu yaş grubunda CENTROPOL kullanılmamalıdır (Bkz.
Bölüm 4.3).
Yoğun Bakım Ünitesi Yönetimine İlişkin Tavsiye Niteliğinde Açıklamalar
Yoğun bakım sedasyonu için CENTROPOL infüzyonluk emülsiyonun kullanımı, ölüme
sebebiyet verebilecek organ sistem yetmezliklerinin ve metabolik bozuklukların konstelasyonu
ile ilişkilendirilmiştir. Raporlar; metabolik asidoz, rabdomiyoliz, hiperkalemi, hepatomegali,
7böbrek yetmezliği, hiperlipidemi, kardiyak aritmi, brugada-tipi EKG (yüksek ST-segmenti ve
cove T-dalgası) ve genellikle destekleyici inotrop tedaviye tepkisiz hızlı ilerleyen kalp
yetmezliği kombinasyonları verilerinden alınmıştır. Bu olayların kombinasyonları
CENTROPOL infüzyonu sendromu olarak adlandırılır. Bu olaylar çoğunlukla ciddi kafa
yaralanmaları olan hastalarda ve yoğun bakım ünitesinde sedasyon için yetişkinlere önerilen
dozun verilmesiyle aşırı doz alan solunum yolu enfeksiyonuna sahip çocuklarda görülmüştür.
Bu olayların gelişimi ile ilgili; dokulara oksijen iletiminin azalması, ciddi nörolojik yaralanma
ve/veya sepsis, vazokonstriktörler, steroidler, inotroplar ve/veya CENTROPOL (genellikle 48
saatten fazla süre içinde doz oranlarının saatte 4 mg/kg‘den daha büyük olduğu) gibi
farmakolojik ajanların bir veya birkaçının yüksek dozları en önemli risk faktörleri olarak
sayılmaktadır.
Reçete yazan kişilerin yukarıdaki risk faktörleri ile gelişebilen bu olaylar konusunda
hastalarına karşı dikkatli olmaları ve yukarıdaki belirtilerin gelişmesi durumunda derhal
CENTROPOL’ü durdurmaları gerekmektedir. Yoğun bakım ünitesinde kullanılan tüm sedatif
ve terapötik ajanlar, optimum oksijen iletimini ve hemodinamik parametreleri korumak için
titre edilmelidir. Yükselmiş kafa içi basıncı olan hastalara bu tedavi değişiklikleri sırasında
serebral perfüzyon basıncını desteklemek için uygun tedavi verilmelidir.
Tedaviyi yapan doktorlara mümkünse dozun saatte 4 mg/kg‘yi geçmemesi hatırlatılır.
Yağ metabolizması bozukluğu olan hastalarda ve lipid emülsiyonlarının dikkatli kullanılması
gerektiği diğer durumlarda uygun bakım sağlanmalıdır.
CENTROPOL’ün aşırı yağ yükleme riski altında olduğu düşünülen hastalara uygulanması
durumunda, hastanın kan-lipid düzeylerinin izlenmesi önerilmektedir. Yağın vücuttan
yeterince temizlenemediği gözlemlenir ise, CENTROPOL uygulaması buna uygun şekilde
ayarlanmalıdır. Hasta aynı anda başka bir intravenöz lipid alıyorsa, CENTROPOL
formülasyonunun bir parçası olarak infüze lipid miktarını dikkate almak amacıyla miktarda
azalma yapılmalıdır; 1,0 ml CENTROPOL yaklaşık olarak 0,1 g yağ içerir.
İlave önlemler
Mitokondriyal hastalığı olan hastalar tedavi edilirken dikkatli olunmalıdır. Bu hastalar,
anestezi, cerrahi ve yoğun bakım altında olduğu durumlarda hastalığın alevlenmelerine karşı
duyarlı olabilirler. Bu hastalar için normotermi bakımı, karbonhidratların ve iyi hidrasyonun
sağlanması tavsiye edilmektedir. Mitokondriyal hastalık alevlenmesinin erken evreleri ve
'propofol infüzyon sendromu' benzer olabilir.
CENTROPOL antimikrobiyal koruyucular içermez ve mikro-organizmaların büyümesini
destekler.
CENTROPOL’ün aspire edildiği durumlarda, steril bir enjektöre aseptik olarak çekilmeli ve
ampul açıldıktan veya flakon mührü kırıldıktan hemen sonra sete verilmelidir. Uygulamanın
gecikmeden başlaması gerekmektedir. İnfüzyon süresi boyunca CENTROPOL ve infüzyon
ekipmanının asepsisinin idamesi gereklidir. CENTROPOL hattına eklenen herhangi bir
infüzyon sıvısı kanül kısmına yakın uygulanmalıdır. CENTROPOL mikrobiyolojik filtre
yoluyla uygulanmamalıdır.
CENTROPOL ve propofol içeren her bir şırınga her hasta için tek kullanımlıktır. Diğer lipid
emülsiyonları için belirlenen kılavuzlara uygun olarak, tek CENTROPOL infüzyon süresi 12
saati aşmamalıdır. 12 saat veya daha az süren bu sürecin sonunda, CENTROPOL haznesi ve
8infüzyon hattı atılmalı ve uygun şekilde değiştirilmelidir.
Enjeksiyon yerinde ağrı
CENTROPOL ile anestezi indüksiyonu sırasında, enjeksiyon yerinde oluşan ağrıyı azaltmak
için CENTROPOL emülsiyonundan önce lidokain enjekte edilebilir (Bkz. Bölüm 4.2)
Lidokain kalıtsal akut porfirisi olan hastalarda kullanılmamalıdır.
Bu tıbbi ürün her 100 ml başına 1 mmol’den (23 mg) daha az sodyum içerir, yani esasında
"sodyum içermez".
4.5. Diğer tıbbi ürünler ile etkileşimler ve diğer etkileşim şekilleri
CENTROPOL’ün spinal ve epidural anestezi ile bağlantılı şekilde kullanılması ve yaygın
olarak kullanılan premedikasyon, nöromüsküler bloke edici ilaçlar, inhalasyon ajanları ve
analjezik ajanlar ile birlikte kullanılması durumunda hiçbir farmakolojik uyumsuzluk ile
karşılaşılmamıştır. Genel anestezinin, bölgesel anestezi ile beraber yürütüldüğü durumlarda,
CENTROPOL’ün düşük dozlarda kullanılması gerekli olabilir.
Rifampisin ile tedavi edilen hastalarda CENTROPOL ile anestezi indüksiyonunu takiben
şiddetli hipotansiyon bildirilmiştir.
Benzodiazepinler, parasempatolitik ajanlar, inhalasyon anestezikleri ile beraber kullanımı
sırasında anestezi süresinin uzaması ve solunum hızının azalması rapor edilmiştir.
Opioidlerle premedikasyondan sonra propofolün sedatif etkisinde yoğunlaşma ve uzama ile
uzun süreli ve artan frekanslı apne oluşabilir.
CENTROPOL’ün premedikasyon, inhalasyon veya analjezik ajanları ile birlikte aynı zamanda
kullanılmasının anestezik ve kardiyovasküler yan etkilerin şiddetini artırabileceği dikkate
alınmalıdır (Bkz. Bölüm 4.4). Santral sinir sistemi depresanlarının (Ör. alkol, genel anestezikler
ve narkotik analjezikler) eş zamanlı kullanımı sedatif etkilerinde şiddetlenme ile sonuçlanır.
Parenteral yolla uygulanan merkezi depresan etkili ilaçlarla CENTROPOL kombine
edildiğinde ciddi solunum depresyonu ve kardiyovasküler depresyon meydana gelebilir.
Fentanil verildikten sonra, apne oranındaki artış ile CENTROPOL’ün kandaki düzeyi geçici
olarak artabilir.
Suksemetonyum veya neostigmin tedavisinden sonra bradikardi ve kardiyak arrest gelişebilir.
Siklosporin alan hastalarda CENTROPOL gibi lipid emülsiyonları uygulandığında
lökoensefalopati bildirilmiştir.
Valproat alan hastalarda düşük propofol dozu ihtiyacı gözlenmiştir. Eş zamanlı kullanıldığında
propofol dozunda azaltma düşünülebilir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon
9Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
CENTROPOL için, gebeliklerde maruz kalmaya ilişkin yeterli klinik veri mevcut değildir.
Gebelik döneminde CENTROPOL’ün güvenliliği kanıtlanmamıştır. CENTROPOL kesinlikle
gerekli olduğu durumlar dışında hamile kadınlara verilmemelidir. CENTROPOL plasentayı
geçebilir ve neonatal depresyona neden olabilir (Bkz. 5.3). CENTROPOL, ancak, bir kürtaj
sırasında kullanılabilir.
Anestezi indüksiyonu için 2,5 mg/kg vücut ağırlığı ve idame için 6 mg/kg vücut ağırlığından
daha yüksek dozlardan kaçınılmalıdır.
Hayvanlar üzerinde yapılan çalışmalar üreme toksisitesinin bulunduğunu göstermektedir (Bkz.
Bölüm 5.3).
İnsanlara yönelik potansiyel risk bilinmemektedir. CENTROPOL gerekli olmadıkça gebelik
döneminde kullanılmamalıdır.
Laktasyon dönemi
Emziren kadınlarda yapılan çalışmalar propofolün düşük miktarlarda süte geçtiğini
göstermiştir. Bu nedenle anneler CENTROPOL uygulamasından sonraki 24 saat süresince
emzirme durdurulmalı ve bu süre içinde oluşan anne sütü atılmalıdır.
Üreme yeteneği / Fertilite
Etkisi bilinmemektedir.
4.7. Araç ve makine kullanımı üzerindeki etkiler
Hastalar araç ve makine kullanma gibi yeteneklerin CENTROPOL kullanımından bir süre
sonra zayıflayabileceği konusunda uyarılmalıdır.
Hastalar araba, makine kullanmamaları ve potansiyel bir tehlikeye neden olabilecek işler
yapmamaları yönünde uyarılmalıdır. Hastalar eve yalnız gitmemeleri ve alkol tüketmemeleri
konusunda uyarılmalıdır.
CENTROPOL kaynaklı bozukluklar 12 saat öncesine kadar genellikle saptanabilir değildir
(Bkz. Bölüm 4.4’e bakınız).
4.8. İstenmeyen etkiler
Anestezi veya sedasyonun başlatılması ve idamesi genelde minimum eksitasyon ile düzgün
şekilde sağlanır. En sık bildirilen advers etkiler hipotansiyon gibi bir anestetik/sedatif ajanın
farmakolojik olarak öngörülebilir olduğu yan etkilerdir. Propofol alan hastalarda gözlenen yan
10etkilerin doğası, şiddeti ve sıklığı hastanın durumuna ve ameliyat ya da tedavi edici
prosedürlere bağlı olabilir.
İstenmeyen etkiler, aşağıdaki sıklık derecesine göre belirtilmiştir:
Çok yaygın (≥1/10), yaygın (≥1/100 ila <1/10), yaygın olmayan (≥ 1/1,000 ila <1/100), seyrek
(≥1/1,0000 ila <1/0100), çok seyrek (≥1/10, 000), bilinmiyor (eldeki verilerden hareketle
tahmin edilemiyor)
Advers Reaksiyon Tablosu
Sistem-Organ Sınıfı Sıklık İstenmeyen Etkiler
Bağışıklık sistemi hastalıkları Çok seyrek Anjiyoödem, bronkospazm,
eritem ve hipotansiyonu
içerebilen anafilaksi
Metabolizma ve beslenme Bilinmiyor (9) Metabolik asidoz (5), hiperkalemi (5),
hastalıkları hiperlipidemi (5)
Psikiyatrik hastalıkları Bilinmiyor (9) Öfori, seksüel disinhibisyon.
İlaç suistimali ve ilaç bağımlılığı (8)
Sinir sistemi hastalıkları Yaygın İyileşme aşamasında baş ağrısı
Seyrek Anesteziye başlangıç, idame ve
iyileştirme sırasında kasılmalar ve
opistotonus dahil epileptiform
hareketler.
Vertigo, titreme ve iyileşme sırasında
soğukluk hissi
Çok seyrek Ameliyat sonrası bilinç kaybı
Bilinmiyor (9) İstemsiz hareketler
Kardiyak hastalıkları Yaygın Bradikardi (1) ve anesteziye başlangıç
sırasında taşikardi
Çok seyrek Pulmoner ödem
Bilinmiyor (9) Kardiyak aritmi (5) ,kalp yetmezliği (5),
(7)
Vasküler hastalıkları Yaygın Hipotansiyon (2)
Yaygın olmayan Tromboz ve flebit
Solunum, göğüs bozuklukları Yaygın Anesteziye başlangıç sırasında geçici
ve mediastinal hastalıklar apne, öksürük ve hıçkırık
Bilinmiyor (9) Solunum depresyonu (doz bağımlı)
Gastrointestinal hastalıkları Yaygın İyileşme aşamasında bulantı ve kusma
Çok seyrek Pankreatit
Hepatobiliyer hastalıkları Bilinmiyor (9) Hepatomegali (5)
Kas-iskelet bozuklukları, bağ Bilinmiyor (9) Rabdomiyoliz (3), (5)
doku ve kemik hastalıkları
Böbrek ve idrar yolu Çok seyrek Uzun süreli uygulamadan sonra
hastalıkları idrarda renk değişimi
Bilinmiyor (9) Böbrek yetmezliği (5)
Üreme sistemi ve meme Çok seyrek Cinsel disinhibisyon
hastalıkları Bilinmiyor (9) Priapizm
Genel bozukluklar ve Çok yaygın Enjeksiyon başlangıcında lokal ağrı (4)
uygulama bölgesine iliskin Çok seyrek Kazara ekstravasküler uygulamayı
hastalıkları takiben doku nekrozu
11Bilinmiyor (9) Kazara ekstravasküler uygulamayı
takiben lokal ağrı, şişlik
Araştırmalar Bilinmiyor (9) Brugada tipi EKG (5), (6)
Yaralanma ve zehirlenme Çok seyrek Ameliyat sonrası ateş
(1) Ciddi bradikardi nadirdir. Asistoli gelişimi ile ilgili izole raporlar bulunmaktadır.
(2) Bazen hipotansiyon intravenöz sıvıların kullanımını ve CENTROPOL’ün uygulanma oranının
azaltılmasını gerektirebilir.
(3) Yoğun bakım ünitesi sedasyonu için 4 mg/kg/saat’ten daha fazla dozlarda propofol verildiği
durumlarda çok nadir olarak rabdomiyoliz bildirilmiştir.
(4) Önkoldaki daha büyük damarlar ve antekübital çukur kullanılarak minimize edilebilir. Propofol% 1
ile lidokainin birlikte uygulanması ile de lokal ağrı minimize edilebilir.
(5) “Propofol infüzyon sendromu” olarak bildirilen bu olayların kombinasyonları olayların sık sık
gelişimi için çoklu risk faktörüne sahip, ağır hastalarda görülebilir (daha detaylı bilgi için bölüm 4.4‟e
bakınız).
(6) Brugada-tipi EKG – EKG’de yükselmiş ST-segmenti ve coved (çadır tipi) T-dalgası
(7) Yetişkinlerde (ölümle sonuçlanan bazı durumlarda) hızlı ilerleyen kalp yetmezliği. Bu gibi
durumlarda kalp yetmezliği inotrop destekleyici tedaviye genellikle tepkisizdir.
(8) Ağırlıklı olarak sağlık profesyonelleri tarafından CENTROPOL’ün kötüye kullanılması ve ilaç
bağımlılığı
(9) Mevcut klinik çalışma verilerinden tahmin edilemediğinden dolayı bilinememektedir.
(10) Doku canlılığı bozulmuş olduğu nekroz bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‟ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Kazara aşırı doz muhtemel kardiyorespiratuvar depresyona sebep olabilir. Solunum depresyonu
yapay solunumla tedavi edilir. Kardiyovasküler depresyonda hasta yatay duruma getirilmeli ve
ağır durumlarda plazma genişleticiler ve presör ajanlar kullanılmalıdır.
5. FARMAKOLOJİK ÖZELLİKLERİ
Farmakodinamik özellikleri
Farmakoterapötik grup: Diğer genel anestezikler.
ATC-kod: N01AX10
Etki mekanizması
Propofol (2, 6-diizopropilfenol) yaklaşık 30 saniye gibi hızlı bir etki başlangıcı olan kısa etkili
bir genel anestezik ajandır. Anesteziden uyanma genellikle hızlıdır. Tüm genel anesteziklerde
olduğu gibi etki mekanizması iyi anlaşılamamıştır. Bununla birlikte, propofolün
sedatif/anestetik etkisini ligand kapılı GABA reseptörleri aracılığıyla nörotransmitter
A
GABA’nın inhibitör fonksiyonunun pozitif modülasyonu ile ürettiği düşünülmektedir.
12Farmakodinamik özellikleri
Genel olarak anestezi indüksiyonu ve idamesi için CENTROPOL uygulandığında ortalama
arteriyel kan basıncında düşme ve kalp hızında hafif değişiklikler gözlenir. Bununla birlikte,
hemodinamik parametreler normalde bakım sırasında nispeten sabit kalır ve istenmeyen
hemodinamik değişikliklerin insidansı düşüktür.
Her ne kadar CENTROPOL uygulamasının ardından solunum depresyonu meydana
gelebilmesine rağmen, herhangi bir etki niteliksel olarak diğer intravenöz anestezik
ajanlarınkine benzerdir ve klinik uygulamada kolayca yönetilebilir. CENTROPOL beyin kan
akışını, kafa içi basıncını ve beyin metabolizmasını azaltır. İntrakraniyal basınçtaki azalma,
yüksek referans değerli intrakraniyal basıncı olan hastalarda daha fazladır.
Klinik etkililik ve güvenlilik
Anesteziden iyileşme uyanma genellikle hızlı ve nettir ve düşük baş ağrısı insidansı ve ameliyat
sonrası bulantı ve kusma görülür.
Genel olarak CENTROPOL ile anesteziyi takiben, inhalasyon ajanlarıyla anesteziye göre daha
az ameliyat sonrası bulantı ve kusma görülür. Bunun propofolün azalmış emetik potansiyeli ile
ilişkili olabileceğine dair kanıt vardır.
CENTROPOL, klinik olarak oluşması muhtemel konsantrasyonlarda, adrenokortikal
hormonların sentezini engellemez.
Pediyatrik popülasyon
Çocuklarda CENTROPOL bazlı anestezinin süresi ile ilgili sınırlı çalışmalar, güvenlik ve
etkinliğin 4 saate kadar değişmediğini göstermektedir. Çocuklarda kullanıma ilişkin literatürler,
güvenlik veya etkililikte değişiklik olmaksızın uzun süreli prosedürler için kullanımı kanıtlar.
5.1. Farmakokinetik özellikleri
Genel özellikler
Emilim
Anesteziyi sürdürmek için CENTROPOL kullanıldığında, kan konsantrasyonları verilen
uygulama hızı için asimptotik olarak kararlı durum değerine yaklaşır.
Dağılım
CENTROPOL geniş bir şekilde dağıtılır ve vücuttan hızla atılır (Toplam vücut klerens 1,5-2
litre/dakika).
Biyotransformasyon
Başlıca karaciğerde metabolize olur.
Eliminasyon
Bir bolus dozunu takiben veya bir infüzyonun sonlandırılmasını takiben propofol
konsantrasyonlarındaki düşüş, propofolün zayıf perfüze dokudan yeniden dağılımını temsil
eden, çok hızlı dağılım, hızlı eliminasyon (yarılanma ömrü 30-60 dakika) ve daha yavaş bir
son faz ile üç bölmeli açık bir modelle (yarılanma ömrü 2-4 dakika) tanımlanabilir.
Klerens, esas olarak kan akışına bağımlı olduğundan dolayı karaciğerde metabolik süreçlerle
propofolün inaktif konjugatları ile buna karşılık gelen ve idrarla atılan kinol oluşturmak
üzere gerçekleşir.
13Tek bir doz 3 mg intravenöz uygulamadan sonra, propofol klerensi/kg vücut ağırlığı yaşa
göre aşağıdaki gibi artmıştır:
Medyan klerens büyük çocuklar ile karşılaştırıldığında (n = 36, yaş aralığı 4 ay-7 yıl), 1
aydan küçük yenidoğanlarda önemli ölçüde daha düşüktür (n = 25) (20 ml/kg/dk). Buna ek
olarak, yeni doğanlarda bireysel anlamda ciddi değişkenlikler (3,7-78 ml/kg/dakika
aralığında) bulunmaktadır. Bu büyük değişkenlik gösteren sınırlı deneme verilerine göre, bu
yaş grubu için doz önerileri verilemeyeceği görülmüştür.
Daha büyük çocuklarda tek bir 3 mg/kg bolus uygulamasından sonra medyan
CENTROPOL’ in klerensi yetişkin 23,6 ml/dk/kg (n=6) ile karşılaştırıldığında; 37,5
ml/dk/kg (4-24 ay) (n=8), 38,7 ml/dk/kg (11-43 ay) (n=6), 48 ml/dk/kg (1-3 yaş) (n=12),
28,2 ml/dk/kg’dır (4-7 yaş) (n=10).
Doğrusal/doğrusal olmayan durum
Farmakokinetik, CENTROPOL’ ün önerilen infüzyon hızları aralığında doğrusaldır.
5.2. Klinik öncesi güvenlilik verileri
Hafiften orta dereceli anesteziyle sonuçlanan dozlarda hayvanlar üzerinde (primatlar dahil)
yayınlanan çalışmalar, hızlı beyin büyümesi veya sinaptogenez süresi boyunca anestetik
ajanların kullanımının, gelişmekte olan beyinde uzamış kognitif eksikliklerle ilişkili olabilen
hücre kaybına yol açtığını göstermektedir.
Türler arası karşılaştırmalara dayanarak, bu değişikliklere karşı savunmasızlık penceresinin,
üçüncü trimesterde yaşamın ilk birkaç ayı boyunca maruz kalmalarla ilişkili olduğuna
inanılıyor, ancak insanlarda yaklaşık 3 yaşına kadar uzayabilir. Yenidoğan primatlarında,
hafif cerrahi bir anestezi düzlemi üreten 3 saatlik bir anestezi rejimine maruz kalmak,
nöronal hücre kaybını artırmamıştır, ancak 5 saat veya daha uzun tedavi rejimleri nöronal
hücre kaybını artırmıştır. Bu klinik olmayan bulguların klinik önemi bilinmemektedir. Üç
yaşından küçük çocuklarda ve preklinik verilerin önerdiği potansiyel risklere karşı işlem
gerektiren hamile kadınlarda sağlık mesleği mensupları uygun anestezinin yazar/zarar
ilişkisini dikkate almalıdır.
Propofol, kapsamlı klinik deneyime sahip bir ilaçtır. Reçeteyi yazan için ilgili tüm bilgiler,
Kısa Ürün Bilgisinde sağlanmıştır
6. FARMASÖTİK ÖZELLİKLERİ
6.1. Yardımcı maddelerin listesi
Soya fasulyesi yağı, rafine
Yumurta lesitini (tavuk yumurtası kullanılarak üretilir)
Orta zincirli trigliserit
Gliserol
Sodyum oleat
Sodyum hidroksit
Enjeksiyonluk Su
6.2. Geçimsizlikler
Bu tıbbi ürün, bölüm 6.6'da belirtilenler dışındaki diğer tıbbi ürünlerle karıştırılmamalıdır.
146.3. Raf ömrü
Orijinal ambalajında ürünün raf ömrü 24 aydır.
Seyreltilmiş CENTROPOL seyretildikten hemen sonra kullanılmalıdır.
CENTROPOL içeren uygulama sistemleri, ürünün açılmasından 12 saat sonra yenisi ile
değiştirilmelidir.
%5 a/h glukoz çözeltisi veya %0,9 a/h sodyum klorür çözeltisi veya %1 koruyucu içermeyen
lidokain enjeksiyon çözeltisi içeren bir karışım (ml başına en az 2 mg propofol) ile seyreltmeler,
uygulanmadan hemen önce aseptik olarak hazırlanmalıdır (kontrollü ve valide edilmiş koşullar
korunur) ve uygulama, seyreltmeden sonra 6 saat içinde tamamlanmalıdır.
Ürün açıldıktan sonra hemen kullanılmalıdır.
6.4 Saklamaya yönelik özel tedbirler
25°C’nin altındaki oda sıcaklığında saklayınız. Dondurmayınız.
6.5 Ambalajın Yapısı ve İçeriği
Flip-off conta ve bromobutil kauçuk tıpa ile kapatılmış şeffaf Tip II cam 50 ml flakon
6.6. Beşeri tıbbi üründen arta kalan maddelerin imhası ve diğer özel önlemler
Uygulamadan önce, CENTROPOL, %5 a/h glukoz solüsyonu veya %0,9 a/h sodyum klorür
çözeltisi veya %1 koruyucu içermeyen lidokain enjeksiyon çözeltisi dışında enjeksiyon veya
infüzyon solüsyonları ile karıştırılmamalıdır. (Bkz. Bölüm 4.2)
Son propofol konsantrasyonu 2 mg/ml'nin altında olmamalıdır.
Yalnızca tek kullanımlıktır. Kullanılmayan emülsiyon atılmalıdır.
Kullanmadan önce iyice çalkalayınız.
Çalkalama sonrası iki faz görülüyor ise ilacı kullanmayınız.
Sadece hasar görmemiş ambalajlardaki homojen ürünler kullanılmalıdır.
Kullanmadan önce, lastik tıpayı alkolle temizleyiniz.
Kullanmadan önce, lastik tıpayı alkolle veya alkole batırılmış pamuk çubukla temizleyiniz.
Kullanıldıktan sonra temas edilen kaplar atılmalıdır.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Centurion İlaç Sanayi ve Ticaret A.Ş.
Beşiktaş/İstanbul
8. RUHSAT NUMARASI
2022/308
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:30.05.2022
15Ruhsat yenileme tarihi:
10. KÜB’ÜN YENİLENME TARİHİ
16