KISA ÜRÜN BİLGİSİ
1. BEŞERİ TIBBİ ÜRÜNÜN ADI
NİTROLİNGUAL® pump spray 0.4 mg/doz
2. KALİTATİF VE KANTİTATİF BİLEŞİM
Etkin maddeler:
48 mg’lık 1 sprey doz 0,4 mg gliseril trinitrat (nitrogliserin) içerir.
Yardımcı maddeler:
Yardımcı maddeler için 6.1’ e bakınız.
3. FARMASÖTİK FORM
Dilaltı sprey
Berrak renksiz, hafif sarı bir çözelti.
4. KLİNİK ÖZELLİKLER
4.1. Terapötik endikasyonlar
• Anjina pektorisinin profilaksisi ve varyant anjinanın tedavisinde,
• Akut sol ventrikül yetmezliğine bağlı sekonder pulmoner ödemin acil tedavisi için uygun
intravenöz tedavi uygulanana kadar uygulanabilir.
4.2.Pozoloji ve uygulama şekli
Pozoloji/uygulama sıklığı ve süresi
Pozoloji
Yaşlı insanlar dahil olmak üzere yetişkinler
Anjina
Kriz başlangıcında veya tetikleyici olayın öncesinde: dilaltına bir veya iki 400 mikrogram
ayarlı doz püskürtülür. Semptomlar çözülmezse, bu uygulama 5 dakikalık aralıklarla en fazla
bir ya da 2 kez daha tekrar edilebilir. Toplamda en fazla üç kez uygulanmalıdır. Semptomlar
toplam üç dozdan sonra çözülmediyse, hasta derhal tıbbi yardım almalıdır. Egzersize bağlı
anjinanın önlenmesi veya diğer tetikleyici şartlar için: olaydan hemen önce dilaltına bir veya
iki 400 mikrogram ayarlı doz püskürtülür.
1Sol ventrikül yetmezliği
Dilin altına iki adet 400 mikrogram ayarlı doz mümkün olduğunca çabuk püskürtülür.
Uygulama gerektiğinde doz tekrarlanabilir.
Uygulama şekli
Anjina için uygulama sırasında, semptomatik postural hipotansiyon riski nedeniyle, hasta
dinlenmeli, ideal olarak oturma pozisyonu almalıdır. Sol ventrikül yetmezliği için uygulama
sırasında hasta dik pozisyonda tutulmalıdır.
Şişe en üstteki valf kafası ile dikey olarak tutulmalıdır. Pompa yeniyse veya bir hafta veya
daha uzun bir süredir kullanılmamışsa, ilk çalıştırma havaya bırakılmalıdır. Püskürtme deliği
daha sonra ağzına mümkün olduğunca yakın yerleştirilmelidir. Doz, dilin altına püskürtülmeli
ve ağız, her dozdan hemen sonra kapatılmalıdır. Sprey solunmamalıdır.
Hastalara valfin üzerindeki parmak koyulan kısma denk gelen püskürtme deliğinin
pozisyonuna alışmaları ve gece kullanımının kolaylaşması için bilgi verilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek veya karaciğer yetmezliğinde kullanımı hakkında veri bulunmamaktadır.
Geriyatrik popülasyon
Hipotansiyon ve senkop yaşlı insanlarda nitrat kullanımı ile ilgili özel bir problem olabilir.
Pediyatrik popülasyon
Çocuklarda gliseril trinitrat kullanımı hakkında veri bulunmamaktadır.
4.3. Kontrendikasyonlar
NİTROLİNGUAL® aşağıdaki hastalarda kullanılmamalıdır:
- Aktif maddeye veya Bölüm 6.1'de listelenen yardımcı maddelere karşı aşırı duyarlılık,
- Hipovolemik şok dahil olmak üzere akut dolaşım şoku,
- İntraaortal kontrpulsasyon veya pozitif inotropik ilaçlar ile yeterince yüksek bir sol
ventriküler diyastol sonu basıncı sağlanmadıkça kardiyojenik şok,
- Ciddi hipotansiyon (90 mm Hg'nin altındaki sistolik kan basıncı),
- Ciddi anemi,
- Olası artmış kafa içi basıncı (ör. serebral hemoraji veya kafa travması),
- Ciddi mitral stenoz,
2- Arteriyal hipoksemi,
- Hipertrofik obstrüktif kardiyomiyopatinin neden olduğu anjina (çıkış yolu
obstrüksiyonunu arttırdığı için),
- Erektil disfonksiyon veya pulmoner arteriyel hipertansiyonun tedavisi için kullanılan
fosfodiesteraz inhibitörlerinin eşzamanlı uygulanması, örneğin sildenafil, vardenafil,
tadalafil (Bkz. Bölüm 4.5).
- Hipotansiyona neden olabileceğinden çözülebilir guanilat siklaz uyarıcıları (riosiguat
gibi) ile birlikte kullanımı kontrendikedir.
4.4.Özel kullanım uyarıları ve önlemleri
Aşağıda belirtilen rahatsızlıklara sahip hastalarda, özellikle doktor tarafından dikkatli bir
izleme yapılması gereklidir:
- Kalp debisinin korunması için yeterli ön yükün önemli olduğu hastalarda (örneğin;
mitral stenoz, perikardiyal tamponad, konstriktif perikardit, ortostatik bozukluk)
vazodilatatör uygulanması bu hastalarda klinik durumu kötüleştirebileceği için,
- Etki eksikliği, erken miyokard infarktüsünün bir göstergesi olabilir.
- Semptomlar hipotansiyon ile presipite olabileceğinden serebrovasküler hastalığı
olanlarda,
- Gliseril trinitrat hipoksemiyi kötüleştirebileceği için akciğer hastalığı veya kor
pulmonalesi olan hastalarda,
- Miyokard infarktüsündeki bu durumda bradikardi ile arteriyel hipotansiyon oluşabilir;
Bunun refleks aracılı olduğu düşünülmektedir.
Gliseril trinitrat kullanımı, taşikardi ve azalan aortik diyastolik basıncın zararlı etkileri
nedeniyle aort darlığı ile ilişkili sol ventrikül hipertrofisi olan hastalarda miyokardiyal kan
akımını tehlikeye sokabilir.
Belirgin koroner arter hastalığının eşlik etmediği valvüler aort stenozu olan az sayıda hastada
supin pozisyonda yapılan ayrıntılı hemodinamik çalışmalar sublingual gliseril trinitrat ile
olumsuz etki göstermemiştir.
Bununla birlikte, anjina ve orta-şiddetli valvüler aort darlığı olan ve ayakta tedavi gören
hastaların tedavisinde temkinli olmak gerekmektedir.
Tüm gliseril trinitrat preparatlarında olduğu gibi, bu tıbbi ürün, yeni başlayan glokomu olan
hastalarda (göz içinde yüksek basınç olduğu için) dikkatli kullanılmalıdır.
Bu tıbbi ürün az miktarda her “puf” da 100 mg dan az etanol (alkol) içerir.
34.5.Diğer tıbbi ürünler ile etkileşim ve diğer etkileşim şekilleri
Nitrik oksit / siklik guanosin monofosfat (cGMP) yolu üzerinde bilinen etkileri ile tutarlı
olarak, fosfodiesteraz tip 5 inhibitörlerinin (örneğin sildenafil, vardenafil ve tadalafil)
nitratların hipotansif etkilerini kuvvetlendirdiği gösterilmiştir. Kan basıncında ciddi ve
muhtemelen tehlikeli bir düşüş olabilir. Bu, bayılma, bilinç kaybı ve paradoksal miyokardiyal
iskemisi ile sonuçlanabilir ve ölümcül olabilir. Bu nedenle bu tür kullanım kontrendikedir
(Bkz. Bölüm 4.3) Eğer erektil disfonksiyon veya pulmoner arteriyel hipertansiyon için bu
ilaçlarla tedavi edilen bir hastada hızlı etkili bir nitrat gerekiyorsa, yakından izlenmelidir.
Hipotansif etkileri olan diğer ajanlarla tedavi (örneğin vazodilatatörler, antihipertansifler,
diüretikler, beta-blokerler, kalsiyum kanal blokerleri ve nöroleptikler, trisiklik antidepresanlar
ve sapropterin) gliseril trinitratın hipotansif etkisini artırabilir. Bu ajanlara ek olarak, gliseril
trinitrat kullanımı ile hipotansiyon ve senkop riski alkol ile artabilir.
N-asetilsistein gliseril trinitratın vazodilatatör etkilerini artırabilir.
Gliseril trinitratın etkilerine tolerans olasılığı, uzun etkili nitrat preparatları ile birlikte
kullanıldığında göz önüne alınmalıdır.
Sistemik nitratların heparinin antikoagülan etkilerini azaltabileceğine dair kanıtlar vardır.
Sistemik nitratlar ve heparin birlikte kullanıldığında antikoagülasyonun erken ve sık olarak
izlenmesi önerilir.
Dihidroergotamin (DHE) ile birlikte kullanıldığında, gliseril trinitrat DHE seviyesini
artırabilir ve sonuç olarak hipertansif etkisini artırabilir.
Çözülebilir guanilat siklaz uyarıcısı olan riosiguat ile NİTROLİNGUAL®’in birlikte
kullanımı hipotansiyona neden olabilir. Bu nedenle NİTROLİNGUAL® ile riosiguatın birlikte
kullanımı kontrendikedir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon
Pediyatrik popülasyona ilişkin hiçbir klinik etkileşim çalışması yürütülmemiştir.
44.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü
NİTROLİNGUAL®’in çocuk doğurma potansiyeli bulunan kadınlarda kullanıldığında üreme
kapasitesini etkileyip etkilemediğine ilişkin yeterli veri mevcut değildir. Bu nedenle çocuk
doğurma potansiyeli bulunan kadınlarda planlanmış bir gebelikten önce uygun bir alternatif
tedaviye geçilmelidir.
Gebelik dönemi
Hayvan çalışmaları hamilelik, embriyo fetal gelişim, doğum ya da doğum sonrası gelişim
açısından zararlı etkiler göstermemiştir. Bununla birlikte, bu hayvan bulgularının insan ile
ilgisi bilinmemektedir. Gebeliği sırasında gliseril trinitratın uygulanması kararı sadece anneye
beklenen yararın fetüse getireceği olası herhangi bir riskten daha büyük olması halinde
alınmalıdır.
NİTROLİNGUAL®’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik / ve-veya/ embriyonal/fetal gelişim/ ve-veya/
doğum /ve-vaya/ doğum sonrası gelişim üzerindeki etkiler bakımından yetersizdir (Bkz.
Bölüm 5.3) ve insanlara yönelik potansiyel risk bilinmemektedir. NİTROLİNGUAL® gerekli
olmadıkça gebelik döneminde kullanılmamalıdır.
Laktasyon dönemi
Gliseril trinitratın veya metabolitlerinin insan sütüne geçip geçmediği bilinmemektedir. Emziren
çocuk için bir risk göz ardı edilemez. Emzirmeye devam etmeme / devam etmeme veya gliseril
trinitrat tedavisinden vazgeçilmesinin / devam edilmesi çocuk için emzirmenin yararı ve kadın için
tedavi yararı göz önüne alındığında bir karar verilmelidir.
Üreme yeteneği/Fertilite
Hayvan çalışmaları, doğurganlığa göre zararlı etkiler göstermemiştir. Ancak bu hayvan bulgularının
insana uygunluğu bilinmemektedir (Bkz. Bölüm 5.3).
54.7. Araç ve makine kullanımı üzerindeki etkiler
NİTROLİNGUAL® ile tedaviden sonra hipotansiyon, baş dönmesi ve senkop bildirildiği için, araç ve
makine kullanımında dikkatli olunması önerilir. Hastaların, spreyi kullandıktan sonra araç ve makine
kullanmadan önce en az beş dakika beklemeleri önerilir. Hastanın fenalık hissi, baş dönmesi ya da
kendini iyi hissetmemesi durumunda, hasta daha iyi hissetmek için beklemelidir. Bu, özellikle
tedavinin başlangıcında, doz artırımında, tıbbi ürünün değiştirilmesi sırasında veya alkolle birlikte
kullanıldığında ortaya çıkabilir.
4.8. İstenmeyen etkiler
İstenmeyen etkiler aşağıda sistem organ sınıfı ve sıklığına göre listelenmiştir.
Sıklıklar aşağıdaki gibi tanımlanır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor)
Kan ve lenf sistemi hastalıkları
Çok seyrek: Methemoglobinemi
Psikiyatrik hastalıklar
Çok seyrek: Huzursuzluk
Sinir sistemi hastalıkları
Çok yaygın: Baş ağrısı
Yaygın: Baş dönmesi, sersemlik
Yaygın olmayan: Bayılma
Çok seyrek: Serebral iskemi
Kardiyak hastalıklar
Yaygın : Taşikardi
Yaygın olmayan: Artmış anjina pektoris belirtileri, bradikardi, siyanoz
Vasküler hastalıklar
Yaygın : Ortostatik hipotansiyon*, yüzde kızarıklık
Yaygın olmayan: Dolaşım kolapsı
6Solunum, göğüs bozuklukları ve mediastinal hastalıkları
Çok seyrek: Solunum yetmezliği
Gastrointestinal hastalıklar
Yaygın olmayan: Mide bulantısı, kusma
Bilinmiyor: Dilde şişme**, dilde kabarma
Deri ve derialtı doku hastalıkları
Yaygın olmayan: Alerjik dermatit**
Çok seyrek: Eksfoliyatif dermatit, ilaç döküntüsü
Genel bozukluklar ve uygulama bölgesine ilişkin hastalıkları
Yaygın: Asteni
Araştırmalar
Yaygın: Kan basıncı düşüşü*
*Özellikle tedavi başlangıcı ve doz artışında
** aşırı duyarlılık reaksiyonları ile bağlantılı olduğu bilinen semptomlar
Gliseril trinitrat yüksek dozlarda kusma, siyanoz, huzursuzluk, methemoglobinemi ve
solunum bozukluğuna neden olabilir.
Gliseril trinitrat tedavi sırasında, hipoventilasyonun olduğu alveolar bölgelerde kan akımının
rölatif yeniden dağılması nedeniyle geçici hipoksemi meydana gelebilir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/ risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezine (TÜFAM) bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99
4.9. Doz aşımı ve tedavisi
NİTROLİNGUAL®’in aşırı dozda kullanımında ortaya çıkan yan etkiler aşağıda sıralanmıştır:
Bu etkiler tedavi sırasında bildirilen reaksiyonlara benzer olmakla beraber büyüklüğü ve /
veya ciddiyeti daha belirgin olabilir.
7Kızarıklık, şiddetli baş ağrısı, boğulma hissi, hipotansiyon, bayılma, huzursuzluk, bulanık
görme, solunum bozukluğu, bradikardi ve nadiren, siyanoz ve methemoglobinemi oluşabilir.
Az sayıda hastada bulantı, kusma, halsizlik, terleme ve senkop ile şoka benzer bir reaksiyon
olabilir.
Çok yüksek dozlarda, serebral semptomlarla intrakraniyal basınçta bir artış meydana gelebilir.
Kolik ağrısı ve diyare gibi ek gastrointestinal etkiler de bildirilmiştir.
Tedavisi:
Gastrik lavaj, hastanın bacaklarının yükseltilmesi gibi genel acil yaklaşım tedbirlerine ek
olarak, hastanın yaşamsal parametreleri yoğun bakım koşulları altında izlenmeli ve
gerekiyorsa düzeltilmelidir.
Belirgin hipotansiyon ve/veya şok durumunda sıvı replasmanı yapılmalıdır. Çok istisnai
olgularda, kardiyovasküler tedavi amacıyla, norepinefrin ve/veya dopamin infüzyonu
uygulanabilir. Ancak, epinefrin ve benzeri ilaçların kullanımı kontrendikedir.
Methemoglobinemi olması durumunda, aşağıdaki antidotlar yan etkinin ciddiyetine göre
kullanılabilir.
1. Vitamin C: 1 g PO ya da intravenöz sodyum tuzu
2. Metilen mavisi: %1’ lik metilen mavisi enjeksiyonu 50 mL’ e kadar, i.v.
3. Toluidine mavisi: Sadece i.v. olarak ilk dozda 2 - 4 mg/kg vücut ağırlığı, eğer
gerekiyorsa 1 saat aralıklarla 2 mg/kg vücut ağırlığı doz tekrarlanabilir.
4. Oksijen tedavisi, hemodiyaliz, kan transfüzyonu.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kardiyak hastalıklarda kullanılan vazodilatörler, organik nitratlar
ATC kodu: C01DA02
Gliseril trinitrat, koroner arterlerde dilatasyon ve kalbin işini azaltmak suretiyle anjina
pektorisi hafifletir.
Gliseril trinitratın vasküler düz kaslar üzerine direkt gevşetici etkisi vardır ve vazodilatasyona
sebep olur.
8Postkapillar kapasitans damarlar ve geniş arterler, özellikle koroner arterlerin hala yanıt
verebilen bölümleri, direnç damarlarına göre daha fazla etkilenirler. Sistemik vasküler
sistemdeki vazodilatasyon kalbe venöz dönüşü azaltarak venöz kapasiteyi arttırır (periferik
göllenme). Ventriküler hacim ve dolum basıncı azalır (ön-yük azalması). Küçülmüş
ventriküler çap ve azalmış sistolik duvar tansiyonu miyokardiyal enerjiyi ve oksijen
gereksinimini azaltır.
Kardiyak doluş basıncında azalma iskemi tehdidi altındaki subendokardiyal duvar
katmanlarının perfüzyonunu arttırır. Bölgesel duvar hareketi ve atım hacmi düzeltilebilir.
Geniş perikardiyal arterlerin dilatasyonu sadece sistemik azalmaya (art-yük azalması) neden
olmamakta, aynı zamanda pulmoner ejeksiyon direncinde de azalmaya yol açmaktadır.
Gliseril tirinitrat sfinkterler dahil, kalın ve ince bağırsaklar, özofagus, bronş kasları, eferent
üriner sistem kasları, safra kesesi kasları ve safra kaslarını gevşetir.
Moleküler seviyede nitratlar, nitrik oksit ve siklik guanosin monofosfat oluşumu yoluyla
gevşemeye yol açmak suretiyle etki ederler.
5.2. Farmakokinetik özellikler
Genel özellikler
Emilim:
Gliseril trinitrat bağırsaklardan tamamiyle emilir. Ancak, bu yoldan uygulandığında yaygın
bir ilk-geçiş metabolizmasına maruz kalır. Ayrıca, kanda spontan hidrolize uğrar.
Dilaltı kullanımında hızlıca ağız boşluğundan absorbe olur. Sistemik yararlanımı yaklaşık %
39 civarındadır.
Terapötik kan seviyesi: 0,1 nanogram/mL- 3 (-5) ng/mL’dir.
Plazma konsantrasyonu:
Dilaltı uygulamadan sonra gerek bireyin kendisinde gerekse bireyler arasında plazma
konsantrasyonu açısından yaygın bir değişkenlik sözkonusudur.
0,4 mg’lık dilaltı dozunda, C :1,9 ng (nanogram)/mL ± 1,6 ng/mL (değişkenlik katsayısı %
max
87) ve t 5 ± 2 min (ortalama 2-10 dak.).
max:
9Dağılım:
Plazma proteinlerine bağlanma oranı yaklaşık % 60’dır.
Biyotransformasyon:
Gliseriltrinitrat, hızlıca metabolize olur. Metabolizması, dinitrat ve mononitratlara hidroliz
olması ile gerçekleşir. NİTROLİNGUAL®, yoğun olarak karaciğerde ilk geçiş
metabolizmasına uğramaktadır. Gliseril trinitrat karaciğerde, diğer birçok hücrede (örn;
eritrositler) olduğu gibi, bir veya daha fazla nitrat grubunun moleküler ayrılması ile
metabolize olur.
Eliminasyon:
Gliseril trinitratın yarılanma ömrü kısadır (1 - 4 dakika). Dilaltı uygulamada yarılanma
ömrünün 2,5 – 4,4 dakika olduğu bildirilmiştir.
Gliseril trinitrat metobolizmasına ek olarak, metabolitlerininde böbrek yoluyla eliminasyonu
söz konusudur. İnaktif metabolitleri idrardan atılmaktadır.
Doğrusallık/ Doğrusal olmayan durum:
Bilgi bulunmamaktadır.
5.3. Klinik öncesi güvenlilik verileri
a. Akut toksisite
LD
50
Sıçanlar : (i.v.) 40,83 mg/kg vücut ağırlığı
(oral) 525,00 mg/kg vücut ağırlığı
Köpekler : (i.v) 19,00 mg/kg vücut ağırlığı
Otopsi yapılan deney hayvanlarında patolojik bulgulara rastlanmamıştır.
b. Kronik toksisite
13 haftalık bir çalışmada aşağıdaki dozlarda oral yolla verilen gliseril trinitrat toksik etkiler
göstermemiş, sadece yüksek dozda sıçanların kilo alımında bir düşüş saptanmıştır.
Köpekler : 5 mg /kg /gün’e kadar
Sıçanlar : 234 mg/kg /gün’e kadar
Fareler : 608 mg/kg/gün’e kadar
10c. Mutajenik ve tümorijenik potansiyel
Köpeklere, 12 aylık bir periyot boyunca 25 mg/kg/gün’e kadar oral dozlar uygulanmıştır.
Yalnızca doza bağlı hafif bir methemoglobin formasyonu gözlemlenmiştir. Başka bir toksik
etki görülmemiştir.
Sıçanlarda, iki yıl 38,1 mg/kg/gün’e kadar uygulamanın ardından kontrol grubuna kıyasla
istatistiksel olarak anlamlı toksik etki gözlenmemiştir. Daha yüksek dozlarda kilo alımı
oldukça yavaşlatılmış ve methemoglobin formasyonunun yanı sıra hepatoselüler değişiklikler
görülmüştür.
Farelere iki yıl boyunca 114 mg/kg/gün’e kadar dozlar uygulanmıştır. Bu miktarlar herhangi
bir toksisite işareti olmaksızın tolere edilmiştir. Daha yüksek dozlarda, kilo alımında ve
methemoglobin formasyonunda azalma olabilir. Başka hiçbir toksik etki gözlenmemiştir.
Her biri 0,4 mg gliseril trinitrat içeren 25 sprey dozluk olası maksimum günlük doz
varsayıldığında, insanlarda maksimum toplam alım 10 mg olabilir. Bu, 70 kg ağırlığındaki bir
insanda yaklaşık 0,14 mg/kg vücut ağırlığına karşılık gelir. Bu doz, uzun süreli çalışmalarda
güvenli biçimde tolere edilen dozdan önemli ölçüde düşüktür. Gliseril trinitratın tümörijenik
potansiyelini belirlemeye yönelik güncel modern tekniklerle yapılmış uzun süreli hayvan
çalışması yoktur. Gliseril trinitrat, mutajenik etkisi açısından ayrıntılı biçimde test
edilmemiştir. Bakterilerde yapılan bir gen mutasyonu çalışması (AMES testi) negatif sonuç
vermiştir.
d.Üreme toksisitesi
İnsanlarda, hamileliğin özellikle ilk üç ayında yapılmış yeterli çalışma yoktur. Oral kullanımı
için hayvanlarda üreme çalışması yapılmamıştır. Intraperitonal veya intravenöz kullanımından
sonra hayvanlar ile üreme çalışması yapılmıştır. Bu çalışmalar fertilite, üreme kapasitesi,
embriyo toksisitesi, perinatal ve postnatal gelişimi üzerine olmuştur. Vücut ağırlığının kg
başına 5-20 mg’lık doza kadar dahi embriyo, fetus ve genç hayvan üzerinde herhangi bir
toksik etki göstermemiştir. Özellikle teratojenik etkisinin olduğuna dair herhangi bir kanıt
bulunmamıştır.
Anne sütünde etkili olabilecek konsantrasyonuna karar vermek için yapılan herhangi bir
çalışma bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Orta-zincirli trigliseritler
Orta zincirli kısmi gliseritler
11Etanol
Nane yağı
Sodyum laktat
Laktik asit
Saf su
6.2. Geçimsizlikler
Bilinmiyor.
6.3. Raf ömrü
36 ay.
6.4. Saklamaya yönelik özel tedbirler
NİTROLİNGUAL® 25 ºC’yi geçmeyen oda sıcaklığında saklanmalıdır. Dondurulmamalı, ısı
ve ışıktan korunmalıdır.
6.5. Ambalajın niteliği ve içeriği
Dereceli pompası ile birlikte cam şişe
Bir şişe 16,8 mL çözelti içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Farma-Tek İlaç San. ve Tic. A.Ş.
Şerifali Mah. Bayraktar Bulvarı Beyan Sok.
No:12 Ümraniye/İstanbul
8. RUHSAT NUMARASI
118 / 70
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.11.2005
Ruhsat yenileme tarihi: 21.04.2011
1210. KÜB’ÜN YENİLENME TARİHİ
13