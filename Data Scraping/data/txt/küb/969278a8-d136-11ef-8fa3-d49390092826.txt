KISA ÜRÜN BİLGİSİ
1. BEŞERİ TIBBİ ÜRÜNÜN ADI
GESİTA 500 mg / 50 ml konsantre infüzyonluk çözelti
2. KALİTATİF VE KANTİTATİF BİLEŞİM
Etkin madde:
Her flakon 500 mg gemsitabine eşdeğer miktarda 569.5 mg gemsitabin hidroklorür içerir.
Yardımcı maddeler:
Her 500 mg’lık flakon 53.75 mg sodyum içerir.
Sodyum asetat trihidrat 68 mg
Sodyum hidroksit 74 mg
Yardımcı maddeler için 6.1’e bakınız.
3. FARMASÖTİK FORM
Konsantre infüzyonluk çözelti
GESİTA berrak, renksiz ya da neredeyse renksiz çözelti görünümündedir.
4. KLİNİK ÖZELLİKLER
4.1. Terapötik endikasyonlar
Mesane kanseri: Gemsitabin, tek başına veya platin türevi ilaçlarla birlikte ileri evre (lokal ileri
veya metastatik) mesane kanserinin tedavisinde endikedir.
Küçük hücreli dışı akciğer kanseri: Gemsitabin, lokal ileri evre veya metastatik küçük hücreli
dışı akciğer kanseri tedavisinde sisplatin ile birlikte ilk basamakta endikedir. Sisplatinin
kontrendike olduğu hastalarda tek başına ya da sitostatik ilaçlarla birlikte kullanılabilir.
Meme kanseri: Gemsitabin, lokal ileri evre veya metastatik meme kanserinde kombinasyon
tedavisi bünyesinde endikedir. Klinik olarak kontrendike olmadığı takdirde, önceki tedavide
antrasiklin uygulanmış olmalıdır.
Pankreas kanseri: Gemsitabin, lokal olarak ilerlemiş veya metastatik pankreas adenokarsinomlu
yeterli kemik iliği rezervi olan iyi durumdaki hastaların tedavisi için endikedir.
Over kanseri: Gemsitabin, platin ya da taksana dirençli nüks over kanseri tedavisinde endikedir.
1/174.2. Pozoloji ve uygulama şekli
Sitotoksik ilaçlar konusunda deneyimli bir hekim tarafından veya onunla konsülte edilerek
kullanılmalıdır.
Pozoloji/uygulama sıklığı ve süresi:
Mesane kanseri:
Tek başına kullanım: Önerilen gemsitabin dozu 30 dakikalık intravenöz infüzyon ile uygulanmak
üzere, 1250 mg/m²’dir. Doz her bir 28 günlük kürün 1., 8. ve 15. günlerinde verilmelidir.
Ardından bu dört haftalık kür tekrarlanır. Hasta tarafından yaşanan toksisiteye bağlı olarak, bir
kür sırasında veya kürler arasında doz azaltılmasına gidilebilir.
Kombine kullanım: Önerilen gemsitabin dozu 30 dakikalık infüzyon ile uygulanmak üzere, 1000
mg/m²’dir. Doz her bir 28 günlük kürün 1., 8. ve 15. günlerinde sisplatin ile birlikte verilmelidir.
Sisplatin, 70 mg/m² gemsitabinin ardından 1. günde veya 28 günlük kürün 2. gününde verilmesi
önerilmektedir. Ardından bu dört haftalık kür tekrarlanır. Hastada gözlenen toksisiteye bağlı
olarak, bir kür sırasında veya kürler arasında doz azaltılmasına gidilebilir. Bir klinik çalışma
sisplatin 100 mg/m² dozunda kullanıldığında daha fazla kemik iliği baskılanması olduğunu
göstermiştir.
Over kanseri:
Tek başına kullanım: Önerilen gemsitabin dozu 30 dakikalık intravenöz infüzyon ile uygulanmak
üzere, 800-1250 mg/m²’dir. Doz her bir 28 günlük kürün 1., 8. ve 15. günlerinde verilmelidir.
Ardından bu dört haftalık kür tekrarlanır. Hastada gözlenen toksisiteye bağlı olarak, bir kür
sırasında veya kürler arasında doz azaltılmasına gidilebilir.
Kombine kullanım: Önerilen gemsitabin dozu 30 dakikalık intravenöz infüzyon ile uygulanmak
üzere, 1000 mg/m²’dir. Doz karboplatin ile kombine olarak her bir 21 günlük kürün 1. ve 8.
günlerinde verilmelidir. Gemistabinin ardından karboplatin 1. günde dakikada 4.0 mg/ml’lik
EAA hedeflenerek verilir. Hastada gözlenen toksisiteye bağlı olarak, bir kür sırasında veya kürler
arasında doz azaltılmasına gidilebilir.
Meme kanseri:
Kombine kullanım: Gemsitabin, paklitaksel ile kombine olarak: 1. günde intravenöz infüzyon
olarak yaklaşık 3 saatlik sürede paklitaksel (175 mg/m²) uygulamasını takiben, her bir 21 günlük
kürün 1. ve 8. günlerinde 30 dakikalık intravenöz infüzyon şeklinde gemsitabin (1250 mg/m²)
dozunda verilir. Hastada gözlenen toksisiteye bağlı olarak, bir kür sırasında veya kürler arasında
doz azaltılmasına gidilebilir. Gemsitabin + paklitaksel kombinasyonuna başlanmadan önce
hastaların mutlak granülosit sayısı en az 1,500 (x106/l) olmalıdır.
Küçük hücreli dışı akciğer kanseri:
Tek başına kullanım: Önerilen gemsitabin dozu 30 dakikalık intravenöz infüzyon ile uygulanmak
üzere, 1000 mg/m²’dir. Bu rejim üç hafta süreyle haftada bir kez tekrarlanmalı ve arkasından bir
hafta dinlenme dönemine geçilmelidir. Bu dört haftalık siklus daha sonra tekrarlanır. Hastada
gözlenen toksisiteye bağlı olarak, bir kür sırasında veya kürler arasında doz azaltılmasına
gidilebilir.
Kombine kullanım: Sisplatin ile birlikte gemsitabin iki doz rejimi kullanılarak araştırılmıştır. Bir
rejimde üç haftalık takvim, diğerinde dört haftalık takvim kullanılmıştır. Üç haftalık takvimde
2/17kullanılan gemsitabinin dozu 1250 mg/m²’dir ve 30 dakikalık intravenöz infüzyonla 21 günlük
kürün 1. ve 8. günlerinde verilmiştir. Hastada gözlenen toksisiteye bağlı olarak, bir kür sırasında
veya kürler arasında doz azaltılmasına gidilebilir.
Dört haftalık sürede kullanılan gemsitabinin dozu 1000 mg/m²dir ve 30 dakikalık intravenöz
infüzyonla 28 günlük kürün 1., 8. ve 15. günlerinde verilmiştir. Hastada gözlenen toksisiteye
bağlı olarak, bir kür sırasında veya kürler arasında doz azaltılmasına gidilebilir.
Pankreas kanseri:
Önerilen gemsitabin dozu 30 dakikalık intravenöz infüzyon olarak uygulanan 1000 mg/m² vücut
yüzey alanıdır. Bu uygulama 7 haftaya dek varan bir süre ile haftada bir olarak tekrarlanmalı ve
ardından bir hafta ara verilmelidir. Bunu izleyen kürlerde gemsitabin üç haftalık dönemlerle
haftada bir kez uygulanmalı ve ardından bir hafta ara verilmelidir. Hastada gözlenen toksisiteye
bağlı olarak, devam etmekte olan bir kür sırasında veya bir sonraki kürde doz azaltılmasına
gidilebilir.
Toksisite izlenmesi ve toksisiteye bağlı olarak doz değişikliği
Hematolojik olmayan toksisiteye bağlı olarak doz değişikliği
Hematolojik olmayan toksisiteyi belirlemek için renal ve hepatik fonksiyonların periyodik olarak
fiziksel muayene ve kontrolü yapılmalıdır. Hastada gözlenen toksisite derecesine bağlı olarak her
kürle birlikte ya da kür süresince doz azaltılması yapılabilir. Genelde, ciddi (sınıf 3 veya 4)
hematolojik olmayan toksisitede, bulantı/kusma haricinde gemsitabinle tedavi hekimin kararına
bağlı olarak kesilir ya da azaltılır. Doz hekimin görüşüne göre toksisite konusu çözümleninceye
kadar kesilmelidir.
Kombinasyon tedavisinde sisplatin, karboplatin ve paklitakselin doz ayarlaması için ilgili Kısa
Ürün Bilgisine başvurunuz.
Hematolojik toksisiteye bağlı olarak doz değişikliği
Kürün başlanması
Tüm endikasyonlarda, her dozdan önce hastanın trombosit ve granülosit sayılarının izlenmesi
gerekir. Kürün başlanmasından önce hastaların mutlak granülosit sayısının en az 1,500 (x106/l)
ve trombosit sayısı da 100,000 (x106/l) olmalıdır.
Kür boyunca
Gemsitabinin kür boyunca doz değişikliği aşağıdaki tablolara göre yapılmalıdır:
Tek başına ya da sisplatinle kombinasyon halinde verilen gemsitabinin mesane
kanseri, küçük hücreli dışı akciğer kanseri, pankreas kanseri kürü boyunca doz
değişikliği
Mutlak granülosit sayısı Trombosit sayısı Standart Gesita dozu
(x 106/l) (x 106/l) yüzdesi (%)
>1,000 ve >100,000 100
500-1,000 veya 50,000-100,000 75
<500 veya <50,000 Dozu atla*
3/17*Atlanan tedavi mutlak granülosit sayısı en az 500 (x106/l) ve trombosit sayısı 50,000
(x106/l) e ulaşmadan önce küre dahil edilmemelidir.
Paklitakselle kombinasyon halinde verilen gemsitabinin meme kanseri kürü boyunca doz
değişikliği
Mutlak granülosit Trombosit sayısı
Standart Gesita dozu
sayısı (x106/l)
yüzdesi (%)
(x106/l)
>1,200 ve >75,000 100
1000-<1,200 veya 50,000-75,000 75
700-<1,000 ve ≥50,000 50
<700 veya <50,000 Dozu atla*
* Atlanan tedavi küre dahil edilmemelidir. Tedaviye bir sonraki kürün 1. gününde mutlak
granülosit sayısı en az 1,500 (x106/l) ve trombosit sayısı 100,000 (x106/l) e ulaşınca yeniden
başlanır.
Karboplatinle kombinasyon halinde verilen gemsitabinin over kanseri kürü boyunca doz
değişikliği
Mutlak granülosit sayısı Trombosit sayısı Standart Gesita dozu
(x106/l) (x106/l) yüzdesi (%)
>1,500 ve ≥100,000 100
1000-1,500 veya 75,000-100,000 50
<1000 veya <75,000 Dozu atla*
* Atlanan tedavi küre dahil edilmemelidir. Tedaviye bir sonraki kürün 1. gününde mutlak
granülosit sayısı en az 1,500 (ve trombosit sayısı 100,000 (x106/l)’e ulaşınca yeniden başlanır.
Tüm endikasyonlar için, sonraki kürlerde hematolojik toksisiteye bağlı olarak doz değişikliği
Aşağıdaki hematolojik toksisiteler görüldüğünde gemsitabin dozu orijinal kür başlangıç dozunun
%75’ine azaltılmalıdır:
• Mutlak granülosit sayısı < 500 x106/l, 5 günden daha fazla
• Mutlak granülosit sayısı <100 x106/l, 3 günden daha fazla
• Febril nötropeni
• Trombosit < 25,000 x 106/l
• Toksisiteden dolayı kürün 1 haftadan daha fazla gecikmesi
Uygulama şekli:
Gemsitabin infüzyon sırasında iyi tolere edilmekte olup, ayaktan uygulanabilir. Eğer
ekstravazasyon ortaya çıkacak olursa, genel olarak infüzyon derhal durdurulmalı ve başka bir
damardan tekrar başlatılmalıdır. Uygulama sonrasında hasta dikkatle izlenmelidir.
Gerekli miktarda çözelti aseptik koşullar altında uygun infüzyon torbasına veya şişesine
konulmalıdır. Çözelti hazırlandığı gibi veya % 5 glukoz çözeltisi veya % 0.9’luk sodyum klorür
çözeltisi ile daha fazla seyreltilerek uygulanabilir. Sıvılar elle çevrilerek karıştırılır.
4/17Seyreltme talimatı:
1. Seyreltme sırasında ve gemsitabinin intravenöz uygulaması için ileri seyreltmeleri aseptik
teknik kullanılarak yapınız.
2. Parenteral tıbbi ürünler uygulamadan önce renk değişikliği ve partikül madde açısından gözle
kontrol edilmelidir. Eğer partikül madde gözlenirse, uygulanmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Yapılan klinik çalışmalarda bu hasta popülasyonunda net doz tavsiyesine olanak verecek yeterli
bilgi olmadığından gemsitabin böbrek veya karaciğer yetmezliği olan hastalarda dikkatle
kullanılmalıdır (bkz. bölüm 4.4 ve 5.2).
Pediyatrik popülasyon:
Güvenlilik ve etkililikle ilgili yetersiz veri olduğundan gemsitabinin pediyatrik yaş grubunda (18
yaş altındaki çocuklar) kullanılması tavsiye edilmemektedir.
Geriyatrik popülasyon:
Gemsitabin 65 yaş üzeri hastalarda iyi tolere edilmektedir. Diğer tüm hastalara yapılan
tavsiyelerden ayrı olarak yaşlılarda doz değişikliği ile ilgili bir öneri yapacak bir kanıt
bulunmamaktadır (bkz. bölüm 5.2).
4.3. Kontrendikasyonlar
Etkin madde veya yardımcı maddelerden herhangi birine karşı aşırı duyarlılık.
Laktasyon (bkz. bölüm 4.6)
4.4. Özel kullanım uyarıları ve önlemleri
İnfüzyon süresinin 60 dakikadan fazla uzaması ve dozlama sıklığının artması toksisiteyi
artırmaktadır.
Hematolojik toksisite
Gemsitabin lökopeni, trombositopeni ve anemi şeklinde görülen kemik iliği fonksiyonunu
baskılayıcı etki gösterebilir.
Her doz öncesinde gemsitabin alan hastalarda trombosit, lökosit ve granülosit sayıları kontrol
edilmelidir. İlacın neden olduğu kemik iliği depresyonu tespit edildiğinde tedavinin durdurulması
ya da değiştirilmesi düşünülmelidir (bkz. bölüm 4.2). Ancak, miyelosupresyon kısa süreli olup
doz azaltmasına ve nadiren ilacın kesilmesine neden olmaz.
Periferik kan sayımları gemsitabin tedavisi kesildikten sonra da düşmeye devam edebilir. Kemik
iliği fonksiyon bozukluğu olan hastalarda, tedaviye dikkatle başlanmalıdır. Diğer sitotoksik
tedavilerle olduğu gibi, gemsitabin tedavisi diğer kemoterapötiklerle birlikte uygulandığında
kümülatif kemik iliği supresyonu riski göz önünde bulundurulmalıdır.
Karaciğer yetmezliği
Birlikte karaciğer metastazları veya hepatit, alkolizm veya karaciğer sirozu olan hastalarda
gemsitabin uygulaması altta yatan hepatik yetmezliği alevlendirebilir.
5/17Karaciğer ve böbrek fonksiyonlarının (virolojik testler dahil) laboratuvar değerlendirmeleri
periyodik olarak yapılmalıdır.
Karaciğer yetmezliği veya böbrek fonksiyon bozukluğu olan hasta popülasyonuna açık doz
tavsiyesinde bulunmak için yetersiz klinik çalışma olduğundan gemsitabin dikkatle
kullanılmalıdır (bkz. bölüm 4.2).
Eşlik eden radyoterapi
Eşlik eden radyoterapi (birlikte veya <7 gün arayla): Toksisite rapor edilmiştir (ayrıntı ve
kullanım önerileri için bkz. bölüm 4.5).
Canlı aşı
Sarıhumma aşısı ve diğer atenüe aşılar gemsitabinle tedavi olan hastalara önerilmez (bkz. bölüm
4.5).
Kardiyovasküler
Gemsitabinle birlikte kardiyak ve/veya vasküler bozukluk riski olduğundan, kardiyovasküler olay
geçmişi olan hastalarda özel dikkat gerekir.
Pulmoner
Gemsitabin tedavisiyle ilişkili olarak bazen ağır pulmoner etkiler (pulmoner ödem, interstisyel
pnömoni ya da yetişkin akut respiratuar distres sendromu (ARDS)) rapor edilmiştir. Bu etkilerin
etiyolojisi bilinmemektedir. Eğer bu gibi etkiler oluşursa, gemsitabin tedavisinin bırakılması
düşünülmelidir. Erken destekleyici bakım, durumun düzeltilmesinde yardımcı olur.
Böbrek
Hemolitik üremik sendromla (HÜS) uyumlu klinik bulgular gemsitabin tedavisi gören hastalarda
nadiren bildirilmiştir (bkz. bölüm 4.8). Hemoglobin düzeylerinin sürekli trombositopeni ile
birlikte hızla düşmesi, serum bilirubin, serum kreatinin, kan üre azotu veya LDH’nin yükselmesi
gibi mikro-anjiyopatik hemolitik anemi belirtisi varsa gemsitabin tedavisi hemen kesilmelidir.
Tedavinin kesilmesine rağmen renal yetmezlik geri dönüşümlü olmayabilir ve diyaliz gerekebilir.
Sodyum:
GESİTA 500 mg flakon 53.75 mg sodyum içerir. Bu hastalarca kontrollü sodyum diyeti
yapılarak dikkate alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
Özel hiçbir etkileşim çalışması yapılmamıştır. (bkz. bölüm 5.2).
Radyoterapi
Eş zamanlı (birlikte veya ≤7 gün arayla)
Çoklu model tedavisinde toksisite gemsitabin dozu, gemsitabin uygulama sıklığı, radyasyon
dozu, radyoterapi planlama tekniği, hedef doku ve hedef hacim gibi birçok değişik faktöre
bağlıdır. Yapılan klinik öncesi ve klinik çalışmalar gemsitabinin radyosensitizan özelliğini
göstermiştir. Tek bir çalışmada, gemsitabin 1,000 mg/m² dozda birbirini izleyen 6 haftaya kadar
küçük hücreli dışı akciğer kanserli torasik radyoterapi gören hastalara uygulandığında ciddi,
potansiyel olarak hayatı tehdit eden mukozit, özellikle özofajit ve pnömoni bilhassa büyük
6/17hacimde radyoterapi gören hastalarda gözlenmiştir (medyan tedavi hacmi 4,795 cm3). Sonradan
yapılan çalışmalar düşük dozlardaki gemsitabinin öngörülebilen bir toksisiteye sahip radyoterapi
ile eşzamanlı uygulanmasının mümkün olduğunu önermektedir. Örneğin küçük hücreli dışı
akciğer kanserinin faz II çalışmasında 66 Gy torasik radyasyon dozu gemsitabin (600 mg/m², dört
kez) ve sisplatin (80 mg/m² iki kez) ile eşzamanlı olarak 6 hafta boyunca uygulanmıştır. Tüm
tümör tiplerinde gemsitabinin terapötik dozlarda radyoterapi ile birlikte güvenli uygulaması için
ideal doz rejimi henüz belirlenmemiştir.
Eş zamanlı olmayan (7 günden fazla)
Radyoterapiden 7 gün önce ve sonra gemsitabin uygulanmasıyla elde edilen verilerin analizi
sonucu toksisitenin eşzamanlı verilişe göre daha fazla artmadığını göstermektedir. Verilere göre,
radyoterapinin akut etkileri geçtikten veya radyoterapiden 1 hafta sonra gemsitabinin başlanması
önerilmektedir.
Hedef dokularda (örn. özofajit, kolit ve pnömoni) radyasyon hasarının hem gemsitabinin eş
zamanlı olan hem de eş zamanlı olmayan kullanımı durumunda meydana geldiği bildirilmiştir.
Diğerleri
Sarıhumma ve diğer canlı atenüe aşılar özellikle immünosuprese hastalarda sistemik, muhtemelen
ölümcül hastalık riskinden dolayı önerilmemektedir.
4.6. Gebelik ve laktasyon
Genel tavsiye
Gebelik Kategorisi: D
Çocuk doğurma potansiyeli bulunan kadınlar / Doğum kontrolü (Kontrasepsiyon)
Gemsitabinin gebelik ve/veya fetüs/yeni doğan üzerinde zararlı farmakolojik etkileri
bulunmaktadır. Gemsitabinle tedavi sırasında kadınlara hamile kalmamaları, kontrol altında
olduğu hekimin uyarılması ve tedavi sonrası gebe kalınması tavsiye edilmelidir.
GESİTA gerekli olmadıkça gebelik döneminde kullanılmamalıdır. Gebe kadınlarda gemcitabin
kullanımına yönelik yeterli veri yoktur. Hayvan çalışmalarında reproduktif toksisite gözlenmiştir.
Gebelik dönemi
Gemsitabinin gebelik ve/veya fetüs/yeni doğan üzerinde zararlı farmakolojik etkileri
bulunmaktadır. GESİTA gerekli olmadıkça gebelik döneminde kullanılmamalıdır.
Laktasyon dönemi
Gemsitabinin insan ya da hayvan sütü ile atılmasına ilişkin yetersiz/sınırlı bilgi mevcuttur.
Memedeki çocuk açısından bir risk olduğu göz ardı edilemez. Emzirme sırasında gemsitabin ile
tedavinin mutlak gerekli olduğu durumlarda, çocuğun memeden kesilmesi gerekmektedir.
Üreme yeteneği / Fertilite
Fertilite çalışmalarında gemsitabin, erkek farelerde hipospermatogeneze neden olmuştur (bkz.
bölüm 5.3). Bu nedenle, gemsitabin ile tedavi edilen erkeklerin tedavi sırasında ve sonrasında 6
aya varan bir süre ile çocuk sahibi olmaması önerilmekte ve gemsitabin ile tedaviye bağlı
infertilite olasılığı nedeniyle gerekirse tedavi öncesinde spermlerinin dondurularak muhafazası
konusunda daha geniş bilgi edinmelidirler.
7/174.7. Araç ve makine kullanımı üzerindeki etkiler
Araç ve makine kullanımı üzerindeki etkilerle ilgili bir çalışma gerçekleştirilmemiştir. Ancak,
gemsitabin özellikle alkol kullanımı ile birlikte hafif-orta derecede uyuklamaya neden olabilir.
Hastalar uyuklama hali geçtikten sonra araç ve makine kullanmaları konusunda uyarılmalıdırlar.
4.8. İstenmeyen etkiler
GESİTA tedavisiyle ilgili olarak görülen en yaygın rapor edilen advers ilaç reaksiyonları:
Hastaların %60’ında kusma ile birlikte olan veya olmayan bulantı, karaciğer transaminazlarda
(AST/ALT) ve alkalen fosfataz düzeylerinde yükselmeler görülmüştür. Hastaların %50’sinde
proteinüri ve hematüri, akciğer hastalarında en yüksek görülme sıklığı olan alerjik dispne,
hastaların yaklaşık %25’inde alerjik deri döküntüleri ve %10’unda da kaşıntı görülmüştür.
Advers reaksiyonların yaygınlık ve şiddeti doz, infüzyon hızı ve dozlar arası süreden
etkilenmektedir (bkz.bölüm 4.4). Doz kısıtlayıcı advers reaksiyonlar trombosit, lökosit ve
granülosit sayılarındaki düşüşlerdir (bkz. bölüm 4.2).
İstenmeyen etkiler, aşağıda MedDRA sistem-organ sınıfına göre ve mutlak sıklık olarak
verilmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila < 1/100); seyrek
(≥1/10,000 ila < 1/1,000); çok seyrek (< 1/10,000), bilinmiyor (eldeki verilerden hareketle tahmin
edilemiyor) olarak sınıflandırılır.
Sistem Organ Sınıfı
Çok yaygın:
• Lökopeni (Nötropeni Sınıf 3 = % 19.3 Sınıf 4 = %6)
Kemik iliği supresyonu hafif ile orta derecede olup çoğunlukla
granülosit sayımını etkiler (bkz. bölüm 4.2)
• Trombositopeni
Kan ve lenf sistemi
• Anemi
bozuklukları
Yaygın:
• Febril nötropeni
Çok seyrek:
• Trombositoz
İmmün sistem Çok seyrek:
bozuklukları • Anaflaktoid reaksiyon
Metabolizma ve beslenme Yaygın:
bozuklukları • Anoreksi
Yaygın:
• Baş ağrısı
Sinir sistemi bozuklukları • Uykusuzluk
• Uyuklama
Yaygın olmayan:
• Serebrovasküler olay
Yaygın olmayan:
Kardiyak bozukluklar • Aritmiler, çoğunlukla supraventriküler yapıda
• Kalp yetmezliği
8/17Seyrek:
• Miyokard enfarktüsü
Seyrek :
Vasküler bozukluklar • Periferik vaskülit ve kangren bulguları
• Hipotansiyon
Çok yaygın:
• Dispne – genellikle hafif olup tedavi gerektirmeden hızla
geçer
Yaygın:
Solunum, göğüs • Öksürük
mediyastinal bozukluklar • Rinit
Yaygın olmayan:
• İnterstisyel pnömoni (bkz. bölüm 4.4)
• Bronkospazm – genellikle hafif ve geçicidir ancak parenteral
tedavi gerektirebilir
Seyrek:
• Akciğer ödemi
• ARDS (bkz. bölüm 4.4)
Gastrointestinal Çok yaygın:
bozukluklar • Bulantı
• Kusma
Yaygın:
• Diyare
• Stomatit ve ağızda ülserasyon
• Konstipasyon
Çok seyrek:
• İskemik kolit
Hepatobiliyer bozukluklar Çok yaygın:
• Karaciğer transaminazları (AST/ALT) ve alkalen fosfatazda
yükselme
Yaygın:
• Bilirubin artışı
Yaygın olmayan:
• Karaciğer yetmezliği ve ölüm dahil ağır karaciğer
toksisitesi
Seyrek:
• Gama glutamil transferazda (GGT) artış
Çok yaygın:
Deri ve deri altı doku • Alerjik deri döküntüleri çoğu kez kaşıntıyla ilişkili
bozuklukları • Alopesi
Yaygın:
• Kaşınma
• Terleme
Seyrek:
• Deri ve büllöz deri döküntülerini içeren ağır deri
reaksiyonları
9/17• Ülserasyon
• Vezikül ve iltihap oluşumu
• Kepeklenme
Çok seyrek:
• Toksil epidermal nekrolizis
• Stevens-Johnson sendromu
Kas-iskelet bozuklukları, Yaygın:
bağ doku ve kemik • Sırt ağrısı
hastalıkları • Miyalji
Böbrek ve idrar yolu Çok yaygın
hastalıkları • Hematüri
• Hafif proteinüri
Yaygın olmayan:
• Böbrek yetmezliği
• Hemolitik üremik sendrom (bkz. bölüm 4.4)
Genel ve uygulama Çok yaygın:
bölgesine ilişkin • Grip benzeri semptomlar – en yaygın semptomlar ateş, baş
bozukluklar ağrısı, üşütme, kas ağrısı, asteni, ve anoreksi. Öksürük, rinit,
keyifsizlik, terleme ve uyumada zorluklar da rapor edilmiştir.
• Ödem/periferik ödem – yüz ödemi dahil. Tedavi
sonlandırıldıktan sonra ödem geri dönüşümlüdür
Yaygın:
• Ateş
• Asteni
• Üşüme
Seyrek:
• Enjeksiyon bölgesi reaksiyonları – genellikle hafif yapıda
Yaralanma, zehirlenme, Seyrek:
prosedürel • Radyasyon toksisitesi (bkz. bölüm 4.5)
komplikasyonlar • Radyasyon recall
Meme kanserinde kombine kullanım:
Gemsitabinin paklitaksel ile kombine kullanımında, sınıf 3 ve 4 hematolojik toksisitelerin sıklığı,
özellikle nötropeni artar. Ancak, bu advers reaksiyonlardaki artış enfeksiyon insidansındaki
artışla veya hemorajik olaylarla ilişkili değildir. Gemsitabinin paklitakselle kombine
kullanımında yorgunluk ve febril nötropeni daha sık oluşur. Anemi ile ilişkili olmayan
yorgunluk, ilk kürden sonra düzelir.
Sınıf 3 ve 4 Advers Olaylar
Paklitaksele karşı gemsitabin artı paklitaksel
Hasta sayısı (%)
Paklitaksel kolu Gemsitabin artı paklitaksel
(N=259) kolu (N=262)
Sınıf 3 Sınıf 4 Sınıf 3 Sınıf 4
Laboratuvar
Anemi 5(1.9) 1(0.4) 15(5.7) 3(1.1)
10/17Trombositopeni 0 0 14(5.3) 1(0.4)
Nötropeni 11(4.2) 17(6.6)* 82(31.3) 45(17.2)*
Laboratuvar dışı
Febril nötropeni 3(1.2) 0 12(4.6) 1(0.4)
Yorgunluk 3(1.2) 1(0.4) 15(5.7) 2(0.8)
Diyare 5(1.9) 0 8(3.1) 0
Motor nöropati 2(0.8) 0 6(2.3) 1(0.4)
Duyusal nöropati 9(3.5) 0 14(5.3) 1(0.4)
* 7 günden daha fazla süren Sınıf 4 nötropeni kombinasyon kolunda olan hastaların %12.6’sında
paklitaksel kolunda olan hastaların da %5’inde oluşur,
Mesane kanserinde kombine kullanım:
Sınıf 3 ve 4 Advers Olaylar
MVAC’a karşı gemsitabin artı sisplatin
Hasta sayısı (%)
MVAC (metotreksat, Gemsitabin artı sisplatin
vinblastin, doksorubisin ve kolu (N=262)
sisplatin) kolu
(N=196)
Sınıf 3 Sınıf 4 Sınıf 3 Sınıf 4
Laboratuvar
Anemi 30(16) 4(2) 47(24) 7(4)
Trombositopeni 15(8) 25(13) 57(29) 57(29)
Laboratuvar dışı
Bulantı ve kusma 37(19) 3(2) 44(22) 0(0)
Diyare 15(8) 1(1) 6(3) 0(0)
Enfeksiyon 19(10) 10(5) 4(2) 1(1)
Stomatit 34(18) 8(4) 2(1) 0(0)
Over kanserinde kombine kullanım:
Sınıf 3 ve 4 Advers Olaylar
Karboplatine karşı gemsitabin artı karboplatin
Hasta sayısı (%)
Karboplatin kolu Gemsitabin artı
(N=174) karboplatin kolu (N=175)
Sınıf 3 Sınıf 4 Sınıf 3 Sınıf 4
Laboratuvar
Anemi 10(5.7) 4(2.3) 39(22.3) 9(5.1)
Nötropeni 19(10.9) 2(1.1) 73(41.7) 50(28.6)
Trombositopeni 18(10.3) 2(1.1) 53(30.3) 8(4.6)
Lökopeni 11(6.3) 1(0.6) 84(48.0) 9(5.1)
11/17Laboratuvar dışı
Hemoraji 0(0.0) 0(0.0) 3(1.8) (0.0)
Febril nötropeni 0(0.0) 0(0.0) 2(1.1) (0.0)
Nötropeni olmadan 1(0.6)
0(0.0) 0(0.0) (0.0)
enfeksiyon
Duyusal nöropati kombinasyon kolunda tek başına karboplatin ile olandan daha sıktı
4.9. Doz aşımı ve tedavisi
Gemsitabinin doz aşımında kullanılabilecek bir antidot yoktur. Tek doz uygulamaları iki haftada
bir 30 dakikalık intravenöz infüzyon tarzında 5700 mg/m² dozuna varan dozlarla klinik olarak
kabul edilebilir toksisite düzeyleri elde edilmiştir. Eğer doz aşımı şüphesi varsa, hastanın kan
sayımları izlenmeli ve gereğinde destekleyici tedavi yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Pirimidin analogu
ATC Kodu: L01BC05
Hücre kültürlerindeki sitotoksik aktivite
Gemsitabin çok sayıda murin ve insan tümör hücrelerini içeren çeşitli kültürlerde anlamlı
sitotoksik etki gösterir. Etkisi faz-spesifik olup, gemsitabin esas olarak DNA sentez döneminde
(S-fazı) olan hücreleri öldürmekte ve belirli koşullarda hücre siklusunu G /S fazı geçişinde bloke
1
etmektedir. Gemsitabinin in vitro sitotoksik etkisi hem konsantrasyona hem de zamana
bağımlıdır.
Preklinik modellerde antitümor aktivite
Hayvanlarda, antitümoral aktivite gemsitabinin uygulama sıklığına bağlıdır. Gemsitabin günlük
olarak uygulandığında, hayvanlarda yüksek mortalite görülmüş ancak minimal antitümoral
aktivite gözlenmiştir. Fakat eğer, gemsitabin üç veya dört günde bir verilirse, fare tümörlerinin
geniş bir spektrumuna karşı ölümcül olmayan dozlarda anti-tümor aktivitesi görülebilir.
Etki mekanizması
Bir pirimidin antimetaboliti olan gemsitabin (dFdC), hücre içinde nükleozid kinazlar yoluyla
aktif difosfat (dFdCDP) ve trifosfat (dFdCTP) nükleozidlere metabolize olur. Gemsitabin
sitotoksik etkisi dFdCDP ve dFdCTP’ye bağlı iki ayrı mekanizma ile DNA sentezinin
inhibisyonuna bağlıdır. İlk olarak, dFdCDP DNA sentezi için deoksinükleozid trifosfat (dCTP)
oluşturan reaksiyonları katalize eden ribonükleotid redüktazı inhibe eder. Bu enzimin dFdCDP ile
inhibisyonu genel olarak deoksinükleozid konsantrasyonlarında, özellikle de dCTP’de azalmaya
yol açar. İkinci olarak da, dFdCTP DNA’da yer almak için dCTP ile yarışmaya girer (bireysel-
güçlenme).
Aynı yolla, az miktarda gemsitabin RNA içinde de yer alabilir. Böylece, dCTP’nin hücre içi
konsantrayonundaki azalma dFdCTP’nin DNA yapısına girmesini kolaylaştırır. DNA polimeraz
epsilon gemsitabini uzaklaştıramaz ve oluşan DNA zincirini onaramaz. Gemsitabin DNA
yapısına girdikten sonra, DNA zincirinde bir nükleotidlik artış olur. Prensip olarak bu artış, hücre
ölümüne (apoptozis) yol açan ileri düzeyde DNA sentezinin tam inhibisyonu anlamına gelir.
12/17Klinik veri
Mesane kanseri
İlerlemiş veya metastatik ürotelyal transisyonel hücre karsinomalı 405 hastada yapılan randomize
faz III çalışmasında her iki tedavi kolu (gemsitabin/sisplatin’e karşı
metotreksat/vinblastin/adriamisin/sisplatin (MVAC)) arasında medyan sağkalım (sırasıyla 12.8
ve 14.8 ay, p=0.547), progresyona kadar geçen süre (sırasıyla 7.4 ve 7.6 ay, p=0.842) ve cevap
oranı (sırasıyla %49.4 ve %45.7, p=0.512) arasında bir farklılık bulunmamıştır. Ancak,
gemsitabin ve sisplatin kombinasyonunun MVAC’a göre daha iyi toksisite profili bulunmaktadır.
Pankreas kanseri
İlerlemiş veya metastatik pankreas kanseri olan 126 hastada yapılan randomize faz III
çalışmasında gemsitabin 5-florourasilden istatistiksel olarak anlamlı yüksek klinik yarar cevap
oranı göstermiştir (sırasıyla %23.8 ve %4.8, p=0.0022). Ayrıca, gemsitabinle tedavi edilen
hastalar 5-florourasil ile tedavi edilen hastalarla karşılaştırıldığında istatistiksel olarak anlamlı
sağkalım süresinin 0.9’dan 2.3 aya kadar (log-rank p<0.0002) ve istatistiksel olarak anlamlı
medyan yaşam süresinin 4.4’den 5.7 aya kadar (log-rank p<0.0024) uzadığı gözlenmiştir.
Küçük hücreli dışı akciğer kanseri
Opere edilemeyen lokal ileri veya metastatik küçük hücreli dışı akciğer kanseri olan 522 hastada
yapılan randomize faz III çalışmasında, gemsitabin sisplatinle kombine halde tek başına
sisplatine göre istatistiksel olarak anlamlı daha yüksek cevap oranı (sırasıyla %31.0 ve %12.0,
p=<0.0001) göstermiştir. Gemsitabin/sisplatinle tedavi edilen hastalar sisplatinle tedavi edilen
hastalarla karşılaştırıldığında progresyon süresinde 3.7 aydan 5.6 aya (log-rank p<0.0012)
değişen istatistiksel olarak anlamlı bir uzama ve medyan yaşam süresinde de 7.6’dan 9.1 aya
(log-rank p<0.004) değişen istatistiksel olarak anlamlı bir uzama gözlenmiştir.
Sınıf IIIB veya IV küçük hücreli dışı akciğer kanserli 135 hastada yapılan bir başka randomize
faz III çalışmasında gemsitabin ve sisplatin kombinasyonu sisplatin ve etoposid kombinasyonuna
göre istatistiksel olarak anlamlı bir cevap oranı (sırasıyla %40.6 ve %21.2, p=0.025) göstermiştir.
Gemsitabin/sisplatin ile tedavi edilen hastalar etoposid/sisplatin ile tedavi edilen hastalarla
karşılaştırıldığında progresyon süresinde 4.3 aydan 6.9 aya (p=0.014) değişen istatistiksel olarak
anlamlı bir artış gözlenmiştir. Her iki çalışmada tolerans her iki tedavi kolunda benzerdir.
Over kanseri
Randomize faz III çalışmasında, ileri epitel over kanseri olan ve platin esaslı tedaviyi
tamamladıktan sonra en az 6 ay sonra nüks olan 365 hastada gemsitabin ve karboplatin (GCb)
veya karboplatin (Cb) ile tedavi randomize edilmiştir. GCb ile tedavi edilen hastalar Cb ile tedavi
edilen hastalarla karşılaştırıldığında hastalık progresyon süresinde 5.8 aydan 8.6 aya (log-rank
p=0.0038) değişen istatistiksel olarak anlamlı bir artış gözlenmiştir. Cevap oranlarındaki farklılık
GCb kolunda %47.2 iken Cb kolunda %30.9 (p=0.0016), medyan sağkalımdaki farklılık da
GCb’de 18 ayken Cb kolunda 17.3 (p=0.73) olup GCb kolu tercih edilmiştir.
Meme kanseri
Opere edilemeyen lokal reküran veya metastatik meme kanseri olan ve adjuvan/neoadjuvan
kemoterapi sonrası nüks olan 529 hastada yapılan bir randomize faz III çalışmasında gemsitabin
paklitaksel ile kombine halde tek başına paklitakselle karşılaştırıldığında dokümante edilen
hastalık progresyonu süresinde 3.98 aydan 6.14 aya (log-rank p=0.0002) değişen istatistiksel
olarak anlamlı bir artış olmuştur. 377 ölüm sonrası, genel sağkalım gemsitabin/paklitakselle
13/17tedavi edilen hastalarda 18.6 ay iken paklitakselle tedavi edilen hastalarda 15.8 ay (log-rank
p=0.0489, HR 0.82), genel cevap oranı da sırasıyla %41.4 ve %26.2 (p=0.0002) bulunmuştur.
5.2. Farmakokinetik özellikler
Genel özellikler
Gemsitabinin farmakokinetiği 7 çalışmada, 353 hastada incelenmiştir. Bu çalışmalara, 29 ile 79
yaşlar arasındaki, 121 kadın ve 232 erkek katılmıştır. Bu hastalardan yaklaşık %45’inde küçük
hücreli dışı akciğer kanseri ve %35’inde pankreas kanseri tanısı vardı.
Aşağıdaki farmakokinetik parametreler 0.4-1.2 saat süreyle infüzyonla verilen 500-2592 mg/m²
arasındaki dozlarda elde edildi.
Doruk plazma konsantrasyonu infüzyon sonlandırıldıktan sonra 5 dakika içinde ölçüldü: 3.2 ve
45.5 μg/ml. 1000 mg/m²/30 dakika dozundan sonra ana bileşenin plazma konsantrasyonu
infüzyon sonlandırıldıktan yaklaşık 30 dakika sonra 5 μg/ml’dan daha büyük ve ilave saat için
0.4 μg/ml’dan daha büyük bulunmuştur.
Dağılım:
Merkezi kompartmanın dağılım hacmi: Kadınlarda 12.4 l/m² ve erkeklerde 17.5 l/m². Bireyler
arası farklılık % 91.9 olmuştur.
Periferik kompartman dağılım hacmi: 47.4 l/m² olup, erkek ve kadın arasında bir farklılık
bulunmamıştır.
İlacın plazma proteinlerine bağlanması ihmal edilebilir düzeyde bulunmuştur.
Yarılanma ömrü: Yaş ve cinsiyete bağlı olarak 42 ila 94 dakika arasında değişmektedir. Önerilen
doz takviminde gemsitabin eliminasyonu infüzyona başlandıktan sonra 5 ile 11 saat içinde
tamamlanması gerekir. Gemsitabin haftada bir kez uygulandığında birikmemektedir.
Biyotransformasyon:
Gemsitabin karaciğer, böbrekler, kan ve diğer dokularda sitidin aminaz tarafından hızla
metabolize edilmektedir. Hücre içinde gemsitabin tarafından monofosfatlar, difosfatlar ve
trifosfatlar (dFdCMP, dFdCDP ve dFdCTP) oluşturulmaktadır. Gemsitabinin difosfat ve
trifosfatlarının aktif olduğu kabul edilmektedir. Hücre içi olarak oluşan bu metabolitler plazma
veya idrarda tespit edilememektedir. Ana metaboliti olan 2'-deoksi-2', 2'-diflorüridin (dFdU) aktif
olmayıp, plazma ve idrarda saptanır.
Eliminasyon:
Sistemik klerens cinsiyet ve yaşa bağlı olarak 29.2 l/saat/m² ile 92.2 l/saat/m² arasında
değişmiştir. Bireyler arası farklılık %52.2 bulunmuştur. Kadınlardaki klerens erkeklerdeki
değerlerden yaklaşık olarak %25 daha düşüktür. Hızlı olmasına rağmen klerens hem erkeklerde
hem de kadınlarda yaşla birlikte azalır. Tavsiye edilen 1000 mg/m² gemsitabin dozu 30 dakikalık
infüzyon olarak uygulandığında, kadınlarda ve erkeklerde görülen düşük klerens değerleri
gemsitabin dozunda azaltmayı gerektirmemektedir.
İdrar ile değişmeden atılan gemsitabin oranı %10’dan daha azdır.
14/17Renal klerens: 2-7 l/saat/m².
Uygulamadan sonraki hafta boyunca, uygulanan gemsitabin dozunun %92 ile %98’i geri
kazanılmakta, bunun %99’u idrarda başlıca dFdU formunda ve dozun %1’i de feçesle atılır.
dFdCTP’nin kinetiği:
Bu metabolit periferal kan mononükleer hücrelerinde bulunmuş olup, kinetikleri bu hücrelere
aittir. Hücre içi konsantrasyonları, 0.4-5 μg/ml düzeyinde kararlılık durumu konsantrasyonları
oluşturan, 35-350 mg/m²/30 dakikalık gemsitabin dozlarıyla orantılı olarak artmaktadır.
Gemsitabin plazma konsantrasyonları 5 μg/ml düzeyini aştığında, dFdCTP düzeylerinin
artmaması, hücrelerde oluşumun doygun olduğunu düşündürür.
Terminal eliminasyon yarı ömrü: 0.7-12 saat.
dFdU’nun kinetiği:
Doruk plazma konsantrasyonu, 1000 mg/m²’lik dozun 30 dakika süreyle infüzyonu sona erdikten
3-15 dakika sonra ortaya çıkar ve 28-52 μg/ml düzeyine ulaşır. Haftada bir doz uygulamasından
sonraki en düşük konsantrasyon, birikme olmaksızın 0.07-1.12 μg/ml arasındadır. Trifazik
plazma konsantrasyon-zaman eğrisi terminal yarılanma ömrü 65 saattir (33-84 saat aralığında).
Ana bileşikten dFdU oluşumu: %91 - %98
Merkezi kompartman dağılım hacmi 18 l/m²’dir (11 - 22 l/m² aralığı).
Dağılım hacmi (kararlı durum, Vss) 150 l/m²’dir (96 - 228 l/m² aralığı).
Doku dağılımı: kapsamlı
Ortalama görünür klerens: 2.5 l/saat/m² (1-4 l/saat/m² aralığı)
Üriner atılım: Tümü
Gemsitabin ve paklitaksel kombinasyon tedavisi
Kombinasyon tedavisi hem gemsitabinin hem de paklitakselin farmakokinetiğini değiştirmez.
Gemsitabin ve karboplatin kombinasyon tedavisi
Karboplatinle kombine olarak verildiğinde gemsitabinin farmakokinetiği değişmez.
Hastalardaki karakteristik özellikler
Renal yetmezlik:
Hafif ila orta derecede böbrek yetmezliğinin (GFR 30 ml/dak’dan 80 ml/dak’a kadar) gemsitabin
farmakokinetiği üzerinde sürekli ve anlamlı bir etkisi bulunmamaktadır.
5.3. Klinik öncesi güvenlilik verileri
Farelerde ve köpeklerde altı ay kadar süren tekrarlanan doz çalışmalarında esas bulgu uygulama
şeması ve doza bağlı hematopoetik baskılanma olup bu geri dönüşlüdür.
Gemsitabin, in vitro mutasyon testinde ve in vivo kemik iliği mikronukleus testinde mutajeniktir.
Kalsijonik potansiyelini değerlendirmek için uzun süreli hayvan çalışmaları yapılmamıştır.
Fertilite çalışmalarında, gemsitabin erkek farelerde geri dönüşlü, hipospermatogenez
oluşturmuştur. Dişi fertilitesi üzerine etki göstermemiştir.
15/17Deneysel hayvan çalışmalarının değerlendirmesinde üreme toksisitesi olduğu gösterilmiştir örn.
doğum kusuru ve embriyo veya fetüsün gelişimi üzerine diğer etkiler, gebelik süresi veya peri ve
postnatal gelişim değişikliği.
6. FARMASÖTİK ÖZELLİKLER
6.1. Yardımcı maddelerin listesi
Sodyum asetat trihidrat
Sodyum hidroksit
Enjeksiyonluk su
6.2. Geçimsizlikler
Bu tıbbi ürün diğer tıbbi ürünlerle karıştırılmamalıdır.
6.3. Raf ömrü
Açılmamış flakonlar: 24 ay
Seyreltilerek hazırlanan çözelti: Mikrobiyolojik açıdan, hazırlanan çözelti hemen kullanılmalıdır.
Hemen kullanılmazsa, hazırlanan çözeltinin kullanım öncesi saklama süresi ve koşulları
kullanıcının sorumluluğundadır. Seyreltme kontrollü ve aseptik koşullar altında gerçekleşmiyorsa
normalde oda sıcaklığında en fazla 24 saat saklanabilir.
Seyreltilerek hazırlanan gemsitabin çözeltisi kristalizasyona yol açacağından buzdolabında
saklanmamalıdır.
6.4. Saklamaya yönelik özel tedbirler
Açılmamış flakonlar: 25° C’nin altında oda sıcaklığında saklayınız.
Seyreltilerek hazırlanan tıbbi ürünün saklama koşulları için bölüm 6.3’e bakınız.
6.5. Ambalajın niteliği ve içeriği
Renksiz cam (tip I) flakonlar, gri floropolimer kaplı halobütil kauçuk tıpalarla ve alüminyum
döner kapaklarla kapatılmış flakonlar.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
Taşınması:
İnfüzyon solüsyonunun hazırlanması ve atılmasında sitotoksik ürünlerin normal güvenlik
önlemleri alınmalıdır. İnfüzyon solüsyonu özel bir kapta taşınmalı ve koruyucu eldiven ve giysi
kullanılmalıdır. Eğer özel bir kap yoksa maske ve gözlük kullanımı sağlanmalıdır.
Hazırlanan çözelti gözlerle temas ederse ciddi iritasyona yol açabilir. Gözler hemen bol su ile
yıkanmalıdır. Eğer iritasyon devam ederse doktora danışılmalıdır. Solüsyon eğer ciltle temas
ederse bol su ile yıkanmalıdır.
16/177. RUHSAT SAHİBİ
Sandoz İlaç San. ve Tic. A.Ş.
Küçükbakkalköy Mh. Şehit Şakir Elkovan Cd. N:2
34750 Kadıköy - İstanbul
8. RUHSAT NUMARASI
136/5
9. İLK RUHSAT TARİHİ / RUHSAT YENİLEME TARİHİ
Ruhsat tarihi: 09.05.2013
Ruhsat yenileme tarihi: -
10. KÜB’ÜN YENİLENME TARİHİ
---
17/17