KISA ÜRÜN BİLGİSİ
1. BEŞERİ TIBBİ ÜRÜNÜN ADI
OXYGO %0,05 burun spreyi, çözelti
2. KALİTATİF VE KANTİTATİF BİLEŞİM
Etkin maddeler:
Her bir 10 ml’lik çözelti etkin madde olarak 5 mg oksimetazolin hidroklorür içerir.
Yardımcı maddeler:
Benzalkonyum klorür (1.50 mg) içermektedir.
Yardımcı maddeler için 6.1’e bakınız.
3. FARMASÖTİK FORM
Burun spreyi, çözelti
Berrak, renksiz çözelti.
4. KLİNİK ÖZELLİKLER
4.1 Terapötik endikasyonlar
 Soğuk algınlığı, saman nezlesi veya diğer alerjik rinitlere ve rinosinüzitlere bağlı nazal
konjesyonun giderilmesi,
 Paranazal sinüs hastalıklarında sekresyonun drenajına yardımcı olarak,
 Orta kulak iltihaplarında nazofarinks mukozasının dekonjesyonu için yardımcı tedavi olarak,
 Rinoskopiyi kolaylaştırmak için kullanılır.
4.2 Pozoloji ve uygulama şekli
Pozoloji/ uygulama sıklığı ve süresi:
OXYGO, sadece 6 yaş ve üzerindeki çocuklar ile yetişkinlere verilebilir; küçük çocuklarda ve
bebeklerde kullanılmamalıdır.
6 yaş ve üzerindeki çocuklar ile yetişkinlerde: Her bir burun deliğine günde 2-3 defa 1 püskürtme
OXYGO uygulanır.
OXYGO için belirlenmiş tek bir doz, günde 3 defadan daha fazla uygulanmamalıdır.
Özellikle çocuklarda uzun süreli kullanımdan ve doz aşımından kaçınılmalıdır.
Önerilenden daha yüksek dozajlar, yalnızca tıbbi gözetim altında kullanılabilir.
Yinelenen kullanımdan önce birkaç günlük tedavisiz bir dönem geçmelidir.
Kronik rinitte nazal mukoza atrofisi riski nedeni ile ilaç, yalnızca tıbbi gözetim altında
kullanılabilir.
Uygulama şekli:
OXYGO, burun içine uygulanır.
1Özel popülasyonlara ilişkin ek bilgiler
Böbrek/karaciğer yetmezliği:
Böbrek/karaciğer yetmezliği olan hastalarda kullanımına ilişkin özel bir durum bulunmamaktadır.
Pediatrik popülasyon:
OXYGO, sadece 6 yaş ve üzerindeki çocuklar ile yetişkinlere verilebilir; küçük çocuklarda ve
bebeklerde kullanılmamalıdır.
Geriyatrik popülasyon:
Geriyatrik popülasyonda kullanımına ilişkin özel bir durum bulunmamaktadır.
4.3 Kontrendikasyonlar
Rinitis sikka ve etkin bileşene veya diğer adrenerjik ilaçlara karşı aşırı hassasiyet durumunda
kullanılmamalıdır.
OXYGO’nun içeriğinde koruyucu madde olarak benzalkonyum klorür bulunması nedeniyle, bu
maddeye aşırı hassasiyeti olduğu bilinenlerde kullanılmamalıdır.
OXYGO’nun içeriğindeki etkin madde konsantrasyonu yetişkinler ve okul çağındaki çocuklar için
tasarlanmıştır; bu nedenle bebekler ve 6 yaşından küçük çocuklar için uygun değildir. Bu hastalar
için içeriğinde daha az etkin madde bulunan preparatlar mevcuttur.
OXYGO, transsfenoidal hipofizektomiden veya dura materi açıkta bırakan diğer cerrahi
girişimlerden sonra kullanılmamalıdır.
4.4 Özel kullanım uyarıları ve önlemleri
Aşağıdaki durumlarda bu ilacın kullanımından kaçınılmalıdır:
 Kardiyovasküler sistem hastalıkları,
 Monoamin oksidaz inhibitörleri (MAOI) veya trisiklik antidepresanlar (TSA) ile birlikte eş
zamanlı kullanım,
 Artmış göz içi basıncı (özellikle dar açılı glokom),
 Diabetes Mellitus,
 Hipertansiyon,
 Feokromasitoma,
 Prostat hipertrofisi,
 Tiroid fonksiyon bozuklukları.
Rebound etki ve ilaca bağlı rinitten kaçınmak amacıyla arka arkaya 7 günden uzun süre ile
kullanılmamalıdır. Akut alevlenmeler dışında oksimetazolin kronik rinit tedavisinde
kullanılmamalıdır.
Doz aşımından kaçınılmalıdır. Önerilenden daha yüksek dozlar, yalnızca tıbbi gözetim altında
kullanılabilir.
Dekonjestan özellikteki rinolojik ajanların sürekli kullanımı etkilerini azaltabilir. Lokal olarak
uygulanan rinolojik ajanların suistimali mukoza atrofisine ve rinitis medikamentoza ile birlikte
reaktif hiperemiye yol açabilir.
2Kronik rinitli hastalarda geçici olarak kullanımda müköz membranların tam amaçlı dekonjesyonunda
tıbbi yönden izleme gerekir.
OXYGO’nun içeriğinde bulunan koruyucu madde (benzalkonyum klorür) özellikle uzun süreli
kullanımda nazal mukozanın şişmesine sebep olabilir. Eğer böyle bir reaksiyondan (kronik olarak
tıkalı burun) şüphelenilirse, mümkün olduğunda nazal kullanım için koruyucu içermeyen başka bir
ilaç kullanılmalıdır. Nazal kullanım için koruyucu içermeyen bir ilaç bulunmuyorsa, farklı bir dozaj
formunun kullanılması düşünülmelidir.
OXYGO, içeriğinde bulunan koruyucu madde benzalkonyum klorür nedeniyle tahriş edici olabilir ve
deri reaksiyonlarına sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
OXYGO gibi oksimetazolin içeren ilaçlarla ruh halini uyaran ilaçların (tranilsipromin tipi MAO-
inhibitörleri veya trisiklik antidepresanlar) birlikte kullanımı, kendi kardiyovasküler etkinliklerine
bağlı olarak kan basıncında yükselmeye yol açabilir.
OXYGO, hipertansiyon riskinden dolayı MAOİ’ni aldıktan sonra 2 haftaya kadar
kullanılmamalıdır.
OXYGO’nun aşırı dozu veya yutulması ve trisiklik antidepresanlar veya MAO inhibitörlerinin
birlikte veya OXYGO’nun uygulamasından hemen önce verilmesi, kan basıncında yükselmeye yol
açabilir.
OXYGO, betanidin, debrisokin ve guanetidinin etkilerini antagonize edebilir.
Bromokriptin alan hastalarda dikkatli olunmalıdır.
Özel popülasyona ilişkin ek bilgiler:
Özel popülasyon üzerinde etkileşim çalışması yapılmamıştır.
Pediatrik popülasyon:
Pediatrik popülasyon üzerinde etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Sınırlı sayıda (250’den fazla) gebelikte maruz kalma olgularına ilişkin veriler, oksimetazolinin
gebelik üzerinde ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilmemiştir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir (“5.3
Klinik öncesi güvenlilik verileri” bölümüne bakınız).
Gebe kadınlara verilirken dikkatli olunmalıdır.
3Laktasyon dönemi
Oksimetazolin hidroklorürün anne sütü ile atılıp atılmadığı bilinmemektedir. Aşırı doz, plasentaya
kan akışını ve süt üretimini azaltabileceği için önerilen doz aşılmamalıdır.
Laktasyon sırasında kullanılırsa dikkat gerekir.
Üreme yeteneği/Fertilite
OXYGO tedavisinin insanlarda fertiliteyi etkileyip etkilemediği bilinmemektedir.
4.7 Araç ve makine kullanımı üzerindeki etkiler
Oksimetazolin içeren soğuk algınlığı ilaçlarının uzun süre veya önerilen dozlardan daha yüksek
miktarlarda kullanılmasından sonra kardiyovasküler sistem veya santral sinir sistemi tutulumu ile
birlikte olan sistemik etkiler göz ardı edilemez. Bu gibi durumlarda, araç veya makine kullanma
yeteneği azalabilir.
4.8 İstenmeyen etkiler
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1.000 ila ≤ 1/100); seyrek (≥
1/10.000 ila ≤ 1/1.000); çok seyrek (≤ 1/10.000); bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Yaygın olmayan: Aşırı duyarlılık reaksiyonları (anjiyoödem, döküntü, kaşıntı)
Sinir sistemi hastalıkları
Seyrek: Baş ağrısı, uykusuzluk veya yorgunluk oluşumu, sersemlik hissi, sedasyon, anksiyete,
irritabilite, huzursuzluk, halüsinasyon ve konvülsiyonlar (özellikle çocuklarda)
Kardiyovasküler sistem hastalıkları
Yaygın olmayan: Topikal nazal uygulamada hipertansiyon, taşikardi ve çarpıntı gibi sistemik
etkilerin oluşumu
Solunum sistemi hastalıkları
Yaygın: Nazal mukoza, ağız ve boğazda yanma veya kuruluk; özellikle hassas hastalarda aksırma
oluşabilir.
Seyrek: Etki kaybolduktan sonra mukozanın şişmesi şiddetlenebilir (reaktif hiperemi).
İmidazolin türevlerinin daha yüksek dozajlarının yanı sıra uzun süreli ve sık kullanımı rinitis
medikamentoza ile birlikte reaktif konjesyona yol açabilir. Bu etki, 5-7 günlük tedaviden sonra bile
yerleşebilir ve kullanım devam ederse müköz membranlarda kalıcı hasara (rinitis sikka) sebep
olabilir.
Genel bozukluklar ve uygulama bölgesine ilişkin hastalıklar
Seyrek: Reaktif hiperemi, bulantı, ekzantem ve görme bozuklukları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)'ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99).
44.9 Doz aşımı ve tedavisi
Doz aşımından veya kazara oral alımdan sonra şu semptomlar oluşabilir: midriyazis, bulantı, kusma,
siyanoz, ateş, spazmlar, taşikardi, kardiyak aritmi, dolaşım kollapsı, kardiyak arrest, hipertansiyon,
pulmoner ödem, respiratuvar bozukluklar, psişik bozukluklar.
Bunlardan başka sersemlikle birlikte merkezi sinir sistemi fonksiyonlarının baskılanması, vücut
sıcaklığında düşme, bradikardi, şok benzeri hipotansiyon, apne ve koma gelişmesi de mümkündür.
Doz aşımı, özellikle çocuklarda çoğu kez konvülsiyon ve koma gibi santral sinir sistemi etkilerine;
bradikardi, apne ve muhtemelen hipertansiyonu takip eden hipotansiyona sebep olur.
Doz aşımından sonra terapötik önlemler:
Ağır doz aşımı durumlarında yoğun bakım tedavisi endikedir. Oksimetazolin hızla
emilebileceğinden hemen tıbbi kömür (absorban), sodyum sülfat (laksatif) verilmeli veya gastrik
lavaj (büyük miktarlarda doz aşımında) uygulanmalıdır. Antidot olarak bir non-selektif alfa-bloker
verilebilir. Gerekiyorsa ateş düşürülür; antikonvülsif tedavi ve oksijen ventilasyonu uygulanır.
Vazopressörler kontrendikedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal nazal sempatomimetik
ATC Kodu: R01AA05
OXYGO’nun etkin maddesi, oksimetazolin hidroklorür, sempatomimetik ve vazokonstriktör etkiye
sahiptir; be sebeple, müköz membranlar üzerinde dekonjestan etki gösterir.
OXYGO’nun burun deliklerinin içine uygulanması, inflamasyonlu nazal mukozanın
dekonjesyonuna yol açar ve aşırı salgının durmasına neden olur. Hasta burundan rahatlıkla yeniden
nefes alabilir.
Nazal mukozanın dekonjesyonu, aynı zamanda, paranazal sinüslerin efferent kanallarını açar ve
genişletir; tuba auditivayı (kulak kanalını) belirginleştirir. Bu durum, salgının boşalmasını
kolaylaştırır ve bakteriyel saldırıya karşı direnç sağlar.
Oksimetazolin içeren solüsyonların antiviral etkileri kültürü yapılmış ve viral yolla enfekte edilmiş
hücrelerde (terapötik yaklaşım) gerçekleştirilen çalışmalar yoluyla gösterilmiştir.
Söz konusu nedensel etki mekanizması zpE inhibisyon testinin yanı sıra rezidüel enfektivite tayini
(virüs titrasyonu), plak redüksiyon testi yardımıyla soğuk algınlığına yol açan virüslerin etkinlik
inhibisyonu yoluyla gösterilmiştir.
Oksimetazolinin anti-inflamatuvar ve anti-oksidatif etkileri çeşitli çalışmalarda gösterilmiştir.
Oksimetazolin, eks vivo ortamda uyarılan alveolar makrofajlarda araşidonik asitten lipid
mediyatörlerinin üretimini anlamlı derecede etkiler. Özellikle 5-lipoksijenaz enziminin etkinliğinin
oksimetazolin tarafından uyarılan inhibisyonuna bağlı olarak anti-inflamatuvar messenger (haberci)
maddelerin (PGE , 15-HETE) sentezi artarken paralel olarak proinflamatuvar sinyal moleküllerinin
2
(LTB ) oluşumu baskılanır. Oksimetazolin, aynı zamanda, uzun süreli olarak kültürü yapılmış
4
alveolar makrofajlarda nitrik oksit sentezinin indüklenebilen formunu (iNOS) inhibe eder.
5Oksimetazolin, primer alveolar makrofajlarda ultraince karbon partikülleri tarafından tetiklenen
oksidatif stresi anlamlı derecede inhibe eder. Oksimetazolin ayrıca, demir/askorbik asit sisteminde
mikrozomların lipid peroksidasyonunu baskılar (antioksidatif etki).
Oksimetazolinin immünomodülatuvar etkileri insanların periferik kan mononükleer hücrelerinde
(PKMH) gösterilmiştir. Oksimetazolin, burada inflamasyonu artıran sitokinlerin (IL1β, IL6, TNFα)
oluşumunu anlamlı derecede azaltır. Ayrıca, oksimetazolin dendritik hücrelerin immünostimülan
özelliklerini inhibe eder.
247 hastada yürütülen paralel gruplu çift-kör karşılaştırmalı bir çalışmada oksimetazolinin
vazokonstriktif, antiviral, anti-inflamatuvar ve antioksidatif etkilerinin kombinasyonuna bağlı
olarak akut rinitin tipik semptomlarında (burunda tıkanıklık, burun akıntısı, aksırma, sağlığın
bozulması) daha hızlı ve daha iyi bir iyileşme ortaya konmuştur (p < 0,05). Bu nedenle, %0,05’lik
oksimetazolin nazal sprey ile tedavi, fizyolojik tuzlu su solüsyonuna kıyasla soğuk algınlığının
süresini ortalama 6 günden 4 güne olmak üzere anlamlı derecede (p < 0,001) kısaltmıştır.
5.2 Farmakokinetik özellikler
Genel özellikler
Sağlıklı bireylerde radyoaktif olarak işaretlenmiş oksimetazolin ile yapılan araştırmalar, intranazal
yolla uygulanan rinolojik ajanın sistemik etkisinin bulunmadığını göstermiştir. Sağlıklı gönüllülerde
çift-kör nitelikteki oral uygulama çalışmaları, ilk non-spesifik EKG değişikliklerinin sadece 1,8 mg
oksimetazolin verilmesinden sonra oluştuğunu göstermiştir. Bu miktar, %0,05’lik solüsyonun 3,6
ml’sine eşittir. Bu miktarda alınan etkin madde kan basıncını ve nabız hızını etkilemez.
Emilim:
Oksimetazolin etkisi birkaç saniye içinde ortaya çıkar.
Açık nitelikli gözlemsel bir çalışmada, nazal spreydeki % 0,05’lik oksimetazolinin etkisinin ortalama
20,6 saniyeden sonra başladığı ölçülmüştür. Bu bulgu, 247 hastada yapılan paralel gruplu çift-kör
kıyaslamalı bir çalışmada izotonik tuzlu su solüsyonu ile karşılaştırıldığında doğrulanmıştır; etkinin
ortalama 25 saniyeden sonra başladığı gözlenmiştir.
Oksimetazolinin etkisi, 12 saate kadar devam eder.
Dağılım:
İnsanlarda oksimetazolin dağılımı hakkında bir bilgi bulunmamaktadır.
Biyotransformasyon:
İnsanlarda intranazal uygulama sonrası terminal eliminasyon yarı ömrü, 35 saattir.
Eliminasyon:
%2,1’i böbrek ve yaklaşık %1,1’i feçes yoluyla atılır.
5.3 Klinik öncesi güvenlilik verileri
Akut toksisite
Sıçanlarda oksimetazolin hidroklorürün LD değerlerinin i.v. uygulamada 0,9 mg/kg, oral
50
uygulamada1,3 mg/kg olduğu tespit edilmiştir. Farelerde LD değerlerinin i.v. uygulama için 9,2
50
6mg/kg, oral uygulama için 26 mg/kg olduğu gösterilmiştir. Akut intoksikasyon semptomları
piloereksiyon, ekzoftalmi, midriyazis ve burun kanamalarını içermiştir. Daha yüksek dozlarda
solgunluk, hafif siyanoz ve motilitede azalma gözlenmiştir. Son aşamalarda asfiksik konvülziyonlar
oluşmuştur.
Subakut toksisite
%0,05’lik solüsyonun 0,6 ml’sinin (0,3 mg oksimetazolin hidroklorür) her iki burun deliğine 13
hafta süresince günde 3 defa damlatılması köpekler tarafından iyi tolere edilmiştir. Sistemik veya
nazal mukozayı etkileyen toksik etki gözlenmemiştir. EKG’de ya da gözde anlamlı hiçbir değişiklik
gözlenmemiştir. Araştırılan dozlar, insanlar için önerilen dozun 60 katına kadar olan dozlara karşılık
gelmekte idi.
Kronik toksisite
Köpeklere 1 yıl boyunca günde iki defa %0,05’lik oksimetazolin hidroklorür solüsyonunun 0,06 ml
ve 0,24 ml’lik nazal dozları verildi. Hiçbir toksik etki gelişmedi. Kullanılan dozlar, insanlar için
önerilen dozun üç katına kadar olan dozlara karşılık gelmekte idi.
Üreme toksisitesi
Sıçanlarda üreme: Oksimetazolinin koitustan sonra 6. ve 15. günlerde 0,08 mg/kg ve 0,24 mg/kg’lık
dozlarda subkutan yolla uygulaması yavrularda herhangi bir somatik anormalliğe yol açmamıştır.
Rezorpsiyon sayısında hafif bir farklılık istatistiksel olarak anlamlı değildi. Araştırılan dozlar,
insanlar için önerilen dozun sırasıyla 25 ve 75 katıydı.
Mutajenik ve tümörojenik potansiyel
Mutajenik potansiyel, bakteriyel revers gen mutasyon ölçümü (Anes testi) kullanılarak yapılan bir
çalışmada tayin edildi. Ames testi mutajenik potansiyel ile ilgili bir belirtiyi oluşturmadı.
Karsinojenik potansiyel hakkında uzun süreli çalışmalar mevcut değildir.
6. FARMASÖTİK ÖZELLİKLER
6.1 Yardımcı maddelerin listesi
Benzalkonyum klorür
Disodyum EDTA
Sodyum hidroksit
Sodyum dihidrojen fosfat 2-hidrat
Disodyum hidrojen fosfat 12-hidrat
Gliserin
Deiyonize su
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
25°C'nin altındaki oda sıcaklığında saklayınız.
76.5 Ambalajın niteliği ve içeriği
Sprey pompalı kapak ile kapatılmış 10 ml’lik HDPE plastik şişe primer ambalaj içerisinde
ambalajlanmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Son kullanma tarihi geçen veya kullanılmayan ilaçları çöpe atmayınız! Çevre, Şehircilik ve İklim
Değişikliği Bakanlığınca belirlenen toplama sistemine veriniz.
7. RUHSAT SAHİBİ
Aprimed İlaç ve Kimyasal Ürünler San. Tic. A.Ş.
Esenyurt / İstanbul
8. RUHSAT NUMARASI
2023/387
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 05.10.2023
Ruhsat yenileme tarihi :
10. KÜB’ÜN YENİLENME TARİHİ
8