KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?”
1. BEŞERİ TIBBİ ÜRÜNÜN ADI
HAEMOCOMPLETTAN P 1 g I.V. enjeksiyonluk/infüzyonluk çözelti tozu
Steril
2. KALİTATİF VE KANTİTATİF BİLEŞİM
Etkin madde: Her flakon 1 g konsantre insan fibrinojeni (koagülasyon Faktör I) içerir.
50 ml enjeksiyonluk su ile sulandırılmış ürün yaklaşık 20 mg/ml insan fibrinojeni içerir.
Yardımcı maddeler:
Sodyum klorür 200-350 mg
Sodyum sitrat 50-100 mg
Sodyum hidroksit (az miktarda pH ayarlayıcı)
Her 1 g fibrinojen 164 mg’a kadar sodyum içerir.
Yardımcı maddeler için 6.1’e bakınız.
3. FARMASÖTİK FORM
I.V. enjeksiyonluk/infüzyonluk çözelti tozu
Beyaz toz
Hazırlanmış çözelti nötr pH değerine neredeyse renksiz veya sarımsı, berrak ila hafif opalesan
bir çözelti.
4. KLİNİK ÖZELLİKLER
4.1. Terapötik endikasyonlar
Kanama diyatezinin tedavisi ve profilaksisinde, aşağıdaki durumlarda kullanılır;
• Konjenital hipo-, dis- ya da afibrinojenemide
• Aşağıdaki sebeplerle sonradan edinilmiş hipofibrinojenemide:
- Şiddetli karaciğer parankima hasarının sonucu olarak sentez bozuklukları
1- Artmış damar içi tüketimde (Örnek; dissemine intravasküler koagülasyon ve
hiperfibrinoliz)
- Artmış fibrinojen kayıplarında
Bir defibrinasyon sendromu ile ilişkin en önemli klinik durumlar şunlardır:
Doğum komplikasyonları, akut lösemiler özellikle promyelositik lösemi, karaciğer sirozu,
intoksikasyonlar, ağır yaralanmalar/yanıklar, transfüzyon hataları sonrası hemoliz, cerrahi
müdahaleler, enfeksiyonlar, sepsis, tüm şok türleri, akciğer, pankreas, uterus ve prostat
tümörleridir.
4.2. Pozoloji ve uygulama şekli
Pozoloji/uygulama sıklığı ve süresi:
HAEMOCOMPLETTAN P’nin dozu ve tedavinin süresi hastanın klinik durumuna,
kanamanın derecesine ve yerine, hastalığın ciddiyetine göre bu konuda uzman doktorlar
tarafından belirlenmelidir.
Özellikle aşırı doz kullanımını önlemek için, laboratuvarda kontrol yoluyla sübstitüsyon
tedavisinin yakından izlenmesi gerekir (Clauss yöntemi gibi fibrinojen aktivitesinin tespitine
yönelik uygun yöntemler kullanılarak).
Kişiye özel dozu hesaplamak için (fonksiyonel) fibrinojen düzeyi belirlenmelidir; ilacın
miktarı ve uygulama sıklığı, kullanılan diğer replasman tedavileri ile hastanın klinik
durumunun sürekli izlenmesi ve plazma fibrinojen düzeyinin düzenli olarak ölçülmesiyle her
hasta için özel olarak belirlenmelidir.
Kritik plazma fibrinojen düzeyi yaklaşık 0,5-1 g/L olup, bu düzeyin altında hemoraji meydana
gelebilir. Normal plazma fibrinojen düzeyi 1,5 – 4,5 g/L aralığındadır.
Çocuklarda doz çocuğun vücut ağırlığına ve klinik ihtiyacına göre seçilmelidir.
Majör cerrahi girişim durumunda replasman tedavisinin koagülasyon testiyle hassas bir
şekilde izlenmesi önemlidir.
21. Kanama eğilimi olan ve konjenital hipofibrinojenemi, disfibrinojenemi veya
afibrinojenemisi olan hastalarda profilaksi.
Cerrahi prosedürler sırasında aşırı kanamayı önlemek amacıyla, fibrinojen düzeylerini
1 g/L’ye artırmak ve hemostaz sağlanıncaya kadar bu düzeyde tutmak ve yara
iyileşmesi tamamlanıncaya kadar 0,5 g/L’nin üzerinde tutmak amacıyla profilaktik
tedavi önerilir. Bir kanama epizodunun tedavisinde veya cerrahi prosedür sırasında
doz aşağıdaki şekilde hesaplanmalıdır:
Fibrinojen dozu = [Hedef seviye (g/L) - ölçülen seviye (g/L)]
(mg/kg vücut ağırlığı) 0,017 (g/L her bir mg/kg vücut ağırlığı başına)
Daha sonraki pozoloji (dozlar ve enjeksiyon sıklığı) hastanın klinik durumuna ve
laboratuvar sonuçlarına göre ayarlanmalıdır.
Fibrinojenin biyolojik yarı ömrü 3-4 gündür. Bu sebeple, tüketim yokluğunda, insan
fibrinojeni ile tekrarlı tedavi çoğunlukla gerekli görülmemektedir. Bir profilaktik
kullanım için tekrarlı uygulama sırasında meydana gelen birikim göz önüne alınarak,
doz ve uygulama sıklığı belirli bir hasta için doktorun terapötik amaçlarına göre
belirlenmelidir.
2. Kanama tedavisi
Yetişkinler
Perioperatif kanama için, genellikle 2 g (veya 30 mg/kg vücut ağırlığı) uygulanır, daha
sonra gereken infüzyonlar yapılır. Şiddetli hemoraji durumunda (örn: obstetrik
kullanım/plasentanın prematüre ayrılması) büyük miktarlarda (4-8 g) fibrinojen
kullanımı gerekebilir.
Çocuklar
Doz vücut ağırlığına ve çocuğun klinik ihtiyacına göre belirlenmelidir ancak genellikle
20-30 mg/kg’dir.
3Uygulama şekli:
HAEMOCOMPLETTAN P intravenöz infüzyon veya enjeksiyon yolla uygulanır.
HAEMOCOMPLETTAN P kullanılmadan önce çözelti berrak veya hafif opak olmalıdır.
Filtre edildikten/çekildikten sonra hazırlanmış ürün uygulanma öncesi çökelti maddesi veya
renk bozulmasına karşı göz ile incelenmelidir. Artık içeren (kalıntı/parçacık) veya berrak
olmayan çözeltilerin kullanılmaması gerekir.
Hastanın rahat olacağı hızda damar içine enjekte edilir veya infüzyon şeklinde verilir.
Enjeksiyon veya infüzyonun verilme hızı veya enjeksiyon hızı dakikada 5 mL’yi
geçmemelidir.
Özel popülasyonlara ilişkin ek bilgiler:
Böbrek/Karaciğer yetmezliği:
HAEMOCOMPLETTAN P’nin böbrek/karaciğer yetmezliği olan hastalarda kullanımı ile
ilgili yapılan bir klinik çalışma yoktur. Bu nedenle HAEMOCOMPLETTAN P’nin bu
hastalarda kullanımında tedbirli olunmalı ve hasta açısından yarar/zarar değerlendirmesi
yapıldıktan sonra kullanılmalıdır.
Pediyatrik popülasyon:
HAEMOCOMPLETTAN P’nin çocuklarda doz ayarlaması ile ilgili yapılan bir klinik çalışma
yoktur. Bu nedenle HAEMOCOMPLETTAN P’nin çocuklarda kullanımında tedbirli olunmalı
ve çocuk açısından yarar/zarar değerlendirmesi yapıldıktan sonra kullanılmalıdır.
Çocuklarda doz vücut ağırlığına ve çocuğun ihtiyacına göre seçilecektir.
Geriyatrik popülasyon:
HAEMOCOMPLETTAN P’nin yaşlılarda kullanımı ile ilgili yapılan bir klinik çalışma
yoktur. Bu nedenle HAEMOCOMPLETTAN P’nin bu hastalarda kullanımında tedbirli
olunmalı ve hasta açısından yarar/zarar değerlendirmesi yapıldıktan sonra kullanılmalıdır.
4.3. Kontrendikasyonlar
HAEMOCOMPLETTAN P, içeriğinde bulunan etkin maddeye ya da herhangi bir yardımcı
maddeye aşırı duyarlılığı bulunan bireylerde kontrendikedir.
4Yaşamı tehdit eden kanama durumları haricinde, belirgin tromboz ya da miyokard
enfarktüsünde kontrendikedir.
4.4. Özel kullanım uyarıları ve önlemleri
Virüs güvenliliği
İnsan kanından veya plazmasından hazırlanan tıbbi ilaçların kullanımı sonucu oluşan
enfeksiyonların önlenmesi için alınan standart önlemler, donörlerin seçimini, bireysel
bağışların ve plazma havuzlarının spesifik enfeksiyon göstergeleri için taranmasını ve
virüslerin inaktivasyonu/yok edilmesi için etkili üretim basamaklarının eklenmesini
içerir. Buna rağmen, insan kanından veya plazmasından hazırlanan tıbbi ilaçlar
uygulandığı zaman, bulaşıcı ajanların bulaşma olasılığı tamamen engellenemez. Bu
ayrıca bilinmeyen veya yeni görülen virüsler ve patojenler için de geçerlidir.
Alınan önlemlerin İnsan immün yetmezlik virüsü (HIV), hepatitis B virüsü (HBV) ve
hepatitis C virüsü (HCV) gibi zarflı virüsler ve zarfsız hepatitis A virüsü (HAV) için
etkili olduğu düşünülmektedir.
Parvovirus B19 gibi zarflı olmayan virüslere karşı alınan önlemler sınırlı sayıda olabilir.
Parvovirus B19 enfeksiyonu, hamile kadınlar (fetal infeksiyon) ve immün yetmezlik ya
da kırmızı kan hücre üretiminde artış (hemolitik anemi gibi) olan hastalar için tehlikeli
olabilir.
Düzenli/tekrarlanan sürelerde insan kanından veya plazmasından hazırlanan tıbbi ilaçları
kullanan hastalarda, uygun aşıların (hepatit A ve hepatit B) yaptırılması düşünülmelidir.
HAEMOCOMPLETTAN P her uygulandığında, hastayla ürünün seri numarası arasındaki
bağlantının korunabilmesi için, ürünün adı ve seri numarası kaydedilmelidir.
Alerjik ya da anafilaktik reaksiyonlar oluşursa enjeksiyon/infüzyon hemen durdurulmalıdır.
Anafilaktik şok durumunda, şok için standart medikal tedavi uygulanmalıdır.
5Konjenital eksikliği olan hastalar insan fibrinojeniyle, özellikle yüksek doz veya tekrarlanan
dozlarla, tedavi edildiğinde tromboz riski mevcuttur. İnsan fibrinojeni verilen hastalar,
tromboz bulgu ve belirtileri açısından yakından takip edilmelidir.
Koroner kalp hastalığı veya miyokard infarktüsü öyküsü olan hastalarda, karaciğer hastalığı
olan hastalarda, peri- veya post- operatif hastalarda, yenidoğanlarda veya tromboembolik
olaylar veya dissemine intravasküler koagülasyon riski taşıyan hastalarda; insan plazma
fibrinojeni ile tedavinin potansiyel yararı tromboembolik komplikasyon risklerine karşı
tartışılmalıdır. Ayrıca, dikkatli olunmalıdır ve yakın takip gerçekleştirilmelidir.
Edinilmiş hipofibrinojenemi, tüm koagülasyon faktörlerinin (sadece fibrinojen değil) ve
inhibitörlerin düşük plazma konsantrasyonlarıyla ilişkilidir ve bu nedenle koagülasyon
faktörlerini içeren kan ürünleriyle tedavi (fibrinojen konsantresi uygulanarak veya
uygulanmayarak) değerlendirilmelidir. Koagülasyon sisteminin dikkatli takibi gereklidir.
Diğer konjenital eksikliklerde koagülasyon faktörleri ile replasman tedavisi durumunda
antikor reaksiyonları gözlenmiştir, fakat fibrinojen ile ilgili halihazırda veri mevcut değildir.
HAEMOCOMPLETTAN P, her 1 g fibrinojende 164 mg (7,1 mmol)’a kadar sodyum ihtiva
eder. Bu durum kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
HAEMOCOMPLETTAN P için hiçbir etkileşim çalışması yapılmamıştır.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yapılmamıştır.
Pediyatrik popülasyon
Pediyatrik popülasyona ilişkin hiçbir klinik etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
6Çocuk doğurma potansiyeli bulunan kadınlar/Doğum kontrolü (Kontrasepsiyon)
HAEMOCOMPLETTAN P’nin çocuk doğurma potansiyeli üzerindeki etkilerine ilişkin
herhangi bir veri mevcut değildir.
Gebelik dönemi
HAEMOCOMPLETTAN P ile hayvan üreme çalışmaları yürütülmemiştir (bkz. bölüm 5.3.).
Etkin madde insan kaynaklı olduğu için; hastanın kendi proteiniyle aynı şekilde katabolize
olur. İnsan kanının bu fizyolojik bileşenlerinin üreme veya fetüs üzerinde advers etkilere
neden olması beklenmez.
İnsan gebeliğinde kullanımına ilişkin HAEMOCOMPLETTAN P’nin güvenliliği kontrollü
klinik çalışmalarda kanıtlanmamıştır.
Obstetrik komplikasyonların tedavisinde fibrinojen ürünleriyle edinilen klinik deneyim,
gebelik süresince veya fetüsün veya yenidoğanın sağlığı üzerinde zararlı etkilerin
beklenmeyeceğini öne sürmektedir.
Laktasyon dönemi
HAEMOCOMPLETTAN P’nin anne sütüne geçip geçmediği bilinmemektedir. İnsan plazma
fibrinojen ürünlerinin laktasyon sırasında kullanımına ilişkin güvenliliği kontrollü klinik
çalışmalarda kanıtlanmamıştır.
Emzirilen çocuklara yönelik risk göz ardı edilemez. Emzirmenin durdurulup
durdurulmayacağına veya HAEMOCOMPLETTAN P tedavisinin durdurulup
durdurulmayacağına, emzirmenin çocuk için yararı ve tedavinin anne için yararı göz önünde
bulundurularak bir karar verilmelidir.
Üreme yeteneği/Fertilite
HAEMOCOMPLETTAN P’nin fertilite üzerindeki etkilerine ilişkin herhangi bir veri mevcut
değildir.
4.7. Araç ve makine kullanımı üzerindeki etkiler
HAEMOCOMPLETTAN P’nin araç ve makine kullanma yeteneği üzerine bir etkisi yoktur.
74.8. İstenmeyen etkiler
Advers ilaç reaksiyonlarının (ADR) tablo halinde listesi
Bu tablo, klinik çalışmalar ve pazarlama sonrası deneyimlerden elde edilen advers
reaksiyonların birleşimidir. Tabloda sunulan sıklıklar, diğer cerrahi prosedürlerle diğer cerrahi
prosedürler olmaksızın aortik cerrahide gerçekleştirilen iki firmanın sponsor olduğu klinik
çalışmalarda (BI3023-2002 (N=61) ve BI3023_3002 (N=152)) aşağıdaki sıralamaya göre
havuzlanmış analizlere dayanmaktadır: (Çok yaygın ≥1/10, yaygın (≥1/100 ila <1/10, yaygın
olmayan ≥1/1.000 ila <1/100, seyrek ≥1/10.000 ila <1/1.000, çok seyrek (<1/10.000),
bilinmiyor (eldeki verilerden hareketle tahmin edilemiyor).
Pazarlama sonrası advers ilaç reaksiyonları için, raporlama kriteri bilinmeyen olarak
kategorilenmiştir. Bu çalışmaların aort ameliyatları olan sınırlı bir popülasyonda yürütüldüğü
göz önüne alındığında; bu çalışmalarda gözlemlenen advers ilaç reaksiyon oranları, klinik
uygulamada gözlenen oranları yansıtmayabilir ve çalışılan endikasyon dışındaki klinik
ortamlar için bilinmemektedir.
MedDRA Sistem Organ İstenmeyen etkiler Sıklık
Sınıfı (Diğer cerrahi prosedürler
ile veya diğer cerrahi
prosedürler olmaksızın
aort ameliyatlarında)
Bağışıklık sistemi Anafilaktik reaksiyonlar Yaygın olmayan
hastalıkları (anafilaktik şok içeren)
Alerjik reaksiyonlar (yaygın Bilinmiyor
ürtiker, döküntü, dispne,
anjiyoödem, taşikardi,
bulantı, kusma, ürperme,
pireksi, göğüs ağrısı,
öksürme, kan basıncında
azalma)
Vasküler hastalıklar Tromboembolik olaylar* Yaygın**
Genel bozukluklar ve Pireksi Çok yaygın
uygulama bölgesine ilişkin
hastalıklar
* İzole vakalar ölümcül olmuştur.
** İki klinik çalışmanın (diğer cerrahi prosedürler ile veya diğer cerrahi prosedürler olmaksızın aort ameliyatı)
sonuçlarına dayanarak, tromboembolik olayların havuzlanmış insidansı, fibrinojenle tedavi edilen deneklerde
(N=8, %7,4) plaseboya (N=11, %10,4) kıyasla daha düşük olmuştur.
Bulaşıcı ajanların güvenliliği konusunda 4.4. Özel kullanım uyarıları ve önlemleri bölümüne bakınız.
8Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
HAEMOCOMPLETTAN P’nin doz aşımından sakınmak için tedavi süresince hastanın
plazma fibrinojen seviyesinin düzenli izlemi gereklidir (bkz. Bölüm 4.2).
Doz aşımı durumunda, tromboembolik komplikasyonların gelişme riski artabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antihemorajikler, insan fibrinojeni
ATC kodu: B02B B01
Etki mekanizması
İnsan fibrinojeni (koagülasyon faktör I); trombin, kalsiyum iyonları ve aktive edilmiş
koagülasyon faktör XIII (FXIIIa) varlığında üç boyutlu, stabil ve elastik yapılı fibrin
hemostatik pıhtısına dönüşür.
İnsan fibrinojeni uygulaması plazma fibrinojen düzeyini artırır ve fibrinojen eksikliği bulunan
hastalardaki koagülasyon bozukluğunu geçici olarak düzeltir.
Pivot Faz II çalışmada tek dozluk farmakokinetik özellikleri incelenmiş (bkz. Bölüm 5.2
Farmakokinetik özellikler) ve alternatif sonlanma noktası maksimum pıhtı sıkılığı (MCF) ile
güvenlilik verileri sağlanmıştır.
Her hasta için, 70 mg/kg v.a. HAEMOCOMPLETTAN P dozu uygulanmadan önce
(başlangıç) ve sonra MCF belirlenmiştir. HAEMOCOMPLETTAN P’nin, tromboelastometri
ile ölçüldüğü üzere konjenital fibrinojen eksikliğinde (afibrinojenemi) pıhtı sıkılığını
artırmada etkili olduğu belirlenmiştir. Akut kanama epizodlarında hemostatik etkililiği ve
MCF ile korelasyonu, pazarlama sonrası çalışmada doğrulanmaktadır.
95.2. Farmakokinetik özellikler
Genel özellikler
İnsan plazma fibrinojeni, insan plazmasının normal bir bileşenidir ve endojen fibrinojen
olarak etki gösterir. Plazmada, fibrinojenin biyolojik yarılanma ömrü 3 ila 4 gündür.
Bozunmayla ilgili olarak HAEMOCOMPLETTAN P endojen fibrinojen olarak etki gösterir.
HAEMOCOMPLETTAN P intravenöz olarak uygulanır ve plazma konsantrasyonu hemen
uygulanan doza cevap verir.
Bir farmakokinetik çalışmada konjenital afibrinojenemi hastalarında insan fibrinojeni
konsantresi uygulaması öncesi ve sonrasındaki tek dozluk farmakokinetik özellikler
incelenmiştir. Bu ileriye dönük, açık etiketli, kontrolsüz, çok merkezli çalışmaya 8 ila 61 yaş
aralığında 5 kadın ve 10 erkek katılmıştır (2 çocuk, 3 adolesan, 10 yetişkin). Ortalama doz
77,0 mg/kg vücut ağırlığı idi (aralık: 76,6 - 77,4 mg/kg).
Başlangıçtaki ve infüzyon tamamlandıktan 14 gün sonraki fibrinojen aktivitesini belirlemek
üzere 15 hastadan (14’ü ölçülebilir) kan numunesi alınmıştır. Ayrıca, artan in vivo geri
kazanım (IVR) (mg/kg vücut ağırlığı dozuna göre fibrinojen plazma düzeylerindeki
maksimum artış olarak tanımlanır), infüzyon sonrasındaki 4 saate kadar elde edilen
düzeylerden belirlenmiştir. Ortalama artan IVR, mg/kg v.a. dozunda 1,7 mg/dL (aralık: 1,30-
2,73) idi. Bu çalışmanın farmakokinetik sonuçları aşağıda yer almaktadır.
Fibrinojen aktivitesinin farmakokinetik sonuçları:
Parametre (n=14) Ortalama ± SD Medyan ( aralık)
t [h] 78,7 ± 18,13 77.1 (55,73-117,26)
1/2
C [g/l] 1,4 ± 0,27 1,3 (1,00-2,10)
maks
70 mg/kg’lık doz için AUC [h•mg/ml] 124,3 ± 24,16 126,8 (81,73-156,40)
EAA’nın tahmini kısmı [%] 8,4 ± 1,72 7,8 (6,13-12,14)
Cl [ml/h/kg] 0,59 ± 0,13 0,55 (0,45-0,86)
MRT [h] 92,8 ± 20,11 85,9 (66,14-126,44)
V [ml/kg] 52,7 ± 7,48 52,7 (36,22-67,67)
ss
IVR [mg/kg vücut ağırlığı başına mg/dl] 1,8 ± 0,35 1,7 (1,30-2,73)
t = Terminal eliminasyon yarılanma ömrü
1/2
h = Saat
C = 4 saat içerisindeki maksimum konsantrasyon
maks
EAA = Eğri altı alanı
Cl = Klerens
MRT = Ortalama kalış süresi
V = Kararlı haldeki dağılım hacmi
ss
SD = Standard sapma
IVR = In vivo geri kazanım
10Emilim:
HAEMOCOMPLETTAN P intravenöz olarak uygulanır ve plazma konsantrasyonu hemen
uygulanan doza cevap verir. Uygulama yeri açısından (intravenöz) ilaç direkt kana karışır.
C 140 ± 27 (100-210) mg/dL’ dir. Kilogram başına 70 mg doz için EAA 124,3 ± 24,16
maks
(81,73-156,40) mg*sa/mL’ dir.
Dağılım:
Fibrinojen konsantrelerinin dağılımları vasküler kompartımanlarla sınırlandırılmıştır.
Ortalama vücutta alıkonma zamanı (MRT) 92,8 ± 20.11 (66,14-126,44) saat’tir. Kararlı
durumdaki dağılım hacmi 52,7 ± 7,48 (36,22-67,67) mL/kg’ dır.
Biyotransformasyon:
HAEMOCOMPLETTAN P’nin degradasyonu endojen plazma koagülasyon Faktor I gibidir.
Eliminasyon:
Ortalama yarılanma ömrü 78,7 ± 18,13 (55,73-117,26) saattir. Klerensi 0,59 ± 0,13 (0,45-
0,86) mL/h/kg’dır.
Doğrusallık / Doğrusal olmayan durum:
Doz cevap ilişkisi doğrusaldır.
5.3. Klinik öncesi güvenlilik verileri
Konvensiyonel güvenlilik farmakolojisi ve tek doz toksisite çalışmalarına dayanarak, klinik
dışı veriler insanlar için özel bir tehlike ortaya koymamaktadır.
Tekrarlı doz uygulamaları ile gerçekleştirilen klinik öncesi çalışmalar (kronik toksisite,
kanserojenite ve mutagenisite) heterolog insan proteinlerinin uygulanmasını takiben antikor
gelişimi nedeniyle geleneksel hayvan modellerinde gerçekleştirilemez.
6. FARMASÖTİK ÖZELLİKLER
6.1. Yardımcı maddelerin listesi
İnsan albumini
Sodyum klorür
L-arjinin hidroklorür
Sodyum sitrat
Sodyum hidroksit (pH ayarlayıcı)
Enjeksiyonluk su
116.2. Geçimsizlikler
HAEMOCOMPLETTAN P, Bölüm 6.6’da belirtilenler haricinde diğer tıbbi ürünlerle,
seyrelticilerle veya çözücülerle karıştırılmamalıdır. Oda sıcaklığındaki sulandırılmış
çözeltinin intravenöz uygulaması için standart bir infüzyon seti önerilmektedir.
6.3. Raf ömrü
60 ay
Sulandırılmış ürünün fizikokimyasal stabilitesi oda sıcaklığında (maksimum 25°C) 8 saat
süreyle kanıtlanmıştır. Mikrobiyolojik açıdan, ürün sulandırmayı takiben hemen
kullanılmalıdır. Sulandırılmış ürünün hemen kullanılmaması durumunda; saklama oda
sıcaklığında (maksimum 25°C) 8 saatten uzun olmamalıdır. Sulandırılmış ürün buzdolabında
saklanmamalıdır.
6.4. Saklamaya yönelik özel tedbirler
HAEMOCOMPLAETTAN P’yi çocukların göremeyeceği, erişemeyeceği yerlerde ve
ambalajında saklayınız.
2-8 °C arasında buzdolabında saklayınız. Dondurmayınız. Işıktan korumak için, flakonu
kapalı dış kartonunda saklayınız.
Donmuş ürünü çözüp kullanmayınız!
Sulandırılmış ürünün fizikokimyasal stabilitesi oda sıcaklığında (maksimum 25°C) 8 saat
süreyle kanıtlanmıştır. Mikrobiyolojik açıdan, ürün sulandırmayı takiben hemen
kullanılmalıdır. Sulandırılmış ürünün hemen kullanılmaması durumunda; saklama oda
sıcaklığında (maksimum 25°C) 8 saatten uzun olmamalıdır. Sulandırılmış ürün buzdolabında
saklanmamalıdır.
6.5. Ambalajın niteliği ve içeriği
Latekssiz bir tıpa (bromobütil kauçuk), ve alüminyum kapak ve plastik disk ile kapatılmış
renksiz cam bir flakon (Tip II Avrupa Farmakopesi).
Enjeksiyonluk su: Bromobütil kauçuk bir tıpa ve plastik diskli bir alüminyum kapaktan oluşan
kombinasyon kapaklarla kapatılmış 50 mL’lik renksiz cam bir flakon (Tip I Avrupa
Farmakopesi).
Ürünün sunumu:
1 g insan fibrinojeni içeren 1 adet flakon. 1 adet 50 ml enjeksiyonluk su, 1 adet transfer
cihazı, 1 adet enjektör filtresi ve 1 adet delici uç.
126.6. Beşeri tıbbi üründen arta kalan maddelerin imhası ve diğer özel önlemler
Genel talimatlar
• Ürünün hazırlanması ve sulandırılması aseptik koşullarda gerçekleşmelidir.
• Sulandırılmış ürün uygulanmadan önce partiküler madde ve renk bozukluğu açısından
görsel olarak incelenmelidir.
• Çözelti neredeyse renksiz veya sarımsı, berrak ila hafif opelasan ve nötr pH değerinde
olmalıdır. Bulanık veya herhangi bir kalıntı partikül (kalıntı/partikül) içeren çözeltiler
kullanılmamalıdır.
Çözeltinin hazırlanması
Aşağıdaki prosedürler, HAEMOCOMPLETTAN P’nin hazırlanması ve
sulandırılması için genel kılavuz olarak verilmiştir.
HAEMOCOMPLETTAN P’yi hazırlarken ve sulandırırken aseptik teknik kullanın.
Ürün uygulanmadan önce oda sıcaklığına veya vücut sıcaklığına (37 °C’den yüksek
olmamalı) getirilmelidir.
Ürünü sulandırmadan önce ellerinizi yıkayınız veya eldiven kullanınız.
1. Kauçuk tıpanın orta kısmını ortaya çıkarmak için kapağı HAEMOCOMPLETTAN
P flakonundan çıkarın (Şekil 1).
Şekil 1
2. Kauçuk tıpanın yüzeyini antiseptik bir solüsyonla temizleyin ve kurumasını
bekleyin (Şekil 2).
13Şekil 2
3. HAEMOCOMPLETTAN P 1g ile sunulan transfer setinin bir ucundaki güvenlik
kapağını çıkarın ve HAEMOCOMPLETTAN P şişesinin tıpasını delin (Şekil 3).
Şekil 3
4. Transfer setinin diğer ucundaki emniyet kapağını çıkarın,
HAEMOCOMPLETTAN P 1g ile sunulan 50 ml’lik enjeksiyonluk su şişesini ters
çevirin, tıpayı delmek için hafif basınç uygulayın ve içindekileri
HAEMOCOMPLETTAN P şişesine aktarın (Şekil 4).
Şekil 4
5. Enjeksiyonluk su şişesini atın ve transfer setini HAEMOCOMPLETTAN P
şişesinden çıkarın.
6. Ürünün tamamen çözündüğünden emin olmak için HAEMOCOMPLETTAN P
flakonunu hafifçe döndürün (Şekil 5).
14Şekil 5
• Köpük oluşumuna neden olmamak için sallamaktan kaçının.
• Toz 15 dakika içinde tamamen sulandırılmış olmalıdır (genellikle 5 ila 10
dakika).
7. HAEMOCOMPLETTAN P 1 g ile sunulan delici ucun plastik blisterini açınız
(Şekil 6).
Şekil 6
8. Sunulan delici ucu alınız ve seyreltilmiş ürünün flakon kapağına takınız (Şekil 7).
Şekil 7
9. Delici ucu taktıktan sonra, kapağı çıkarınız. Kapak çıkarıldıktan sonra, görünür
yüzeye dokunmayınız.
1510. HAEMOCOMPLETTAN P 1 g ile sunulan filtrenin blisteri açınız (Şekil 8).
Şekil 8
11. Enjektörü çevirerek filtreye takınız (Şekil 9).
Şekil 9
12. Filtre takılmış enjektörü çevirerek delici uca takınız (Şekil 10).
Şekil 10
13. Sulandırılan ürünü enjektöre çekiniz (Şekil 11).
Şekil 11
1614.Tamamlandığında, filtreyi, delici ucu ve boş flakonu enjektörden çıkarınız, uygun
bir şekilde atınız ve olağan şekilde uygulama işlemine devam ediniz.
• Bulanık veya herhangi bir kalıntı ya da partikül içeren çözeltiler kullanılmamalıdır.
• Sulandırılmış ürün hemen farklı bir enjeksiyon/infüzyon yoluyla uygulanmalıdır (bkz.
Bölüm 6.3).
• Uygulama esnasında çözelti ile dolu enjektöre kan girişinin tamamen engellenmesi
gerekmektedir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
CSL Behring Biyoterapi İlaç
Dış Ticaret Anonim Şirketi
Üsküdar / İstanbul
8. RUHSAT NUMARASI
2015/704
9. İLK RUHSAT TARİHİ/ RUHSAT YENİLEME TARİHİ
31/08/2015
10. KÜB’ ÜN YENİLENME TARİHİ
17