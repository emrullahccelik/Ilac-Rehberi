 
1/6 KULLANMA TALİMATI  
FOLİTON  250 mg/5 mL şurup  
Ağız yoluyla alınır.  
 
• Etkin madde:  Her bir 5 mL’lik ölçekte 2 50 mg f errik amonyum s itrat (Ferrik amonyum 
sitrat %20 orannında elementel demir (III) (50 mg) içermektedir.)  
• Yardımcı madde ler: Sükroz, etil alkol, gilserin, sorbik asit, muz esansı, distile su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 Bu Kullanma Talimatında:  
1. FOLİTON nedir ve ne için kullanılır? 
2. FOLİTON’u kullanmadan önce dikkat edilmesi gerekenler  
3. FOLİTON nasıl kullanılır?  
4. Olası yan etkiler nelerdir? 
5. FOLİTON’un saklanması  
 Başlıkları yer almaktadır.  1. FOLİTON nedir ve ne için kullanılır?  
FOLİTON, her bir ölçekte (5 mL) 250 mg ferrik amonyum sitrat içeren şuruptur.  Demir eksikliği ve demir eksikliğine bağlı kansızlık (anemi) tedavisinde kullanılır. Ayrıca nekahat  ve genel zafiyet hallerinde, gebelik ve emzirme döneminde demir eksikliğini önlemek 
amacıyla da kullanılabilir.  
 2. FOLİTON’u kullanmadan önce dikkat edilmesi gerekenler  
FOLİTON’u aşağıdaki durumlarda KULLANMAYINIZ:  
Eğer;  
• Etkin maddeye veya ilacın içerdiği yardımcı maddelere karşı hassasiyetiniz varsa  
• Demir eksikliği olmayan aneminiz varsa  
• Doktorunuz sizdeki kansızlığın nedeninin demir eksikliğine bağlı olmadığını bildirmiş 
ise  
2/6 • Doktorunuz sizde demir emilimi (hemokromatoz) ya da demir depolanması 
(hemosideroz) bozukluğu olduğunu söylemiş ise  
• Sindirim sistemi hastalığınız (örneğin: mide ülseri, ülseratif kolit, enterit, kalın barsak 
iltihabı, pankreas iltihabı) varsa.  
 
FOLİTON’u aşağıdaki durumlarda DİKKATLİ KULLANINIZ : 
Eğer;  
• Demir absor psiyon bozukluğunuz varsa,  
• Yağ emilim bozukluğunuz (steatore) var ise  
• Kısmi olarak mideniz alındı ise (gastrektomi)  
• AIDS hastası iseniz  
 
FOLİTON kullanırken dişler üzerinde leke oluşumu görülebilir. İlaç alındıktan sonra su veya 
meyve suyu içilmesiyle diş lekeleri önlenebilir.  
 
Demirli preparatlarda demir, kalın barsakta demir sülfür haline geçerek dışkıyı siyaha boyayabilir. Bu kanamayla karıştırılmamalıdır.  
 Doktorunuzun belirleyeceği özel durumlar dışında 6 aydan daha uzun süre kullanımından kaçınılmalıd ır. 
 Çocuklarda demir içeren ürünlerin yanlışlıkla alınması ölümcül zehirlenmeye yol açabilir. 
Çocukların erişemeyeceği yerlerde saklayınız.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 FOLİTON’u n yiyecek ve içecek ile kullanılması  
• Demirli preparatlarla tedavi esnasında çay, süt, yumurta demir emilimini azalttığından birlikte alınmamalı, alınması gerekiyorsa 2 -3 saat önce veya sonra alınmalıdır. 
• Ağız yoluyla yapılan demir teda visinde FOLİTON, bazen kusma ve ishale, yüksek 
dozlarda alındığında da mide ve onikiparmak barsağında yapabileceği etkiye bağlı olarak kan kusulmasına yol açabilir. Bu etkileri önlemek için FOLİTON sadece yemek 
arasında veya yemekten hemen sonra içilmelidi r. 
 
Hamilelik  
İlacınızı kullanmadan önce doktorunuza veya eczacınıza danışınız.  
 Hamilelik öncesi demir depoları yetersiz olan kadınlarda demir takviyesi gerekir. FOLİTON’un 
hamilelik üzerinde ya da yeni doğan çocuğun sağlığı üzerinde olumsuz etkisi yoktur.   
3/6 Tedaviniz sırasında hamile olduğunuzu farkederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 Sütünüze geçecek demir miktarının bebeğinize zarar vermesi beklenmez. Ama yine de 
emzirmekte olduğunuz bebeğiniz varsa doktorunuzu bilgilendiriniz.  
Araç ve makine kullanımı  
FOLİTON’un araç ve makine kullanımı üzerinde bilinen bir etkisi yoktur. 
 
FOLİTON’un içeriğinde bulunan bazı yardımcı maddeler hakkında önemli bilgiler  
Her bir FOLİTON , hacmin % 10’u kadar etanol vardır; örneğin her dozda 10 mL biraya eşdeğer 
veya 4 mL şaraba eş değer gibi. Alkol bağımlılığı olanlar için zararlı olabilir. Hamile veya 
emziren kadınlar, çocuklar ve karaciğer hastalığı ya da epilepsi gibi yüksek risk grubundaki hastalar için dikkate alınmalıdır.  
 
FOLİTON her dozunda (5 mL), 2,125 g sükroz  içerir. Bu durum şeker hastalarında (diabetes 
mellitus) göz önünde bulundurulmalıdır. 
 Diğer ilaçlar ile birlikte kullanımı  
• Demirli preparatlarla tedavi esnasında antiasitler, magnezyum trisilikat ve bikarbonat, 
çay, süt, yumurta, oksalat ve fosfat içeren ilaçlar, tetrasiklin türevleri ve florokinolonlar 
demir emilimini azalttığından birlikte alınmamalıdır. Alınması gerekiyorsa 2 -3 saat 
önce veya sonra alınmalıdır. 
• Magnezyum ve karbonat gibi asit gidericiler (antasitler), kolesterol düşürücüler 
(kolestiramin ), demir tuzlarının emilimini azaltır.  
• E vitamini de FOLİTON ile birlikte kullanılmamalıdır.  
• C vitamini ve demirin birlikte kullanılması demirin emilimini arttırabilir.  
• Tetrasiklin (bir antibiyotik) ve FOLİTON’un bir arada kullanılması gerekiyorsa bu 
ilaçlar iki saat ara ile kullanılmalıdır.  
• Demir,  bakır bağlayıcılar ın (penisi lamin), parkinson için kullanılan (levodopa ), kan 
basıncı düşürücüler inin erimesi için kullanılan (metildopa ), sentetik tiroid hormonları 
(levotiroksin) , kinolon grubu antibiyotiklerin ve kemik ilaçlarının (bifosfonatlar ) 
etkisini azaltır, FOLİTON’un bu ilaçlardan herhangi biri ile bir arada kullanılması 
gerekiyorsa bunlar iki saat ara ile kullanılmalıdır.  
• FOLİTON, kloramfenikol (bir antibiyotik) içeren ilaçlar il e birlikte kullanılmamalıdır.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
  
4/6 3. FOLİTON nasıl kullanılır?  
Uygun kullanım ve doz / uygulama sıklığı için talimatlar:  
FOLİTON şurubun yemek arasında veya yemeklerden sonra alınması tavsiye edilir. 
 
Uygulama yolu ve metodu:  
Ağız  yoluyla  alınır.  
 Değişik yaş grupları  
Çocuklarda kullanımı:  
2-12 yaş arasındaki çocuklar:  
• Doktorun tavsiyesine göre doz, çocuğun ağırlığına göre her 5,5 kilo için günde 1 ölçek 
şeklinde hesaplanarak günde 3 defa bölünmüş dozlarla verilmelidir.  
• Koruyucu amaçlı kullanımda, çocuğun ağırlığına göre her 16 kilo için günde 1 ölçek kullanılması yeterli olur.  
 
Erişkinlerde kullanımı:  
Koruyucu amaçlı kullanımda genellikle günlük toplam 4 ölçek (günde 2 defa 2 ölçek) 
kullanılması yeterlidir.  
 Yaşlılarda kullanımı:  
Erişkinlerde uygulanan doz uygulanır.  
 Özel kullanım durumları:  
Özel kullanımı yoktur. 
 
Böbrek/ kara ciğer yetmezliği:  
Özel kullanımı yoktur.  
Eğer FOLİTON’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla FOLİTON kullandıysanız  
FOLİTON’u kullanmanız gerekenden fazlasını kullanmışsanız, bir doktor veya eczacı ile 
konuşunuz.  FOLİTON’u  kullanmayı unutursanız  
FOLİTON’u  almayı unutursanız veya az miktarda aldıysanız, unutulan dozları dengelemek için 
çift doz almayınız.  Daha sonraki normal alım saatinizde önerilen dozda yeniden almaya devam ediniz.  
 
  
5/6 FOLİTON  ile tedavi sonlandırıldığındaki oluşabilecek etkiler  
FOLİTON ile tedavi sonlandırıldığında hiçbir etki ile karşılaşmanız beklenmez. Eğer bazı 
etkiler olduğundan şüpheleniyorsanız  doktorunuza danışınız. 
 
4. Olası yan etkiler nelerdir?  
Tüm ilaçlar gibi, F OLİTON’un içeriğinde bulunan maddelere duyarlı olan kişilerde yan etkiler 
olabilir.  
 Aşağıdakilerden  biri olursa, FOLİTON’u  kullanmayı  durdurunuz  ve DERHAL  
doktorunuza  bildiriniz  veya size en  yakı n hastanenin acil  bölümüne başvurunuz:  
• Şiddetli ishal ve karın ağrısı  
 Bunların hepsi çok ciddi yan etkilerdir.  
 Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür. 
 Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
• Kusma  
• İshal 
 
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok seyrek 
görülür.  Aşağıdakilerden herhangi birini fark ederseniz, doktorunuza söyleyiniz:  
• Mide bulantısı  
• Mide ağrısı  
• Kabızlık  
 Bunlar FOLİTON’un hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz . Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
6/6 (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 5. FOLİTON’un saklanması  
FOLİTON’u  çocukların göremeyeceği, erişemeyeceği yerlerde ve ambalajında saklayınız. 
 25°C altındaki oda sıcaklığında  saklayınız.  Orijinal ambalajında saklayınız.  
 Son kullanma tarihiyle uyumlu olarak kullanınız. 
Ambalajdaki son kullanma tarihinden sonra FOLİTON’u  kullanmayınız. 
 
Eğer üründe ve/veya ambalajında bozukluk fark ederseniz FOLİTON’u kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat Sahibi:  
OSEL İlaç San. ve Tic. A.Ş. 
Akbaba Mah. Maraş Cad . No:52 
Beykoz/İSTANBUL  
 
Üretim Yeri:  
OSEL İlaç San. ve Tic. A.Ş. Akbaba Mah. Maraş Cad . No:52 
Beykoz/İSTANBUL  
 
Bu kullanma talimatı ../../…. tarihinde onaylanmıştır.  