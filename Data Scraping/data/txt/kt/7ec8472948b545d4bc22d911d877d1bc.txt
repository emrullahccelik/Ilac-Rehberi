1  Bu aşıyı kullanmadan önce bu KULLANMA TALİMATINI dikkatlice okuyunuz, çünkü sizin 
için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu aşı kişisel olarak sizin için reçete edilmiştir, başkalarına  vermeyiniz.  
• Bu aşının kullanıma sırasında doktora veya hastaneye gittiğinizde, doktorunuza bu aşıyı 
kullandığınızı  söyleyiniz.  
• Bu talimatta yazılanlara aynen uyunuz. Aşı hakkında size önerilen dozun dışında  yüksek veya  
düşük doz kullanmayınız.  KULLANMA TALİMATI   
BOOSTRIX 0,5 mL IM enjeksiyon için süspansiyon içeren kullanıma hazır enjektör 
Steril  
Derin kas içine uygulanır.  
 
Etkin madde:   
Bir doz aşı (0,5 mL) içerisinde;  
Difteri  toksoidi1 ................................ ..........................en az 2 Uluslararası Ünite (IU)  (2,5Lf)  
Tetanoz  toksoidi1 ................................ ........................  en az 20 Uluslararası Ünite (IU)  (5Lf)  
Bordetella pertussis antijenleri  
Boğmaca  toksoidi1 ................................ ................................ ................................ ................  8 mikrogram  
Filamentöz  hemaglutinin1 ................................ ................................ ...............................  8 mikrogram  
Pertaktin1 ................................ ................................ ................................ ................................ . 2,5 mikrogram  
 
1alüminyum hidroksit,  hidrate  (Al(OH) 3) ................................ . 0,3 miligram  Al3+ 
ve alüminyum  fosfat  (AlPO 4) ................................ ..................  0,2 miligram  Al3+ 
üzerine adsorbe edilmiştir.  
 
Yardımcı maddeler: Sodyum klorür, enjeksiyonluk su  
 
 
Bu Kullanma Talimatında:  
1. BOOSTRIX nedir ve ne için  kullanılır?   
2. BOOSTRIX’i kullanmadan önce dikkat edilmesi  gerekenler  
3. BOOSTRIX nasıl  kullanılır?  
4. Olası yan etkiler  nelerdir?  
5. BOOSTRIX’in  saklanması  
Başlıkları yer almaktadır.  
 
1. BOOSTRIX nedir ve ne için  kullanılır?  
BOOSTRIX, 0,5 mL’lik kullanıma hazır cam enjektör içerisinde sunulan, beyaz, süte benzeyen  
görünümü olan bir sıvıdır.  
 
BOOSTRIX, 4 yaş ve üzeri çocuklar, ergenler ve erişkinlerde 3 hastalığın, difteri, tetanoz ve  
boğmacanın, önlenmesi için pekiştirici doz olarak kullanılan bir aşıdır.  
 
BOOSTRIX sizin ve çocuğunuzun vücudunun kendi korumasını oluşturmasına (antikorlar) yardım  
eder. Bu, sizi ve çocuğunuzu bu hastalıklara karşı koruyacaktır.  2  • Difteri: Difteri başlıca solunum yollarını ve bazen de deriyi etkiler. Genellikle solunum yolları 
şişer, ciddi nefes alma sorunlarına ve bazen de boğulmaya sebep olur. Bakteri ayrıca sinir 
harabiyeti, kalp problemleri ve hatta ölüme sebep olabilen bir zehir  yayar.  
• Tetanoz (kazıklı humma) : Tetanoz bakterisi vücuda derideki kesik, sıyrık ve yaralar yoluyla girer. 
Tetanoz enfeksiyonuna özellikle yatkın yaralar yanıklar, kırıklar, derin yaralar ya da içinde toprak, 
toz, at pisliği veya kıymık olan yaralardır. Bakteri kasların sertleşmesine, ağrılı kas kasılmalarına, 
nöbetlere ve hatta ölüme yol açabilen bir zehir yayar. Kas kasılmaları omurganın kırılmasına yol 
açabilecek kadar kuvvetli olabilir.  
• Boğmaca: Boğmaca çok bulaşıcı solunum yollarını tutan bir hastalıktır. Hastalık, normal nefes 
almayı engelleyecek kadar ciddi öksürüğe sebep olur. Öksürüğün genelde “hırıltılı” bir sesi vardır. 
Öksürük bir -iki ay veya daha fazla sürebilir. Boğmaca ayrıca kulak enfeksiyonlarına, uzun 
sürebilen göğüs enfeksiyonlarına (bronşit), zatürreye (akciğer iltihabı), nöbetlere, beyin hasarına ve 
hatta ölüme yol  açabilir.  
 
Aşının içeriğindeki hiçbir madde difteri, tetanoz veya boğmacaya neden olmaz.  
 
BOOSTRIX’in hamilelik döneminde kullanımı bebeğinizin birincil aşılamaya başlamadan önceki ilk 
birkaç ayında boğmacaya karşı korunmasına yardımcı olacaktır.  
 
2. BOOSTRIX’i kullanmadan önce dikkat edilmesi gerekenler 
BOOSTRIX’i aşağıdaki durumlarda KULLANMAYINIZ 
Eğer;   
• Siz veya çocuğunuz BOOSTRIX’e veya BOOSTRIX içerisindeki herhangi bir bileşene karşı 
alerjikseniz (aşırı duyarlılık). BOOSTRIX içerisindeki etkin maddeler ve diğer maddeler kullanma 
talimatının başında listelenmektedir. Alerjik reaksiyon belirtileri kaşıntılı deri döküntüsünü, nefes 
darlığını ve yüzde veya dilde şişmeyi  içerebilir.  
• Siz veya çocuğunuz daha önce, difteri, tetanoz veya boğmaca hastalıkları için uygulanan herhangi 
bir aşıya karşı alerjik reaksiyon  gösterdiyseniz.  
• Siz veya çocuğunuz boğmacaya karşı bir aşı ile yapılan önceki aşılamalar sonrasında 7  gün 
içerisinde sinir sistemi problemleri (ensefalopati) yaşadıysanız.  
• Siz veya çocuğunuz difteri ve/veya tetanoza karşı bir aşı ile yapılan önceki aşılamaların ardından 
kan pulcukları sayısında geçici bir azalma (bu kanama veya morarma riskini artırır) ya da beyin 
veya sinirler ile ilgili problemler  yaşadıysanız.  
• Siz veya çocuğunuz yüksek ateşli ciddi bir enfeksiyon geçiriyorsanız (38°C üzeri). Bu durumda 
aşılama iyileşene kadar ertelenecektir. Soğuk algınlığı gibi önemsiz bir enfeksiyon problem 
olmayacaktır, ama önce doktorunuzla  konuşunuz.  
 
BOOSTRIX’i aşağıdaki durumlarda DİKKATLİ KULLANINIZ   
Eğer;  
• Sizin veya çocuğunuzun daha önce BOOSTRIX veya boğmacaya karşı kullanılan başka bir aşı ile 
aşılanmanızın ardından herhangi bir probleminiz olduysa,  özellikle:  
o Aşılamanın ardından 48 saat içinde yüksek ateş (40°C’den  fazla)  
o Aşılamanın ardından 48 saat içinde kendinden geçme veya şoka benzer  durum  
o Aşılamanın ardından 48 saat içinde 3 saat veya daha uzun süre boyunca sürekli  ağlama  
o Aşılamanın ardından 3 gün içerisinde ateşli veya ateş olmaksızın nöbetler (havale  geçirme)  
• Çocuğunuzda tanı almamış veya ilerleyici bir beyin hastalığı veya kontrol edilemeyen  sara 
hastalığı varsa. Hastalığın kontrol altına alınması sonrasında aşı uygulanabilir.  
• Sizde veya çocuğunuzda kanama problemi varsa veya kolay morarma  oluyorsa.  
• Sizin veya çocuğunuzun ateşe bağlı nöbetlere yatkınlığınız varsa veya aile öyküsünde bu  varsa.  3  • Siz veya çocuğunuzda herhangi bir nedene bağlı (HIV enfeksiyonu dahil) uzun süreli bağışıklık 
sistemi problemi varsa, BOOSTRIX ile aşılama yapılabilir. Ancak bu kişilerde BOOSTRIX’in 
koruyuculuğu bağışıklık sistemi sağlam olan kişilerde olduğu kadar iyi  olmayabilir.  
 
Herhangi bir iğne ile enjeksiyon öncesinde veya sonrasında bayılma (çoğunlukla ergenlerde) olabilir, 
bu sebeple daha önceki enjeksiyonlar ile siz veya çocuğunuz bayıldıysanız doktorunuza veya 
hemşirenize söyleyiniz.  
 
Tüm diğer aşılarda olduğu gibi BOOSTRIX, aşılanan herkesi tam olarak korumayabilir.  
 
Bu uyarılar, geçmişteki herhangi bir dönemde dahi olsa siz veya çocuğunuz için geçerliyse lütfen  
doktorunuza danışınız.  
 
BOOSTRIX’in yiyecek ve içecek ile kullanılması   
Kas içine enjeksiyon yolu ile uygulandığından yiyecek ve içecek ile etkileşimi yoktur.  
 
Hamilelik   
İlacı kullanmadan önce doktorunuza veya eczacınıza danışınız.  
 
Hamileyseniz, hamile olduğunuzdan şüpheleniyorsanız ya da hamile kalmak istiyorsanız bu aşıyı 
kullanmadan önce doktorunuza veya eczacınıza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme   
İlacı kullanmadan önce doktorunuza veya eczacınıza danışınız.  
 
Eğer emziriyorsanız, bu aşıyı kullanmadan önce doktorunuza veya eczacınıza danışınız. 
BOOSTRIX’in anne sütüne geçip geçmediği bilinmemektedir. Doktorunuz emzirme esnasında 
BOOSTRIX kullanmanın olası risk ve yararlarını size anlatacaktır.  
 
Araç ve makine kullanımı   
BOOSTRIX’in araç ve makine kullanma becerinizi etkilemesi beklenmemektedir.  
 
BOOSTRIX içeriğinde bulunan bazı yardımcı maddeler hakkında önemli bilgiler   
BOOSTRIX her dozunda 1 mmol (23 mg)’dan az sodyum ihtiva eder, yani esasında “sodyum 
içermez”.  
 
Diğer ilaçlar ile birlikte kullanımı   
Eğer siz veya çocuğunuz bağışıklık sisteminin enfeksiyonlarla savaşmak için etkinliğini azaltacak  
ilaçlar kullanıyorsanız BOOSTRIX etkili olmayabilir.  
 
BOOSTRIX diğer bazı aşılarla aynı anda uygulanabilir. Diğer enjeksiyon yoluyla kullanılan aşılar ile 
aynı anda uygulanacaksa, ürünler daima farklı bölgelere uygulanmalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise veya son zamanlarda bu aşı dışında herhangi bir aşılama yapıldıysa lütfen 
doktorunuza veya eczacınıza bunlar hakkında bilgi  veriniz.  4  3. BOOSTRIX nasıl  kullanılır?   
• Uygun kullanım ve doz/uygulama sıklığı için  talimatlar:  
Siz veya çocuğunuz önceden kararlaştırılmış bir tarihte, tek bir enjeksiyon (0,5 mL) alacaksınız. 
BOOSTRIX kas içine enjeksiyon yoluyla verilecektir.  
 
Aşı asla damar içine verilmemelidir.  
 
Siz veya çocuğunuz bir yara yüzünden tetanoz olma şüphesi taşıyorsanız, yaraya pansuman yapılması 
ve/veya Tetanoz -anti-Toksini uygulanması gibi ilave önlemler alınmış olsa dahi, hastalığın görülme 
riskini azaltmak için BOOSTRIX kullanılabilir.  
 
Doktorunuz sizin veya çocuğunuzun daha önce difteri, tetanoz ve/veya boğmaca enjeksiyonları olup 
olmadığınızı doğrulayacaktır.  
 
Difteri, tetanoz ve boğmaca için resmi öneriler doğrultusunda tekrar aşılama yapılabilir. Doktorunuz  
sizi bilgilendirecektir.  
 
• Uygulama yolu ve  metodu:   
BOOSTRIX derin kas içine enjeksiyon şeklinde uygulanır.  
Aşı asla damar içine enjekte edilmemelidir.   
 
• Değişik yaş grupları: 
Çocuklarda  kullanımı:  
BOOSTRIX’in 4 yaşından daha küçük çocuklar için güvenlilik ve etkililiğine dair veri yoktur.  
 
Yaşlılarda kullanımı:   
BOOSTRIX kullanımına ilişkin veriler için Bölüm 4’e bakınız.  
 
• Özel kullanım durumları:   
(böbrek yetmezliği, karaciğer yetmezliği vb.)  
BOOSTRIX kullanımına ilişkin mevcut veri yoktur.  
 
Eğer BOOSTRIX’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden fazla BOOSTRIX kullandıysanız:   
BOOSTRIX’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
BOOSTRIX’i kullanmayı unutursanız:   
Eğer siz veya çocuğunuz planlanmış bir enjeksiyonu kaçırırsanız, başka bir randevu almak için  
doktorunuzla konuşunuz.  
 
Unutulan dozları dengelemek için çift doz almayınız.  
 
BOOSTRIX ile tedavi sonlandırıldığında oluşabilecek etkiler:   
BOOSTRIX ile tedavi sonlandırıldığında oluşabilecek etkiler konusunda bilgi bulunmamaktadır.  5  4. Olası yan etkiler  nelerdir?   
Tüm ilaçlar gibi, BOOSTRIX’in içeriğinde bulunan maddelere duyarlı olan kişilerde yan etkiler  
olabilir.  
 
Aşağıdakilerden biri olursa BOOSTRİX’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:   
Diğer tüm enjeksiyon yoluyla uygulanan aşılarla olduğu üzere, ciddi alerjik reaksiyonlar (anafilaktik 
ve anafilaktoid reaksiyonlar) çok seyrek meydana gelebilir (10.000 aşı dozunun 1’inden az). Bunlar şu 
şekilde tanınır:  
- El ve ayaklarda kaşıntılı veya kabarcıklı  döküntü  
- Gözler ve yüzde  şişme   
- Nefes alma ve yutkunmada  zorluk  
- Kan basıncında ani düşüş ve bilinç  kaybı  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdaheleye veya hastaneye yatırılmanıza gerek  
olabilir.  
 
Bu reaksiyonlar genellikle aşı uygulanan merkezi terk etmeden önce ortaya çıkar ancak siz veya 
çocuğunuzda bu belirtilerden biri olursa, acilen doktorunuzla temasa geçiniz . 
 
Yan etkiler aşağıdaki kategorilerde gösterildiği şekilde sıralanmıştır. 
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinde veya birinden fazla görülebilir.  
Yaygın olmayan: 100 hastanın birinden az, fakat 1000 hastanın birinde veya birinden fazla görülebilir.  
Seyrek: 1000 hastanın birinden az fakat 10.000 hastanın birinde veya birinden fazla görülebilir. 
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Klinik çalışmalar sırasında 4 - 8 yaş aralığındaki çocuklarda görülen yan etkiler  
Çok yaygın   
• Çabuk  öfkelenme  
• Uyku  hali 
• Enjeksiyonun yapıldığı bölgede şişme, ağrı,  kızarıklık  
• Yorgunluk  
 
Yaygın   
• İştah  kaybı  
• Baş ağrısı  
• Kusma, ishal ve mide -bağırsak  bozuklukları  
• 37,5°C ve üzeri ateş (39°C üzeri ateş  dahil)  
• Enjeksiyon yapılan uzuvda aşırı şişme (bazen eklemi de  içeren)  
 
Yaygın olmayan   
• Üst solunum yolu  enfeksiyonu  
• Dikkat  dağınıklığı  
• Gözlerde kaşıntılı akıntı ve göz kapaklarının çapaklanması  (konjonktivit)  
• Deri döküntüsü  
• Ağrı 
• Enjeksiyon bölgesinde sert  şişlik  6  Klinik çalışmalar sırasında yetişkin, ergen ve 10 yaşından büyük çocuklarda görülen yan etkiler  
Çok yaygın   
• Baş ağrısı  
• Enjeksiyonun yapıldığı bölgede şişme, ağrı,  kızarıklık  
• Yorgunluk  
• Genel olarak iyi  hissetmeme  
 
Yaygın   
• Sersemlik  
• Bulantı  
• Ateş (37,5°C ve  üzerinde)  
• Enjeksiyon bölgesinde sert şişlik ve  apse 
 
Yaygın olmayan   
• Üst solunum yolu  enfeksiyonu  
• Boğaz ağrısı ve yutkunmada rahatsızlık  (farenjit)  
• Boyundaki, koltuk altındaki veya kasıklardaki bezlerde şişme  (lenfadenopati)  
• Bayılma  (senkop)  
• Öksürük  
• İshal  
• Kusma  
• Aşırı terleme  (hiperhidrozis)  
• Kaşıntı  
• Deri döküntüsü  
• Eklem ve kas  sertliği  
• Eklem tutulması, eklem ve kas  ağrısı  
• Ateş (39°C’nin  üzerinde)  
• Ateş, boğaz ağrısı, burun akıntısı, öksürük ve üşüme gibi grip benzeri  belirtiler  
• Ağrı 
 
Aşağıdaki yan etkiler BOOSTRIX’in rutin kullanımı sırasında ortaya çıkmış olup hiçbir yaş grubuna  
özel olmamıştır:  
• Yutkunma veya nefes almada zorluğa sebep olabilecek şekilde yüzün, dudakların, ağzın, dilin veya 
boğazın şişmesi  (anjiyoödem)  
• Ani gelişen kas güçsüzlüğü (kollaps), dönemsel bilinç kaybı veya farkında olma  durumunda  
azalma  
• Nöbetler (ateşli veya ateş  olmaksızın)  
• Kurdeşen  (ürtiker)  
• Olağan dışı güçsüzlük  (asteni)  
Tetanoza karşı yapılan aşılamaların sonrasında çok seyrek olarak (10.000 aşı dozunda en fazla 1) 
geçici sinir yangısı sonucu ağrı, halsizlik ve kol ya da bacaklarda felç ile sıklıkla göğüse ve yüze 
ilerleyen felç bildirilmiştir (Guillain Barré Sendromu).  
 
Eğer sizde veya çocuğunuzda yan etkilerden herhangi biri ciddileşirse, lütfen doktorunuzu veya  
eczacınızı bilgilendiriniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  7   
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış  olacaksınız.  
 
5. BOOSTRIX’in  saklanması   
BOOSTRIX’i çocukların göremeyeceği, erişemeyeceği yerlerde ve ambalajında saklayınız.  
 
2°C–8°C arası sıcaklıklarda (buzdolabında) saklayınız. 
Dondurmayınız.  
Buzdolabından  çıkartıldıktan  sonra  aşı +37°C’de  saklanmak  koşuluyla  7 gün içerisinde  
kullanılmalıdır.  
 
Işıktan korumak için orijinal ambalajında  saklayınız.  
 
Son kullanma tarihiyle uyumlu olarak  kullanınız.   
 
Ambalajdaki son kullanma tarihinden sonra BOOSTRIX’i kullanmayınız.  
 
Son kullanma tarihi belirtilen ayın son gününe denk gelmektedir.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve İklim 
Değişikliği  Bakanlığınca belirlenen toplama sistemine veriniz.  
 
Çevreyi korumak amacıyla kullanmadığınız BOOSTRIX’i şehir suyuna veya çöpe atmayınız. Bu  
konuda eczacınıza danışınız.  
 
Ruhsat sahibi:   
GlaxoSmithKline İlaçları San. ve Tic. A.Ş.   
Şişli / İstanbul  
 
Üretim yeri:   
GlaxoSmithKline Biologicals, 
Saint -Amand -Les-Eaux, Fransa  
 
Bu kullanma talimatı en son           tarihinde onaylanmıştır.  8      
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR:   
 
BOOSTRIX, piston tıpa (bütil kauçuk) ve kauçuk uç kapaklı, kullanıma hazır dolu enjektör (Tip I 
cam) içinde 0,5 mL süspansiyon şeklinde, enjektör iğnesi ile birlikte sunulmaktadır.  Aşı 
kullanılmadan önce , aşının oda sıcaklığına gelmesi sağlanmalı ve  homojen opak beyaz bir 
süspansiyon oluşturacak şekilde iyice çalkalanmalıdır . Aşı uygulanmadan önce,  aşının içinde yabancı 
parçacık ve/veya fiziksel görünümünde değişiklik olup olmadığı görsel olarak kontrol edilmelidir. 
Bunlardan birinin görülmesi durumunda aşıyı uygulamayınız.  
 
Kullanıma hazır enjektör için talimatlar  
 
 
Enjektörü pistondan değil gövdesinden 
tutun.  
Enjektör kapağını saat yönünün tersine 
çevirerek çıkarın.  
 
 İğneyi takmak için yuvayı Luer Lock 
Adaptörüne bağlayın ve kilitlendiğini 
hissedene kadar saat yönünde çeyrek tur 
döndürün.  
Enjektör pistonunu gövdeden dışarı 
çekmeyin. Eğer böyle bir şey olursa, 
aşıyı uygulamayın.  
 
 
Buzdolabından çıkartıldıktan sonra aşı +37°C’de  7 gün stabildir.  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve  “Ambalaj 
Atıkları Kontrolü Yönetmeliği”ne uygun olarak imha edilmelidir.  
 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi ve seri 
numarası mutlaka hasta dosyasına kaydedilmelidir.  
