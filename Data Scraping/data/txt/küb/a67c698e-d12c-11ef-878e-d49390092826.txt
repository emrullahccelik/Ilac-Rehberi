KISA ÜRÜN BİLGİSİ
1. BEŞERİ TIBBİ ÜRÜNÜN ADI
SEBİROX %1,5 şampuan
2. KALİTATİF VE KANTİTATİF BİLEŞİM
Etkin madde:
Bir şişe (100 mL) şampuan 1,5 g siklopiroks olamin içerir.
Yardımcı maddeler:
Propilen glikol
Yardımcı maddeler için 6.1.’e bakınız.
3. FARMASÖTİK FORM
Saçlı deriye uygulama için şampuan.
Krem-sarımsı renkte viskoz şampuan
4. KLİNİK ÖZELLİKLER
4.1. Terapötik endikasyonlar
Pityriasis Capitis (Kepeklenme) veya seboreik dermatit gibi saçlı deri hastalıklarının
tedavisinde endikedir.
4.2. Pozoloji ve uygulama şekli
Pozoloji / uygulama sıklığı ve süresi
Erişkin ve 12 yaşından büyük çocuklarda:
Haftada 2-3 kez saçlı deri üzerine bölgesel uygulanarak kullanılır.
Önerilen tedavi süresi 4 haftadır.
Uygulama şekli
Saçlar ıslatılır ve bol köpük oluşumu için yeterli miktarda SEBİROX uygulanır.
Köpük oluşumu sağlandıktan sonra, parmak uçları ile masaj yapılarak 3-5 dakika bekletilir.
Sonra saçlar su ile durulanır.
Bu işlem bir kez daha tekrarlanır.
Bu iki uygulama işleminde SEBİROX’un saçlı deriyle temas etmesi için 3-5 dakika
süreyle saçlı deri üzerinde kalması gerekir.
Genellikle bir avuç içi kadar şampuan bir yıkama için yeterlidir.
Haricen uygulanır. Saçlı deri üzerine bölgesel uygulanarak kullanılır.
Özel popülasyonlara ilişkin ek bilgiler
Böbrek/Karaciğer yetmezliği
Böbrek ve karaciğer yetmezliği için özel kullanım durumu yoktur.
Pediyatrik popülasyon
Çocuklarda test edilmemiştir. Bu nedenle 12 yaşından küçük çocuklarda kullanılmamalıdır.
Geriyatrik popülasyon
Özel bir kullanım önerisi bulunmamaktadır.
1Erişkin ve 12 yaş üzeri için verilen dozaj bilgileri geçerlidir.
4.3. Kontrendikasyonlar
SEBİROX aşağıdaki durumlarda kontrendikedir:
Siklopiroks olamine veya SEBİROX içeriğindeki yardımcı maddelerden herhangi birisine
karşı aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
SEBİROX sadece harici kullanım içindir.
SEBİROX seyrek olarak deri iritasyonuna neden olabilir. Eğer iritasyon olursa ve devam
ederse tedavi kesilmelidir.
Seyrek durumlarda genelde kimyasal hasar görmüş (örneğin, saçların boyatılması
nedeniyle), kırlaşmış saçlı hastalarda saçlarda renk değişikliği görülmüştür.
Diğer şampuanlarla olduğu gibi gözlere temas ettirilmemelidir. Temas ettiğinde ise bol su ile
yıkanmalıdır.
SEBİROX’un bileşiminde bulunan polikuaternium ve propilen glikol nedeniyle bazı
kişilerde ciltte tahrişe ve deri reaksiyonlarına neden olabileceği göz önünde
bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir veri yoktur.
Özel popülasyonlara ilişkin ek bilgiler
Bilinen bir veri yoktur.
Pediyatrik popülasyon
Bilinen bir veri yoktur.
4.6. Gebelik ve laktasyon
Genel tavsiye:
Gebelik kategorisi : C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda siklopiroks olamin kullanımına ilişkin
klinik veri mevcut değildir.
Gebelik dönemi
Siklopiroks olamin için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3.).
SEBİROX gerekli olmadıkça gebelik döneminde kullanılmamalıdır.
Laktasyon dönemi
Emzirmekte olan kadının siklopiroks olamine sistemik maruz kalması, ihmal edilebilir
düzeyde olduğu için, emzirilen çocuk üzerinde herhangi bir etki öngörülmemektedir.
SEBİROX’un laktasyonda kullanımıyla ilişkili bilinen bir risk bulunmamaktadır.
24.7. Araç ve makine kullanımı üzerindeki etkiler
Araç ve makine kullanımı üzerindeki etkileri üzerine hiçbir çalışma yürütülmemiştir.
4.8. İstenmeyen etkiler
İstenmeyen etkiler görülme sıklığına göre sınıflandırılmıştır
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000).
Deri ve deri altı doku hastalıkları:
Yaygın : Uygulama yerinde kaşıntı, yanma hissi ve uygulama yeri cilt
döküntüsü* dahil iritasyon
Yaygın olmayan : Eritem*
Pazarlama sonrası
Bağışıklık sistemi hastalıkları
Seyrek : Uygulama yeri aşırı duyarlılığı
Deri ve deri altı doku hastalıkları:
Seyrek : deri eksfoliasyonu*, egzema, alopesi*, saç rengi değişiklikleri
* Bu etkiler aynı zamanda altta yatan hastalığın da belirtileri olduğundan, bu advers
reaksiyonların belirtilerin kötüleşmesi şeklinde ortaya çıkması beklenmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Yanlışlıkla ağız yolundan alınması durumunda, destekleyici ve semptomatik önlemler
alınmalıdır. Aspirasyonu önlemek amacıyla, kusturma veya mide lavajı uygulanmamalıdır.
5. FARMAKOLOJİK ÖZELLİKLER
5.1. Farmakodinamik özellikler
ATC Kodu : D01AE14
Farmakoterapötik grup : Dermatolojide kullanılan topikal antifungaller
Etki mekanizması
Siklopiroks olamin, Malassezia furfur (daha önce Pityrosporum ovale veya Pityrosporum
orbiculare olarak bilinen) mantarı dahil çeşitli mantar türlerinin büyümesini inhibe etmede
in vitro aktif bir hidroksipiridon antifungal ajandır. Malassezia furfur, kepeklenme ve
seboreik dermatitte nedensel ajan olarak ilişkili bulunmuştur. Ayrıca siklopiroks olamin
bazı anti-inflamatuvar aktivite de göstermektedir.
3Farmakodinamik etkiler
Siklopiroks olamin %1,5 şampuan, Malassezia türlerine karşı in vivo antifungal aktivite
göstermektedir.
Bir klinik çalışmada siklopiroks olamin %1,5 şampuanın kepeklenme ve/veya seboreik
dermatiti olan kişilerin saçlı derilerinden alınan örneklerde Malassezia furfur suşlarının
sayısını anlamlı şekilde azalttığı gösterilmiştir.
5.2. Farmakokinetik özellikler
Emilim:
İnsan cildine %1’lik siklopiroks olamin kremin topikal uygulamasından sonra deri
üzerinden emilimin çok düşük olduğu gösterilmiştir: uygulanan dozun %1,1’i ila %1,7’si
idrarda saptanmıştır.
Siklopiroks olamin %1,5 içeren şampuanın, klinik olarak önemli olabilecek siklopiroks
olaminin sistemik emilim potansiyeli çok düşüktür.
Dağılım:
İnsanlarda oral siklopiroks olamini takiben siklopiroks olaminin serum proteinlerine
afinitesinin 0,01 ila 11,0 µg/mL konsantrasyon aralığında %96±2 olduğu bulunmuştur.
Biyotransformasyon:
Oral ve dermal uygulama sonrası metabolik özellikleri benzerdir. Başlıca metabolizma
şeklinin siklopiroks olamin glukuronidasyonu olduğu görünmektedir.
Eliminasyon:
İnsanlarda siklopiroks olaminin oral uygulanmasını takiben uygulanan dozun %96’sı 12
saat içinde idrarla atılmaktadır. Siklopiroks olamin, oral dozun yaklaşık %80’i oranında
glukoronid metaboliti şeklinde idrarla atılmaktadır.
5.3. Klinik öncesi güvenlilik verileri
Klinik öncesi veriler akut, kronik veya üreme toksikolojisi, mutajenisite ve karsinojenisite
açısından herhangi bir kısıtlılık göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Propilen glikol
Oleyl alkol
Polisorbat 80
Amonyum lauril sülfat %70
Disodyum lauril sülfosüksinat
Sitrik asit
Disodyum hidrojen fosfat 12 hidrat
Polikuaternium 10
Kokoamide DEA
Kokoamidopropil betain
Sensient fragrance esans 54.640.0779
4Sitrik asit mono hidrat
Sodyum hidroksit
Deiyonize su
6.2 Geçimsizlikler
Bilinen bir geçimsizlik mevcut değildir.
6.3 Raf ömrü
24 ay
6.4 Saklamaya yönelik özel uyarılar
25°C’nin altındaki oda sıcaklığında kapağı kapalı olarak saklanmalıdır.
6.5 Ambalajın niteliği ve içeriği
Her bir şişe, polipropilen beyaz renkli kapak ile kapatılan 100 mL hacimli HDPE şişeler
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmelik”’lerine uygun olarak imha
edilmelidir.
7 RUHSAT SAHİBİ
Avixa İlaç San. ve Tic. Ltd. Şti
Şerifali Mah. Kıble Sokak No:32 / 5
Ümraniye/İstanbul
Tel : 0216 365 03 32
Faks : 0216 365 03 31
e-posta : info@avixa.com.tr
8 RUHSAT NUMARASI
23.08.2017-2017/613
9 İLK RUHSAT TARİHİ/RUHSAT YENİLEME TARİHİ
İlk ruhsat tarihi : 23.08.2017
Ruhsat yenileme tarihi :
10 KÜB’ÜN YENİLENME TARİHİ
5