KISA ÜRÜN BİLGİSİ
1. BEŞERİ TIBBİ ÜRÜNÜN ADI
OXOPANE 5 mg kapsül
2. KALİTATİF VE KANTİTATİF BİLEŞİM
Etkin madde:
Oksikodon hidroklorür ………. 5 mg (4,48 mg oksikodon’a eşdeğer)
Yardımcı maddeler:
Yardımcı maddelerin tam listesi için Bölüm 6.1’e bakınız.
3. FARMASÖTİK FORM
Sert kapsül (kapsül)
Kapsüller, ‘5’ ile işaretlenmiş koyu pembe gövdeli ve “OXY” ile işaretlenmiş kahverengi
kapaklıdır.
4. KLİNİK ÖZELLİKLER
4.1. Terapötik endikasyonlar
Sadece opioid analjezikler ile yeterince kontrol edilebilen, şiddetli ağrılarda endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Dozaj ağrının şiddetine ve hastanın tedaviye bireysel duyarlılığına bağlıdır.
Aşağıdaki genel doz önerileri uygulanır:
12 yaş üzeri adolesan ve yetişkinler için:
Doz başlatılması:
Genel olarak, opioid kullanmamış hastalarda başlangıç dozu 6 saat aralıklarla verilen 5 mg
oksikodon hidroklorürdür. Halihazırda opioid alan hastalar önceki opioid tedavileri ile
tecrübeleri dikkate alınarak daha yüksek dozlar ile tedaviye başlayabilirler.
Oksikodondan önce oral morfin alan hastalar günlük dozlarını aşağıdaki orana dayanarak
almalıdırlar: 10 mg oral oksikodon, 20 mg oral morfine eşdeğerdir. Bunun, oksikodon
hidroklorür kapsüllerin gerekli dozu için bir kılavuz olduğu dikkate alınmalıdır. Hastalar arası
değişkenlik, her bir hasta için uygun dozun dikkatlice ayarlanmasını gerektirir.
Doz ayarlamaları:
Ağrının artan şiddeti OXOPANE dozunun artışını gerektirecektir. Doz, ağrının geçmesini
sağlamak için eğer gerekirse günde bir defa olmak üzere dikkatlice ayarlanmalıdır. Bunu
yaparken dozlama aralığı 4 saate indirilebilir. Herhangi bir bireysel hasta için doğru doz ağrıyı
kontrol eden ve dozlama periyodu boyunca iyi tolere edilendir.
Hastaların çoğunluğu 400 mg’dan daha yüksek günlük doza gerek duymayacaktır. Ancak, az
sayıda hasta daha yüksek dozlara ihtiyaç duyabilir.
Uzatılmış salımlı bir oksikodon formülasyonu alan hastalarda, OXOPANE baş edilemeyen
ağrıyı kontrol etmek için kullanılabilir. Doz hastanın ihtiyacına göre ayarlanmalıdır ancak genel
1 / 12bir kural olarak tek doz, uzatılmış salımlı formülasyonun günlük dozunun 1/8 ila 1/6'sı kadar
olmalıdır. Kurtarma ilacı 6 saatten daha sık kullanılmamalıdır.
Uygulama süresi
OXOPANE gerekli olduğundan daha uzun süre alınmamalıdır.
OXOPANE ile tedaviye başlamadan önce, ağrı yönetimi kılavuzlarına uygun olarak hastayla
birlikte tedavi süresi ve tedavi hedeflerini içeren bir tedavi stratejisi ve tedavinin
sonlandırılması için bir plan belirlenmelidir. Tedavi sırasında, tedaviye devam etme
gerekliliğini ve tedavinin durdurulmasını değerlendirmek ve gerekirse dozajı ayarlamak için
hekim ile hasta arasında sık sık temas kurulmalıdır.
Tedavinin kesilmesi
Bir hastanın artık oksikodon tedavisine ihtiyacı kalmadığında, yoksunluk semptomlarını
önlemek için dozun kademeli olarak azaltılması önerilir. Yeterli ağrı kontrolünün olmadığı
durumlarda hiperaljezi, tolerans ve altta yatan hastalığın ilerlemesi olasılığı dikkate alınmalıdır
(bkz. bölüm 4.4).
Uygulama şekli:
Oral kullanım içindir.
OXOPANE, belirlenmiş olan dozda sabit çizelge kullanılarak uygulanmalıdır fakat her 4 - 6
saatten daha sık olmamalıdır.
Kapsüller yiyecekler ile birlikte veya tek başına yeterli miktar sıvı ile alınabilir.
OXOPANE alkollü içecekler ile birlikte alınmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Bu hastalarda uygulama konservatif bir yaklaşım ile yapılmalıdır. Tavsiye edilen erişkin
başlangıç dozu %50 azaltılmalıdır (örneğin daha önce opioid kullanmamış hastalarda oral yolla
toplam 10 mg’lık günlük doz) ve her hastanın klinik durumuna göre ağrı kontrolü için uygun
doz ayarlanmalıdır.
Pediyatrik popülasyon:
OXOPANE 12 yaşın altındaki çocuklar için önerilmez çünkü bu yaş grubu için güvenlilik ve
etkililik belirlenmemiştir.
Geriyatrik popülasyon:
Ağrı kontrolü için dikkatli bir titrasyon ile en düşük doz uygulanmalıdır.
Diğer özel durumlar:
Düşük vücut ağırlığı olan veya tıbbi ürünlerin yavaş metabolize edildiği hastalar gibi riskli
hastalar, eğer daha önce opioid kullanmadılar ise başlangıçta, önerilen yetişkin dozunun yarısını
almalıdırlar.
Bu nedenle, en düşük önerilen doz, örn. 5 mg, başlangıç dozu olarak uygun olmayabilir.
Doz uygulanması bireysel klinik durum ile uyumlu olarak ve mevcut olan uygun formülasyon
kullanılarak gerçekleştirilmelidir.
2 / 124.3. Kontrendikasyonlar
OXOPANE, aktif maddeye veya bölüm 6.1’de listelenen içeriğindeki maddelerden herhangi
birine karşı bilinen aşırı duyarlılığı olan hastalarda kontrendikedir.
• Hipoksi ve/veya hiperkapni ile birlikte şiddetli solunum depresyonu.
• Şiddetli kronik obstrüktif pulmoner hastalık.
• Kor pulmonale
• Şiddetli bronşiyal astım
• Paralitik ileus
• Akut abdomen, gecikmiş gastrik boşalma
OXOPANE, opioidlerin kontrendike olduğu durumlarda kullanılmamalıdır.
4.4. Özel kullanım uyarıları ve önlemleri
Yaşlı veya güçsüz hastalarda, ciddi akciğer fonksiyon bozukluğu olan, karaciğer veya böbrek
fonksiyon bozukluğu olan hastalarda, miksödem, hipotiroidizm, Addison hastalığı (adrenal
yetmezlik), toksik psikoz (örn. alkol), prostat hipertrofisi, adrenokortikal yetmezliği, alkolizm,
bilinen opioid bağımlılığı, deliryum tremens, safra yolu hastalıkları, pankreatit, inflamatuar
bağırsak hastalıkları, safra veya üreterik kolik, hipotansiyon, hipovolemi, kafa yaralanması gibi
beyin basıncının artmasıyla ilgili durumlar, dolaşım regülasyonu bozuklukları, epilepsi veya
nöbet yatkınlığı ve MAO inhibitörleri kullanan hastalarda dikkatli olunmalıdır.
Cerrahi işlemler
OXOPANE ameliyat öncesi ve ameliyat sonrası ilk 12-24 saat içinde dikkatli kullanılmalıdır.
Opioidlerin bağırsak hareketlerini bozduğu bilindiğinden tüm opioid içeren ilaçlarda olduğu
gibi, oksikodon içeren ilaçlar da abdominal ameliyatları takiben dikkatli kullanılmalıdır ve
doktor bağırsak fonksiyonunun normale döndüğünden emin olana dek kullanılmamalıdır.
Karaciğer yetmezliği
Ciddi hepatik bozukluğu olan hastalar yakından takip edilmelidir.
Solunum ve kardiyak depresyon
Solunum depresyonu opioidler tarafından indüklenen en belirgin risktir ve büyük olasılıkla
yaşlılar veya güçsüz hastalarda ortaya çıkar. OXOPANE’ın solunumu deprese edici etkisi
kanda ve böylece beyin omurilik sıvısında karbondioksit konsantrasyonlarında artışa neden
olur. Meyilli hastalarda opioidler kan basıncında ciddi azalmalara neden olabilir.
Uyku ile ilişkili solunum bozuklukları
Opioidler, merkezi uyku apnesi (CSA) ve uyku ile ilişkili hipoksemi dahil olmak üzere uyku
ile ilişkili solunum bozukluklarına neden olabilir. Opioid kullanımı merkezi uyku apnesi riskini
doza bağlı olarak artırır. Merkezi uyku apnesi ile başvuran hastalarda toplam opioid dozajının
azaltılması düşünülmelidir.
Benzodiazepinler veya ilgili ilaçlar gibi sedatif ilaçların eş zamanlı kullanımından kaynaklanan
risk
Opioidlerle benzodiazepinler veya diğer ilgili ilaçlar gibi sedatiflerin OXOPANE ile eş zamanlı
kullanımı, sedasyon, solunum depresyonu, koma ve ölüme sebebiyet verebilir. Bu riskler
nedeniyle, bu sedatif ilaçların opioidlerle eşzamanlı kullanımı başka tedavi seçeneklerinin
geçerli olmadığı hastalarda düşünülmelidir. OXOPANE ile sedatif ilaçların eş zamanlı
kullanımına karar verildiğinde, en düşük etkili doz kullanılmalı ve tedavi süresi mümkün
olduğunca kısa tutulmalıdır. Hastalar, solunum depresyonu ve sedasyona ilişkin belirti ve
3 / 12semptomlar bakımından yakından takip edilmelidir. Bu nedenle, hastaların ve hasta
yakınlarının bu semptomlara dikkat etmeleri şiddetle tavsiye edilmektedir (bkz. Bölüm 4.5).
Tolerans ve bağımlılık
Kronik kullanımda hastada ilaca karşı tolerans gelişebilir ve ağrı kontrolünü devam ettirebilmek
için artan şekilde daha yüksek dozlara ihtiyaç duyulur. Bu ilacın uzun süreli kullanımı fiziksel
bağımlılığa yol açabilir ve tedavinin aniden kesilmesiyle yoksunluk sendromu ortaya çıkabilir.
Hastanın artık oksikodon tedavisine ihtiyacı kalmadığında yoksunluk semptomlarını önlemek
için dozun kademeli olarak azaltılması tavsiye edilir. Yoksunluk semptomları arasında esneme,
midriazis, lakrimasyon, rinore, titreme, hiperhidroz, anksiyete, ajitasyon, konvülziyonlar ve
uykusuzluk yer alır.
Oksikodon doz artışına yanıt vermeyen hiperaljezi, özellikle yüksek dozlarda çok seyrek olarak
görülür. Bu durumda oksikodon dozunun azaltılması veya alternatif bir opioide geçiş gerekli
olabilir.
Opioid Kullanım Bozukluğu (suistimal ve bağımlılık)
Oksikodon gibi opioidlerin tekrarlayan uygulaması üzerine tolerans ve fiziksel ve/veya
psikolojik bağımlılık gelişebilir.
OXOPANE’ın tekrarlayan kullanımı Opioid Kullanım Bozukluğuna (OUD) yol açabilir. Daha
yüksek doz ve daha uzun süreli opioid tedavisi, Opioid Kullanım Bozukluğu gelişme riskini
artırabilir. OXOPANE’ın kötüye kullanılması veya kasıtlı olarak yanlış kullanılması aşırı doz
ve/veya ölümle sonuçlanabilir. Kendisinde veya ailesinde (ebeveynler veya kardeşler) madde
kullanım bozukluğu (alkol kullanım bozukluğu dahil) öyküsü olan hastalarda, halihazırda tütün
kullananlarda veya kişisel geçmişinde diğer zihinsel sağlık bozuklukları (örn. majör depresyon,
anksiyete ve kişilik bozuklukları) olan hastalarda Opioid Kullanım Bozukluğu gelişme riski
artar.
OXOPANE ile tedaviye başlamadan önce ve tedavi sırasında hastayla tedavi hedefleri ve
tedaviyi bırakma planı üzerinde anlaşmaya varılmalıdır (bkz. bölüm 4.2). Tedavi öncesi ve
tedavi sırasında hasta Opioid Kullanım Bozukluğu'nun riskleri ve belirtileri konusunda da
bilgilendirilmelidir. Bu belirtilerin ortaya çıkması durumunda hastalara doktorlarıyla iletişime
geçmeleri önerilmelidir.
Hastaların ilaç arama davranışı belirtileri (örn. ilacın yeniden alınması ile ilgili olarak çok erken
talepler) açısından izlenmesi gerekecektir. Bu izleme, eşzamanlı opioidlerin ve psikoaktif ilaç
kullanımının (benzodiazepinler gibi) gözden geçirilmesini içerir. Opioid Kullanım Bozukluğu
belirti ve semptomları olan hastalar için bir bağımlılık uzmanına danışılması düşünülmelidir.
Suistimal
Suistimal amaçlı parenteral uygulamalarda, kapsül içeriği ölümcül olabilecek ciddi advers
etkilere sebep olabilir.
Endokrin etkileri
Oksikodon hidroklorür gibi opioidler hipotalamik-hipofiz-adrenal veya gonadal eksenleri
etkileyebilir. Görülebilecek bazı değişiklikler arasında serum prolaktin düzeyinde artış ve
plazma kortizol ve testosteron düzeyinde azalma yer alır. Bu hormonal değişikliklerden klinik
semptomlar ortaya çıkabilir.
4 / 12Alkol
OXOPANE kapsüller alkollü içecekler ile birlikte alınmamalıdır çünkü alkollü içkiler uyanıklık
ve reaktivite bozukluğunu arttırır ve istenmeyen etkilerin sıklığını artırabilir (örneğin
somnolans, solunum depresyonu).
Pediyatrik popülasyon
OXOPANE 12 yaşından küçük çocuklarda çalışılmamıştır. Kapsüllerin güvenilirliği ve
etkinliği gösterilmemiştir ve bu nedenle 12 yaşından küçük çocuklarda kullanım önerilmez.
Bu ilaç her kapsülde 1 mmol (23 mg)’dan daha az sodyum içerir; yani esasında “sodyum
içermez”.
4.5. Diğer tıbbi ürünler ile etkileşim ve diğer etkileşim şekilleri
Diğer opioidler, sedatifler, hipnotikler, antidepresanlar, fenotiyazinler ve nöroleptik ilaçlar gibi
merkezi sinir sistemini (MSS) etkileyen ilaçlarla beraber uygulama esnasında MSS depresan
etkisinde artış görülebilir. MAO inhibitörlerinin narkotik analjeziklerle etkileşime girdiği
bilinmektedir. MAO inhibitörleri, hipertansif veya hipotansif krizle ilişkili MSS uyarımı veya
depresyonuna yol açar (bkz. Bölüm 4.4). Oksikodon, MAO-inhibitörleri kullanan veya son iki
hafta içinde MAO inhibitörü kullanmış olan hastalarda dikkatli kullanılmalıdır (bkz. Bölüm
4.4).
Benzodiazepinler ve ilgili ilaçlar gibi sedatiflerin opioidlerle birlikte kullanımı, MSS depresan
etkisinde artışa katkı sağladıklarından sedasyon, solunum depresyonu, koma ve ölüm riskinde
artışa neden olmaktadır. Doz ve birlikte kullanım süresi sınırlandırılmalıdır (bkz. Bölüm 4.4).
Selektif Serotonin Geri-alım İnhibitörü (SSRI) veya Serotonin Norepinefrin Geri-alım
İnhibitörü (SNRI) gibi serotonin ajanları ile oksikodonun eşzamanlı uygulaması, serotonin
toksisitesine neden olabilir. Serotonin toksisitesinin semptomları, mental durum değişiklikleri
(ajitasyon, halüsinasyonlar, koma gibi), otonomik instabilite (taşikardi, labil kan basıncı,
hipertermi gibi), nöromusküler anormallikler (hiperrefleksi, inkoordinasyon, rijidite gibi)
ve/veya gastrointestinal semptomları (bulantı, kusma, diyare gibi) içerebilir. Bu ilaçları
kullanan hastalarda oksikodon dikkatli kullanılmalı ve gerekirse doz azaltılmalıdır.
Alkol, oksikodonun farmakodinamik etkilerini arttırabilir; beraber kullanımı önlenmelidir.
Antikolinerjikler (örn., nöroleptikler, antihistaminler, antiemetikler, antiparkinson ilaçları)
OXOPANE’ın antikolinerjik istenmeyen etkilerini artırabilir (örneğin konstipasyon, ağız
kuruluğu veya miktürisyon bozuklukları).
Oksikodon CYP2D6’nın da katkılarıyla esas olarak CYP3A4 tarafından metabolize edilir. Bu
metabolik yolakların aktivitesi aynı anda uygulanan çeşitli ilaçlarla veya besinsel elementlerle
inhibe edilebilir veya indüklenebilir.
Makrolid antibiyotikleri (örn. klaritromisin, eritromisin ve telitromisin), azol-antifungaller (örn.
ketokonazol, vorikonazol, itrakonazol ve posakonazol), proteaz inhibitörleri (örn. boseprevir,
ritonavir, indinavir, nelfinavir ve sakinavir), simetidin ve greyfurt suyu gibi CYP3A4
inhibitörleri oksikodonun plazma konsantrasyonlarında yükselmeye sebep olabilen oksikodon
klerensinde azalmaya yol açabilir. Bu sebeple oksikodon dozunun ayarlanması gerekebilir.
5 / 12Bazı spesifik örnekler aşağıda verilmiştir:
• 5 gün boyunca 200 mg dozunda oral olarak uygulanan güçlü bir CYP3A4 inhibitörü
olan itrakonazol, oral verilen oksikodonun eğri altında kalan alanını (EAA)
yükseltmiştir. Ortalamada EAA 2,4 kat daha yüksektir (aralık 1,5-3,4).
• 4 gün boyunca günde 2 kere 200 mg dozunda uygulanan (ilk 2 doz olarak 400 mg
verilmiştir) CYP3A4 inhibitörü varikonazol, oral verilen oksikodonun EAA’sını
yükseltmiştir. Ortalamada EAA 3,6 kat daha yüksektir (aralık 2,7-5,6).
• 4 gün boyunca 800 mg dozunda oral olarak uygulanan CYP3A4 inhibitörü telitromisin,
oral verilen oksikodonun EAA’sını yükseltmiştir. Ortalamada EAA 1,8 kat daha
yüksektir (aralık 1,3-2,3).
• 5 gün boyunca 200 mL dozunda günde üç kez uygulanan CYP3A4 inhibitörü greyfurt
suyu, oral verilen oksikodonun EAA’sını yükseltmiştir. Ortalamada EAA 1,7 kat daha
yüksektir (aralık 1,1-2,1).
Rifampisin, karbamazepin, fenitoin ve St. John’s Wort gibi CYP3A4 indükleyicileri,
oksikodonun metabolizmasını indükleyebilir ve oksikodonun plazma konsantrasyonlarında
düşüşe neden olabilen oksikodon klerensinde artışa sebep olabilir. Oksikodon dozunun bu
duruma göre ayarlanması gerekebilir.
Bazı spesifik örnekler aşağıda verilmiştir:
• 15 gün boyunca 300 mg dozunda günde üç kez uygulanan CYP3A4 indükleyicisi St.
John’s Wort, oral verilen oksikodonun EAA’sını azaltmıştır. Ortalamada EAA yaklaşık
%50 daha düşüktür (aralık %37-57).
• 7 gün boyunca 600 mg dozunda günde bir kez uygulanan CYP3A4 indükleyicisi
rifampisin, oral verilen oksikodonun EAA’sını azaltmıştır. Ortalamada EAA yaklaşık
%86 daha düşüktür.
Paroksetin ve kinidin gibi CYP2D6 aktivitesini inhibe eden ilaçlar, oksikodon plazma
konsantrasyonlarında yükselmeye sebep olabilen oksikodon klerensinde azalmaya yol açabilir.
Diğer ilişkili izoenzim inibitörlerinin OXOPANE’ın metabolizması üzerindeki etkisi
bilinmemektedir. Potansiyel etkileşimler dikkate alınmalıdır. OXOPANE’ın sitokrom P450-
enzimleri üzerine olan potansiyel etkisi in vitro ve in vivo olarak çalışılmamıştır.
Kumarin antikoagülanlar, oksikodon hidroklorür kapsüller ile birlikte uygulandığında,
bireylerde Uluslararası Normalize Oran (INR)’da klinik olarak önemli değişiklikler her iki
yönde de gözlemlenmiştir.
Özel popülasyonlara ilişkin ek bilgiler
Pediyatrik popülasyon:
OXOPANE 12 yaşından küçük çocuklarda çalışılmamıştır. Kapsüllerin güvenilirliği ve
etkinliği gösterilmemiştir ve bu nedenle 12 yaşından küçük çocuklarda kullanım önerilmez.
4.6. Gebelik ve laktasyon
Gebe veya emziren hastalarda bu ilacın kullanımından mümkün olduğunca kaçınılmalıdır.
Genel tavsiye:
Gebelik kategorisi: B
6 / 12Çocuk doğurma potansiyeli bulunan kadınlar/Doğum kontrolü (Kontrasepsiyon):
Hastalar oksikodon tedavisi sırasında hamile kalırlarsa ya da hamile kalmayı planlıyorlarsa
doktorlarına haber vermelidirler.
Gebelik dönemi:
Gebe kadınlarda oksikodon kullanımıyla ilgili sınırlı veri mevcuttur. Doğumdan önceki 3-4
haftalık dönemde opioid alan annelerden doğan yenidoğanlar solunum depresyonun açısından
izlenmelidir. Anneleri oksikodon tedavisi alan yenidoğanlarda yoksunluk semptomları
gözlenebilir. OXOPANE plasenta içerisine geçer. Oksikodon ile yapılan hayvan çalışmalarında
herhangi teratojenik veya embriyotoksik etki görülmemiştir. OXOPANE hamilelikte yalnızca
eğer beklenen yarar fetusa ya da yenidoğana olan potansiyel zarardan daha fazlaysa
kullanılmalıdır.
Laktasyon dönemi:
OXOPANE anne sütüne geçer ve yenidoğanda solunum depresyonuna yol açabilir. Bu sebeple,
oksikodon emziren annelerde kullanılmamalıdır.
Üreme yeteneği/Fertilite:
Gebe kadınlarda yapılmış bir araştırma bulunmamaktadır. Oksikodonun hayvanlarda belirli
dozlarda fertilite üzerine hiçbir etkisi yoktur (bkz. Bölüm 5.3).
4.7. Araç ve makine kullanımı üzerindeki etkiler
OXOPANE araç ve makine kullanma yeteneğini bozabilir (bkz. Bölüm 4.8).
Stabil tedavide araç kullanmanın genel olarak yasaklanması gerekli olmayabilir. Tedaviyi veren
doktor bireysel durumu değerlendirmelidir.
4.8. İstenmeyen etkiler
OXOPANE, solunum depresyonu, miyozis, bronşiyal spazmlar ve düz kas spazmlarına neden
olabilir ve öksürük refleksini suprese edebilir.
İstenmeyen etkiler, aşağıda vücut sistemlerine göre ve mutlak sıklık olarak verilmiştir.
Çok yaygın (≥1/10); yaygın (≥1/100 - <1/10); yaygın olmayan (≥1/1.000 - <1/100); seyrek
(≥1/10.000 - <1/1.000); çok seyrek (<1/10.000); bilinmiyor (eldeki verilerden tahmin
edilemiyor).
Enfeksiyonlar ve enfestasyonlar
Seyrek: Herpes simpleks
Kan ve lenf sistemi hastalıkları
Seyrek: Lenfadenopati
Bağışıklık sistemi hastalıkları
Yaygın olmayan: Hipersensitivite reaksiyonları
Bilinmiyor: Anafilaktik yanıtlar
Endokrin hastalıkları
Yaygın olmayan: Uygunsuz antidiüretik hormon salımı sendromu
7 / 12Metabolizma ve beslenme hastalıkları
Yaygın: Anoreksi, İştah kaybı
Yaygın olmayan: Dehidrasyon
Seyrek: İştah artışı
Psikiyatrik hastalıklar
Yaygın: Ruh hali değişiklikleri (örn. anksiyete, depresyon), aktivite değişiklikleri (çoğunlukla
supresyon bazen letarji ile ilişkili, ara sıra, sinirlilik ve insomnia ile artan) ve kognitif
performansta değişiklikler (anormal düşünme, konfüzyonel durum) dahil çeşitli psikolojik
advers reaksiyonlar
Yaygın olmayan: Depersonalizasyon, halüsinasyonlar gibi algıda değişiklikler; libido azalması.
Ajitasyon, dalgalı duygulanım, öforik ruh hali, ilaç bağımlılığı (bkz. Bölüm 4.4)
Bilinmiyor: Saldırganlık
Sinir sistemi hastalıkları
Çok yaygın: Somnolans, sersemlik, baş ağrısı
Yaygın: Titreme
Yaygın olmayan: Hem artmış hem de azalmış kas tonusu, istemsiz kas kasılmaları, özellikle
epileptik hastalarda veya konvülziyona eğilimi olan hastalarda konvülziyonlar; hipertoni,
hipoaestezi, konuşma bozuklukları, bayılma, parestezi, koordinasyon bozuklukları, tat almada
değişiklik, migren, vertigo, amnezi
Bilinmiyor: Hiperaljezi
Göz hastalıkları
Yaygın olmayan: Lakrimasyon bozukluğu, miyozis, görme bozuklukları
Kulak ve iç kulak hastalıkları
Yaygın olmayan: Hiperakuzi, vertigo
Kardiyak hastalıklar
Yaygın olmayan: Supraventriküler taşikardi, palpitasyon (yoksunluk sendromu ile ilişkili
olarak)
Vasküler hastalıklar
Yaygın olmayan: Vazodilatasyon
Seyrek: Hipotansiyon, ortostatik hipotansiyon
Solunum, göğüs bozuklukları ve mediastinal hastalıklar
Yaygın: Bronkospazm, dispne, hıçkırık
Yaygın olmayan: Solunum depresyonu, öksürük, farenjit, rinit, ses değişiklikleri
Bilinmiyor: Merkezi uyku apne sendromu
Gastrointestinal hastalıkları
Çok yaygın: Konstipasyon, bulantı, kusma
Yaygın: Ağız kuruluğu, karın ağrısı, diyare, dispepsi
Yaygın olmayan: Disfaji, oral ülserler, gingivit, stomatit, flatulans, eruktasyon, ileus
Seyrek: Dişeti kanaması, katrana benzer dışkı, dişlerde lekelenme ve hasar
Bilinmiyor: Diş çürüğü
8 / 12Hepato-bilier hastalıklar
Yaygın olmayan: Karaciğer enzimlerinde artış
Bilinmiyor: Kolestaz, safra koliği
Deri ve deri altı doku hastalıkları
Çok yaygın: Prurit
Yaygın: Döküntü dahil cilt erupsiyonları, hiperhidroz
Yaygın olmayan: Cilt kuruluğu
Seyrek: Ürtiker, fotosensitivite
Çok seyrek: Eksfolyatif dermatit
Kas-iskelet bozuklukları, bağ doku ve kemik hastalıkları
Seyrek: Kas spazmı
Böbrek ve idrar yolu hastalıkları
Yaygın: İdrar yapma dürtüsünde artış
Yaygın olmayan: Üriner retansiyon
Seyrek: Hematuri
Üreme sistemi ve meme hastalıkları
Yaygın olmayan: Erektil disfoksiyon
Bilinmiyor: Amenore
Genel bozukluklar ve uygulama bölgesine ilişkin hastalıkları
Yaygın: Astenik durumlar
Yaygın olmayan: Ağrı (örn., göğüs ağrısı), üşüme, yoksunluk sendromu ile fiziksel bağımlılık,
malasi, ödem, periferal ödem, ilaç toleransı, susuzluk
Seyrek: Kilo değişiklikleri (artma, azalma ), selülit
Bilinmiyor: Neonatal yoksunluk sendromu
Yaralanma ve zehirlenme
Yaygın olmayan: Kazara yaralanmalar
İlaç bağımlılığı
OXOPANE’ın tekrarlayan kullanımı, terapötik dozlarda bile ilaç bağımlılığına yol açabilir. İlaç
bağımlılığı riski, hastanın bireysel risk faktörlerine, dozajına ve opioid tedavisinin süresine
bağlı olarak değişebilir (bkz. bölüm 4.4).
Önlemler:
Kabızlık çok sık görülen bir yan etki olduğundan, kabızlığın liften zenginleştirilmiş diyet ve
sıvı alımının arttırılması ile önlenebileceği konusunda hastayı yönlendirmek yardımcı olabilir.
Mide bulantısı ve kusma için antiemetiklerin reçetelenmesi düşünülmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlaması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
9 / 124.9. Doz aşımı ve tedavisi
Doz aşımının belirtileri
Oksikodon doz aşımında miyozis, solunum depresyonu, somnolans, azalmış iskelet kası tonusu,
kan basıncında düşme ve toksik lökoensefalopati gözlemlenmiştir. Şiddetli vakalarda dolaşım
kollapsı, stupor, koma, bradikardi ve nonkardiyojenik pulmoner ödem, hipotansiyon ve ölüm
ortaya çıkabilir; oksikodon gibi kuvvetli opiodlerin yüksek dozlarının suistimali ölümcül
olabilir.
Doz aşımı tedavisi
Solumun yolunun açık tutulmasına ve destekli ya da kontrollü ventilasyonun sağlanmasına
öncelikli olarak dikkat edilmelidir.
Doz aşımı durumunda opiat antagonistinin (örn. 0,4 – 2 mg intravenöz nalokson) intravenöz
uygulanması endike olabilir. Tek dozların uygulanması 2-3 dakikalık aralıklarda klinik duruma
bağlı olarak tekrarlanmalıdır. 500 mL izotonik salin veya %5 dekstroz çözeltisinde 2 mg
naloksonun (0,004 nalokson/mL’ye karşılık gelen) intravenöz infüzyonu mümkündür.
İnfüzyonun oranı önceki bolus enjeksiyonlara ve hastanın yanıtına göre ayarlanmalıdır.
Gastrik lavaj dikkate alınabilir. 1 saat içerisinde önemli bir miktar yutulmuşsa, solunum
yolunun korunmuş olması sağlanarak aktif kömür kullanımı düşünülebilir (yetişkinler için 50
g, çocuklar için 10-15 g). Uzatılmış salımlı preparatlar için aktif kömürün geç uygulanmasının
faydalı olabileceğini düşünmek mantıklı olabilir; fakat bunu desteklemek için hiçbir kanıt
yoktur.
Geçişi hızlandırmak için uygun bir laksatif (örn. PEG bazlı çözelti) faydalı olabilir.
Destekleyici önlemler (suni solunum, oksijen temini, vasopresörlerin uygulanması ve infüzyon
tedavisi) eğer gerekli ise, eşlik eden dolaşım şokunun tedavisinde uygulanmalıdır. Kalp krizi
veya kardiyak aritmiler durumunda kalp masajı veya defibrilasyon endike olabilir. Eğer gerekli
ise desteklenmiş ventilasyon ayrıca suyun ve elektrolit dengesinin idamesi.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Doğal opium alkaloidleri
ATC kodu: N02AA05
Etki mekanizması
Oksikodon beyinde ve omurilikte kappa, mu ve delta opioid reseptörlerine afinite gösterir. Bu
reseptörlerde antagonistik etki olmadan opioid agonist olarak rol oynar. Terapötik etki esasen
analjezik ve sedatiftir.
5.2. Farmakokinetik özellikler
Genel özellikler
Emilim:
Oksikodonun mutlak biyoyararlanımı oral uygulamayı takiben %60-87’dir ve pik plazma
konsantrasyonu yaklaşık 1 – 1,5 saat sonra elde edilir.
10 / 12Dağılım:
Kararlı durumda, oksikodonun dağılım hacmi 2,6 L/kg değerindedir ve plazma proteinlerine
bağlanma oranı %38-45’dir.
Biyotransformasyon:
Oksikodon bağırsak ve karaciğerde sitokrom P450 sistemi vasıtasıyla noroksikodon (CYP3A4)
ve oksimorfin (CYP2D6)’e ve ayrıca birçok glukronid konjugatlarına metabolize olur.
Metabolitlerin toplam farmakodinamik etkiye katkısı önemsizdir.
Eliminasyon:
Kararlı durumda plazma eliminasyon yarılanma ömrü yaklaşık 3 saattir. Oksikodon ve
metabolitleri idrar yoluyla atılır. Feçesle atılım incelenmemiştir.
Doğrusallık/doğrusal olmayan durum:
Oksikodon hidroklorürün kapsül formülasyonunun uygulanmasından sonra plazma
konsantrasyonu 5-20 mg doz aralığı boyunca doğrusal olarak artar.
5.3. Klinik öncesi güvenlilik verileri
Teratojenite:
Oksikodonun erkek ve dişi sıçanlarda 8 mg/kg vücut ağırlığına kadar olan dozlarda fertilite ve
erken embriyonik gelişim üzerine hiçbir etkisi yoktur ve sıçanlarda 8 mg/kg’a kadar dozlarda
ve tavşanlarda 125 mg/kg vücut ağırlığı dozlarında hiçbir malformasyonu indüklememiştir.
Ancak, tavşanlarda, istatistiksel değerlendirmede bireysel fetüslar kullanıldığında gelişim
varyasyonlarında doz ile bağlantılı artış gözlemlenmiştir (artan 27 presakral vertebra insidansı,
ekstra bir çift kaburga). Bu parametreler yavrular kullanılarak istatistiksel olarak
değerlendirildiğinde sadece 27 presakral vertebranın insidansı artmıştır ve bu sadece gebe
hayvanlarda ciddi farmakotoksik etkiler üretmiş olan 125 mg/kg doz seviyesi grubundadır.
Pre ve postnatal gelişimin araştırıldığı bir çalışmada 6 mg/kg/gün doz grubunda yer alan F1
sıçanlarının (ki bu dozda maternal vücut ağırlığı ve gıda tüketimi de azalmaktadır) vücut
ağırlıklarının kontrol grubundan daha düşük olduğu görülmüştür (NOAEL: 2 mg/kg vücut
ağırlığı). Fiziksel, refleksolojik ve duyusal gelişim parametreleri veya davranışsal ve üreme
endeksleri üzerinde herhangi bir etki görülmemiştir.
Karsinojenite:
Uzun-süreli karsinojenisite çalışmaları gerçekleştirilmemiştir.
Mutajenite:
Oksikodon in vitro tayinlerde klastojenik potansiyel gösterir. Ancak in vivo koşullar altında,
hatta toksik dozlarda bile hiçbir benzer etki gözlemlenmemiştir. Sonuçlar oksikodonun
terapötik konsantrasyonlarda insanlardaki mutajenik riskinin yeterli kesinlik ile göz ardı
edilebileceğini göstermektedir.
11 / 126. FARMASÖTİK ÖZELLİKLER
6.1. Yardımcı maddelerin listesi
Kapsül içeriği:
Mikrokristalin selüloz
Magnezyum stearat
Kapsül kabuğu:
Jelatin (sığır kaynaklı)
Sodyum lauril sülfat
Titanyum dioksit (E171)
Sarı demir oksit (E172)
Kırmızı demir oksit (E172)
Indigotin (E132)
Baskı mürekkebi:
Şellak (gomalak isimli canlıdan elde edilir)
Siyah demir oksit (E172)
Potasyum hidroksit
6.2. Geçimsizlikler
Uygulanabilir değildir.
6.3. Raf ömrü
24 ay.
6.4. Saklamaya yönelik özel uyarılar
30°C altındaki sıcaklıkta saklayınız.
6.5. Ambalajın niteliği ve içeriği
PVC/PVDC/Al blister ambalajlar.
Ambalaj boyutları: 28, 56, 90 kapsül
6.6. Tıbbi ürünlerden arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilecektir.
7. RUHSAT SAHİBİ
Teva İlaçları San. ve Tic. A.Ş.
Ümraniye/İstanbul
8. RUHSAT NUMARASI
136/60
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 10.09.2013
Ruhsat yenileme tarihi: 21.01.2019
10. KÜB’ÜN YENİLENME TARİHİ
12 / 12