 
 
 
 
 1/8 KULLANMA TALİMATI  
VOLTAREN EMULGEL %1,16 Jel  
Cilt üzerine uygulanır. 
• Etkin madde:  Her 1 g jel 10 mg Diklofenak sodyuma eşdeğer 11,6 mg Diklofenak 
dietilamonyum içerir. 
• Yardımcı maddeler:  Karbomer, makrogol ketostearil eter, kokoil kaprilokaprat, 
dietilamin, izopropil alkol, propilen glikol, sıvı parafin, krem parfüm 45 (benzil benzoat 
içerir) , saf su  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
Bu Kullanma Talimatınd a: 
1. VOLTAREN EMULGEL  nedir ve ne için kullanılır ? 
2. VOLTAREN EMULGEL ’i kullanmadan önce dikkat edilmesi gerekenler  
3. VOLTAREN EMULGEL  nasıl kullanılır ? 
4. Olası yan etkiler nel erdir?  
5. VOLTAREN EMULGEL ’in saklanması  
Başlıkları yer almaktadır.  
 
 
 
 2/8 1. VOLTAREN EMULGEL nedir ve ne için kullanılır ? 
• VOLTAREN EMULGEL  etkin madde olarak  diklofenak dietilamonyum içeren, jel 
formunda bir ilaçtır.  
• VOLTAREN EMULGEL  topikal kullanılan non- streoidal antiinflamatu var preparatları 
olarak adlandırılan bir ilaç grubuna dahildir. Yalnızca harici kullanım içindir.  
• VOLTAREN EMULGEL , 50 g’lık ve 100 g’lık tüpler ile kullanıma  sunulmaktadır. 
• VOLTAREN EMULGEL, aşağıdaki hastalıkların lokal tedavisinde ağrı kesici (analjezik) 
ve iltihap gide rici (antiinflamatuvar) olarak etkilidir: 
• Yumuşak doku zedelenmeleri: Burkulma, zorlanma, incinmeye bağlı, kasları kemiklere 
bağlayan bağlarda , kaslarda ya da eklemlerde travma ve sırt ağrısı (spor yaralanmaları)  
• Yumuşak doku romatizmasının lokalize formları: Tendonit (ör: tenisçi dirseği), kemik 
üzerini kaplayan yumuşak doku iltihabı  (bursit ), omuz -el sendromu ve çevresel eklem 
hastalıkları 
• Dizlerde ya da parmaklardaki ciddi olmayan eklem romatizması (artrit) ağrısında 
hafifleme  
• Kireçlenme (Osteoartrit)  
2. VOLTAREN EMULGEL’i kullanmadan önce dikkat edilmesi gerekenler  
VOLTAREN EMULGEL’i  aşağıdaki durumlarda KULLANMAYINIZ  
Eğer:  
• Diklofenaka veya VOLTAREN EMULGEL’i n bileşiminde bulunan yardımcı 
maddelerden herhangi birine  karşı  (yardımcı maddeler listesine bakınız) alerjiniz var ise  
• Asetilsalisilik asit (ağrı kesici bir ilaç) veya ibuprofen gibi diğer non -steroidal 
antiinflamatuvar ilaçlar ile hırıltı ya da kısa nefes alma ( astım atağı) , sıvı kabarcıklı deri 
döküntüs ü, vucudün su tutması( ödem oluşması ) ya da  kurdeşen veya burun akıntı sı gibi 
şikayetleriniz oluyorsa  
• Hamileyseniz (özellikle son 3 aylık dönemde) kullanmayınız.  
• Böbrek yetmezliği hastalığınız varsa kullanmayınız. 
• 14 yaşından küçük çocuklarda ve adolesanlarda kullanmayınız. 
VOLTAREN EMULGEL’i  aşağıdaki durumlarda DİKKATLİ KULLANINIZ  
Eğer:  
• Doktor tavsiyesi haricinde, geniş alanlara ve uzun süreli kullanılmamalıdır . 
• Cildiniz güneş ışığına karşı daha duyarlı olabileceğinden, güneşlenirken veya güneş  
 
 
 
 3/8 lambaları (solaryum) kullanırken dikkatli olunuz . 
• Diklofenak içeren diğer ürünlerle birlikte kullanılmamalıdır. 
• Sistemik yan etkilerin artışına neden olabileceğinden VOLTAR EN EMULGEL ve 
steroit yapıda olmayan iltihap giderici ilaçlarla (NSAİ) birlikte kullanılacaksa dikkatli 
olunmalıdır.  
• Bronşiyal astım ya da alerjik hastalığı olan/olmuş olan kişilerde  bronş daralması 
görülebilir. 
• Yaşlı hastalarda yan etkilerin ortaya çıkma eğilimi daha yüksek olduğu için NSAİ 
ilaçlar bu kişilerde dikkatli kullanılmalıdır.  
• Hastalar, ciddi yanık riski nedeniyle sigara içerken veya çıplak alevlerin yakınında 
dikkatli olmaları konusunda bilgilendirilmelidirler.  
• VOLTAREN EMULGEL, kumaşta (giysi , yatak takımı, pansuman vb.) biriktiğinde 
potansiyel olarak yanıcı olan parafin içerir. Giysileri ve yatak takımlarını yıkamak, ürün 
birikimini azaltabilir ancak tamamen kaldırmayabilir.  
• Çocukları göremeyeceği ve erişemeyeceği yerlerde saklanmalıdır.  
• VOLT AREN EMULGEL yalnızca harici kullanım içindir. Ağız içine uygulamayınız. 
Yutmayınız.  
• VOLTAREN EMULGEL’in gözle temasından kaçınınız. Gözle teması durumunda gözünüzü temiz suyla yıkayınız. Rahatsızlık devam ederse doktorunuza ya da 
eczacınıza danışınız.  
• VOL TAREN EMULGEL’i açık yaralara ya da hasar görmüş, döküntülü ve ekzemalı 
cilt üzerine uygulamayınız. Deri döküntülerinizin olması durumunda tedavinizi 
durdurunuz.  
• VOLTAREN EMULGEL kapatıcı olmayan bandajlarla kullanılabilir; ancak hava geçirmeyen kapatıcı b andajlar kullanılmamalıdır.  
• Mide ya da bağırsak yaralarınız (ülser) varsa ya da geçmişte olduysa, VOLTAREN 
EMULGEL kullanmadan önce doktorunuza ya da eczacınıza danışınız. 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
VOLTAREN EMULGEL’in yiy ecek ve içecek ile kullanılması   
VOLTAREN EMULGEL ’in uygulama yöntemi açısından yiyecek ve içeceklerle etkileşimi 
yoktur. 
Hamilelik  
İlacı kullanmadan önce doktorunuza veya eczacınıza danışınız .  
 
 
 
 4/8 • VOLTAREN EMULGEL ’i gebeliğiniz boyunca, özellikle üçüncü üç aylık dönemde 
kesinlikle kullanmayınız. 
• VOLTAREN EMULGEL, hamileliğin ilk 6 ayında sadece doktorunuz tarafından gerekli 
görüldüğünde kullanılmalı dır. D oz mümkün olduğunca düşük tutulmalı ve tedavi süresi 
mümkün olduğunca kısa olmalıdır.  
• Hamile olmayı planlayan kadınların doktora başvurması önerilmektedir.  
• Hamileliğin son 3 ayında bebeğin yağ asidi  bileşenleri nin sentezlenmesine engel  olacak 
şeylere maruz kalması ,  bebekte  kalp ve akciğerde zarar oluşması ile başlayıp amnion 
sıvısında azalmalı böbrek yetmezliğine kadar ilerleyebilen böbrek fonksiyon bozukluğuna  
neden olabilir.  
Tedaviniz sırasında hamile olduğunuzu fark  ederseniz hemen doktorunuza veya eczacınıza  
danışınız.  
Emzirme  
İlacı kullanmadan önce doktorunuza veya eczacınıza danışınız.  
• VOLTAREN EMULGEL’i kesinlikle gerekli olmadıkça emzirme döneminde 
kullanmayınız. Doktorunuz tarafından kullanılması gerekli görüldüğünde geniş alanlara 
uygulamayınız, uzun süreli kullanmayınız ve göğüs üzerine uygulamayınız. 
Araç ve makine kullanımı  
• VOLTAREN EMULGEL ’in araç ve makine kullanma yeteneğiniz üzerinde etkisi 
yoktur. 
VOLTARE N EMULGEL’in içeriğinde bulunan bazı yardımcı maddeler hakkında 
önemli bilgiler  
VOLTAREN EMULGEL  propilen glikol ve benzil benzoat içerdiğinden deride iritasyona  
neden olabilir.  
VOLTAREN EMULGEL, makrogol ketosteatil eter içermektedir. Ketostearil alkol lokal deri 
reaksiyonlarına (örneğin kontak dermatite) neden olabilir.  
VOLTAREN EMULGEL, kumaşta (giysi, yatak takımı, pansuman vb.) biriktiğinde potansiyel olarak 
yanıcı olan parafin içerir. Giysileri ve yatak takımlarını yıkamak, ürün bi rikimini azaltabilir ancak 
tamamen kaldırmayabilir. Bu nedenle ciddi yanık riski nedeniyle sigara içerken veya çıplak alevlerin 
yakınında dikkatli olunmalıdır.  
Diğer ilaçlar ile birlikte kullanımı  
• Diklofenak içeren veya diğer nonsteroidal antiinflamatuvar ağrı kesici/iltihap giderici 
(aspirin ya da ibuprofen gibi)  diğer ürünlerle birlikte kullanmayınız.  
 
 
 
 5/8 • Jelin vücuda uygulanmasında emilim  miktarı düşük olduğu için bir etki gözlenmesi 
beklenmez.  
• Böbre k bozukluğu olan hastalarda , ilacın ekinliğini azaltacak  ürünlerle kullanılması akut 
böbrek yetmezliği de dahil olmak üzere böbrek fonksiyonlarında bozulmanın ilerlemesine neden 
olabilir; genellikle bu durum düzeltilebilir.  
• Yaşlı hastalarda dikkatli kullanılmalıdır.  
• Hastalar ilacı uygun şekilde kullanmalı ve eşzamanlı olarak düzenli  böbrek fonksiyonları 
için analiz gerekliliği kontrol edilmelidir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız  ise lütfen doktorunuza veya eczacınıza bunlar hakkında bilgi veriniz.  
3.  VOLTAREN EMULGEL nasıl kullanılır ? 
Uygun kullanım ve doz/uygulama sıklığı için talimatlar:  
Yetişkinler: 
VOLTAREN EMULGEL’i günde 3 -4 defa derinin etkilenen bölgesine yavaşça ovmak 
suretiyle uygulayınız. Gerekli olan miktar ağrılı yerin genişliğine bağlıdır. Örneğin: Etkilenen 
alanın büyüklüğüne göre 2 gram (yaklaşık kiraz büyüklüğünde) - 4 gram (yaklaşık ceviz 
büyüklüğünde) VOLTAREN EMULGEL yaklaşık olarak 2,0- 2,5 cm çapında bir alanı tedavi 
etmek için yeterlidir.  
VOLTAREN EMULGEL’i doktor tavsiyesi haricinde kas ve eklem ağrılarında (incinme, 
burkulma, ezilme gibi) ya da tendonitte 2 hafta, artrit ağrısında 3 haftadan uzun süreli 
kullanmayınız. 7 gün kullanmanız sonucunda ağrı ve şişlik durumunda bir gelişme olmazsa ya 
da daha kötüye giderse doktorunuza danışınız.  
Uygulama yolu ve metodu:  Derinin ağrıyan ya da şişen  bölgesine yavaşça ovmak suretiyle 
uygulayınız. Ovma sırasında hafif serinletici bir etki hissedebilirsiniz. Uygulamadan sonra 
ellerinizi emici bir kağıt (ıslak mendil olmamalı) ile siliniz ve sonrasında yıkayınız (tedavi 
edilen bölge elleriniz değilse).  
Değişik yaş grupları:  
Çocuklarda kullanım:  
VOLTAREN EMULGEL’in çocuklarda ve 14 yaşın altındaki ergenlerde kullanımı 
önerilmemektedir .  
 
 
 
 6/8 14 yaş ve üzeri çocuklarda, ağrı için 7 günden uzun süre kullanılması ya da semptomların 
kötüleşmesi durumunda doktora danışılması önerilmektedir.  
Yaşlılarda kullanım:  
Yaşlılarda VOLTAREN EMULGEL’in yetişkin dozları kullanılabilir.  
Özel kullanım durumları:  
Özel kullanım durumu yoktur. Eğer VOLTAREN EMULGEL ’in etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz. 
Kullanmanız gerekenden daha fazla VOLTAREN EMULGEL kullandıysanız:  
Eğer siz ya da çocuğunuz kazara VOLTAREN EMULGEL yutarsanız/yutarsa doktorunuza 
danışınız ya da hastanenin acil servisine başvurunuz. 
VOLTAREN EMULGEL ’den kullanmanız gerekenden fazlasını kullanmışsanız bir doktor veya 
eczacı ile konuşunuz.  
VOLTAREN EMULGEL’i kullanmayı unutursanız:  
Eğer VOLTAREN EMULGEL’in bir dozunu almayı unutursanız, hatırladığınız anda dozu 
alınız ve bir sonraki dozu normal kullanma zamanında alınız.  
Unutulan dozları dengelemek için çift doz uygulamayınız. 
4. Olası yan etkiler nelerdir? 
Tüm ilaçlar gibi, VOLTAREN EMULGEL ’in içeriğinde bulunan maddelere duyarlı olan 
kişilerde yan etkiler olabilir.  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir. 
Çok seyrek:  10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor. 
Aşağıdakilerden biri olursa VOLTAREN EMULGEL ’i kullanmayı durdurunuz  ve 
DERHAL doktorunuza bildirin iz veya size en yakın hastanenin acil bölümüne 
başvurunuz:  
• Ağız, yüz, dil ve boğazda  şişme   
 
 
 
 7/8 • Sıvı kabarcıklı deri döküntüsü ya da kurdeşen  
• Hırıltı ya da kısa nefes alma, ya da göğüste sıkışma hissi (astım)  
Bunların hepsi çok ciddi yan etkilerdir. Eğer bunlardan biri sizde mevcut ise, sizin VOLTAREN 
EMULGEL’e karş ı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 Yaygın görü len yan etkiler  
• Deride döküntü(
ekzema, eritem, dermatit)  
• kaşıntı  
Seyrek görülen yan etkiler  
• Deride i çi sıvı dolu kabarcıklar  
Çok seyrek görülen yan etkiler  
• Deride iltihaplı kabarcıklar  
• Aşırı hassasiyet  tepkileri(alerji)  
• Vücudun su tutması( ödem oluşması ) 
• Nefes almada güçlük  
• Gün ışığına aşırı hassasiyet  
Bilinmiyor  
• Uygulama yerinde yanma hissi  
• Kuru cilt  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “ İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
 
 
 
 8/8 5. VOLTAREN EMULGEL’i n saklanması  
VOLTAREN EMULGEL ’i çocukların göremeyeceği, erişemeyeceği yerlerde ve ambalajında 
saklayınız. 
25°C ’nin altındaki oda sıcaklığında saklayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Son kullanma tarihiyle uyumlu olarak kullanınız. 
Etiketin veya ambalajın üzerinde belirtilen  son kullanma tarihinden sonra VOLTAREN 
EMULGEL ’i kullanmayınız. 
Eğer üründe ve/veya ambalajında bozukluklar fark ederseniz VOLTAREN EMULGEL ’i 
kullanmayınız. 
Ruhsat Sahibi  :  GlaxoSmithKline Tüketici Sağlığı A.Ş  
 Levent, Şişli -İSTANBUL  
Üreti m Yeri  :  Sanofi  İlaç Sanayi ve Ticaret A.Ş.  
Lüleburgaz -KIRKLARELİ  
Bu kullanma talimatı ................. tarihinde onaylanmıştır.  