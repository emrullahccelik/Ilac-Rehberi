KISA ÜRÜN BİLGİSİ
1. BEŞERİ TIBBİ ÜRÜNÜN ADI
VARİKANOL %3 enjeksiyonluk çözelti
2. KALİTATİF VE KANTİTATİF BİLEŞİM
Etkin madde:
Her bir ampul (2 ml);
Lauromakrogol 400 (Polidokanol)…………… …60 mg
Yardımcı madde(ler):
Etanol %96……………………………………….84 mg
Potasyum dihidrojen fosfat……………………....3,4 mg
Disodyum hidrojen fosfat dihidrat……………….14,4 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Berrak, renksizden çok açık yeşilimsi sarı renkte çözelti.
4. KLİNİK ÖZELLİKLER
4.1. Terapötik endikasyonlar
Tedavi edilecek varislerin büyüklüğüne bağlı olarak farklı VARİKANOL konsantrasyonları
gerekir.
VARİKANOL orta ve geniş büyüklükteki varislerin ve hemoroidlerin (1. ve 2. derece)
sklerizasyon ile tedavisinde kullanılır.
Tedavi için çeşitli konsantrasyonlar belirtilirse, damar çapı ve hastanın bireysel durumu
dikkate alınmalıdır. Şüphe durumunda, daha düşük konsantrasyon seçilmelidir.
4.2. Pozoloji ve uygulama şekli
Pozoloji/uygulama sıklığı ve süresi:
Genel olarak, 1 kg vücut ağırlığı başına önerilen günlük 2 mg lauromakrogol 400 dozu
aşılmamalıdır.
170 kg ağırlığındaki bir hasta için, toplam 140 mg’a kadar lauromakrogol 400 enjekte edilebilir
(istisna olarak, heomoridal hastalık için dozaja bakınız). 140 mg lauromakrogol 400, 4,6 mL
VARİKANOL içinde bulunur.
Yaygın varisler her zaman birkaç seansta tedavi edilmelidir.
Aşırı duyarlılık reaksiyonu gelişimine yatkın bir hastayı ilk kez tedavi ederken, birden fazla
enjeksiyon uygulanmamalıdır. Yanıta bağlı olarak, maksimum dozun aşılmaması şartıyla
takip eden seanslarda birkaç enjeksiyon uygulanabilir.
Orta büyüklükteki varislerin sklerizasyon ile tedavisi
Tedavi edilecek varislerin çapına göre VARİKANOL %2 veya %3 kullanılır. İlk tedavide
yalnızca 0,5-1 mL’lik bir VARİKANOL %2 veya %3 enjeksiyonu yapılmalıdır. Sonuca ve
tedavi edilecek segmentin uzunluğuna bağlı olarak, maksimum dozun aşılmaması şartıyla
takip eden seanslarda enjeksiyon başına 2 mL’ye kadar birkaç enjeksiyon uygulanabilir.
Büyük varislerin sklerizasyon ile tedavisi
İlk tedavide, yalnızca 1 mL’lik bir VARİKANOL enjeksiyonu yapılmalıdır. Sonuca ve tedavi
edilecek segmentin uzunluğuna bağlı olarak, maksimum dozun aşılmaması şartıyla takip eden
seanslarda enjeksiyon başına 2 mL’ye kadar birkaç enjeksiyon (2-3) uygulanabilir.
Hemoroidlerin sklerizasyon ile tedavisi
Bir tedavi seansı sırasında, toplam 3 mL’lik VARİKANOL dozu aşılmamalıdır. Bulgulara
bağlı olarak, her bir hemoroid için maksimum 1 mL dikkatli bir şekilde submukoz enjeksiyon
olarak uygulanır. Erkeklerde saat 11 yönündeki bir hemoroid tedavi edilirken, enjekte edilen
miktar 0,5 mL’yi geçmemelidir.
Uygulama şekli:
Orta ve geniş büyüklükteki varislerin sklerizasyon ile tedavisi:
İğnenin venin içerisine sokulma şeklinden bağımsız olarak (yalnızca kanül ile hasta ayakta
iken ya da enjeksiyona hazır bir şırınga ile hasta otururken), enjeksiyonlar yalnızca yatay
konumdaki ya da yatay düzlemden yaklaşık 30-45˚ yükseltilmiş bacağa uygulanmalıdır.
Enjeksiyonlar dikkatlice intravenöz yoldan uygulanmalıdır.
Not:
Varislerin derecesine ve boyutuna bağlı olarak, 1-2 hafta aralıklarla birkaç tedavi seansının
uygulanması gerekebilir.
2Bazen gelişebilen trombuslar (pıhtılar), ensizyon ve pıhtı sıkılarak uzaklaştırılır.
VARİKANOL enjeksiyonundan sonra uygulanan kompresyon tedavisi:
Enjeksiyon yeri kapatıldıktan sonra, sıkı bir kompresyon bandajı ya da elastik bir çorap
uygulanmalıdır. Daha sonra, hasta, tercihen uygulama yerine kolay ulaşılabilecek bir yerde 30
dakika kadar yürümelidir.
Kompresyon süresi:
Kompresyon, 3 ila 5 hafta uygulanmalıdır. Yaygın varisler için, kısa traksiyon bandajları ile
birkaç aylık bir kompresyon tedavisi önerilmektedir.
Bandajın özellikle uyluk ve konik ekstremiteler üzerinden kaymasını önlemek için, asıl
kompresyon bandajının altına bir köpük bandajı ile destek yapılması önerilmektedir.
Skleroterapinin başarılı olması, eksiksiz ve dikkatli bir uygulama sonrası kompresyon
tedavisine bağlıdır.
Hemoroidlerin sklerizasyon ile tedavisi:
Enjeksiyon tamamen submukoz olmalı ve doğrudan hemoroidin içerisine ya da hemoroidin
üzerinde (kranialinde) besleyici damarların etrafındaki dokuya uygulanmalıdır.
Hasar oluşma ve takiben inkontinans problemlerinin gelişme riskine bağlı olarak, dahili anal
sfinkter kası bölgesinde özellikle dikkatli olunmalıdır. Erkeklerde saat 11 yönündeki bir
hemoroid tedavi edilirken, bu bölgenin üretra ve prostata yakın olması nedeniyle enjekte
edilen miktar 0,5 ml VARİKANOL’ü geçmemelidir.
Hemoroidin derecesine bağlı olarak, 1-2 hafta aralıklarla birkaç tedavi seansının uygulanması
gerekebilir.
4.3.Kontrendikasyonlar
Varislerin sklerizasyon ile tedavisi
VARİKANOL aşağıdaki durumlarda varislerin sklerizasyon ile tedavisinde kesinlikle
kullanılmamalıdır:
 Lauromakrogol 400 veya yardımcı maddelerden herhangi birine karşı aşırı duyarlılığı
olduğu bilinen hastalarda,
 Akut şiddetli sistemik hastalığı olan kişilerde (özellikle de tedavi edilmemişse),
 Hareket edemeyen hastalarda,
 Şiddetli arteriyel oklüzif hastalığı olan kişilerde (Fontaine evresi III ve IV),
3 Tromboembolik hastalıkları olan kişilerde,
 Yüksek tromboz riski taşıyan hastalarda (örneğin, kalıtsal trombofilisi olan ya da
hormonal kontraseptif ya da hormon replasman tedavisi kullanımı, obezite, sigara
kullanımı ve uzun süreli hareketsizlik gibi çoklu risk faktörlerine sahip hastalar).
Şiddetine bağlı olarak, varisler için uygulanan sklerizasyon ile tedavi, aşağıdaki durumların
gözlendiği hastalarda nispeten kontrendike olabilir:
 Febril durumlar,
 Bronşiyal astım ya da alerjiye karşı kuvvetli yatkınlık,
 Genel sağlık durumunun kötü olması,
 Bacak ödemi (eğer kompresyon etkili olmuyorsa),
 Ağsı venler: arteriyel oklüzif hastalık (Fontaine evresi II),
 Tedavi bölgesinde enflamatuvar deri hastalığı,
 Mikroanjiyopati ya da nöropati semptomları,
 Bozulmuş mobilite.
Hemoroidlerin sklerizasyon ile tedavisi
VARİKANOL aşağıdaki durumlarda hemoroidin sklerizasyon ile tedavisinde
kullanılmamalıdır:
 Lauromakrogol 400 veya yardımcı maddelerden herhangi birine karşı aşırı duyarlılığı
olduğu bilinen hastalarda,
 Akut şiddetli sistemik hastalığı olan kişilerde (özellikle de tedavi edilmemişse),
 Anal bölgede akut enflamasyonu olan hastalarda.
Şiddetine bağlı olarak, hemoroid için uygulanan sklerizasyon ile tedavi aşağıdaki durumların
gözlendiği hastalarda nispeten kontrendike olabilir:
 Febril durumlar,
 Bronşiyal astım ya da alerjiye karşı kuvvetli yatkınlık,
 Genel sağlık durumunun kötü olması,
 Kronik enflamatuvar bağırsak hastalığı (örneğin, Crohn hastalığı),
 Bilinen hiperkoagülabilite hastalığı.
44.4. Özel kullanım uyarıları ve önlemleri
Varislerin sklerizasyon ile tedavisi
Sklerozanlar arter içine enjekte edilmemelidir; çünkü amputasyonu gerektirebilecek kadar
şiddetli nekrozlara yol açabilirler. Böyle bir durumda, müdahale için derhal bir damar cerrahı
çağırılmalıdır (bkz. Bölüm 4.9).
Yüz bölgesindeki bir endikasyon tüm sklerozanlar için dikkatlice değerlendirilmelidir; çünkü
intravasküler enjeksiyon arterlerde basıncın tersine çevrilmesine ve dolayısıyla da geri
dönüşümsüz görüş bozukluklarına (körlük) yol açabilir.
Ayak ya da malleolar bölge gibi belirli vücut alanlarında, yanlışlıkla arter içine enjeksiyon
yapma riski artabilir. Bu nedenle, tedavi sırasında özel dikkat göstererek, yalnızca düşük
konsantrasyonlarda küçük miktarlar uygulanmalıdır.
Hemoroidlerin sklerizasyon ile tedavisi
Hemoroidler tedavi edilirken, inkontinans problemlerini önlemek üzere dahili anal sfinkter
kasına hasar vermemek için dikkatli olunmalıdır.
Erkeklerde saat 11 yönündeki bir hemoroid tedavi edilirken, bu bölgenin diğer yapılara
(üretra ve prostata) yakın olması nedeniyle enjekte edilen miktar 0,5 mL VARİKANOL’ü
geçmemelidir.
Acil durum önlemleri ve antidotlar:
Anafilaktik reaksiyonlar:
Anafilaktik reaksiyonlar seyrek görülen; fakat potansiyel olarak yaşamı tehdit edici
durumlardır. Böyle durumlar için, hekim hazırlıklı olmalı ve uygun bir acil durum ekipmanını
hazır bulundurmalıdır. Beta blokörlerle ya da ADE (anjiyotensin dönüştürücü enzim)
inhibitörleriyle tedavi, kardiyovasküler etkileri nedeniyle, anafilaktik şok için uygulanan acil
durum prosedürlerini etkileyebilir (bkz. Bölüm 4.9).
VARİKANOL %5 (hacim/hacim) alkol içermektedir. Bu durum, alkolizm geçmişi olan
hastalarda dikkate alınmalıdır.
VARİKANOL potasyum içerir; fakat bu değer her bir ampulde 1 mmol (39 mg)’den
düşüktür, yani esasında “potasyum içermez”.
VARİKANOL sodyum içerir; fakat bu değer her bir ampulde 1 mmol (23 mg)’den düşüktür,
yani aslında “sodyum içermez”.
54.5. Diğer tıbbi ürünler ile etkileşimler ve diğer etkileşim şekilleri
Lauromakrogol 400 bir lokal anesteziktir. Diğer anesteziklerle kombinasyon halinde
kullanıldığı takdirde, bu anesteziklerin kardiyovasküler sistem üzerinde aditif etkiye yol açma
riski vardır.
4.6.Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon):
Doğum kontrol yöntemleriyle bilinen bir etkileşimi bulunmamaktadır.
VARİKANOL kullanan ve çocuk doğurma potansiyeli bulunan veya gebe kalmayı planlayan
kadınların doktora danışmaları ve uygun bir kontrasepsiyon yöntemi ile gebelikten
korunmaları önerilir.
Gebelik dönemi
VARİKANOL kesinlikle gerekli olmadıkça gebelik döneminde kullanılmamalıdır.
VARİKANOL’ün gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar üreme toksisitesinin bulunduğunu göstermiş, fakat teratojenik
potansiyel gözlenmemiştir (bkz. Bölüm 5.3).
Laktasyon dönemi
İnsanlarda lauromakrogol 400’ün anne sütüne geçme olasılığıyla ilgili herhangi bir araştırma
yapılmamıştır. Emzirme döneminde sklerizasyon ile tedavi gerektiği takdirde emzirmeye 2-3
gün ara verilmesi tavsiye edilir.
Üreme yeteneği/Fertilite
Lauromakrogol 400’ün üreme yeteneği üzerindeki etkisi ile ilgili klinik öncesi güvenlilik
çalışmaları yapılmıştır. İnsanlarda lauromakrogol 400’ün fertilite üzerindeki etkisi hakkında
hiçbir veri mevcut değildir. Erkek ve dişi sıçanlarda lauromakrogol 400’ün üreme
performansı üzerinde hiçbir etkisi yoktur (bkz. Bölüm 5.3).
64.7. Araç ve makine kullanımı üzerindeki etkiler
VARİKANOL’ün taşıt ve makine kullanma yeteneği üzerinde bilinen herhangi bir olumsuz
etkisi yoktur.
4.8. İstenmeyen etkiler
Aşağıda listelenen advers reaksiyonlar, dünya çapında lauromakrogol 400 kullanımı ile ilişkili
olarak rapor edilmiştir. Bazı durumlarda, bu reaksiyonlar güçten düşürmekle birlikte çoğu
durumda sadece geçici olmuştur. Bunlar genelde spontan raporları içerdiğinden, tanımlanmış
bir hasta grubunu refere etmeden veya kontrol grubu bulunmadan, sıklıkları tam olarak
hesaplamak ya da her zaman ilaca maruziyetle kesin bir nedensel ilişki göstermek mümkün
değildir. Ancak, uzun süreli deneyimlere dayanarak, sağlam bir değerlendirme mümkündür.
Varislerin sklerizasyon ile tedavisi:
Bacaktaki varislerin tedavisi sırasında yanlışlıkla etraftaki dokuya enjeksiyon yapıldıktan
sonra (paravenöz enjeksiyon), özellikle ciltte ve alttaki dokuda (ve seyrek olarak sinirlerde)
lokal advers etkiler (örneğin nekroz) gözlenmiştir. Risk, uygulanan VARİKANOL
konsantrasyonu ve hacmi ile artmaktadır. Bunun yanı sıra, aşağıdaki advers etkiler belirtilen
sıklıklarda gözlenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Anafilaktik şok, anjiyoödem, jeneralize ürtiker, astım (astım atağı)
Sinir sistemi hastalıkları
Çok seyrek: Serebrovasküler olay, baş ağrısı, migren, parestezi (lokal), bilinç kaybı,
konfüzyon durumu, baş dönmesi, konuşma zorluğu, kas koordinasyon bozukluğu (ataksi),
hemiparezi, oral hipoestezi
Göz hastalıkları
Çok seyrek: Reversibl görme bozukluğu
7Kardiyak hastalıklar
Çok seyrek: Kardiyak arrest, stres kardiyomiyopati, palpitasyonlar, anormal kalp hızı
Vasküler hastalıklar
Yaygın: Neovaskülarizasyon, hematom
Yaygın olmayan: Yüzeysel tromboflebit, flebit
Seyrek: Derin ven trombozu (muhtemelen temelde var olan hastalığa bağlı)
Çok seyrek: Pulmoner embolizm, vazovagal senkop, dolaşım kollapsı, vaskülit
Solunum, göğüs bozuklukları ve mediastinal hastalıklar
Çok seyrek: Dispne, göğüste rahatsızlık (göğüste baskı hissi), öksürük
Gastrointestinal hastalıklar
Çok seyrek: Tat duyusu değişikliği, bulantı, kusma
Deri ve deri altı doku hastalıkları
Yaygın: Ciltte hiperpigmentasyon, ekimoz
Yaygın olmayan: Alerjik dermatit, kontakt ürtiker, cilt reaksiyonu, eritem
Çok seyrek: Hipertrikoz (skleroterapi alanında)
Kas-iskelet bozukluklar, bağ doku ve kemik hastalıkları
Seyrek: Ekstremitelerde ağrı
Genel bozukluklar ve uygulama bölgesine ilişkin hastalıklar
Yaygın: Enjeksiyon yerinde ağrı (kısa süreli), enjeksiyon yerinde tromboz (lokal varis içi kan
pıhtıları).
Yaygın olmayan: Nekroz, endürasyon, şişme
Çok seyrek: Pireksi, yüzde kızarıklık, asteni, kırıklık
Araştırmalar
Çok seyrek: Anormal kan basıncı
Yaralanma ve zehirlenme ve prosedüre ait komplikasyonlar
Yaygın olmayan: Sinir hasarı
8Hemoroidlerin sklerizasyon ile tedavisi:
Hemoroidler tedavi edilirken, özellikle erkeklerde saat 11 konumunda olmak üzere (prostat
bölgesi), enjeksiyon sırasında ve enjeksiyondan sonra yanma, ağrı, rahatsızlık ve basınç hissi
gibi lokal advers reaksiyonlar gözlenmiştir. Bu reaksiyonlar geçici olup, seyrek durumlarda 2-
3 gün sürebilir.
Hemoroidal hastalıkların sklerizasyon ile tedavisi, uygun teknik kullanıldığında, enjeksiyon
bölgesinde hassas sinir lifleri bulunmadığı için ağrısızdır.
Aşağıdaki advers etkiler belirtilen sıklıklarda gözlenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Anafilaktik şok, anjiyoödem, jeneralize ürtiker, astım (astım atağı)
Sinir sistemi hastalıkları
Çok seyrek: Bilinç kaybı, konfüzyon durumu, sersemlik
Kardiyak hastalıklar
Çok seyrek: Palpitasyonlar
Vasküler hastalıklar
Çok seyrek: Vazovagal senkop, dolaşım kollapsı
Gastrointestinal hastalıklar
Yaygın olmayan: Proktit, anal pruritus
Çok seyrek: Bulantı
Deri ve deri altı doku hastalıkları
Yaygın olmayan: Alerjik dermatit, kontakt ürtiker, cilt reaksiyonu
Üreme sistemi ve meme hastalıkları
Çok seyrek: Erektil fonksiyon bozukluğu
9Genel bozukluklar ve uygulama bölgesine ilişkin hastalıklar
Yaygın: Mukozada yanma hissi, enjeksiyon yerinde ağrı, rahatsızlık, basınca karşı hassasiyet
Yaygın olmayan: Endürasyon
Seyrek: Nekroz (lokal, seyrek olarak etraftaki dokuya yayılan), enjeksiyon yerinde hemoraji,
enjeksiyon yerinde tromboz (intrahemoroidal)
Çok seyrek: Pireksi
Araştırmalar
Çok seyrek: Anormal kan basıncı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Varislerin sklerizasyon ile tedavisi:
Aşırı doz (konsantrasyonun ya da hacmin çok yüksek olmasından kaynaklanan) özellikle
paravenöz enjeksiyondan sonra lokal nekroza neden olabilir.
Hemoroidlerin sklerizasyon ile tedavisi:
Aşırı doz, etraftaki dokuya da yayılabilecek lokal doku nekrozuna neden olabilir.
Varis tedavisi sırasında yanlış uygulamadan sonra oluşan lokal zehirlenmenin tedavisi:
a) Arter içine enjeksiyon:
 Kanül yerinde bırakılır; çıkmışsa, ponksiyon yerine yeniden yerleştirilir.
 Adrenalin ilave etmeksizin, 5-10 mL lokal anestezik enjekte edilir.
 10.000 IU heparin enjekte edilir.
 İskemik bacağa tampon yapılır ve bacak aşağı indirilir.
 Hasta önlem olarak hastaneye kaldırılır (vasküler cerrahi).
10b) Paravenöz enjeksiyon:
 Paravenöz olarak enjekte edilen VARİKANOL’ün miktarına ve konsantrasyonuna bağlı
olarak uygulama yerine, mümkünse hiyalüronidaz ile birlikte 5 ila 10 mL serum fizyolojik
enjekte edilir. Eğer hastada şiddetli ağrı varsa, bir lokal anestezik (adrenalinsiz) enjekte
edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Lokal enjeksiyonla uygulanan sklerozan ajan
ATC kodu: C05BB02
Etki mekanizması
Lauromakrogol 400, konsantrasyon ve hacmine bağlı olarak kan damarlarının endoteline
hasar verici bir etkiye sahiptir.
Varislerin sklerizasyon ile tedavisini takiben uygulanan kompresyon bandajı, hasarlı ven
duvarlarını sıkıştırarak, aşırı kan pıhtısı oluşumunu ve başlangıçta oluşan pariyetal kan
pıhtısının rekanalizasyonunu önlemektedir. Bu, hedeflenen fibröz dokuya dönüşümü ve
dolayısıyla da sklerozu sağlamaktadır.
Ayrıca, lokal anestezik etkisi de vardır. Lauromakrogol 400, duyusal sinir liflerinin ileti
kapasitesinin yanı sıra, terminal duyu organlarının (reseptörler) uyarılabilirliğini de lokal ve
geri dönüşümlü olarak baskılamaktadır.
Klinik çalışmalar
Varislerin sklerizasyon ile tedavisi
Lauromakrogol 400’ün farklı konsantrasyonlarında kapsamlı bulgular vardır ancak kontrollü
klinik çalışmalardan bilinen uzun vadeli sonuçlar yoktur.
Sodyum tetradesilsülfat ile karşılaştırılması:
%3 lauromakrogol 400 için toplam 52 hastada sodyum tetradesilsülfat ile karşılaştırıldığı,
ABD’deki iki benzer çalışmadan elde edilen sonuçlar mevcuttur. Orta ile geniş büyüklükteki
varislerin (3 ila 6 mm) resolüsyonu ile ilgili olarak, her iki tedavi grubu arasında anlamlı bir
fark bulunmamıştır. %3 lauromakrogol 400 için, bir çalışmada 4,56’lık bir etkililik puanı
(standart sapma 0,45), diğer çalışmada tedaviden 4 ay sonra 4,51’e (standart sapma 0,46)
11karşılık bulunmuştur. (“1” = tedaviden önceki halinden daha kötü; “2” = olduğu gibi aynı; “3”
= varislerin azınlığı çözüldü; “4” = varislerin çoğunluğu çözüldü; “5” = tüm varisler çözüldü).
Plasebo kontrollü çalışma:
Plasebo kontrollü bir çalışmada, %3 lauromakrogol 400 (14 hasta), büyük varislerin (ayakta
iken 3 mm veya daha fazla çap) tedavisi için plasebo grubundan (11 hasta) istatistiksel olarak
anlamlı daha iyi sonuçlar göstermiştir. Primer etkililik sonlanım noktası olarak, varislerin
çözünürlük derecesi 5 puanlık bir ölçek ile belirlenmiştir (kötüleşmiş, etkisiz, biraz etkili,
etkili, oldukça etkili). Hasta memnuniyeti 5 puanlık bir ölçek ile elde edilmiş (“memnun
değil”, “kısmen memnun değil”, “memnun ya da memnuniyetsiz değil”, “genel olarak
memnun”, “memnun”), istatistiksel olarak anlamlı derecede %3 lauromakrogol 400 lehine
olduğu ortaya çıkmıştır.
Pozoloji ile ilgili veriler, çeşitli polidokanol konsantrasyonları ile çalışmalar
Konsantrasyon kontrollü çalışmalarda, lauromakrogol 400 %0,25, %0,5, %1, %2 ve %3
etkililiği (varislerin çözünürlüğünü, makroskopik değerlendirme ve hasta değerlendirmesini
içeren kompozit değerlendirme) çeşitli tiplerdeki varisler için 5 puanlık bir ölçek ile
incelenmiş; kötüleşmiş, etkisiz, biraz etkili, etkili, oldukça etkili arasında ayrım yapılmıştır.
Küçük varisler
Lauromakrogol 400 %0,5 (18 hasta) ve %1 (18 hasta) karşılaştırması:
İstatistiksel olarak anlamı bir farklılık yoktur.
Lauromakrogol 400 %0,25 (18 hasta) ve %0,5 (19 hasta) karşılaştırması:
Lauromakrogol 400 %0,5 istatistiksel olarak anlamlı daha iyi sonuçlar göstermiştir.
Orta büyüklükteki varisler
Lauromakrogol 400 %0,5 (26 hasta) ve %1 (28 hasta) karşılaştırması:
Lauromakrogol 400 %1 istatistiksel olarak anlamlı daha iyi sonuçlar göstermiştir.
Lauromakrogol 400 %1 (23 hasta) ve %2 (24 hasta) karşılaştırması:
İstatistiksel olarak anlamlı bir farklılık yoktur.
Büyük varisler
Lauromakrogol 400 %2 (30 hasta) ve %3 (26 hasta) karşılaştırması:
Lauromakrogol 400 %3 istatistiksel olarak anlamlı daha iyi sonuçlar göstermiştir.
12Hemoroidlerin sklerizasyon ile tedavisi:
1. ve 2. derece hemoroid hastalığı tedavisinde %3 lauromakrogol 400’ün (112 hasta)
etkililiğinin ve tolere edilebilirliğinin, yağlı %5 fenol (108 hasta) ile karşılaştırıldığı bir
çalışmanın sonuçları bulunmaktadır. 2 seanstan sonra, hastaların %97’si başarılı bir şekilde
tedavi edilmiştir. Tedavi öncesi ve sonrası semptomlardaki farklılıklar her iki grupta da
istatistiksel olarak anlamlıdır (p<0.001). %3 lauromakrogol 400 grubu ve yağlı fenol grubu
arasında anlamlı fark yoktur.
Bununla birlikte, %3 lauromakrogol 400 yağlı fenolden daha az yan etki göstermiştir.
Enjeksiyondan sonra geçici ağrı, yağlı fenol grubunda %3 lauromakrogol 400 grubundan
(yağlı fenol grubunda 24 hasta, %3 lauromakrogol 400 grubunda 11 hasta; p<0,01) daha sık
bulunmuştur. Nekrozlar ve ülserasyonlar sadece fenol-yağ grubunda (4 nekroz, 8 ülserasyon)
gözlenmiştir.
5.2. Farmakokinetik özellikler
Genel özellikler
Emilim:
37 mg 14C-lauromakrogol 400, altı sağlıklı deneğe yüksek oranda seyreltilmiş çözelti halinde,
büyük safen vene uygulama yoluyla verilmiştir. Lauromakrogol 400’ün plazmada
konsantrasyon-zaman seyri bifazik özellikte olmuştur. AUC değeri 3,16 mcg x saat/mL’dir.
∞
Bir başka çalışmada, varisli 6 hastada (çap>3 mm) %3’lük lauromakrogol 400 tedavisinden
sonra lauromakrogol 400 moleküllerinin plazma konsantrasyonları saptanmıştır. AUC değeri
∞
6,19-10,9 mcg x saat/mL’dir.
Dağılım:
Dağılım hacmi 17,9 L olarak bulunmuştur.
Biyotransformasyon:
Klinik olmayan çalışmalar lauromakrogol 400’ün kısmen metabolize olduğunu göstermiştir.
Ağırlıklı olarak, hepatik sitokrom P450 enzimleri farklı polimerizasyon derecesine sahip
ürünlere veya metabolitlere parçalanır. Lauromakrogol 400, yağlı alkollere metabolize
edilmiştir ve ß-oksidasyona uğramıştır.
13Eliminasyon:
Lauromakrogol 400 ve işaretli metabolitlerinin terminal eliminasyon yarı ömrü 4,09 saat
olarak bulunmuştur. Total klerens ise 11,68 L/saattir. Uygulanan dozun %89’u ilk 12 saat
içerisinde kandan elimine edilmiştir.
Bir başka çalışmada, plazma yarı ömrü 0,94-1,27 saat, ortalama total klerens 12,41 L/saattir.
Doğrusallık/Doğrusal olmayan durum:
Lauromakrogol 400’ün farmakokinetik özellikleri doz doğrusallığı göstermiştir.
5.3. Klinik öncesi güvenlilik verileri
Hayvan deneylerinde, lauromakrogol 400’ün nispeten düşük bir akut toksisiteye sahip olduğu
gözlenmiştir. Güvenlilik farmakolojisi çalışmalarında negatif kronotropik, inotropik ve
dromotropik etkiler gözlenmiş ve kan basıncında düşüş saptanmıştır. Eş zamanlı olarak diğer
lokal anestezikler verildiğinde ilave proaritmik etkiler gözlenmiştir. Tekrarlanan
lauromakrogol 400 uygulamasından sonra, araştırılan tüm türlerdeki bazı hayvanlarda
bağırsaklarda, böbreküstü bezlerinde ve karaciğerde (tavşanlarda bunlara ek olarak
böbreklerde) histolojik değişiklikler gözlenmiştir.
Lauromakrogol 400, araştırılan tüm türlerde hematüriye neden olmuştur. 4 mg/kg vücut
ağırlığı/gün ya da daha yüksek dozlarda, erkek sıçanlarda art arda 7 gün uygulamadan sonra
karaciğer ağırlığında artış görülmüştür. 14 mg/kg/gün ya da daha yüksek dozlarda ise
ALAT/GPT ve ASAT/GOT aktivitesinde artış görülmüştür.
Mutajenisite
Lauromakrogol 400 in vitro ve in vivo olarak kapsamlı testlere tabi tutulmuştur.
Lauromakrogol 400’ün memeli hücrelerinde poliploidleri indüklediği bir in vitro test
haricinde, tüm testlerin sonuçları negatif bulunmuştur. Bununla birlikte, tıbbi ürün talimatlara
uyularak kullanıldığı takdirde, herhangi anlamlı bir klinik genotoksik potansiyel
beklenmemektedir.
Üreme toksisitesi
Lauromakogol 400’ün birkaç hafta boyunca ya da organogenez esnasında her gün intravenöz
uygulanması, sıçanlarda erkek ya da dişi fertilitesi ya da erken embriyo gelişimi üzerinde
14herhangi bir etkiye neden olmamıştır. Aynı zamanda sıçanlarda ya da tavşanlarda teratojenik
etkileri indüklememiştir; fakat maternal toksik doz aralığında embriyotoksik ve fötotoksik
etkiler (artan embriyo/fötal mortalitesi, fötal ağırlığının azalması) görülmüştür. Organogenez
esnasında uygulama art arda 4 gün olacak şekilde aralıklarla sınırlandığında, maternal toksik
etki ya da embriyotoksik/fötotoksik etkiler ortaya çıkmamıştır (tavşanlarda). Gebeliğin geç
döneminde ve emzirme döneminde annelerine iki günde bir intravenöz lauromakrogol 400
uygulanan sıçanlarda perinatal ve postnatal gelişim, davranış ve üremede herhangi bir
bozulma olmamıştır. Lauromakrogol 400, sıçanlarda plasental bariyeri geçer.
6. FARMASÖTİK ÖZELLİKLER
6.1. Yardımcı maddelerin listesi
Etanol %96
Potasyum dihidrojen fosfat
Disodyum hidrojen fosfat dihidrat
Enjeksiyonluk su
6.2. Geçimsizlikler
Bu tıbbi ürüne ait geçimlilik çalışmaları olmadığından diğer tıbbi ürünlerle karıştırılarak
kullanılmamalıdır.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
Ampul tek kullanımlıktır. Kullanımdan sonra kalan kısım atılmalıdır.
6.5. Ambalajın niteliği ve içeriği
VARİKANOL, 2 mL çözelti içeren 2 mL kapasiteli tip I renksiz 5 adet cam ampul içerisinde
pazarlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
157. RUHSAT SAHİBİ
VEM İLAÇ San. ve Tic. A. Ş.
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2022/148
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.03.2022
Ruhsat yenileme tarihi:
10. KÜB’ÜN YENİLENME TARİHİ
16