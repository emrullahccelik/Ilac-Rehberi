KISA ÜRÜN BİLGİSİ
1. BEŞERİ TIBBİ ÜRÜNÜN ADI
NİBULEN® 10 mg/ml dermal çözelti
2. KALİTATİF VE KANTİTATİF BİLEŞİM
Etkin madde:
Siklopiroksolamin 10 mg/ml
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Çözelti
Berrak çözelti
4. KLİNİK ÖZELLİKLERİ
4.1 Terapötik endikasyonları
Derinin bütün mantar hastalıkları.
4.2 Pozoloji ve uygulama şekli
Pozoloji/uygulama sıklığı ve süresi
Hekimin başka bir önerisi yoksa, hasta olan kısımlara NİBULEN çözelti günde 2-3 defa
sürülür ve hafifçe masaj yapılır. Tedaviye, derideki belirtiler kayboluncaya kadar (genellikle 2
hafta) devam edilmelidir. Nükslerin önlenmesi için uygulamaya 1-2 hafta daha devam
edilmesi önerilir.
Uygulama şekli
Enfekte olmuş yüzeye hafifçe masaj yapılarak uygulanır.
Özel popülasyonlara ilişkin ek bilgiler
Pediyatrik popülasyon:
6 yaşın altındaki çocuklarda ve infantlarda NİBULEN çözelti ile tedavi ancak zorunlu bir
endikasyon varsa uygulanmalıdır.
Geriyatrik popülasyon:
65 yaş ve üstü geriyarik hastaların genelde yetişkin hastalardan farklı şekilde yanıt verdiğini
gösterecek yeterli veri mevcut değildir.
4.3 Kontrendikasyonlar
NİBULEN çözelti,
 Bileşiminde bulunan maddelere karşı aşırı duyarlılığı olanlarda kontrendikedir.
 Göze ve açık yaralara sürülmemelidir.
 Laktasyon sırasında kullanılmamalıdır.
4.4 Özel kullanım uyarıları ve önlemleri
Doktor tarafından önerilen ilave hijyen kritelerine dikkatli şekilde uyulmalıdır.
1/5Özellikle uzun süreli veya geniş yüzeylerde kullanımı sırasında sistemik absorpsiyonun
artacağı gözönünde bulundurulmalıdır.
4.5 Diğer tıbbi ürünler ile etkileşim ve diğer etkileşim şekilleri
Şimdiye kadar başka ilaçlarla bir geçimsizliğine rastlanmamıştır.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin bilgi bulunmamaktadır.
Çocuk doğurma potansiyeli bulunan kadınlar, bu ilacı dikkatli kullanmalıdır. Kontrasepsiyon
ek bir önlem olarak düşünülebilir.
Gebelik dönemi
Siklopiroksolamin için gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebelik sırasında her türlü ilaç tedavisinde olduğu gibi NİBULEN çözelti ile tedavi ancak
kesin bir endikasyon varsa uygulanmalıdır.
Laktasyon dönemi
Siklopiroksolaminin anne sütüne geçip geçmediği bilinmemektedir. Anneler, NİBULEN
tedavisi sırasında emzirmeyi bırakmalıdır.
Üreme yeteneği/Fertilite
Hayvanlar üzerinde gerçekleştirilen çalışmalar siklopiroksolaminin intravajinal uygulaması
sonrasında, yüksek dozlarda bile fertilite üzerinde bir zarar göstermemiştir. Sıçanlarda 5
mg/kg/gün dozda oral uygulamayı takiben fertilitenin bozulduğu tespit edilmiştir (Bkz. Bölüm
5.3).
4.7 Araç ve makine kullanımı üzerindeki etkiler
Araç ve makine kullanımı üzerine özel önlem alınmasını gerektiren bir etkisi yoktur.
4.8 İstenmeyen etkiler
İstenmeyen etkiler aşağıdaki sıklık kategorilerine göre tanımlanmıştır:
Çok yaygın (≥ 1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10000 ila <1/1000); çok seyrek (<1/10000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Seyrek: Alerjik kontakt dermatit
Deri ve deri altı doku hastalıkları
Bilinmiyor: Alkol içeriğine bağlı olarak kaşıntı veya hafif yanma. Bu belirtiler bir aşırı
duyarlılık reaksiyonunun belirtileri de olabilir.
2/5Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Siklopiroksolamin preparatları ile ilgili doz aşımı vakası bulunmamaktadır. Geniş yüzeylere
çok sık uygulanmışsa da ilgili sistemik etkilerin görülmesi beklenmemektedir.
5. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grubu: Topikal kullanım için diğer antifungaller
ATC kodu: D01AE14
Siklopiroksun, hem fungisidal hem fungistatik olduğu aynı zamanda sporisidal aktiveye sahip
olduğu in vitro olarak gösterilmiştir.
Etki mekanizmasının araştırılması amacıyla gerçekleştirilen çalışma sonuçları,
siklopiroksolaminin fungisidal etkisinin yaşamsal hücre içeriklerinin hücresel alımının
inhibisyonuna dayandığını, ve aynı zamanda diğer temel hücre bileşenlerinin difüzyonunun
tetiklendiğini göstermektedir.
Siklopiroksolamin, esas itibariyle fungal hücrenin içerisinde birikir; burada hücre duvarı,
hücre membranı, mitkondria, ribozomlar ve mikrozomlar gibi belli yapılara ve organellere
geridönüşümsüz olarak bağlanır.
Siklopiroksolaminin fungal hücre tarafından metabolize olduğuna dair bir belirti
bulunmamıştır.
5.2 Farmakokinetik özellikleri
Emilim: Dermal emilimi tespit etmek amacıyla gönüllülerde sağlıklı dorsal deriye, %1 krem
formunda, ortalama 36 – 37 mg 14C işaretli siklopiroksolamin (0,43-0,52 mg/kg/vücut
ağırlığına eşdeğer) 4 dakika boyunca masaj yapılarak uygulanmıştır.
Takip eden 6 saatlik maruziyet periyodu içerisinde (bunun 5 saati oklüzyon altındadır), 0,012
µg/mL’ye kadar serum seviyeleri ölçülmüştür. Cilde uygulanan etkin maddenin %1,1 ve %1,6
arasındaki miktarı 4 günlük süre içerisinde idrarda tespit edilmiştir.
Oral uygulamayı takiben, dozun yaklaşık %98’i böbrekler yoluyla atılmıştır. İdrarda tespit
edilen %1,3’lük ortalama miktarlar emilimin kapsamına eşit tutulabilir.
Cinsel olgunluğa ulaşmış beagle köpeklerine, 1 mg 14C işaretli %1 siklopiroksolamin krem/kg
vücut ağırlığı intravajinal uygulamanın ardından absorpsiyonu hemen hemen tam olmuştur.
Maksimum kan seviyesine (0,2’den 0,23 µg/ml) 1 saatte ulaşmıştır.
Dağılım: 6 saatlik uygulama sonrasında (5 saati emilim), serum seviyesi 0,012 µg/ml
ölçülmüştür.
Biyotransformasyon: Oral yoldan 10 mg 14C işaretli siklopiroksolamin/kg uygulamanın
ardından köpeklerde yapılan metabolizasyon ile ilgili çalışmalar, %12’sinin değişmeden,
%75’inin glukuronat siklopiroksolamin şeklinde idrarda elimine edildiğini göstermiştir.
Yaklaşık %6’sı 3’ten fazla metabolite dönüşmüştür.
3/5Eliminasyon: Uygulanan etkin maddenin %1,1 ve 1,6’sı 4 gün içerisinde ve resorbe olan
dozun ortalama %1,3’ü idrarda tespit edilmiştir. Hastalıklı deriye yapılan topikal uygulamanın
hesaplanan oranları %3,6’dan 13,9’e değişen, ortalama %11,3 değerlerindedir.
5.3 Klinik öncesi güvenilirlik verileri
Akut toksisite:
Siklopiroksolaminin akut toksisitesi düşük kabul edilebilir. PEG 400 içinde %1
siklopiroksolamin çözeltisinin tavşan derisi üzerinde tek doz uygulanması 24 saatlik
maruziyet sonrasında herhangi bir lokal veya sistemik toksik etkiye yol açmamıştır.
Lokal cilt tolere edilebilirliğini araştırmak için gerçekleştirilen hayvan çalışmalarında,
siklopiroksolaminin iyi tolere edildiği tespit edilmiştir.Tavşanlarda göze uygulama irritasyona
yol açmıştır.
Subakut toksisite:
Tekrarlanan kütanöz uygulamanın tolere edilebilirliği, 20 günlük bir çalışma içerisinde,
polietilen glikol 400 içinde %1 siklopiroksolamin çözeltisi kullanılarak sağlam ve aşındırılmış
tavşan derilerinde test edilmiştir. Çözelti sağlam deride geçici, hafif kızarmaya (çalışma süresi
arttıkça kızarıklığın artık oluşmaması) neden olmuş; aşındırılmış deride ise daha ciddi, kalıcı
kızarmalar oluşturmuştur.
Sağlam ve aşındırılmış tavşan ve kobay faresi derilerinde 30 günlük çalışmalar uygulanmıştır.
Kobay farelerinde 60 cm2’ye kadar deri yüzeyine her gün 0,5 g’a kadar %1 siklopiroksolamin
krem, tavşanlarda ise 240 cm2’ye kadar deri yüzeyine her gün 2,0 g’a kadar krem bazı
uygulanmıştır. Klinik, klinik-kimyasal ve patolojik organ incelemelerinde etkin madde ile
ilişkilendirilebilecek patolojik bir bulgu ortaya çıkmamıştır.
Diğer çalışmalarda 6 erişkin beagle köpeğe insanlardaki uygulamaya benzer biçimde 14 gün
vajinal aplikatör ile 5 ml siklopiroksolamin krem uygulanmıştır. Bunun dışında 6 köpeğe
plasebo krem uygulanmış ve bu grup kontrol olarak kullanılmıştır. Hayvanlarda advers etki
saptanmamış, vajinal epitelde değişim ya da vajinal mukozada inflamasyon belirtisi
gözlenmemiştir.
Kronik toksisite:
3 ay boyunca tavşanların ve 6 ay boyunca köpeklerin sağlam veya aşındırılmış derilerine
polietilen glikol 400 içinde %1, 3 veya 10’luk konsantrasyonlarda 1,5 mL siklopiroksolamin
uygulandığı klinik, klinik-kimyasal ve patolojik organ incelemelerinde etkin madde ile
ilişkilendirilebilecek patolojik bir bulgu ortaya çıkmamıştır.
Sürekli bir şekilde 30 mg/kg/gün oral doz uygulaması sıçanlarda miyokard nekrozuna,
köpeklerde kalp ve karaciğerde patolojik değişiklşklere neden olmuştur. Bununla beraber,
terapötik dozun birkaç katı olan 10 mg/kg/gün dozu, herhangi bir zararlı yan etki olmaksızın
her iki türde de tolere edilmiştir.
Mutajenik ve karsinojenik potansiyel:
İn vitro ve in vivo mutajenite çalışmalarının bulguları klinik uygulama koşullarında
siklopiroksolaminin mutajenik potansiyelinin yeterli biçimde dışlandığını göstermiştir.
Farelerde yürütülen 18 aylık dermal uygulama çalışmasında karsinojenik potansiyel belirtisi
saptanmamıştır.
Üreme toksisitesi:
Çalışmalar yüksek dozlarda intravajinal uygulamada bile siklopiroksolaminin annede veya
fetüste zarara neden olmadığını göstermiştir. Fertilite veya postnatal gelişime olumsuz etki
göstermemiştir.
4/5Sıçanlarda 1 mg/kg/gün doz ile gözlenmezken, 5 mg/kg/gün dozda fertilitenin bozulduğuna
ilişkin belirtiler gözlenmiştir. Siklopiroksolamin embriyotoksik ya da teratojenik etki
göstermemiştir. Peri/postnatal toksisite gözlenmemiştir fakat uzun süreli sonuçları
araştırılmamıştır.
6. FARMASÖTİK ÖZELLİKLER:
6.1. Yardımcı maddelerin listesi :
Polietilenglikol 400
Isopropil alkol
Arıtılmış su
6.2 Geçimsizlikler
Belirtilmemiştir.
6.3 Raf ömrü
36 ay
6.4 Saklamaya yönelik özel uyarılar
25°C’nin altında ve ambalajında saklayınız.
6.5 Ambalajın niteliği ve içeriği
NİBULEN 10 mg/g dermal çözelti, 20 ml’lik çözelti içeren şişede ambalajlanarak kullanıma
sunulmuştur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’
ve ‘Ambalaj ve Ambalaj Atıklarının Kontrolü Yönetmelikleri’ne uygun olarak imha
edilmelidir.
7. RUHSAT SAHİBİ
Opella Healthcare Tüketici Sağlığı A.Ş.
Esentepe Mah. Büyükdere Cad.
193 Apt Blok No:193 İç Kapı No:16
Şişli-İstanbul
Tel : (0212) 339 10 00
Faks: (0212) 339 59 80
8. RUHSAT NUMARASI
2021/246
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13/08/2021
Ruhsat yenileme tarihi
10. KÜB’ÜN YENİLENME TARİHİ
5/5