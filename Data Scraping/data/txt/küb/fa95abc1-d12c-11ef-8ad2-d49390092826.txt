Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
KISA ÜRÜN BİLGİSİ
1. BEŞERİ TIBBİ ÜRÜNÜN ADI
REGEN-D 150 mcg jel
2.KALİTATİF VE KANTİTATİF BİLEŞİM
Etkin madde: Her 15 gramlık tüp içerisinde etkin madde olarak; 150 mcg/g
konsantrasyonda, rekombinant DNA teknolojisiyle üretilen, rekombinant insan Epidermal
Büyüme Faktörü (EBF) arıtılmış bulku bulunur. Rekombinant insan EBF, 53 amino asitten
oluşan tek zincirli bir polipeptittir.
Yardımcı maddeler: Sodyum metil paraben…………1.8 mg
Sodyum propil paraben…………0.2 mg
Mannitol (E421)………………...50 mg
Gliserol………………………..0.025 ml
Yardımcı maddeler için 6.1’e bakınız.
3. FARMASÖTİK FORM
Topikal jel.
4. KLİNİK ÖZELLİKLER
4.1.Terapötik endikasyonlar
REGEN-D 150, nöropatik diyabetik ayak ülserlerinin tedavisinde endikedir.
4.2. Pozoloji ve uygulama şekli
Pozoloji/ uygulama sıklığı süresi:
Ülser bölgesi temizlendikten sonra, jel tüm bölgeyi kapsayacak şekilde günde iki defa ve ince
bir tabaka halinde sürülür. REGEN-D 150 dozu, hekim tarafından tavsiye edilen şekilde, her
bir hastanın ülser alanının büyüklüğüne bağlıdır.
Uygulama şekli:
Jel olarak tedarik edilen REGEN-D 150, steril pamuklu çubuk ile hasarlı kısma eşit bir
şekilde günde 2 defa sürülmelidir (topikal uygulama). Tedavi süresi en fazla 8-12 hafta
olmalıdır.
Her bir tüp, her bir hastanın kullanımı içindir.
Ülser alanıyla direkt temastan kaçınmak için gerekli önlemler alınmalıdır.
Hasta ilacı uygulamadan önce, ülser alanının temiz olduğundan emin olmalıdır. Bunun için,
her gün ülser alanı hafif bir sabun veya salin solüsyonuyla yıkanabilir ve ülser alanı temiz,
kuru sargı ile sarılabilir.
1/6Özel popülasyonlara ilişkin ek bilgiler:
Böbrek/karaciğer yetmezliği:
REGEN-D 150’nin böbrek ve karaciğer yetmezliği olan kişilerde kullanımına ilişkin veri
mevcut değildir.
Pediyatrik popülasyon:
REGEN-D 150’nin çocuklarda kullanımına ilişkin veri mevcut değildir.
Geriyatrik popülasyon:
REGEN-D 150’nin yaşlılarda kullanımına ilişkin veri mevcut değildir.
4.3. Kontrendikasyonlar
- REGEN-D 150, rekombinant insan epidermal büyüme faktörü arıtılmış bulkuna veya
ürünün bileşenlerinden herhangi birine karşı aşırı hassasiyeti olan kişilerde kontrendikedir.
REGEN-D 150, immünosupresif veya immünostimülan tedavi alan kişilerde
kullanılmamalıdır.
- Gebelerde ve immün sistemi baskılanmış kimselerde kontrendikedir.
- Melanom ve non-melanom deri kanseri şüphesi ya da öyküsü olan hastalarda kullanılması
kontrendikedir.
- Radyoterapi veya kemoterapi uygulanan hastalarda,
- Karaciğer ve böbrek yetmezliği olan (kreatinin > 3 mg/dl) hastalarda,
- Aktif tüberkülozu olan hastalarda,
- Gebelik ve emzirme dönemlerinde olan hastalarda,
- Yara bölgesinde debride edilmemiş gangren, nekroz, pürülan doku ve sinüs oluşumu,
tedavisi bitmemiş osteomiyeliti bulunan hastalarda kontrendikedir.
4.4. Özel kullanım uyarıları ve önlemleri
- REGEN-D 150, kanser öyküsü olan hastalarda kullanılmamalıdır.
- REGEN-D 150, enfekte bölgelere uygulanmamalıdır. Tedaviye başlamadan enfeksiyonun
uygun bir biçimde tedavi edilmesi gerekmektedir.
- REGEN-D 150, erken dönem deri kanserlerinin hızla büyümesine neden olabileceği ve bu
tür kanserlerin kontrolünü zorlaştırabileceği için, uygulanmadan önce deri kanseri bulgusunun
olmadığını doğrulamak üzere hasta muayene edilmelidir.
- REGEN-D 150, kronik ülserler üzerinde gelişebilecek sküamöz hücreli karsinomların
ilerlemesini kolaylaştırabilir.
2/6- Uygulamayı yapan sağlık personeli tarafından hastanın hipersensitivite durumunun
sorgulanması önerilir.
- REGEN-D 150 ile tedavi en fazla 8-12 hafta sürdürülmelidir. Tedavinin devamı doktorun
takdirine bağlıdır.
- REGEN-D 150 sodyum, mannitol ve gliserol ihtiva eder. Ancak, kullanım yolu nedeniyle
uyarı gerekmemektedir.
- REGEN-D 150’nin içeriğinde bulunan sodyum metil paraben ve sodyum propil paraben,
alerjik reaksiyonlara (muhtemelen gecikmiş) neden olabilir.
4.5. Diğer tıbbi ürünlerle etkileşimler ve diğer etkileşim şekilleri
REGEN-D 150, genel olarak diğer eşzamanlı kullanılan ilaçlar ile birlikte uygulanabilir.
REGEN-D 150 diğer büyüme faktörü içeren ilaçlarla birlikte kullanılmamalıdır.
4.6. Gebelik ve laktasyon
Genel Tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut
değildir.
Gebelik dönemi
REGEN-D 150 gebelerde kontrendikedir.
REGEN-D 150’nin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
REGEN-D 150 gebelik döneminde kullanılmamalıdır.
Laktasyon dönemi:
REGEN-D 150’nin anne sütü ile atılıp atılmadığı bilinmemektedir. REGEN-D 150, emziren
annelerde kontrendikedir. Emzirmenin durdurulup durdurulmayacağına ya da REGEN-D 150
tedavisinin durdurulup durdurulmayacağına /tedaviden kaçınılıp kaçınılmayacağına ilişkin
karar verilirken, emzirmenin çocuk açısından faydası ve REGEN-D 150 tedavisinin emziren
anne açısından faydası dikkate alınmalıdır.
Üreme yeteneği/ Fertilite:
REGEN-D 150’nin üreme yeteneği ve fertilite üzerine etkileri değerlendirilmemiştir.
4.7. Araç ve makine kullanımı üzerindeki etkiler
REGEN-D 150, topikal olarak uygulandığından araç ve makine kullanım yeteneği üzerine
3/6etkiler beklenmez.
4.8. İstenmeyen etkiler
Faz III klinik çalışmaları ve Faz IV pazarlama sonrası gözetim çalışmaları sonucunda
gözlenen advers etkileri açıklayan tablo aşağıda verilmiştir.
Çalışmanın Adı Hasta Sayısı Gözlenen Advers Etki(ler)
Faz III Çalışması n= 57
Tedavi (Rekombinant insan EBF)
n= 29 • 1 deri iritasyonu
Grubu
• 1 deri iritasyonu
Plasebo Grubu n= 28 • 1 döküntü
• 3 ağrı
Faz IV Çalışması n= 135 Herhangi bir advers etki gözlenmemiştir.
Çok yaygın (>1/10); yaygın (>1/100 ila < 1/10); yaygın olmayan (>1/1.000 ila < 1/100);
seyrek (>1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Deri ve derialtı doku hastalıkları
Bilinmiyor: Deri iritasyonu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Doz aşımı bilgisi yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Derideki yara ve ülserlerin tedavisinde kullanılan ilaçlar
ATC Kodu: D03AX
Klinik çalışmalar; diyabetik ayak ülserlerinde REGEN-D 150 uygulamasının, 15 haftalık
gözlem periyodu kapsamındaki kontrollerle karşılaştırıldığında, test vakalarında iyileşme
süresini ortalama 9 haftaya düşürdüğünü göstermektedir.
4/65.2 Farmakokinetik özellikler
Genel özellikler:
Rekombinant insan epidermal büyüme faktörü arıtılmış bulku, topikal uygulandığından
farmakokinetik veri bulunmamaktadır.
Emilim:
Veri yoktur.
Dağılım:
Veri yoktur.
Biyotransformasyon:
Veri yoktur.
Eliminasyon:
Veri yoktur.
Doğrusallık/ doğrusal olmayan durum:
Veri yoktur.
5.3 Klinik öncesi güvenlik verileri
Hayvan toksisite çalışmaları REGEN-D (rekombinant insan epidermal büyüme faktörü
arıtılmış bulku) için herhangi bir spesifik toksik potansiyel ortaya koymamaktadır.
Deney hayvanlarında yapılan deri ve oküler iritasyon çalışmaları, REGEN-D’nin
(rekombinant insan epidermal büyüme faktörü arıtılmış bulku) deri, konjonktiva veya gözün
herhangi bir kısmında irritatif etkisinin olmadığını göstermiştir.
Deney hayvanlarında yapılan Bacterial Reverse Mutation çalışmasında REGEN-D’nin
(rekombinant insan epidermal büyüme faktörü arıtılmış bulku) gen mutasyonunu
indüklemediği gözlenmiştir.
Karsinojenite çalışması bulunmamaktadır.
Tavşanlarda yapılan 7 günlük akut toksisite çalışmaları sonucunda; çalışma grubunda fokal
renal inflamasyon daha sık görülmüştür. Tavşanlarda yapılan 15 günlük subakut toksisite
çalışmaları sonucunda ise, tüm doz seviyelerinde çalışma grubunda yama tarzında
inflamasyon ve fokal hepatositik nekroz daha sık görülmüştür. Bu çalışmaların sonucunda;
kontrol grubu ile karşılaştırıldığında tedavi grubundaki tavşanlarda, rekombinant insan
Epidermal Büyüme Faktörü (EBF) arıtılmış bulkunun fokal inflamasyon ve hafif hepatositik
nekroz oluşturduğu gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum metil paraben
Sodyum propil paraben
5/6Karbopol ultrez
Mannitol (E421)
L-lizin hidroklorür
Gliserol
Trietanolamin (pH ayarlayıcısı)
6.2. Geçimsizlikler
REGEN-D 150 lokal ve topikal uygulandığından, herhangi bir geçimsizlik bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
REGEN-D 150’yi, 2°C ile 8°C arasında (buzdolabında) saklayınız. REGEN-D 150’yi
dondurmayınız. Serin ve kuru yerde saklayınız.
Son kullanma tarihiyle uyumlu olarak kullanınız.
Ambalajdaki son kullanma tarihinden sonra REGEN-D 150’yi kullanmayınız.
6.5. Ambalajın niteliği ve içeriği
REGEN-D 150, beyaz kapaklı, 15 gramlık baskılı lami tüpler içerisinde mevcuttur. Her
kutuda 1 veya 9 adet tüp bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller Tıbbi Atıkların Kontrolü Yönetmeliği ve
Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
GEN İLAÇ VE SAĞLIK ÜRÜNLERİ SAN. VE TİC. A.Ş.
Mustafa Kemal Mah., 2119. Sok, No:3, D:2-3, 06520
Çankaya/ Ankara/ Türkiye
Tel: 0 312 219 62 19
Faks: 0 312 219 60 10
e-mail: info@genilac.com.tr
8. RUHSAT NUMARASI
2016/268
9. İLK RUHSAT TARİHİ/RUHSAT YENİLEME TARİHİ
12.04.2016
10. KÜB’ÜN YENİLENME TARİHİ
6/6