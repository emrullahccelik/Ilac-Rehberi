1 
 KULLANMA TALİMATI  
 
PEPSOR DUAL EFFECT 500 mg+213 mg+325 mg/10 ml oral süspansiyon  
Ağızdan alınır . 
  
• Etkin madde ler: Her 10 mL  süspansiyonda 500 mg sodyum aljinat, 213 mg sodyum 
bikarbonat ve 325  mg kalsiyum karbonat bulunur . 
• Yardımcı maddeler: Sodyum metil paraben  (E219) , sodyum propil paraben  (E217) , 
karbomer, sodyum hidroksit, s odyum sakkarin, nane aroması  ve deiyonize su  içerir.  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen dok torunuza veya eczacınıza danışınız.  
• Bu ilaç kişisel olarak sizin için reçete edil miştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu i lacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
Bu Kullanma Talimatında:  
 
1. PEPSOR DUAL EFFECT  nedir ve ne için kullanılır?  
2. PEPSOR DUAL EFFECT’i  kullanmadan önce dikkat edilmesi gerekenler  
3. PEPSOR DUAL EFFECT  nasıl kullanılır?  
4. Olası yan etkiler nelerdir?  
5. PEPSOR DUAL EFFECT’in  saklanması  
 
Başlıkları yer almaktadır.   
 
1. PEPSOR DUAL EFFECT  nedir ve ne için kullanılır?  
PEPSOR DUAL EFFECT nane kokusu ve aroması na sahip, beyaza yakın krem rengi bir 
süspansiyondur.  
 
PEPSOR DUAL EFFECT; karton kutu içerisinde amber renkli 200 mL’lik şişelerde temin 
edilir . 
 
PEPSOR DUAL EFFECT , öğünleri takiben ya da hamilelik esnasında oluşan fazla miktarda 
mide asidine bağlı rahatsızlıkların/şikayetlerin ve ağıza acı, ekşi su gelmesi (asit 
regürjitasyonu), mide veya göğüste yanma hissi gibi mide içeriğinin yemek borusuna geri 
kaçmasına (gastr oözofageal reflüye) bağlı şikayetlerin tedavisinde kullanılır.  
 2 
 Bu ilaç, iki antasit ve bir aljinat kombinasyonundan oluşmaktadır. İlacın etkisi tamamen 
fizikseldir . 
 
PEPSOR DUAL EFFECT , alındıktan sonra mide asidi ile etkileşime girer. Bu etkileşim 
sonucu nda, mide içinde hareket eden nötr pH’a sahip jel oluşur. Bu sayede asitli mide içeriğinin 
yemek borusuna kaçma (gastroözofageal reflü) sıklığı azalır. Ağır durumlarda bu jel yemek 
borusuna (özofagus) geçerek mide içeriğinin yemek borusuna temasını önler, mukozayı 
tahrişten korur ve iyileşme başlar.  
 
PEPSOR DUAL EFFECT  mide asidi ve safranın özofagusa doğru reflüsünden kaynaklanan 
ağrıları, doğrudan doğruya reflüyü baskı altına almak ve asidi azaltmak suretiyle ortadan 
kaldırır . 
 
2. PEPSOR DUAL EFFECT ’i kullanmadan önce dikkat edilmesi gerekenler  
PEPSOR DUAL EFFECT ’i aşağ ıdaki durumlarda KULLANMAYINIZ  
Eğer, bu ilacın bileşiminde yer alan herhangi bir maddeye karşı aşırı duyarlı iseniz, 
kullanmayınız.  
 
PEPSOR DUAL EFFECT ’i aşağıdaki durumlarda DİKKATLİ KULLANINIZ  
Aşağıda belirtilen durumlardan herhangi birine sahipseniz, tedaviniz doktorunuz tarafından 
dikkatli bir şekilde düzenlenmelidir.  
• Tuz kısıtl aması içeren diyete sahipseniz,  
• Böbrek ya da kalp rahatsızlığınız varsa ya da geçmişte olduysa (bazı tuzla r bu tür durumları 
etkileyebilir),  
• Midenizd eki asit seviyesi çok düşükse ( bu du rumda ilacın etkisi azalabilir),  
• Şiddetli böbrek yetmezliğiniz varsa ya da kan fosfat düzeyiniz düşükse (hipofosfate mi), 
• Yedi gün son ra belirtilerde düzelme olmazsa,  
• Kusma ve ishale neden olan bağırsak enfeksiyonunuz va rsa ya da böbrek yetmezliği şüphesi 
bulunan çocuklarda kullanılacaksa  doktorunuza danış ınız. 
 
20 mL ’lik doz 248,72 mg (10,82 mmol) sodyum ve 259,74 mg (11,29 mmol) kalsiyum 
içermektedir. Diyet kısıtlaması olan ha staların , bu ilacı kullanmadan önce doktoruna danışması 
gerekmektedir.  
 
12 yaşın altındaki çocukların tedavisinde , doktor tavsiyesi dışında kullanılması genellikle 
önerilmez.  
 
Gereğinden uzun süre kullanımından kaçınınız.  
 
Diğer antasitlerde olduğu gibi  PEPSOR DUAL EFFECT ’in kullanımı , altta yatan daha ciddi 
tıbbi durumları maskeleyebilir.  
Bu uyarılar , geçmişteki herhang i bir dönemde dahi olsa sizin için geçerliyse lütfen doktorunuza  
danışınız . 
 3 
 PEPSOR DUAL EFFECT ’in yiyecek ve içecek ile kullanılması  
Yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
PEPSOR DUAL EFFECT ’i hamilelik döneminde yalnızca doktor tavsiyesi ile kullanabilirsiniz. 
Hamilelik döneminde uzun süre, doktorunuzun tavs iye ettiği miktardan fazla, ya da başka 
ilaçlarla birlikte PEPSOR DUAL EFFECT ’i kullanmanız tavsiye edilmemektedir . 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emzirme döneminde bu ilacı kullanabilirsiniz.  
 
Araç ve makine kullanımı  
PEPSOR DUAL EFFECT , araç ve makine kullanımını olumsuz yönde etkilememektedir . 
 
PEPSOR DUAL EFFECT ’in içeriğinde bulunan bazı yardımcı maddeler hakkında 
önemli bilgiler  
Bu tıbbi ürün sodyum metil paraben (E219) ve sodyum propil paraben (E217) içerdiğinden, 
alerjik reaksiyonlara  (muhtemelen gecikmiş)  sebep olabilir.  
 
Diğer ilaçlar ile birlikte kullanımı  
Bazı ilaçlar ile birlikte kullanıldığında PEPSOR DUAL EFFECT ’in ya da kullanılan diğer 
ilacın etkisi değişebilir. Aşağıdaki ilaçlarla birlikte PEPSOR DUAL EFFECT  kullanımı 
arasında 2 saat ara verilmelidir:  
− Tetrasiklinler, norfloksasin gibi kinolon  grubu antibiyoti kler (enfeksiyon tedavisi için)  
− Demir içeren ilaçlar  
− Penisilamin (idrarda bakır atılımını arttıran iyon tutucu)  
− Ketokonazol (mantar için)  
− Atenolol, metoprolol, propanolol gibi beta -blokörler ve di goksin (kalp hastalıkları için)  
− Nöroleptikl er (sinir hastalıkları için)  
− Glukokortikoid (bir çeşit hormon ilacı)  
− Klorokin (sıtma için)  
− Bifosfonatlar (kemik erimesi için)  
− Estramustin (prostat bezi kanseri için)  
− Antihistamikler (Alerji ve kaşıntıyı önleyici ilaçlar)  
 
Levot iroksin içeren ilaçların PEPS OR DUAL EFFECT  ile birlikte alındığında emilimi 
bozulduğundan, iki ilacın en az 4 saat ara verilerek alınması gerekmektedir.  4 
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. PEPSOR DUAL EFFECT  nasıl kullanılır?  
Her zaman, doktorunuz un belirttiği talimatlara uygun olarak ilacınızı kullanınız. İlacınızı her 
gün, düzenli olarak kullanınız. Emin olamadığınız durumlarda , doktor ve ya eczacınız ile 
birlikte kontrol ediniz . 
 
Uygun kullanım ve doz/uygulama sıklığı için talimatlar:  
Oral kullanım içindir. Kullanmadan önce iyice çalkalayınız.  
 
Yetişkinler ve 12 yaşından büyük çocuklar için dozaj; yemekl erden sonra ve yatarken 10 -20 
mL (2-4 tatlı kaşığı) (Günde toplam 4 doz) . 
 
Uygulama yolu ve metodu:  
Oral yolla kullanılmalıdır . Kullanmadan önce iyice çalkalanmalıdır.  
 
Değişik yaş grupları:  
Çocuklarda kullanımı:  
12 yaşından küçük çocuklarda , yalnızca hekim önerisine göre kullanılır . 
 
Yaşlılarda kullanımı:  
Yaşlılarda doz ayarlamasına gerek yoktur . 
 
Özel kullanım durumları:  
Böbrek/Karaciğer yetmezliği:  
Özel kullanım durumu yoktur.  
 
Eğer PEPSOR  DUAL EFFECT’in  etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz.  
 
Kullanmanız gerekenden daha fazla PEPSOR DUAL EFFECT  kullandıysanız:  
PEPSOR DUAL EFFECT’ten  kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
Eğer gerekenden daha fazla PEPSOR DUAL EFFECT kullandıysanız, ilacın istenmeyen 
etkileri ve şiddeti artabilir.  
 
PEPSOR DUAL EFFECT ’i kullanmayı unutursanız:  
Unutulan dozları dengelemek için çift doz almayınız  
 
PEPSOR DUAL EFFECT ile tedavi sonlandırıldığında oluşabilecek etkiler:  
Doktorunuza danışmadan tedavinizi yarım bıraktığınız takdirde, hastalığınızın belirtileri tekrar  
ortaya çıkabilir.  5 
 4. Ola sı yan etkiler nelerdir?  
Tüm ilaçlar gibi , PEPSOR DUAL EFFECT ’in içeriğinde bulunan maddelere duyarlı olan 
kişilerde yan etkiler olabilir.  
 
Aşağıdakilerden biri olursa, PEPSOR DUAL EFFECT ’i kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz:  
• Vücudunuzun herhangi bir yerinde giderek artan kızarıklıklar olabilir.  
• Eller, ayaklar, bilekler, yüz ve dudakların şişmesi ya da  
• Özellikle ağız veya boğazın yutmayı veya nefes almayı zorlaştıracak şekilde şişmesi  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin PEPSOR DUAL EFFECT ’e karşı ciddi alerjiniz var 
demektir. Acil tıbbi müdahaleye veya hastaneye yatırıl manıza gerek olabilir.  
Bu çok ciddi yan etkilerin hepsi oldukça seyrek görülür.  
 
Çok yaygın:         10 hastanın en az 1’inde görülebilir.  
Yaygın:                10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:                 1.000 hastanın birinden az, fakat 10.000 hastanın birinden fazla görülebilir.  
Çok seyrek:          10.000 hastanın birinden az görülebilir.   
Bilinmiyor:           Eldeki verilerden hareketle tahmin edilemiyor.  
 
Aşağıdakilerden herhangi birini fark  ederseniz, doktorunuza söyleyiniz:  
(Belirtilen dozların üzerinde ilaç kullanmanız durumunda)  
 
Bilinmiyor  
• Alkaloz (Kanın asitlik oranının düşmesi)  
• Hiperkalsemi (K andaki  kalsiyum oranının yükselmesi)  
• Asit reboundu (Y emek yedikten sonra midedeki asit seviyesinin yükselmesi)  
• Süt alkali sendromu ( Aşırı miktarda ve uzun süre süt alımına bağlı olarak laboratuvar 
testlerinde kan kalsiyumunda artış, asit sev iyesinde azalma, kan azotunda artış ve böbrekte 
kalsiyum taşı oluşumu görülmesi)  
• Kabızlık  
 
Bunlar PEPSOR DUAL EFFECT ’in hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı  bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 6 
 0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız . 
 
5. PEPSOR DUAL EFFECT ’in saklanması  
PEPSOR DUAL EFFECT’i  çocukların göremeyeceği, erişemeyeceği yerl erde ve ambalajında 
saklayınız.  
25ºC altındaki oda sıcaklığında saklayınız. Nemden korunarak orijinal ambalajında 
saklanmalıdır. Buzdolabında saklamayınız veya dondurmayınız.  
Açıldıktan sonra 25ºC altındaki oda sıcaklığında saklanmak koşulu ile 6 ay içinde 
kullanılmalıdır.  
 
Son kullanma tarihiyle uyumlu olarak kullanınız.  
Şişe açıldıktan sonra 6 ay içinde kullanılmalıdır.  
Ambalajdaki son kullanma tarihinden sonra PEPSOR DUAL EFFECT’i  kullanmayınız.  
Eğer üründe ve/veya ambalajında bozukluklar fark ederseniz PEPSOR DUAL EFFECT’i  
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
 
Ruhsat Sahibi :   Neutec İlaç San. Tic. A.Ş.  
Esenler/İSTANBUL  
Tel  : 0850 201 23 23  
Faks  : 0212 481 61 11  
E-mail : bilgi@neutec.com.tr   
 
Üretim  Yeri :   Neutec İlaç San. Tic. A.Ş.  
Arifiye  / SAKARYA  
 
 
Bu kullanma talimatı 28.09.2023  tarihinde onaylanmıştır.  
 
 