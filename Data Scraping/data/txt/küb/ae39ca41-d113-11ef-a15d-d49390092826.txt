KISA ÜRÜN BİLGİSİ
1. BEŞERİ TIBBİ ÜRÜNÜN ADI
BETOPTIC %0.5 Steril Göz Damlası, Çözelti
2. KALİTATİF VE KANTİTATİF BİLEŞİM
Etkin madde:
Betaksolol hidroklorür 5.6 mg/mL
(5.0 mg/ml betaksolol baza eşdeğer)
Yardımcı maddeler:
Benzalkonyum klorür 0.1 mg/mL
(%50 solüsyon olarak)
Yardımcı maddeler için 6.1’e bakınız.
3. FARMASÖTİK FORM
Steril oftalmik çözelti
Berrak, renksiz-açık sarı bir çözeltidir.
4. KLİNİK ÖZELLİKLER
4.1. Terapötik endikasyonlar
Kronik açık açılı glokomu veya yüksek göz içi basıncı olan hastalarda yükselmiş göz içi basıncını
düşürmek için tek başına veya diğer ilaçlarla birlikte kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Oküler kullanım içindir.
Önerilen dozaj hasta gözün/gözlerin konjunktiva kesesine günde iki kez bir damla BETOPTIC
damlatılmasıdır. Bazı hastalarda BETOPTIC’in göz içi basıncını düşürerek stabil hale getirebilmesi
birkaç hafta sürmektedir. Glokom hastalarının dikkatli gözlenmesi tavsiye edilir.
Bu tedavi sırasında hastanın göz içi basıncı gerektiği gibi kontrol altına alınmamış ise pilokarpin,
diğer miyotikler ve/veya adrenalin (epinefrin) ve/veya karbonik anhidraz inhibitörleri veya
prostaglandin analogları ile eşzamanlı tedavi uygulanabilir.
Damlatmadan sonra nazolakrimal açıklıkların tıkanması ve gözkapaklarının hafifçe kapatılması
önerilir. Bu, oküler yoldan uygulanan ilaçların sistemik absorpsiyonunu azaltabilir ve sistemik yan
etkilerde azalmaya neden olabilir.
Eğer birden fazla topikal oküler tıbbi ilaç kullanılacak ise, uygulamalar arasında 10 ila 15 dakikalık
bir ara olmalıdır.
Sayfa 1/8Uygulama şekli:
Şişe kullanmadan önce iyice çalkalanmalıdır.
Damlalık ucunun ve çözeltinin kontaminasyonunu önlemek için, şişenin damlalık ucunun göz
kapaklarına, etrafına veya diğer yerlere değdirilmemesine dikkat edilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
BETOPTIC bu hasta popülasyonunda çalışılmamıştır.
Pediyatrik popülasyon:
18 yaşın altındaki hastalarda BETOPTIC’in güvenlik ve etkililiği belirlenmemiştir.
Geriyatrik popülasyon:
Bu popülasyon için özel bir kullanım şekli bulunmamaktadır, yetişkinler ile aynıdır.
4.3. Kontrendikasyonlar
• Betaksolol ya da yardımcı maddelerin herhangi birisine aşırı duyarlılık durumunda,
• Şiddetli bronşiyal astım veya şiddetli bronşiyal astım hikayesi, şiddetli kronik obstrüktif akciğer
hastalığını da içeren reaktif havayolu hastalıkları durumunda,
• Sinüs bradikardisi, hasta sinus sendromu, sinoatriyal blok, pacemakerlar ile kontrol edilemeyen
ikinci veya üçüncü derece atriyoventrikler bloğu, kardiyojenik şok,belirgin kalp yetmezliği
hikayesi bulunan hastalarda kontrendikedir.
4.4. Özel kullanım uyarıları ve önlemleri
Genel:
Diğer topikal uygulanan oftalmik ajanlar gibi betaksolol sistemik olarak emilir. Oftalmik
betaksolol’ün beta adrenerjik bileşeninden dolayı sistemik beta adrenerjik bloke edici ajanlarla aynı
tipte kardiyovasküler, pulmoner ve diğer advers reaksiyonlar oluşabilir.
Kardiyak bozukluklar:
Oftalmik betaksolol’ün klinik çalışmalar sırasında kalp ritmi ve kan basıncı üzerinde minör bir
etkisi olduğu gösterilmiştir. Kalp yetmezliği veya kalp blokajı geçmişi olan hastalar tedavi edilirken
dikkatli olunmalıdır. Kalp yetmezliğinin ilk belirtilerinden sonra BETOPTIC tedavisi kesilmelidir.
Kardiyovasküler hastalığı (örn., koroner kalp hastalığı, Prinzmetal anjina ve kardiyak yetmezlik) ve
hipotansiyonu bulunan hastalarda beta blokörlerle tedavi ciddi bir şekilde değerlendirilmeli ve diğer
etkin maddelerle tedavi düşünülmelidir. Kardiyovasküler hastalığı bulunan hastalar istenmeyen
etkiler ve bu hastalıkların kötüleşmesi belirtileri açısından takip edilmelidir.
İletim süresi üzerindeki olumsuz etkileri nedeniyle, beta blokörler sadece birinci derece kalp bloğu
olanlarda dikkatli kullanılmalıdır.
Vasküler bozukluklar:
Ciddi periferik dolaşım bozukluğu/hastalığı (örn., Raynaud hastalığı veya Raynaud sendromu)
bulunan hastalar dikkatle tedavi edilmelidir.
Respiratuvar bozukluklar:
Bazı oftalmik beta blokörlerin uygulamasından sonra astımlı hastalarda bronkospazma bağlı
ölümlerin de dahil olduğu solunum reaksiyonları bildirilmiştir. Kontrollü klinik çalışmalar, oftalmik
betaksolol’ün solunum fonksiyonları ve kardiyovasküler fonksiyonlar üzerinde az bir etkisi
olduğunu göstermiştir. Ancak, akciğer fonksiyonlarının aşırı kısıtlı olduğu glokom hastalarının
tedavisinde dikkatli olunmalıdır. Betaksolol tedavisi sırasında astım krizleri ve akciğer
rahatsızlıklarının oluşabildiği bildirilmiştir.
Sayfa 2/8Oftalmik betaksolol ile yeniden tedaviye başlanan hastalarda akciğer fonksiyonu test sonuçları
olumsuz olarak etkilenmese de beta adrenerjik reseptör blokörlerine hassas hastalarda akciğer ile
ilgili istenmeyen etkilerin oluşma olasılığı göz ardı edilemez.
BETOPTIC astımı olan veya obstrüktif akciğer hastalığı hikayesi olan hastalarda, uygun alternatif
bir tedavinin olmaması durumu dışında uygulanamaz.
Hipoglisemi/diyabet:
Beta-adrenerjik reseptör bloke edici ajanlar, spontan hipoglisemisi olan hastalar veya insülin ya da
oral hipoglisemik ajanları kullanan diyabet hastalarında (özellikle kontrol altında olmayan diyabetli)
dikkatle kullanılmalıdır. Beta-adrenerjik reseptör bloke edici ajanlar akut hipoglisemi belirtilerini ve
semptomlarını maskeleyebilir.
Hipertiroidizm:
Beta adrenerjik reseptör bloke edici ajanlar, hipertiroidizm'in belirtilerini (örn. taşikardi)
maskeleyebilir.
Kas zayıflığı:
Beta-adrenerjik blokajın bazı miyastenik semptomlarla uyumlu olarak (örn. çift görme, üst göz
kapağının düşmesi ve yaygınlaşmış zayıflık) uyumlu kas zayıflığını arttırdığı rapor edilmiştir.
Miyastenisi olan hastalara BETOPTIC reçete edilirken dikkatli olunmalıdır.
Anafilatik reaksiyonlar:
Çeşitli alerjenlere karşı ciddi anafilaktik reaksiyon geçmişi olan hastalar, beta-blokör kullanırken bu
alerjenlere karşı daha reaktif olabilirler ve anafilaktik reaksiyonların tedavisinde kullanılan
adrenalinin mutat dozuna yanıt vermeyebilirler. Beta adrenoseptör bloke edici ajanlar, anafilaktik
şokta vasküler kompansasyon reaksiyonlarını ve adrenalinin etkinliğini azaltabilir. Kardiyovasküler
kollaps durumunda yüksek dozlarda adrenenaline gerek duyulabilir.
Cerrahi anestezi
Kalbin, beta adrenoseptörlerin aracılık ettiği refleks sempatik uyarılara yanıt vermede yetersiz
kalması nedeniyle, genel anesteziden önce beta-adrenerjik reseptör bloke edici ajanların kademeli
olarak kesilmesine önem verilmelidir.
Beta- blokör oftalmolojik preparasyonlar sistemik beta-agonist etkileri bloke edebilir. Hasta
betaksolol kullanıyorsa, anestezi uzmanı bilgilendirilmelidir.
Korneal hastalıklar:
Kapalı açılı glokomu olan hastalarda, acil tedavinin amacı miyotik bir ajan ile göz bebeğinin
büzülmesiyle açıyı yeniden açmaktır. Betaksolol’ün göz bebeği üzerindeki etkisi ya çok azdır ya da
hiç yoktur. BETOPTIC, kapalı açılı glokomda yükselmiş göz içi basıncını düşürmek için
kullanıldığında bir miyotik ile kullanılmalı, yalnız başına kullanılmamalıdır. Oftalmik beta
blokörler göz kuruluğuna neden olabilir.
Tirotoksikoz geliştiğinden şüphelenilen hastalarda beta adrenerjik reseptör bloke edici ajanların
aniden kesilmesiyle oluşabilecek tiroid fırtınasından korunmak için dikkatle kullanılmalıdır.
Beta-adrenerjik reseptör blokörlerinin kan basıncı ve ritmi üzerindeki potansiyel etkisi sebebi ile bu
ilaçlar serebrovasküler yetmezliği olan hastalarda dikkatle kullanılmalıdır. Eğer işaret ve
semptomlar serebral kan akışında azalma geliştiğini gösterirse, alternatif bir tedavi düşünülmelidir.
Sayfa 3/8BETOPTIC’in içerdiği koruyucu benzalkonyum klorürün, tahrişe neden olabildiği ve yumuşak
kontakt lenslerin rengini bozduğu bilinmektedir. Bu nedenle hastalara BETOPTIC uygulamasından
önce kontakt lenslerini çıkarmaları ve BETOPTIC’i damlattıktan sonra, kontakt lenslerini takmadan
15 dakika beklemeleri öğretilmelidir.
4.5. Diğer tıbbi ürünler ile etkileşimler ve diğer etkileşim şekilleri
Sistemik olarak uygulanan beta adrenoseptör blokörler ile oluşan her etkileşim esas itibariyle bu
ilaçların oküler kullanımı ile de görülebilir.
Eş zamanlı olarak oral yolla bir beta-adrenerjik bloke edici ajan ve BETOPTIC kullanan hastalar
hem göz içi basıncına hem de beta-blokörün bilinen sistemik etkilerine olası ek etkisi nedeniyle
gözlenmelidir. Oral yolla uygulanan beta-adrenerjik bloke edici ajanlar sağlıklı kişilerde ve kalp
hastalığı olan hastalarda kalp debisini azaltır. Ciddi miyokardiyal fonksiyon yetersizliği olan
hastalarda, beta-adrenerjik reseptör antagonistleri yeterli kalp fonksiyonunu devam ettirebilmek için
gereken sempatik stimülan etkiyi engelleyebilir.
Rezerpin gibi katekolamin deplete edici ilaçlarla tedavi gören hastalarda bir betablokörün
kullanılması sırasında aditif etki ve hipotansiyon ve/veya bradikardi gelişebilme olasılığı nedeni ile
bu hastaların dikkatle takip edilmeleri önerilmektedir.
Ek olarak, dijital ve kalsiyum antagonistleri ile birlikte uygulanan oftalmik beta-blokörlerin,
atriyoventriküler iletim zamanının uzamasında aditif etkileri olabilir. Ayrıca oftalmik beta-blokörler
ve fenotiyazin bileşikleri metabolizmanın karşılıklı inhibisyonuna bağlı olarak potansiyel aditif
hipotansif etkileri olabilir.
Antiaritmikler (amiodaron dahil), parasempatomimetikler ve guanetidin ile tedavi gören hastalarda
bir betablokörün kullanılması sırasında aditif etki ve hipotansiyon ve/veya bradikardi gelişebilme
olasılığı nedeni ile bu hastaların dikkatle takip edilmeleri önerilmektedir.
Adrenalin ve oftalmik beta blokörlerin birlikte kullanımıyla midriyazis bildirilmiştir.
4.6 Gebelik ve laktasyon
Genel Tavsiye
Gebelik kategorisi: Kategori C
BETOPTIC sadece anneye yararının fetusa olası riskinden daha fazla olduğunun teyit edilmesi
halinde kullanılmalıdır (bkz. Bölüm 5.3).
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli bilgi bulunmamaktadır.
Gebelik Dönemi
Gebe kadınlar üzerinde yeterli ve iyi kontrollü çalışma bulunmamaktadır. Deney hayvanları
üzerinde yapılan çalışmalar ilacın gebelik üzerindeki etkileri konusunda yetersiz kalmaktadır. Beta
adrenerjik blokör ajanların sistemik kullanımı ile ilgili iyi kontrollü epidemiyolojik çalışmalarda
malformasyon etkileri gösterilmemiştir; ancak beta blokörlerin oral yoldan kullanımı rahim içi
büyüme retardasyonu için bir risk göstermiştir. Beta blokörler doğuma kadar kullanıldığında yeni
doğanlarda beta blokajın belirti ve semptomları (örn. bradikardi, hipotansiyon, respiratuvar distres)
gözlemlenmiştir. BETOPTIC açıkça gerekli olmadıkça gebelik döneminde kullanılmamalıdır.
Bununla birlikte BETOPTIC doğuma kadar kullanılacaksa yeni doğan doğduğu ilk günden itibaren
dikkatle izlenmelidir.
Sayfa 4/8Laktasyon Dönemi
Beta blokörler anne sütüne geçer ve emzirilen bebekte ciddi istenmeyen etkilere neden olma
potansiyeline sahiptir.
Üreme yeteneği/Fertilite
Yeterli bilgi bulunmamaktadır.
4.7. Araç ve makine kullanımı üzerindeki etkiler
Herhangi bir göz damlasında olduğu gibi görmede meydana gelen bulanıklık araç ve makine
kullanımını etkileyebilir. Eğer damlatma sırasında görmede bulanıklık meydana geliyorsa, hastalar
araç veya makine kullanmadan önce görüşün netleşmesi için beklemelidirler.
4.8. İstenmeyen etkiler
Topikal olarak uygulanan beta blokörler sistemik olarak emilebilir. Sonuç olarak, sistemik olarak
uygulanan beta-blokörlerdeki ile aynı istenmeyen etkiler görülür. Topikal oftalmik uygulama
sonrası advers etki insidansı sistemik uygulamaya göre daha düşüktür.
Aşağıda yer alan istenmeyen etkiler tedaviye bağlı olarak değerlendirilmiştir ve şu şekilde
sınıflandırılmışlardır: çok yaygın (≥ 1/10); yaygın (> 1/100 ila <1/10); yaygın olmayan (> 1/1,000
ila ≤ 1/100); seyrek (> 1/10,000 ila ≤ 1/1000); çok seyrek (≤ 1/10,000), bilinmiyor (eldeki
verilerden hareketle tahmin edilemiyor). Her bir sıklık grubunda istenmeyen etkiler en şiddetliden
en az şiddetliye doğru bir sırayla sunulmaktadır.
Bağışıklık sistemi hastalıkları
Bilinmiyor: Anjiyoödem de dahil sistemik alerjik reaksiyonlar, ürtiker, lokalize ve genelleşmiş
döküntü, pruritus, anaflaktik reaksiyonlar
Metabolizma ve beslenme bozuklukları:
Bilinmiyor: Hipoglisemi
Psikiyatrik hastalıklar:
Seyrek: Depresyon, uykusuzluk
Bilinmiyor: Kabus, hafıza kaybı, halüsinasyonlar, psikoz, konfüzyon
Sinir sistemi hastalıkları:
Seyrek: Baş ağrısı
Bilinmiyor: Senkop, serebrovasküler kaza, serebral iskemi, myasthenia gravisin semptomlarında ve
belirtilerinde artma, baş dönmesi, uyuşukluk
Göz hastalıkları:
Yaygın: Oküler rahatsızlıkYaygın olmayan: sulanma
Seyrek: Azalmış korneal hassasiyet, eritem, kaşınma, korneal punktat leke, keratit, anizokori ve
fotofobi
Bilinmiyor: Oküler iritasyonun belirtileri ve semptomları (örneğin; batma, yanma, kaşınma,
sulanma, kızarıklık), blefarit, bulanık görme, göz kurtuluğu, korneal erozyon, ptozis, diplopi,
filtrasyon cerrahisi sonrası koroidal ayrılma
Kardiyak hastalıklar:
Seyrek: Bradikardi
Bilinmiyor: Göğüs ağrısı, palpitasyon, ödem, kalp durması, kardiyak yetmezlik, atriyoventriküler
blok, konjestif kalp yetmezliği, aritmi, yavaşlamış AV iletimi veya mevcut AV bloğunda artış
Sayfa 5/8Vasküler hastalıklar
Bilinmiyor: Hipotansiyon, Raynaud fenomeni, soğuk ve siyanotik el ve ayaklar, intermittan
kladikasyon
Solunum, göğüs bozuklukları ve mediastinal hastalıklar:
Seyrek: Astım, nefes darlığı
Bilinmiyor: Bronkospazm (genelde mevcut bronkospastik hastalığı olan hastalarda), öksürük
Gastrointestinal hastalıklar:
Bilinmiyor: Tat alma duygusundaki bozukluk, bulantı, hazımsızlık, ishal, ağız kuruluğu, abdominal
ağrı, kusma
Deri ve deri altı doku hastalıkları:
Seyrek: Alopesi
Bilinmiyor: Psöriyaziform döküntü veya psöriyazisin alevlenmesi, cilt döküntüsü
Kas, iskelet bozukluklar, bağ doku ve kemik hastalıkları
Bilinmiyor: Miyalji
Üreme sistemi hastalıkları
Bilinmiyor: Cinsel işlev bozukluğu, libido düşüklüğü, iktidarsızlık
Genel bozukluklar ve uygulama bölgesine ilişkin hastalıklar
Bilinmiyor: Asteni/yorgunluk
Antinükleer antikorlarda artış görülmüştür fakat klinik olarak belirsizdir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın risk/yarar dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı ve tedavisi
Göze/gözlere aşırı dozda damlatılan BETOPTIC ılık su ile yıkanmalıdır.
Beta-1-adrenerjik reseptör bloke edici ajanların doz aşımı ile beklenen sistemik semptomlar;
hipotansiyon, bradikardi ve akut kalp yetmezliği ve bronkospazmdır. Eğer BETOPTIC ile doz aşımı
meydana gelirse semptomatik ve destekleyici tedavi uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Oftalmolojikler- antiglokom preparatları ve miyotikler; beta bloke edici
ajanlar
ATC kodu: S01E D02
Etki Mekanizması:
Betaksolol topikal olarak göze uygulanan ve göz içi kan basıncını düşüren kardiyoselektif (beta-1-
adrenerjik) reseptör bloke edici ajandır. Aköz hümör sekresyon oranını azaltarak bu etkiyi
gösterdiği düşünülmektedir.
Sayfa 6/8Yapılan değişik çalışmalarda betaksolol’ün kronik açık-açılı glokomlu hastalarda 48 aya kadar ve
oküler hipertansiyonlu hastalarda 60 aya kadar görme fonksiyonları üzerine faydalı etkisi
olabileceği gösterilmiştir. Ayrıca betoksolol oküler kan dolaşımı/perfüzyonunu devamlılığını
sağladığı veya arttırdığına dair kanıtlar bulunmaktadır.
5.2. Farmakokinetik özellikler
Genel özellikler
Betaksolol korneaya iyi penetre olmasını sağlayacak şekilde oldukça lipofiliktir. Bu özellik ilacın
intraoküler olarak yüksek seviyelere erişmesini sağlar. Topikal oküler uygulamayı takiben
plazmaya betaksolol geçişi düşüktür. Klinik farmakokinetik çalışmalarda plazma seviyeleri tayin
limiti olan 2 ng/ml’in altındaydı. Betaksololün oral absorbsiyonu iyi, ilk geçiş etkisi düşük ve
yarılanma ömrü uzundur (yaklaşık 16-22 saat). Betaksolol’un eliminasyonu dışkı yolundan ziyade
esas olarak böbrek yoluyla gerçekleşir. Başlıca metabolik yolaklar idrarda değişmemiş betaksololün
yanısıra iki karboksilik asit formun oluşmasını sağlar (uygulanan dozun yaklaşık %16’sı).
Betaksololün etkisi 30 dakika içinde başlar ve maksimum etki genellikle topikal uygulamadan sonra
2 saat içinde tespit edilir. Tek bir doz 12 saat süresince göz içi basınçta azalma sağlar.
5.3. Klinik öncesi güvenlilik verileri
Betaksolol’ün farelerde 6, 20 veya 60 mg/kg/gün ve sıçanlarda 3, 12 veya 48 mg/kg/gün oral
dozları ile yapılan yaşamboyu çalışmalar herhangi bir karsinojenik etkinin olmadığını göstermiştir.
Bir dizi bakteri ve memeli hücreleri ile yapılan in vitro ve in vivo tetkikler, betaksololün mutajenik
bir etkiye neden olmadığını göstermiştir.
Sıçanlar ve tavşanlarda oral olarak uygulanan betaksolol hidroklorürle yapılan üreme, teratoloji,
perinatal ve doğum sonrası çalışmaları sıçan ve tavşanlarda sırasıyla 12 mg/kg ve 128 mg/kg’ın
üzerindeki dozlarda ilaçla ilişkili implantasyon kaybı olmadığına dair kanıt göstermektedir.
Betaksolol hidroklorürün teratojenik olduğu gösterilmemiştir ve subtoksik doz seviyelerinde üreme
yeteneği üzerine herhangi bir istenmeyen etkisi bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür (%50 solüsyon olarak)
Sodyum klorür
Disodyum edetat
Konsantre hidroklorik asit ve/veya sodyum hidroksit (pH ayarı)
Saf su
6.2. Geçimsizlikler
Bildirilmemiştir.
6.3. Raf ömrü
36 aydır.
Preparat açılıncaya kadar sterildir, açıldıktan sonra 1 ay içinde kullanılmalıdır.
6.4. Saklamaya yönelik özel uyarılar
25ºC’nin altındaki oda sıcaklığında saklanmalıdır.
Kullanılmadığı zaman şişe kapağı sıkıca kapatılmalıdır.
Sayfa 7/86.5. Ambalajın niteliği ve içeriği
Kutuda, LDPE damlalıklı ve beyaz PP kapaklı beyaz LDPE şişede 5 mL
6.6. Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış veya atık materyal “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
Ürünün kullanımı için özel bir önlem gerekmemektedir.
7. RUHSAT SAHİBİ
Keymen İlaç San. ve Tic. A.Ş.
Çankaya/ Ankara
8. RUHSAT NUMARASI
2022/422
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 02.08.2022
Ruhsat yenileme tarihi:
10. KÜB’ÜN YENİLENME TARİHİ
Sayfa 8/8