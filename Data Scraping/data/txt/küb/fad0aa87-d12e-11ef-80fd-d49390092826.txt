KISA ÜRÜN BİLGİSİ
1.BEŞERİ TIBBİ ÜRÜNÜN ADI
DEPARİC 10 µg/2 ml I.V. enjeksiyonluk çözelti içeren ampul
2.KALİTATİF VE KANTİTATİF BİLEŞİM
Etkin madde:
1 doz (2ml)’sinde:
Parikalsitol 10 mikrogram
Yardımcı maddeler:
Etanol 316,780 mg
Propilen glikol 622,500 mg
Yardımcı maddeler için bölüm 6.1’ e bakınız.
3.FARMASÖTİK FORM
Enjeksiyonluk çözelti
Steril, berrak, renksiz, sulu bir çözeltidir.
4. KLİNİK ÖZELLİKLER
4.1. Terapötik Endikasyonlar
DEPARİC kronik renal yetmezlikle birlikte olan sekonder hiperparatiroidizmin önlenmesinde
ve tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler
Başlangıç Dozu
Parikalsitolün başlangıç dozunun belirlenmesi için önerilen iki yöntem vardır. Klinik
çalışmalarda güvenli bir şekilde uygulanan doz maksimum 40 mikrogram’a kadar çıkmıştır.
1) Vücut ağırlığına göre başlangıç dozu
Parikalsitolün önerilen başlangıç dozu, diyaliz sırasında herhangi bir zamanda gün aşırıdan
daha sık verilmeyen 0.04 μg/kg ile 0.1 μg/kg (2.8 - 7 μg) arasındaki bolus dozudur.
1/142) Bazal iPTH (intakt paratiroid hormonu) düzeylerine göre başlangıç dozu
Kronik böbrek yetmezliği (KBY Evre 5) olan hastalarda biyolojik olarak aktif olan PTH
ölçümü için ikinci nesil paratiroid hormon miktar tayini (intakt PTH-iPTH) kullanılmıştır.
Parikalsitolün başlangıç dozu aşağıdaki formüle göre belirlenir:
Başlangıç dozu (mikrogram) = bazal iPTH düzeyi (pg/ml)
80
ve diyaliz sırasında herhangi bir zamanda gün aşırıdan daha sık olmamak üzere intravenöz
(IV) bolus tarzında verilir.
Uygulama şekli:
DEPARİC enjeksiyonluk çözeltinin normal uygulama yolu hemodiyaliz sırasında kan tüpü
yoluyladır. Hemodiyaliz girişi olmayan hastalara uygulamadaki ağrıyı en aza indirmek için
DEPARİC enjeksiyonluk çözeltisi 30 saniyeden az olmamak üzere yavaş intravenöz
enjeksiyon ile verilmelidir.
Doz titrasyonu:
Diyalize giren son dönem böbrek yetmezliğindeki hastalarda PTH düzeyleri için halen kabul
edilen hedef sınırlar normal non-üremik üst sınırın 1.5 ile 3 katından fazla değildir (iPTH için
150-300 pg/ml). Uygun fizyolojik sonuca ulaşmak için yakın takip ve bireysel doz titrasyonu
önemlidir.
Herhangi bir doz ayarlama periyodunda serum kalsiyum (hipoalbüminemi için düzeltilmiş
olan) ve fosfor düzeyleri daha sık izlenmelidir. Eğer yükselmiş bir düzeltilmiş kalsiyum (Ca)
seviyesi (>11.2 mg/dl) veya devamlı yükselen fosfor (P) seviyeleri (>6.5 mg/dl) saptanırsa bu
parametreler normale dönünceye kadar ilacın dozajı ayarlanmalıdır. Hiperkalsemi veya 75
mg2/dl2’den fazla devamlı yükselen düzeltilmiş Ca x P çarpımı saptanırsa bu parametreler
normale dönünceye kadar ilacın dozu azaltılmalı ya da ilaç kesilmelidir. Daha sonra
parikalsitol tedavisine daha düşük bir dozdan yine başlanabilir. Eğer bir hasta kalsiyum
kaynaklı fosfat bağlayıcı kullanıyorsa doz azaltılabilir ya da verilmeyebilir veya hasta
kalsiyum kaynaklı olmayan bir fosfat bağlayıcıya geçirilebilir. Tedaviye yanıt olarak PTH
düzeyleri düştüğünde dozların azaltılması gerekebilir. Bu nedenle kademeli dozlama bireysel
olarak yapılmalıdır.
Eğer tatmin edici bir yanıt gözlenmezse doz 2-4 haftalık aralarla 2 ile 4 mikrogram
artırılabilir. Eğer herhangi bir zamanda iPTH seviyesi 150 pg/ml’den daha az bir seviyeye
düşerse, ilacın dozu azaltılmalıdır.
Aşağıdaki tabloda doz titrasyonu için önerilen bir yaklaşım sunulmuştur:
Önerilen Doz Çizelgesi
İPTH düzeyi Parikalsitol Dozu
Aynı veya artıyor 2-4 µg arttırınız.
<%30 azalma 2-4 μg artırınız
≥%30 ile ≤%60 arasında azalma İdame ediniz.
>%60 azalma 2-4 μg azaltınız.
iPTH<150 pg/ml 2-4 μg azaltınız.
Normalin üst sınırının 1.5 ile 3 katı (150-300 pg/ml) İdame ediniz.
2/14Özel popülasyonlara ilişkin ek bilgiler
Karaciğer yetmezliği: Parikalsitol (0.24 µg/kg) durumu hafif (n=5) ve orta şiddetli (n=5)
hepatik bozukluğu (Child-Pugh metodunda belirtildiği gibi) olan hastalar ile normal karaciğer
fonksiyonu (n=10) olanlarda karşılaştırıldı. Bağlanmamış durumdaki parikalsitolün
farmakokinetiği bu çalışmada değerlendirilen karaciğer fonksiyon aralığı boyunca benzer
niteliktedir.
Hafif ve orta şiddetli karaciğer bozukluğu olan hastalarda doz ayarlaması gerekmemektedir.
Şiddetli karaciğer bozukluğunun parikalsitol farmakokinetiği üzerindeki etkisi
incelenmemiştir.
Böbrek yetmezliği: Parikalsitol farmakokinetiği hemodiyaliz (HD) ve periton diyalizi (PD)
gerektiren Kronik Böbrek Yetmezliği (KBY Evre 5) hastalarında incelenmiştir. Hemodiyaliz
işleminin parikalsitol eliminasyonu üzerinde temel bir etkisi bulunmamaktadır. Fakat sağlıklı
bireylerle karşılaştırıldığında Kronik Böbrek Yetmezliği (KBY Evre 5) hastaları azalmış
klerens (KL) ve artmış yarı ömür göstermiştir.
Pediyatrik popülasyon: Pediatrik hastalardaki veriler sınırlıdır ve 5 yaşın altındaki çocuklar
için veri bulunmamaktadır (bkz. Bölüm 5.1).
Geriyatrik popülasyon: Üç adet faz 3 plasebo-kontrollü Kronik Böbrek Yetmezliği
çalışmasında Parikalsitol alan 40 hastadan 10’u 65 yaş ve üzerindedir. Bu çalışmalarda 65 yaş
ve üzerindeki hastalar ile genç hastalar arasında etkinlik ya da güvenilirlik yönünden farklar
gözlenmemiştir.
Parenteral ilaç ürünleri solüsyon ve ambalajın izin verdiği ölçüde partiküllü madde ve renk
değişimi yönünden gözle incelenmelidir.
Tek kullanımlıktır. Kullanılmayan kısmı atılmalıdır.
4.3. Kontrendikasyonlar
DEPARİC enjeksiyonluk çözelti vitamin D toksisitesi, hiperkalsemi veya bu ürünün
içeriklerinden birine karşı hipersensitivitesi olan hastalara verilmemelidir (bkz. Bölüm 4.4).
4.4.Özel kullanım uyarıları ve önlemleri
Paratiroid hormonunun aşırı baskılanması, serum kalsiyum seviyelerinde artış ile
sonuçlanabilir ve metabolik kemik hastalığına yol açabilir. Uygun fizyolojik sonuca ulaşmak
için hasta monitorizasyonu ve bireysel doz titrasyonu gereklidir.
Eğer klinik olarak anlamlı bir hiperkalsemi gelişirse ve hasta kalsiyum kaynaklı fosfat
bağlayıcı alıyorsa, kalsiyum kaynaklı fosfat bağlayıcının dozu azaltılmalı ya da kesilmelidir.
DEPARİC’in akut aşırı dozu hiperkalsemiye neden olabilir ve acil müdahale gerektirir. Doz
ayarlaması sırasında serum kalsiyum ve fosfor düzeyleri yakından izlenmelidir. Eğer klinik
olarak anlamlı hiperkalsemi gelişirse doz azaltılmalı ya da kesilmelidir. DEPARİC’in kronik
kullanımı hastada hiperkalsemi, kalsiyum ve fosfor düzeylerinin çarpımının (Ca x P)
yükselmesi ve metastatik kalsifikasyon riskine yol açabilir.
3/14DEPARİC’in kronik kullanımı seyrek olarak hiperkalsemiye bağlı potansiyel aritmi ve
konvulziyon komplikasyonları ile sonuçlanabilir.
PTH düzeyleri anormal düzeylere baskılandığında adinamik kemik lezyonları (düşük döngülü
kemik hastalığı) gelişebilir.
Parikalsitol, ketokonazol ile beraber kullanılıyorsa dikkat edilmelidir.
Laboratuvar Testleri: DEPARİC ile doz ayarlaması sırasında ve dozaj belirlenmeden önce
laboratuvar testlerinin daha sık yapılması gerekebilir. Doz bir kez belirlendikten sonra serum
kalsiyum ve fosfor en az ayda bir kez ölçülmelidir. Serum veya plazma intakt PTH
ölçümünün her üç ayda bir yapılması önerilir (bkz. Bölüm 4.2). Kronik böbrek yetmezliği
(KBY Evre 5) hastalarında biyolojik olarak aktif PTH’nin güvenilir biçimde saptanması için
ikinci nesil veya ileri PTH miktar tayini önerilir.
Bu tıbbi üründe hacmin %20’si kadar etanol vardır. Her bir doz 316,780 mg etanol içerir.
Alkol bağımlılığı olanlar için zararlı olabilir.
Hamile veya emziren kadınlarda, çocuklarda ve karaciğer hastalığı veya epilepsisi olan
hastalar gibi yüksek risk gruplarında bu durum dikkate alınmalıdır.
Ürün yardımcı madde olarak propilen glikol içerir. İlgili yardımcı maddeye bağlı alkol
benzeri semptomlar oluşabilir.
4.5.Diğer tıbbi ürünler ile etkileşimler ve diğer etkileşim şekilleri
DEPARİC’in, sitokrom P450 enzimleri (CYP1A2, CYP2A6, CYP2B6, CYP2C8, CYP2C9,
CYP2C19, CYP2D6, CYP2E1 veya CYP3A) ile metabolize olan ilaçları inhibe etmesi ve
CYP2B6, CYP2C9 veya CYP3A ile metabolize olan ilaçların klerensini indüklemesi
beklenmemektedir.
DEPARİCenjeksiyonluk çözelti ile spesifik etkileşim çalışmaları yapılmamıştır.
Ketokonazol: DEPARİC enjeksiyonluk çözelti ile çalışılmamış olmasına rağmen,
ketokonazolün 200 mg’lık çoklu dozla, 5 gün boyunca günde 2 kez alınmasının Parikalsitol
kapsüllerin farmakokinetiği üzerindeki etkisi sağlıklı deneklerde çalışılmıştır. Ketokonazol
varlığında parikalsitolün C max değeri en az etkilenmiş, fakat EAA o-∞ değeri yaklaşık olarak
ikiye katlanmıştır. Parikalsitolün ortalama yarı ömrü, tek başına alındığındaki 9.8 saate
kıyasla, ketokonazol varlığında 17.0 saattir (bkz. Bölüm 4.4).
Dijital toksisitesi herhangi bir nedene bağlı hiperkalsemi tarafından potansiyalize edilebilir;
bu nedenle DEPARİCile birlikte dijital verildiğinde dikkatli olunmalıdır.
Fosfat veya vitamin D ilişkili tıbbi ürünler, artan hiperkalsemi riski ve kalsiyum fosfor
çarpımı (CaxP) yükselmesi nedeniyle parikalsitol ile birlikte alınmamalıdır.
4/14Artmış alüminyum kan seviyesinden dolayı ve alüminyum kemik toksisitesi oluşabileceği için
alüminyum içeren preparatlar (örn.antiasitler, fosfat bağlayıcılar) kronik bir şekilde vitamin D
tıbbi ürünleri ile birlikte kullanılmamalıdır.
Kalsiyum bağlayıcı preparatların veya tiyazid diüretiklerinin yüksek dozları hiperkalsemi
riskini artırabilir.
Magnezyum içeren preparatlar (örn.antiasitler) vitamin D preparatları ile beraber
alınmamalıdır çünkü hipermagnezemi oluşabilir.
4.6.Gebelik ve laktasyon
Genel tavsiye
Gebelik kategorisi: C
Gebelik dönemi
Parikalsitol test edilen dozlarda teratojenik değildir. Hayvan çalışmaları üreme toksisitesi
göstermiştir (bkz. Bölüm 5.3).
Gebe kadınlarda yeterli ve iyi kontrollü çalışmalar yoktur. İnsanlardaki kullanımında
potansiyel risk bilinmemektedir bundan dolayı DEPARİC kesinlikle gerekli olmadıkça
kullanılmamalıdır.
Laktasyon Dönemi
Sıçanlardaki çalışmalar parikalsitolün süte geçtiğini göstermiştir. Parikalsitolün insan sütüne
geçip geçmediği bilinmemektedir.
Emziren annede ilacın annedeki önemi dikkate alınarak emzirmenin veya ilacın kesilip
kesilmeyeceği kararının verilmesi gereklidir.
4.7.Araç ve makine kullanımı üzerindeki etkiler
Araç ve makine kullanma yeteneği üzerindeki etkileriyle ilgili çalışmalar yapılmamıştır.
4.8.İstenmeyen etkiler
Parikalsitol ile Faz II, III ve IV klinik çalışmalarında yaklaşık 600 hasta tedavi edilmiştir.
Bütünüyle, Parikalsitol ile tedavi edilen hastaların %6’sı advers reaksiyonlar bildirmiştir.
Parikalsitol tedavisi ile ilişkilendirilen en yaygın advers reaksiyon hastaların %4.7’sinde
oluşan hiperkalsemi’dir. Hiperkalsemi, PTH’ın aşırı baskılanma seviyesine bağlıdır ve uygun
bir doz titrasyonu ile en aza indirgenebilir.
Klinik çalışmalardan, parikalsitol ile muhtemelen, büyük olasılıkla veya kesinlikle ilişkili olan
advers reaksiyonlar aşağıdaki tabloda vücut sistemi ve sıklık olarak verilmiştir.
5/14Sıklık kategorileri şu şekildedir; Çok yaygın (≥ 1/10); yaygın (≥1/100 ila < 1/10);yaygın
olmayan (≥ 1/1.000 ila <1/100); seyrek (≥1/10.000 ila <1/1.000);çok seyrek (<1/10.000, izole
raporlar dahil), bilinmiyor (eldeki verilerden hareketle tahmin edilemiyor).
Vücut sistemi Sıklık Advers reaksiyon
Endokrin sistemi Yaygın Paratiroid bozukluk
Anemi, lökopeni, lenf adenopati, artmış kanama
Kan ve lenf sistemi Yaygın olmayan
zamanı
Yaygın Pruritus
İmmün Sistem Bozuklukları
Yaygın olmayan Alerjik reaksiyon, döküntü
Yaygın Hiperkalsemi, hiperfosfatemi
Metabolizma ve beslenme
Ödem, periferal ödem, artmış AST (aspartat amino
hastalıkları Yaygın olmayan
transferaz) ve kilo kaybı
Yaygın Sersemlik hissi
Konfüzyon, delirium, baş dönmesi, yürüyüş
Sinir Sistemi bozukluğu, ajitasyon, depersonalizasyon,
Yaygın olmayan
hipestezi, insomnia, miyokloni, sinirlilik,
parestezi, stupor
Yaygın Tat duyusunda bozukluk
Özel duyular
Yaygın olmayan Konjonktivit, kulak hastalığı ve glokom
Kardiyovasküler sistem Yaygın Palpitasyon
Hipotansiyon, aritmi, atriyal flatter, serebral
Yaygın olmayan iskemi, serebrovasküler olay, kalp durması,
hipertansiyon, senkop
Astım, artan öksürük, dispne, burun kanaması,
Solunum sistemi Yaygın olmayan
pulmoner ödem, farenjit ve pnömoni
Yaygın Gastrointestinal kanama
Anoreksi, kolit, konstipasyon, diyare, ağız
Sindirim sistemi kuruluğu, disfaji, gastrointestinal bozukluk,
Yaygın olmayan
gastrit, rektal hemoraji, susama, bulantı, kusma,
dispepsi
Alopesi, hirsutizm, terleme ve vezikülöbüllöz
Deri ve ekleri Yaygın olmayan
döküntü
Kas-iskelet sistemi Yaygın olmayan Artralji, miyalji, eklem hastalığı ve seğirme
İmpotans, meme karsinomu, meme ağrısı,
Ürogenital sistem Yaygın olmayan
vajinit
Yaygın Bas ağrısı, üşüme, kötü hissetme
Enjeksiyon bölgesinde ağrı, ağrı, asteni, sırt ağrısı,
Bir bütün olarak vücut
Yaygın olmayan göğüs ağrısı, ateş, grip sendromu, enfeksiyon,
kırıklık, sepsis
Pazarlama Sonrası Advers Reaksiyonlar
İmmün sistem bozuklukları, aşırı duyarlılık
Anjioödem (yüz ödemi), larenjeal ödem (ağız ödemi), ürtiker, alerjik reaksiyon seyrek olarak
bildirilmiştir.
Sinir sistemi bozuklukları
Tat duyusunda bozukluk (metalik tat) seyrek olarak bildirilmiştir.
6/14Deri ve eklerinin bozuklukları
Döküntü, pruritus seyrek olarak bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks : 0 312 218 35 99)
4.9 Doz aşımı ve tedavisi
DEPARİC’in aşırı dozu hiperkalsemiye yol açabilir (bkz. Bölüm 4.4).
Klinik olarak anlamlı hiperkalsemisi olan hastaların tedavisi için DEPARİC dozu derhal
azaltılmalı ya da kesilmeli, düşük kalsiyumlu diyet uygulanmalı, kalsiyum desteği kesilmeli,
hasta mobilize edilmeli, sıvı ve elektrolit dengesizliklerine dikkat edilmeli,
elektrokardiyografik anormallikler değerlendirilmeli (dijital alan hastalarda kritik önem taşır)
ve hemodiyaliz ya da gerekirse kalsiyumsuz bir diyalizat ile periton diyalizi uygulanmalıdır.
Serum kalsiyum düzeyleri normokalsemi oluşana kadar sık sık izlenmelidir.
Parikalsitol belirgin bir şekilde diyaliz ile uzaklaştırılmaz.
DEPARİC enjeksiyonluk çözelti, yardımcı madde olarak %30 (h/h) propilen glikol içerir.
Yüksek dozlardaki uygulama sonrası izole vakalarda Merkezi Sinir Sistemi depresyonu,
hemoliz ve laktik asidoz, propilen glikol ile ilişkili toksik etki olarak bildirilmiştir. Propilen
glikol diyaliz işlemi sırasında elimine edildiği için bu etkilerin DEPARİC uygulamasında
bulunması beklenmemesine rağmen doz aşımı durumlarındaki toksik etki riski dikkate
alınmalıdır.
5. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Diğer Anti-Paratiroid İlaçlar
ATC kodu: H05BX02
Etki Mekanizması
Parikalsitol, kalsitriolün yan zincirindeki (D ) ve A (19-nor) halkasındaki değişimlerle selektif
2
D vitamini reseptörü (VDR) aktivasyonuna izin veren sentetik, biyolojik olarak aktif bir D
vitamini analoğudur. Parikalsitol paratiroid bezlerdeki VDR’yi, barsaklardaki VDR’yi
artırmadan selektif olarak upregüle eder ve kemik rezorpsiyonu üzerinde daha az aktiviteye
sahiptir. Parikalsitol aynı zamanda paratiroid bezlerindeki kalsiyuma duyarlı reseptörleri de
upregüle eder. Sonuç olarak, parikalsitol, paratiroid proliferasyonunu inhibe ederek ve PTH
sentezini ve sekresyonunu azaltarak, kalsiyum ve fosfor düzeyleri üzerinde minimal bir
etkiyle paratiroid hormon (PTH) düzeylerini düşürür ve kemik hacmini sürdürmek ve
7/14mineralizasyon yüzeylerini artırmak için kemik hücreleri üzerinde doğrudan etki gösterebilir.
Kalsiyum ve fosfor homeostazının normalizasyonu ile anormal PTH düzeylerinin
düzeltilmesi, kronik böbrek hastalığı ile bağlantılı metabolik kemik hastalığını önleyebilir
veya tedavi edebilir.
Klinik Çalışmalar
Yetişkin hastalar
Kronik böbrek yetmezliği (KBY Evre 5) hastalarındaki çalışmalar, plasebo ile
karşılaştırıldığında parikalsitolün PTH seviyelerini hiperkalsemi veya hiperfosfatemi
insidansında belirgin bir farklılık olmadan baskıladığını göstermektedir. Yine de parikalsitol
uygulandığında serum fosfor, kalsiyum ve kalsiyum fosfor çarpımı (Ca x P) artabilir.
Hemodiyalizdeki kronik böbrek yetmezliği (KBY Evre 5) hastalarının 3 adet 12 haftalık,
plasebo kontrollü, faz III çalışmasında parikalsitol dozu haftada üç kez 0.04 μg/kg’da
başlanmıştır. İntakt paratiroid hormonu (iPTH) seviyeleri bazal seviyeden en az %30
azalıncaya kadar veya beşinci bir artış dozu 0.24 μg/kg’a getirinceye kadar veya iPTH 100
pg/ml’nin altına düşünceye kadar veya herhangi bir iki hafta periyodunda Ca x P ürünü
75’den yüksek oluncaya kadar veya herhangi bir zamanda serum kalsiyum 11.5 mg/dl’den
daha yükseğe çıkıncaya kadar doz her iki haftada bir 0.04 μg/kg artırılmıştır.
Parikalsitol ile tedavi edilen hastalar 6 hafta içinde ortalama %30’luk iPTH azalmasını
sağlamıştır. Bu çalışmalarda, parikalsitol ve plasebo ile tedavi edilen hastalar arasında
hiperkalsemi veya hiperfosfatemi insidansında belirgin bir farklılık bulunmamıştır. Bu
çalışmaların sonuçları aşağıda yer almaktadır.
Bazal ortalama Bazal-Final Değerlendirmede
Grup (Hasta sayısı)
(Aralık) Ortalama (SE) değişiklik
Parikalsitol (n=40) 783 (291-2076) -379 (43.7)
iPTH (pg/ml)
Plasebo (n=38) 745 (320-1671) -69.6 (44.8)
Parikalsitol (n=31) 150 (40-600) -41.5 (10.6)
Alkali fosfataz (U/L)
Plasebo (n=34) 169 (56-911) +2.6 (10.1)
Parikalsitol (n=40) 9.3 (7.2-10.4) +0.47 (0.1)
Kalsiyum (mg/dl)
Plasebo (n=38) 9.1 (7.8-10.7) +0.02 (0.1)
Parikalsitol (n=40) 5.8 (3.7 – 10.2) +0.47 (0.3)
Fosfor (mg/dl)
Plasebo (n=38) 6.0 (2.8 – 8.8) -0.47 (0.3)
Kalsiyum x Fosfor Parikalsitol (n=40) 54 (32-106) + 7.9 (2.2)
ürünü Plasebo (n=38) 54 (26-77) -3.9 (2.3)
Bir faz 4, çift-kör, randomize, çok merkezli, 12 haftalık çalışmada, parikalsitol
hemodiyalizdeki kronik böbrek yetmezliği (KBY Evre 5) hastalarına haftada üç kez 0.04
μg/kg veya bazal iPTH/80 başlangıç dozunda uygulandı. iPTH seviyeleri bazaldan %30- %60
arasında düşünceye kadar veya iPTH 100 pg/dl’nin altına düşünceye kadar veya CaxP ürünü
ardışık iki olay için 75’den fazla oluncaya kadar veya herhangi bir zamanda serum kalsiyum
11.5 mg/dl’den fazla oluncaya kadar doz her iki haftada bir 2 μg artırıldı. Hastalar, dört
ardışık ölçüm için iPTH’ı bazal seviyelerden ≥%30 azaltarak veya tek bir hiperkalsemi
insidansına sahip olarak veya 12 haftalık tedaviyi tamamlayarak çalışmayı tamamladılar.
8/14Tedavi gruplarının her ikisinde de hiçbir hasta için hiperkalsemi insidansı görülmemiştir.
Her iki doz metodu da güvenli ve etkili olarak gösterilmiştir. Sonuçlar aşağıdaki tabloda yer
almaktadır.
Parametre PTH/80 (n=64) 0.04 μg/kg (n=61)
Hiperkalsemi insidansı 0 0
İlk 4 ≥%30 iPTH azalmasına ortalama gün 31a 45
Doz ayarlamalarının ortalama sayısıb 2 3
Ca x P> 75 insidansı 5 (%7.8) 2 (%3.3)
a
İstatistiksel olarak anlamlı (p= 0.0306)
b
İlk 4≥%30 iPTH azalmasına
164 kronik böbrek yetmezliği (KBY Evre 5) hastasının uzun dönemli açık etiketli güvenlilik
çalışması (haftada üç kez 7.5 μg’lık ortalama doz), ortalama serum Ca, P ve Ca x P’nin PTH
azalması (13 ayda 319 pg/ml’lik ortalama azalma) ile birlikte klinik olarak uygun olan
aralıklar içinde kaldığını göstermiştir.
Pediyatrik hastalar
Parikalsitolün güvenliliği ve etkililiği, 5-19 yaş arasında hemodiyalizdeki son dönem böbrek
hastalığı olan 29 pediyatrik hastanın 12 haftalık randomize, çift kör, plasebo kontrollü
çalışmasında incelenmiştir. Hastaların tamamına yakını çalışmadan önce vitamin D’nin bir
formunu almıştır. Hastaların %76’sı erkek, %52’si Kafkasyalı ve %45’i Afrikalı-
Amerikalı’dır. Çalışmada Parikalsitol ile tedavi edilen hastalardan en genç altısı 5-12 yaşları
arasındadır. Parikalsitolün başlangıç dozu sırasıyla; bazal iPTH seviyesi 500 pg/ml’den az
olanlarda haftada üç kez 0.04 μg/kg veya bazal iPTH seviyesi≥ 500 pg/ml olanlarda haftada
9/14üç kez 0.08 μg/kg’dır. Serum iPTH, kalsiyum ve kalsiyum fosfor çarpımı (CaxP) seviyelerine
göre Parikalsitol dozu 0.04 μg/kg’lık artışlarla ayarlanmıştır.
iPTH bazal seviyeleri parikalsitol ile tedavi edilen 15 hasta için 841 pg/ml ve plasebo ile
tedavi edilen 14 hasta için 740 pg/ml’dir. Uygulanan ortalama parikalsitol dozu 4.6 μg’dir
(aralık: 0.8 μg-9.6 μg).
Parikalsitol ile tedavi edilen hastaların %67’si ve plasebo ile tedavi edilen hastaların %14’ü
tedaviyi tamamlamıştır. Parikalsitol grubundaki hastaların %60’ı ile plasebo grubundaki
hastaların %21’i, bazal iPTH düzeyine göre arka arkaya iki kez %30’luk düşüş göstermiştir
(Gruplar arasındaki %95 güven Aralığı: -%1, %63). Plasebo hastalarının %71’i iPTH
seviyelerindeki aşırı yükselmelerden (iki ardışık iPTH seviyesi>700 pg/ml ve 4 haftalık
tedaviden sonra bazal seviyeden daha fazla olması) dolayı çalışmaya devam etmemiştir.
Parikalsitol grubunda veya plasebo grubunda kimsede hiperkalsemi (en az bir kalsiyum
değeri>11.2 mg/dl olarak tanımlanır) gelişmemiştir. 5 yaşın altındaki hastalar için veri mevcut
değildir.
Farmakodinamik Özellikler
Sekonder hipertiroidizm, yetersiz aktif vitamin D hormon seviyeleri ile ilişkili paratiroid
hormon (PTH) yükselmesi ile karakterizedir. Vücuttaki vitamin D kaynağı derideki sentez ve
diyetsel alımdır. Vitamin D, vitamin D reseptörüne (VDR) bağlanmak ve aktive etmek için
karaciğer ve böbrekte iki ardışık hidroksilasyon gerektirir. Endojen VDR aktivitörü (kalsitriol
[1,25(OH) D ]); paratiroid fonksiyonu ve kalsiyum ve fosfor homeostazını devam ettirmek
2 3
için paratiroid bezi, bağırsak, böbrek ve kemikte bulunan vitamin D reseptörlerine, ve diğer
birçok dokuda (prostat, endotelyum ve immün hücreler) bulunan vitamin D reseptörlerine
bağlanan bir hormondur. VDR aktivasyonu, normal kemik oluşumu ve idamesi için
gereklidir. Hasta böbrekte PTH artışı ile sonuçlanan ve ardından sekonder hiperparatiroidizme
ve kalsiyum ve fosfor homeostazında bozukluklara yol açan bir vitamin D aktivasyon
azalması olmaktadır.
Azalmış 1,25(OH) D seviyeleri ve bunun sonucunda artan PTH seviyeleri (her ikisi de çoğu
2 3
kez serum kalsiyum ve fosfor anormalliklerine öncelik eder) kemik döngü oranını
etkileyebilir ve renal osteodistrofi meydana gelebilir. Kronik böbrek yetmezliği hastalarında
(KBY) PTH azalması kemik spesifik alkali fosfataz, kemik döngüsü ve kemik fibrozisi ile
ilişkilidir. PTH’ın azaltılması ve kemik döngüsünün düzeltilmesine ek olarak aktif vitamin D
terapisi, vitamin D eksikliğinin diğer sonuçlarını önleyebilir veya tedavi edebilir.
5.2. Farmakokinetik özellikler
Genel özellikler
Parikalsitolün farmakokinetiği hemodiyaliz gereken Kronik Böbrek Yetmezliği (KBY) olan
hastalarda araştırılmıştır. DEPARİC intravenöz bolus enjeksiyonla uygulanır.
0.04 ile 0.24 μg/kg arasındaki dozlarda verildikten iki saat sonra parikalsitol
konsantrasyonları hızla düşer; ardından, parikalsitol konsantrasyonları yaklaşık 15 saatlik bir
10/14ortalama yarı-ömürle, log-lineer biçimde düşme gösterir. Çoklu uygulama sonrası parikalsitol
birikimi gözlenmemiştir.
Dağılım:
Parikalsitol büyük ölçüde plazma proteinlerine bağlanır (>%99). Sağlıklı bireylerde sabit
durum dağılım hacmi yaklaşık 23.8 L’dir. Hemodiyaliz (HD) ve periton diyalizi (PD)
gerektiren Kronik Böbrek Yetmezliği (KBY) Evre 5 hastalarında 0.24 μg/kg parikalsitol
dozunu takiben ortalama sanal dağılım hacmi 31 L – 35 L arasındadır.
Biyotransformasyon:
İdrar ve dışkıda bazı bilinmeyen metabolitler saptanırken, idrarda parikalsitole
rastlanmamıştır. İn vitro veriler, parikalsitolün çoklu hepatik ve hepatik olmayan enzimler
(mitokondriyal CYP2A, CYP3A4 ve UGT1A4 dahil) ile metabolize olduğunu göstermektedir.
Tanımlanan metabolitler; 24(R)-hidroksilasyon ürününü (plazmada düşük seviyelerde
bulunmaktadır), 24,26- ve 24,28-dihidroksilasyon, ve direkt glukuronidasyon ürünlerini
içermektedir. Parikalsitol 50 nM (21 ng/ml) konsantrasyonlarına kadar CYP1A2, CYP2A6,
CYP2B6, CYP2C8, CYP2C9, CYP2C19, CYP2D6, CYP2E1 veya CYP3A inhibitörü
değildir. Parikalsitolün benzer konsantrasyonlarında CYP2B6, CYP2C9 ve CYP3A4 için iki
kat indüksiyondan daha azı kaydedilmiştir.
Eliminasyon:
Parikalsitol primer olarak hepatobiliyer atılımla elimine edilir. Sağlıklı kişilerde radyoaktif
dozun %63’ü dışkıdan atılırken yalnızca %19’u idrarda bulunmuştur. Sağlıklı kişilerde 0.04-
0.16 µg/kg’lık doz aralığında parikalsitolün ortalama eliminasyon yarı ömrü yaklaşık 5-7
saattir.
Kronik Böbrek Yetmezligi (KBY) Evre 5 Hastalarında Tek 0.24 μg/kg IV Bolus Dozundan
sonra Parikalsitol Farmakokinetik Parametreleri (Ortalama ± SD)
KBY Evre 5 - Hemodiyaliz KBY Evre 5 - Peritonal Diyalizi
(n=14) (n=8)
C (ng/ml) 1.680±0.511 1.832±0.315
max
EAA (ng×h/ml) 14.51±4.12 16.01±5.98
o-∞
ß (1/h) 0.050±0.023 0.045±0.026
t (h)* 13.9±7.3 15.4±10.5
½
KL (1/h) 1.49±0.60 1.54±0.95
Vd (l) 30.8±7.5 34.9±9.5
ß
* harmonik ortalama ± psödo standart sapma
Hastalardaki karakteristik özellikler
Geriyatrik: Parikalsitol farmakokinetiği 65 yaşın üzerindeki geriyatrik hastalarda
araştırılmamıştır.
11/14Pediyatrik: Parikalsitol farmakokinetiği 18 yaşın altındaki pediyatrik hastalarda
araştırılmamıştır.
Cinsiyet: Parikalsitol farmakokinetiği cinsiyete bağlı değildir.
5.3. Klinik öncesi güvenlilik verileri
CD-1 farelerindeki 104-haftalık bir karsinojenisite çalışmasında, 1, 3, 10 μg /kg dozlarında
(14 μg’lık insan dozundaki EAA’nin 2-15 katı, 0.24 μg /kg’a eşdeğer dozlarda) subkutan
yoldan verildiğinde, uterus leiyomyoma ve leiyomyosarkom insidansında bir artış
gözlemlenmiştir. Uterus leiyomyoma insidansı oranı, en yüksek doz olan 10 μg /kg dozunda
anlamlı ölçüde farklıdır.
Sıçanlarda yapılan 104-haftalık bir karsinojenisite çalışmasında, 0.15, 0.5, 1.5 μg /kg [14
μg’lık (0.24 μg/kg) insan dozunun EAA’sının <1 – 7 katı] subkutan dozlarında benign adrenal
feokromositoma insindansında bir artış olmuştur. Sıçanlarda artmış feokromositoma insidansı,
parikalsitolün kalsiyum homeostazını değiştirmesiyle ilgili olabilir.
Kemirgen ve köpeklerdeki doz tekrarlı toksikoloji çalışmalarındaki belli başlı bulgular
genellikle parikalsitolün kalsemik aktivitesine atfedilmekteydi. Hiperkalsemi ile tam olarak
ilişkili olmayan etkiler arasında, köpeklerde düşük akyuvar sayımları ve timik atrofi, ayrıca
APTT değerlerinde bozulmalar (köpeklerde yüksek, sıçanlarda düşük) bulunmaktadır.
Parikalsitolün klinik çalışmalarında beyaz kan hücrelerinde değişiklikler saptanmamıştır.
Parikalsitol sıçanlarda fertiliteyi etkilememiştir ve sıçanlarda veya tavşanlarda teratojenik
aktivite kanıtı bulunmamıştır. Hayvanlarda gebelik süresince uygulanan diğer vitamin D
preparatlarının yüksek dozları teratojenize yol açmıştır. Parikalsitol, maternal toksik dozlarda
alındığında fetal yaşanabilirliği etkilemektedir ve yeni doğan sıçanlarda perinatal ve post-
natal mortalitede belirgin bir artışa neden olmaktadır.
Parikalsitol, bir takım in-vivo ve in-vitro genotoksisite miktar tayininde genotoksik potansiyel
göstermemiştir.
Kemirgenlerdeki karsinogenez çalışmaları insanlardaki kullanıma ilişkin özel bir risk
göstermemiştir.
Parikalsitol uygulanan dozlar ve/veya parikalsitole sistemik maruziyet, terapötik
dozlar/sistemik maruziyetten biraz daha fazlaydı.
Parikalsitolün vücut yüzeyine göre [mg/m2] insanda önerilen (14 μg-0.24 μg/kg) dozun 13
katına eşdeğer olan 20 μg/kg intravenöz dozunda sıçanlarda fertilite (erkek veya dişi) üzerinde
etkisi yoktur.
12/14Parikalsitolün vücut yüzeyine göre [mg/m2] insanda önerilen 0.24 μg/kg dozun 0.5 katına
eşdeğer olan dozda tavşanlara ve insanda önerilen 0.24 μg/kg dozun (maruziyetin plazma
düzeylerine göre) 2 katına eşdeğer olan dozda sıçanlara verildiğinde fetal viabilitede minimal
(%5) azalmalara neden olduğu gösterilmiştir. Test edilen en yüksek dozda (sıçanlarda haftada
3 defa 20 μg/kg, vücut yüzey alanına göre insandaki 0.24 μg/kg dozunun 13 katı) maternal
olarak toksik dozlarda (hiperkalsemi) yeni doğan sıçanlara mortalitede anlamlı bir artış
olmuştur. Yavruların gelişiminde başka etkiler gözlenmemiştir. Parikalsitol test edilen
dozlarda teratojenik değildir.
Parikalsitol in vitro olarak metabolik aktivite olsun ya da olmasın mikrobiyal mutagenez
tayininde (Ames Tayini), fare lenfoması mutagenez tayininde (L5178Y) veya bir insan
lenfoması hücre kromozom abrasyon tayininde genetik toksisite göstermemiştir. Bir in vivo
fare mikronükleus tayininde genetik toksisite kanıtı yoktur.
6. FARMASÖTİK ÖZELLİKLER
6.1.Yardımcı maddelerin listesi
Etanol
Propilen glikol
Enjeksiyonluk su
6.2. Geçimsizlikler
Propilen glikol, heparin ile etkileşir ve etkisini nötralize eder. DEPARİC enjeksiyonluk
çözelti yardımcı madde olarak propilen glikol içerir ve heparinden farklı bir enjeksiyon
setinden uygulanmalıdır.
Bu tıbbi ürün diğer tıbbi ürünlerle karıştırılmamalıdır.
6.3. Raf ömrü
24 aydır.
6.4. Saklamaya yönelik özel tedbirler
25°C'nin altındaki oda sıcaklığında saklayınız.
6.5. Ambalajın niteliği ve içeriği
DEPARİC 10 µg/2 ml I.V. Enjeksiyonluk Çözelti, 2 ml’lik Tip I renksiz cam ampullerde, 5
ampullük kutular halinde kullanıma sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Parenteral ilaç ürünleri solüsyon ve ambalajın izin verdiği ölçüde partiküllü madde ve renk
değişimi yönünden gözle incelenmelidir. Çözelti berrak ve renksizdir.
13/14TEK KULLANIMLIKTIR. KULLANILMAYAN KISMI ATILMALIDIR.
Kullanılmamış olan ürünler ya da atık materyaller ‘‘Tıbbi Atıkların Kontrolü Yönetmeliği’’
ve ‘‘Ambalaj ve Ambalaj Atıklarının Kontrolü Yönetmelik’’ lerine uygun olarak imha
edilmelidir.’
7. RUHSAT SAHİBİ
Solebio İlaç Sanayi İthalat İhracat A.Ş.
Şerifali Mah. Bayraktar Bulvarı Beyan Sok.
No:12 Ümraniye/İstanbul
8. RUHSAT NUMARASI
2016/528
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.06.2016
Ruhsat yenileme tarihi:
10. KÜB’ ÜN YENİLENME TARİHİ
14/14