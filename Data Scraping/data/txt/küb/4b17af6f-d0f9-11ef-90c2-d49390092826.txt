KISA ÜRÜN BİLGİSİ
1. BEŞERİ TIBBİ ÜRÜNÜN ADI
RİF 250 mg/3 mL IM enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Rifamisin SV sodyum 250 mg
Lidokain hidroklorür 10 mg
Yardımcı maddeler:
Potasyum metabisülfit 3 mg
Disodyum etilendiamin tetraasetat 1 mg
Sodyum bikarbonat 6 mg
Sodyum hidroksit k.m. pH 6,4-6,8
Yardımcı maddeler için 6.1 'e bakınız.
3. FARMASÖTİK FORM
Enjeksiyonluk çözelti
Berrak çözelti
4. KLİNİK ÖZELLİKLER
4.1. Terapötik endikasyonlar
• Gram-pozitif mikroorganizmalardan ileri gelen duyarlı bakterilerle oluşan ve özellikle
diğer antibiyotik tedavilerinin cevap vermediği durumlarda,
• Deri ve yumuşak doku enfeksiyonları: Füronküloz, piyodermit, apse, lenfadenitte,
• Osteomiyelitte
• Gram-pozitif mikroorganizmalardan ileri gelen bronkopulmoner enfeksiyonlar,
stafılokokal bakteremi
• Gram-negatif mikroorganizmalar veya karışık floranın neden olduğu enfeksiyonlar da
dahil safra yollarına ait bakteriyel enfeksiyonlar (kolesistit, hepatokolanjit v.s.)'ın
tedavisinde ve safra yolları ameliyatlarında profilaktik olarak kullanılır.
14.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Yetişkinlerde ve çocuklarda (>6 yaş ve >25 kg): Her 12 saatte 500 mg
Doz doktor gözetiminde olmak şartı ile 8 saatte bir 500 mg'a yükseltilebilir.
Ateş düştükten sonra tedaviye birkaç gün devam edilir.
Uygulama şekli:
Kas içine uygulanır.
Özel popülasyonlara ilişkin ek bilgiler:
Böbrek/karaciğer yetmezliği:
Böbrek yetmezliği, normal doz alımından sonraki rifamisin plazma konsantrasyonunu
etkilememektedir.
Ağır karaciğer yetmezliğinde kullanılmamalıdır.
Pediyatrik popülasyon:
Çocuklarda (≤6 yaş ve ≤25 kg): Doz vücut ağırlığına göre hesaplanır; ortalama günde 10-30
mg/kg'dır.
Ateş düştükten sonra tedaviye birkaç gün devam edilir.
3 yaşından küçük çocuklarda kullanılmamalıdır.
Geriyatrik popülasyon:
Klinik çalışmalar yeterli sayıda 65 yaş ve üstü gönüllü içermediği için, bu yaş grubunun
tedaviye yanıtlarının daha genç hastalarınkinden farklı olup olmadığı tespit edilememiştir. Diğer
klinik çalışmalar yaşlı ve genç hastaların tedaviye yanıtları arasındaki farklılığı
göstermemektedir. Özellikle karaciğer yetmezliği olan yaşlı hastalarda dikkatli olunmalıdır.
4.3. Kontrendikasyonlar
RİF rifamisinlere ve lidokaine duyarlı hastalarda, ağır karaciğer yetmezliklerinde ve safra
yollarının global tıkanıklıklarında, hamile olma ihtimali olan kadınlarda ya da hamileliğin ilk üç
ayında kullanılmamalıdır.
Rifamisinin sakinavir/ritonavir kombinasyonları ile aynı anda kullanımı kontrendikedir.
Sarılığı olan hastalarda tavsiye edilmemesine rağmen RİF'in terapötik yararı olası risklere karşı
değerlendirilmelidir.
2Lidokaine bağlı olarak lidokain ya da amid tipi diğer anestezik maddelere karşı bilinen
hipersensitivite, kalp pili olmadığında kalp bloğu, şiddetli kalp yetmezliği olan hastalarda ve
intravenöz uygulama ile ve 30 aylıktan küçük yenidoğanlarda kullanılmamalıdır.
4.4. Özel kullanım uyarıları ve önlemleri
Süperenfeksiyon:
Diğer antibiyotiklerde olduğu gibi, rifamisinin uzun süreli kullanımı, dirençli olmayan
organizmaların (özellikle stafılokok) aşırı çoğalmasına sebep olabilir. Hastanın durumunun
tekrarlayan değerlendirmeleri önemlidir. Eğer süperenfeksiyon oluşursa, tedaviye ara verilmeli
ve uygun tedavi yöntemleri uygulanmalıdır.
Rifamisinin uygulanması belli bir zamanla sınırlandırılmalıdır ve eğer mümkünse düşük doz ve
alternatif diğer terapötik ajanlarla birlikte uygulanmalıdır.
Böbrek yetmezliği olan hastalara günde 600 mg dozdan fazlası uygulanmamalıdır.
RİF karaciğer yetmezliği olan hastalarda, sadece doktor kontrolü altında ve çok gerekliyse
kullanılmalıdır. Bu hastalarda, karaciğer fonksiyonları dikkatle izlenmeli ve özellikle serum
ALT (SGPT) ve AST (SGOT) düzeyleri tedaviden önce ve daha sonra tedavi sırasında her iki ya
da dört haftada bir kontrol edilmelidir. Eğer hepatoselüler hasarın belirtileri ortaya çıkarsa, RİF
tedavisi kesilmelidir.
Karaciğer fonksiyonlarında klinik olarak anlamlı değişiklik varsa RİF tedavisi kesilmelidir.
Diğer antitüberküloz tedavileri denemeli ve farklı doz rejimleri uygulanmalıdır. Acil
uygulamalar tüberkülozun yönetiminde önemli rol oynamaktadır. Karaciğer fonksiyonları
normale döndükten sonra rifamisin yeniden uygulanırsa, karaciğer fonksiyonları düzenli olarak
takip edilmelidir.
Karaciğer fonksiyon yetersizliği olan hastalar, yaşlılar, malnütrisyon hastaları ve 2 yaş altı
çocuklarda; RİF özellikle izoniazid ile birlikte kullanıldığında dikkatli olunmalıdır. Daha
önceden geçirilmiş bir karaciğer hastalığı olmayan ve karaciğer fonksiyonları normal olan
hastalarda, ateşlenme, kusma, sarılık veya başka problemler meydana geldiği takdirde karaciğer
fonksiyon testleri tekrarlanmalıdır.
3Tedavinin ilk zamanlarında bazı olgularda RİF ve bilirubinin karaciğerdeki atılım yolları için
hücre seviyesinde yarışmalarından dolayı hiperbilirubinemi görülebilir. Bilirubin ve/veya
transaminaz miktarlarının bir miktar artmış olduğunu gösteren tek bir laboratuvar sonucu
tedavinin kesilmesini gerektirmeyebilir. Testlerin tekrarlanması ve sonuçların hastanın
durumunu dikkate alarak değerlendirilmesi daha uygun olur.
İmmünolojik Reaksiyonlar ve Anafilaksi:
Anafılaksiyi de içeren immünolojik reaksiyon daha çok intermitan tedavi ile ortaya çıkar
(haftada 2 veya 3 kezden az); bu nedenle hastalar yakından izlenmelidir. Hastalar tedavi
rejimine uymadıkları takdirde immünolojik reaksiyonların ortaya çıkabileceği konusunda
uyarılmalıdır.
RİF adrenal hormonlar, tiroid hormonları ve D vitamini de dahil olmak üzere endojen
substratların metabolizmasını arttırılabilecek enzim indüksiyonu özelliklerine sahiptir. Bildirilen
izole raporlarda, delta amino levulinik asit sentetaz indüksiyonunun bir sonucu olarak porfirinin
alevlenmesi rifamisin kullanımıyla ilişkilendirilmiştir.
Yüksek dozda RİF alımından sonra idrarda kırmızımtırak renklenme görülebilir. Bu
endişelenecek bir durum değildir.
Yetersiz hepatik eliminasyon nedeniyle safra yollarının tıkanması sonucunda kanda rifamisin
SV düzeyi artabilir. Bu gibi durumlarda antibiyotiğin dozu ayarlanmalıdır.
Lidokain içerdiğinden dolayı RİF'in intramüsküler kullanımda sinir dokularına yakın yerlerde
kullanımından sakınmalıdır. 3 yaşından küçük çocuklarda kullanılmamalıdır.
RİF potasyum metabisülfit içerdiğinden nadir olarak şiddetli aşırı duyarlılık reaksiyonlarına ve
bronkospazma neden olabilir.
Bu tıbbi ürün her “doz”unda 1 mmol (39 mg)’dan daha az potasyum ihtiva eder; yani aslında
“potasyum içermez”.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
RİF doktor tavsiyesi ile kullanılmalıdır.
44.5. Diğer tıbbi ürünler ile etkileşimler ve diğer etkileşim şekilleri
Sitokrom P-450 enzimleri ile etkileşim:
Rifamisinin bazı sitokrom P-450 enzimlerini indüklediği bilinmektedir. Sitokrom P 450
enzimiyle metabolize olan diğer ilaçların RİF ile birlikte uygulanması bu ilaçların metabolize
olmasını hızlandırabilir ve bu ilaçların aktivitelerini azaltabilir. Dolayısıyla sitokrom P-450
enzimiyle metabolize edilen diğer ilaçlarla birlikte RİF kullanılmasında dikkatli olunmalıdır.
Optimum terapötik kan düzeylerinin sürdürülmesi için RİF'e başlanırken ya da birlikte
uygulanan RİF kesilirken bu enzimler tarafından metabolize edilen bu ilaçların dozajlarının
ayarlanması gerekebilir.
Sitokrom P-450 enzimiyle metabolize edilen ilaçlara örnekler aşağıdaki gibidir:
• Antikonvülsanlar (örn: fenitoin),
• Antiaritmikler (örn. dizopiramid, meksiletin, kinidin, propafenon, tokainid),
• Hormon antagonistleri (antiöstrojenler, örn: tamoksifen, toremifen, gestinon),
• Antipsikotikler (örn. haloperidol, aripiprazol),
• Antikoagülanlar (örn: kumarin, varfarin),
• Antifungaller (örn: flukonazol, itrakonazol, ketokonazol, vorikonazol),
• Antiviral ilaçlar (örn: zidovin, sakinavir, indinavir, efavirenz, amprenavir, nelfinavir,
atazanavir, lopinavir, nevirapin),
• Barbitüratlar,
• Beta-blokerler (örn: bisoprolol, propranolol),
• Anksiyolitikler ve hipnotikler (örn: diazepam, benzodiazepinler, zolpiklon, zolpidem),
• Kalsiyum kanal blokerleri (örn.: diltiazem, nifedipin, verapamil, nimodipin, isradipin,
nikardipin, nisoldipin),
• Antibakteriyeller (örn: kloramfenikol, klaritromisin, dapson, doksisiklin,
florokinolonlar, telitromisin),
• Kortikostreoidler,
• Kardiyak glikozidleri (digitoksin, digoksin),
• Klofibrat,
• Sistemik hormonal kontraseptifler,
• Östrojenler,
• Antidiyabetikler (örn: klorpropamid, tolbutamid, sülfanilüreler, rosiglitazon)
• İmmünosupresif ajanlar( örn. siklosporinler, sirolimus, takrolimus),
5• İrinotekan,
• Tiroid hormonu (levotiroksin),
• Losartan,
• Analjezikler (örn: metadon, narkotik analjezikler),
• Prazikuantel,
• Progestojenler,
• Kinin,
• Riluzol,
• Selektif 5-HT3 reseptör antagonistleri (örn. ondansetron),
• CYP3A4 ile metabolize olan statinler (örn: simvastatin),
• Teofilin,
• Trisiklik antidepresanlar (örn: amitriptilin, nortriptilin),
• Sitotoksikler (örn:imatinib),
• Diüretikler (örn:eplerenon)
Sistemik hormonal kontraseptifleri kullanmakta olan hastalara, rifamisin tedavisi sırasında
hormonal olmayan doğum kontrol yöntemleri uygulamaları önerilmelidir. Ayrıca diyabetin
kontrolü zorlaşabilir.
Rifamisinin sakinavir/ritonavir kombinasyonları ile aynı anda kullanımı hepatoksisite
potansiyelini arttırabilir. Dolayısıyla rifamisinin sakinavir/ritonavir kombinasyonları ile aynı
anda kullanımı kontrendikedir.
Atovakon ve rifamisin birlikte kullanıldığında, atovakon konsantrasyonlarının azaldığı (>% 50
oranında) ve rifamisin konsantrasyonlarının arttığı (>%30 oranında) gözlenmiştir. Ketokonazol
ve rifamisinin birlikte kullanılması, her iki ilacın serum konsantrasyonlarının azalmasıyla
sonuçlanmıştır.
Rifamisin ve enalaprilin birlikte kullanılması, enalaprilin aktif metaboliti olan enalaprilatın
konsantrasyonlarında azalmayla sonuçlanmıştır. Hastanın klinik durumu gerektirdiğinde, dozaj
ayarlamaları yapılmalıdır.
Birlikte antiasit uygulanması, RİF'in emilimini azaltabilir. Günlük RİF dozları antasitlerin
alınmasından en az 1 saat önce verilmelidir.
6Rifamisin halotan ya da izoniazid ile birlikte verildiğinde, hepatotoksisite potansiyeli artar. RİF
ve halotanın birlikte kullanımından kaçınılmalıdır.
P. aminosalisilik asit (PAS) gibi tüberküloz tedavisinde kullanılan diğer ilaçlar: PAS ve RİF en
az 8 saat ara ile alınmalıdır.
RİF ve izoniazidi birlikte kullanan hastalar hepatotoksisite açısından yakından izlenmelidir.
Rifamisin terapötik düzeylerinin serum folat ve B12 vitamininin standart laboratuvar tayinlerini
inhibe ettiği gösterilmiştir. Bu durumda, alternatif tayin yöntemleri düşünülmelidir. Serum
bilirubininde geçici yükselme gözlenmiştir. Biliyer atılım için yarışmaya bağlı olarak, RİF safra
kesesinin görüntülenmesinde kullanılan kontrast maddenin safra ile atılımını bozabilir. Bu
nedenle, bu testler RİF'in sabah dozundan önce gerçekleştirilmelidir.
Rifamisin almakta olan hastalarda KIMS (Kinetic Interaction of Microparticles in Solution)
yöntemi kullanıldığında opiatlar için çapraz reaktivite ve yanlış-pozitif idrar tarama testleri
bildirilmiştir. Gaz kromatografısi/kütle spektrometrisi gibi doğrulama testleri rifamisini
opiatlardan ayırt edecektir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışmaları bulunmamaktadır.
Pediyatrik popülasyon:
Pediyatrik popülasyona ilişkin etkileşim çalışmaları bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Oral ya da diğer sistemik hormonal kontraseptifler kullanan hastalara RİF tedavisi sırasında
hormonal olmayan başka bir doğum kontrol yöntemi kullanmaları tavsiye edilmelidir.
Gebelik dönemi
Rifamisinin yüksek dozlarda verildiğinde, kemirgenlerde teratojenik olduğu gösterilmiştir. RİF
ile gebe kadınlarda yapılmış iyi kontrollü araştırmalar bulunmamaktadır. Rifamisinin plasenta
bariyerini geçtiği ve kordon kanında bulunduğunun bildirilmiş olmasına karşın, tek başına ya da
7diğer antitüberküloz ilaçlarla kombinasyon halinde insan fetusu üzerindeki etkileri
bilinmemektedir.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir. Bu nedenle, RİF gebe kadınlarda ya da çocuk doğurma
potansiyeli olan kadınlarda ancak potansiyel yararı fetüs için riske ağır basması durumunda
kullanılmalıdır. RİF gerekli olmadıkça gebelik döneminde kullanılmamalıdır.
RİF gebeliğin son birkaç haftası içinde kullanıldığı taktirde, anne ve çocukta postnatal
hemorajilere neden olabilir; bunlar için K vitamini tedavisi endike olabilir.
Laktasyon dönemi
Rifamisin anne sütüne geçer ve eğer doktor tarafından hastaya olan yarar, yeni doğan bebeğe
olan zarardan daha fazla değil ise, yeni doğan bebekler rifamisin alan anne tarafından
emzirilmemelidir.
Üreme yeteneği/ Fertilite
Hayvanlar üzerinde yapılan üreme çalışmalarından elde edilen sınırlı sayıdaki verilere göre
rifamisin üreme toksikolojisi göstermemektedir.
4.7. Araç ve makine kullanımı üzerindeki etkiler
Bildirilmemiştir.
4.8. İstenmeyen etkiler
Rifamisin için hipersensitivite reaksiyonları tanımlanmış olsa bile, genellikle iyi tolere edilir ve
hastalar tarafından kabul edilmektedir, nadiren ateş, deri döküntüsü ve bulantı/kusma
görülmüştür.
Advers ilaç reaksiyonları aşağıdaki sıklık derecesine göre belirtilmiştir: Çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
< 1/1.000); çok seyrek (< 1/10.000); bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar:
Bilinmiyor: Psödomembranöz kolit
8Kan ve lenf sistemi hastalıkları:
Seyrek: Dissemine intravasküler koagülasyon da bildirilmiştir.
Çok seyrek: Agranülositoz
Bilinmiyor: Çoğunlukla aralıklı tedaviyle ilişkili olarak, purpura ile birlikte ya da purpura
olmaksızın trombositopeni meydana gelebilir; ancak bu durum purpura meydana gelir gelmez
ilaç kesilirse, geri dönüşümlüdür. Purpura ortaya çıktıktan sonra rifamisin kullanımına devam
edilmesi ya da yeniden başlanması durumlarında, serebral hemoraji ve ölümler bildirilmiştir.
Rifamisin ile tedavi edilen hastaların küçük bir yüzdesinde eozinofili, lökopeni oluştuğu
bildirilmiştir.
Bildirilen izole raporlarda, delta amino levulinik asit sentetaz indüksiyonunun bir sonucu olarak
porfirinin alevlenmesi rifamisin kullanımıyla ilişkilendirilmiştir.
Endokrin hastalıkları:
Seyrek: Adrenal fonksiyonu bozulmuş olan hastalarda, adrenal yetmezlik bildirimleri olmuştur.
Psikiyatrik hastalıklar:
Seyrek: Psikoz
Gastrointestinal hastalıkları:
Bilinmiyor: İştahsızlık, bulantı, kusma, abdominal rahatsızlık ve diyare gibi gastrointestinal
reaksiyonlar bildirilmiştir.
Hepatobiliyer hastalıklar:
Bilinmiyor: RİF hepatite neden olabilir ve karaciğer fonksiyon testleri izlenmelidir (Bkz. Bölüm
4.4).
Deri ve deri altı dokusu hastalıkları:
Yaygın olmayan: Ürtiker ve daha şiddetli kutanöz aşın duyarlılık reaksiyonları oluşmuştur.
Seyrek: Pemfigoid reaksiyon, Eksfolyatif dermatit, Stevens-Johnson sendromu, Lyells sendromu
dahil eritema multiforme, toksik epidermal nekroliz ve vaskülit
Bilinmiyor: Hafif ve kendini sınırlayan deri reaksiyonları meydana gelebilir, bunların aşırı
duyarlılık reaksiyonları olmadığı sanılmaktadır. Bu reaksiyonlar tipik olarak döküntü ile birlikte
ya da döküntü bulunmaksızın kızarıklık ve kaşınmadan oluşur.
9Kas-iskelet bozuklukları, bağ doku ve kemik hastalıkları:
Bilinmiyor: Hastaların küçük bir yüzdesinde kas güçsüzlüğü ve miyopati bildirilmiştir.
Üreme sistemi ve meme hastalıkları:
Bilinmiyor: Rifamisin içeren rejimlerle uzun süreli antitüberküloz tedavisi uygulanan kadınlarda
zaman zaman menstrüel siklus bozuklukları bildirilmiştir.
Genel bozukluklar ve uygulama bölgesine ilişkin hastalıklar:
Bilinmiyor: Rifamisin ile tedavi edilen hastaların küçük bir yüzdesinde ödem oluştuğu
bildirilmiştir.
Çoğunlukla aralıklı doz rejimleriyle oluşan ve büyük bir olasılıkla immünolojik kaynaklı olan
reaksiyonlar şunlardan oluşmaktadır:
• Ateş epizodları, titreme, baş ağrısı, sersemlik hissi ve kemik ağrısından oluşan "flu
sendromu"; nefes darlığı ve hırıltılı solunum,
• Kan basıncında azalma ve şok,
• Anafılaksi,
• Akut hemolitik anemi,
• Genellikle akut tübüler nekroza ya da akut interstisyel nefrite bağlı akut böbrek
yetmezliği,
• Nefes darlığı ve hırıltılı nefes alıp verme
Böbrek yetmezliği, trombositopeni veya hemolitik anemi gibi ciddi komplikasyonlar meydana
gelirse rifamisin kesilmelidir ve yeniden RİF'e başlanılmamalıdır.
Rifamisin, genelde dokularda ve vücut sıvılarında (deri, diş, dil, idrar, feçes, tükürük, gözyaşı,
ter ve serebrospinal sıvılar da dahil) kırmızı turuncu renklenme yapabilir. Kontakt lensler, diş ve
dişetleri geçici olarak lekelenebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
10Farmakovijilans Merkezi (TÜFAM)'ne bildirilmesi gerekmektedir (www.titck.gov.tr; e-posta:
tufam@titck.gov.tr: tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler:
Aşırı dozun akut alımından kısa süre sonra bulantı, kusma, abdominal ağrı, kaşıntı, baş ağrısı ve
artan letarji ortaya çıkar, şiddetli karaciğer harabiyetine bağlı olarak bilinç kaybı görülebilir.
Karaciğer enzimleri ve/veya bilirubin düzeylerinde geçici artışlar olabilir. Alınan dozun
miktarına bağlı olarak deri, idrar, ter, tükürük, gözyaşı ve feçes kırmızı-kahverengiye veya
portakal rengine boyanabilir. Pediyatrik hastalarda, fasiyal ya da periorbital ödem de
bildirilmiştir. Bazı fatal olgularda hipotansiyon, sinüs taşikardisi, ventriküler aritmiler, nöbetler
ve kardiyak arrest bildirilmiştir.
Minimum akut letal ya da toksik doz tam olarak saptanmamıştır. Bununla birlikte, erişkinlerde,
9 ila 12 g arasında değişen rifamisin dozlarıyla fatal olmayan akut doz aşımları bildirilmiştir. 14
60 g arasında değişen dozlarla, erişkinlerde fatal akut doz aşımları bildirilmiştir. Bazı fatal ve
fatal olmayan bildirimlerde, alkol ya da alkolün kötüye kullanımı hikayesi yer almıştır.
1 ila 4 yaşındaki pediyatrik hastalarda 100 mg/kg'lık bir ya da iki doz ile fatal olmayan doz
aşımları bildirilmiştir.
Tedavi:
Doz aşımı durumunda, yoğun destek girişimleri başlatılmalı ve ortaya çıkan her semptom tedavi
edilmelidir. Bulantı ve kusmadan dolayı mide yıkanması kusturmaya tercih edilmelidir. Mide
boşaldıktan sonra, gastrointestinal kanalda kalması muhtemel ilacın adsorbe edilmesine
yardımcı olmak için aktif kömür verilmesi yararlı olabilir. Şiddetli bulantı, kusma
görüldüğünde, antiemetiklere ihtiyaç olabilir. Aktif diürez ilacın atılımını hızlandırmaya
yardımcı olur. Hemodiyaliz bazı hastalarda yararlı olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Tüberküloz tedavisinde kullanılan ilaçlar
ATC kodu: J04AB03
11Rifamisin SV Lepetit Araştırma Laboratuarında izole edilmiştir ve şu özelliklere sahiptir:
- Yüksek bakterisidal etki
- Safra yolundan yüksek düzeyde eliminasyon
- Düşük toksisite
"İn vitro" antimikrobiyal etki diğer antibiyotiklere karşı dirençli olsalar bile, Gram-pozitif
mikroorganizmalar üzerinde çok düşük konsantrasyonlarda (0.01 mcg/mL'den düşük) ve Gram-
negatif mikroorganizmalar üzerinde daha yüksek konsantrasyonlarda kendini gösterir.
Antibakteriyel spektrumu Mycobacterium tuberculosis'i de kapsar. RİF, rifamisin grubu
haricinde diğer antibiyotiklerle çapraz rezistans oluşturmaz. Klinik deneyler rifamisinin Gram-
pozitif mikroorganizmaların (stafilokok, streptokok, pnömokok vs.) neden olduğu enfeksiyonlar
ile Gram-negatif mikroorganizmaların neden olduğu bazı enfeksiyonların tedavisinde özellikle
etkili olduğunu göstermiştir.
RİF 'in safrada yüksek konsantrasyona ulaşması onu safra kesesi enfeksiyonlarının tedavisinde
(Gram-negatif bakterilerin neden olduğu enfeksiyonlar da dahil) özellikle kullanılması gereken
bir ilaç haline getirir.
5.2. Farmakokinetik özellikler
Genel özellikler
Emilim:
Rifamisin gastrointestinal kanaldan çok iyi emilmemektedir.
Dağılım:
250 mg'lık tek dozun intramusküler uygulamasından 2 saat sonra serum plazma konsantrasyonu
2 mikrogram/mL olur. 500 mg'lık tek dozun intravenöz uygulamasından 2 saat sonra plazma
konsantrasyonu yaklaşık 11 mikrogram/mL olur.
Biyotransformasvon:
Rifamisin yaklaşık %80'i plazma proteinlerine bağlanır ve plazma yarılanma ömrü yaklaşık 1
saattir.
Eliminasyon:
Rifamisinin safra konsantrasyonu 1.000-1.500 mcg/mL'ye ulaşarak başlıca safra yolu ile atılır.
Çok küçük miktarları idrarda gözlenmiştir.
12Doğrusallık/ Doğrusal Olmayan Durum
Veri bulunmamaktadır.
5.3. Klinik öncesi güvenlilik verileri
Hayvanlar üzerinde yapılan üreme çalışmalarından elde edilen sınırlı sayıdaki verilere göre
rifamisin üreme toksikolojisi göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Askorbik asit
Polivinilpirolidon K 17
Potasyum metabisülfit
Disodyum etilendiamin tetraasetat
Sodyum bikarbonat
Sodyum hidroksit
Enjeksiyonluk distile su
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25 °C altındaki oda sıcaklığında saklayınız. Çocukların göremeyeceği ve erişemeyeceği yerlerde
ve ambalajında saklayınız.
6.5. Ambalajın niteliği ve içeriği
RİF 3 ml'lik amber rengi Tip I cam ampulde kullanıma sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
“Ambalaj Atıklarının Kontrolü Yönetmelik"lerine uygun olarak imha edilmelidir.
7. RUHSAT SAHİBİ
13Koçak Farma İlaç ve Kimya Sanayi A.Ş.
Mahmutbey Mah. 2477. Sok. No:23
Bağcılar / İSTANBUL
Tel. : 0212 410 39 50
Faks. : 0212 447 61 65
8. RUHSAT NUMARASI(LARI)
215/54
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 17.04.2008
Ruhsat yenileme tarihi: 03.09.2010
10. KÜB'ÜN YENİLENME TARİHİ
14