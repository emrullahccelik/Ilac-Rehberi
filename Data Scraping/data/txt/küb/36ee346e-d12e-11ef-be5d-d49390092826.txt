KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
REFACTO® AF 500 IU IV Enjeksiyonluk Çözelti İçin Toz ve Çözücü
Steril apirojen
2. KALİTATİF VE KANTİTATİF BİLEŞİM
Etkin madde:
Her flakon 500 IU moroktokog alfa (rekombinant koagülasyon faktör VIII) içerir.
Beraberinde temin edilen 4 ml sodyum klorür 9 mg/ml (% 0.9) çözeltisi ile seyreltildikten sonra
çözeltinin her ml’sinde yaklaşık 125 IU/ml moroktokog alfa bulunur. Etki gücü (potens) (International
Unit; IU) Avrupa Farmakopesi kromojen analizi kullanılarak belirlenmiştir. REFACTO AF’nin
spesifik aktivitesi 7600-13800 IU/mg protein’dir.
REFACTO AF’nin üretim süreci; herhangi bir ekzojen insan –veya hayvan– kaynaklı proteini hücre
kültürü süreci, saflaştırma veya son formülasyon aşamasında elimine edecek şekilde modifiye
edilmiştir.
Yardımcı maddeler:
Sodyum klorür 36 mg/flakon
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü.
Beyaz/beyaza yakın kek/toz ve şeffaf, renksiz çözücü.
4. KLİNİK ÖZELLİKLER
4.1. Terapötik endikasyonlar
REFACTO AF kanama olaylarını düzeltmek ya da önlemek için, acil durumlarda, cerrahi müdahale
yapılması gereken durumlarda Hemofili A hastalarında, geçici olarak eksik olan pıhtılaşma
faktörünün yerine geçmek üzere kullanılır.
4.2. Pozoloji ve uygulama şekli
Tedavi, Hemofili A konusunda deneyimli bir doktorun gözetiminde başlatılmalıdır.
Pozoloji:
REFACTO AF’nin etiket potensi, üretim potens standardının kromojenik substrat tayini yöntemini
kullanan WHO (Dünya Sağlık Örgütü) Uluslararası Standardı’na göre kalibre edildiği Avrupa
Farmakopesi kromojenik substrat tayini yöntemine dayanır. REFACTO AF ile tedavi sırasında
hastaların faktör VIII düzeyleri takip edilirken, Avrupa Farmakopesi kromojenik substrat tayin
yönteminin kullanılması özellikle önerilmektedir. Kromojenik tayin yönteminde, tek aşamalı
1
2015-0011395, 2016-0016254, 2016-0019920pıhtılaşma tayin yönteminin kullanılmasıyla gözlemlenenlere kıyasla daha yüksek sonuçlar ortaya
çıkmaktadır. Tek aşamalı pıhtılaşma tayin yöntemindeki sonuçlar, tipik olarak kromojenik tayin
yöntemi sonuçlarından %20-50 daha düşüktür. Bu uyumsuzluğu düzeltmek amacıyla REFACTO AF
laboratuvar standardı kullanılabilir (bkz., Bölüm 5.2).
Avrupa dışındaki ülkelerde onaylı bulunan bir diğer moroktokog alfa ürünü, tek aşamalı pıhtılaşma
tayin yöntemi ile WHO Uluslararası Standardı’na göre kalibre edilmiş bir üretim potensi standardı
kullanılarak elde edilen farklı bir potense sahiptir; bu ürün XYNTHA ticari ismiyle bilinmektedir.
XYNTHA ve REFACTO AF’ye ait ürün potenslerini belirleyen metodlardaki farklılıklar nedeniyle,
1 IU XYNTHA ürünü (tek aşamalı tayin yöntemi ile kalibre edilmiş) yaklaşık olarak 1.38 IU
REFACTO AF ürününe eşdeğerdir (kromojenik tayin yöntemi ile kalibre edilmiş). Normalde
XYNTHA ile tedavi edilen bir hastaya REFACTO AF reçete edildiğinde hekim, faktör VIII
düzeylerindeki iyileşmeye dayanarak doz önerilerinde ayarlamalar yapmayı düşünebilir.
Hemofili A hastaları, seyahat sırasında tedavi şemalarına göre yeterli miktarda faktör VIII ürününü
yanlarında bulundurmalıdır. Hastalar seyahate çıkmadan önce doktorlarına danışmalıdır.
Uygulanan faktör VIII’deki birim sayısı, faktör VIII ürünleri için güncel olan WHO normlarına göre
Uluslararası Ünite (IU) şeklinde ifade edilir. Plazmadaki faktör VIII aktivitesi yüzde (normal insan
plazmasındakine göre) ya da Uluslararası Birim (plazmada faktör VIII için tanımlanmış bir
Uluslararası Standarda göre) olarak gösterilir. Bir IU faktör VIII aktivitesi, 1 ml normal insan
plazmasındaki faktör VIII miktarına eşdeğerdir. Gereken faktör VIII dozunun hesaplanması kg
olarak vücut ağırlığı başına 1 IU faktör VIII’in plazma faktör VIII aktivitesini 2 IU/dl artırması
üzerinden yapılır. Gereken doz aşağıdaki formül üzerinden hesaplanır:
Gerekli ünite (IU) = vücut ağırlığı (kg) x istenilen faktör VIII artışı (% ya da IU/dl) x 0.5 (her IU/dl
için IU/kg)
Uygulama sıklığı ve süresi:
Replasman tedavisinin dozu ve süresi faktör VIII eksikliğinin derecesine, kanamanın yeri ve süresine
ve hastanın klinik durumuna bağlıdır. Uygulanan dozlar hastanın klinik yanıtına göre ayarlanmalıdır.
Bir inhibitörün varlığında daha yüksek doz ya da uygun spesifik tedavi gerekebilir.
Uygulanacak olan miktar ve uygulama sıklığı daima her hastadaki klinik etkililiğine göre
ayarlanmalıdır.
2
2015-0011395, 2016-0016254, 2016-0019920Aşağıdaki hemorajik durumlarda, faktör VIII aktivitesi belirtilen süre ve plazma düzeylerinin
(normalin %’si ya da IU/dl olarak) altına düşmemelidir. Aşağıdaki tablo kanama epizodları ve cerrahi
sırasındaki doz ayarlaması için kılavuz olarak kullanılabilir:
Kanamanın derecesi/ İstenilen faktör VIII düzeyi Dozların sıklığı (saat) /
Cerrahi prosedürün şekli (% ya da IU/dl) Tedavi süresi (gün)
Hemoraji
Erken hemartroz, oral ya da 20-40 Her 12-24 saatte bir
kas içine kanama tekrarlayınız. Ağrı ile belirlenen
kanama atağı düzelene ya da
iyileşme sağlanana kadar en az
1 gün.
Daha yaygın hemartroz, kas 30-60 Ağrı ve akut bozukluk düzelene
içi kanama ya da hematom kadar 3-4 gün boyunca daha
uzun süre her 12-24 saatte bir
tekrarlayınız.
Hayatı tehdit eden hemorajiler 60-100 İnfüzyonu tehlike ortadan
kalkana kadar her 8-24 saatte
tekrarlayınız.
Cerrahi
Minör, 30-60 En az 1 gün olacak şekilde,
(diş çekimi dahil) iyileşme sağlanana kadar her 24
saatte bir.
Majör 80-100 İnfüzyonu yara iyileşmesi olana
(cerrahi öncesi ve sonrası) kadar her 8-24 saatte tekrar
ediniz, daha sonra faktör VIII
aktivitesinin % 30 ila 60 (IU/dl)
olmasını sağlayacak şekilde en
az 7 gün boyunca devam ediniz.
Uygulanacak doz ve tekrarlayan infüzyon sıklığı için yol gösterici olması bakımından tedavi boyunca
faktör VIII düzeylerinin takibi önerilir. Özellikle, majör cerrahi girişimlerde, replasman tedavisinin
koagülasyon analizi (plazma faktör VIII aktivitesi) ile dikkatli bir şekilde takibi zorunludur. Hastalar
in vivo düzelmenin farklı düzeylerde gerçekleşmesi ve yarılanma ömrünün farklı olması ile faktör
VIII’e olan yanıtları bakımından bireysel farklılık gösterebilir.
Profilaksi
Ağır Hemofili A olan hastalarda kanamaya karşı uzun dönem profilakside genellikle uygulanan faktör
VIII dozu 2 ila 3 gün aralıklarla kg olarak vücut ağırlığı başına 20 ila 40 IU’dur. Bazı durumlarda,
özellikle genç hastalarda daha kısa aralıklar ya da daha yüksek doz gerekebilir.
3
2015-0011395, 2016-0016254, 2016-0019920Uygulama şekli:
İntravenöz kullanım içindir.
Steril flakon adaptörünü kullanarak liyofilize ürün enjeksiyonluk toz flakonunu kullanıma hazır
enjektörden temin edilen çözücü [sodyum klorür 9 mg/ml (% 0.9) çözelti] ile hazırlayın. Tozun
tamamı çözününceye kadar flakonu yavaşça kendi ekseni etrafında döndürerek karıştırın.
Sulandırılmış ürün, di-(2-etilheksil) fitalat’ın (DEHP) polivinil klorür’den (PVC) ekstraksiyon hızını
artırdığı bilinen polisorbat-80 içerir. Bu durum, çözelti olarak hazırlanmasını takiben PVC ambalajda
saklama süresinin geçilmemesi dahil olmak üzere ürün hazırlanması ve uygulanması sırasında
dikkate alınmalıdır. Bölüm 6.3’teki önerilere dikkatle uyulmalıdır.
Sulandırıldıktan sonra çözelti enjektöre geri çekilir. Çözelti berrak ya da hafif opak ve renksiz
olmalıdır. İçinde görünür parçacıklar ya da renk değişikliği görülen çözelti kullanılmamalıdır.
REFACTO AF, enjeksiyonluk liyofilize tozun, enjeksiyonluk % 0.9 sodyum klorür çözeltisi (temin
edilen) ile sulandırılmasını takiben damar içi (IV) enjeksiyon yoluyla birkaç dakikada uygulanmalıdır.
Uygulama hızı hastanın rahat hissetme durumuna göre belirlenmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ya da karaciğer yetmezliği olan hastalarda doz ayarlanması ile ilgili klinik çalışma
bulunmamaktadır.
Pediyatrik popülasyon:
Küçük çocuklarda REFACTO AF tedavisi yapılırken erişkinlerde ve daha büyük çocuklarda
kullanılanlara kıyasla daha yüksek dozlara gereksinim olması beklenmelidir. Altı yaşından daha
küçük çocuklarda REFACTO ile yapılan bir çalışmadaki farmakokinetik analizde, daha büyük
çocuklarda ve erişkinlerde gözlemlenenlerden daha kısa yarılanma ömrü ve faktör düzeyleri
saptanmıştır (bkz., Bölüm 5.2). Klinik çalışmalar süresince profilaktik tedavi uygulanan 6 yaşın
altındaki çocuklarda ortalama 50 IU/kg dozda REFACTO AF kullanılmış ve yılda ortalama 6.1
kanama epizodu gözlenmiştir. Profilaktik tedavi uygulanan daha büyük çocuklarda ve erişkinlerde
kullanılan ortalama REFACTO AF dozu 27 IU/kg’dır ve yılda ortalama 10 kanama epizodu
gözlenmiştir. Klinik bir çalışmada 6 yaşından küçük çocuklardaki kanama epizodlarında kullanılan
her REFACTO AF infüzyonu başına hesaplanan ortalama doz, daha büyük çocuklarda ve
erişkinlerde kullanılan ortalama dozdan daha yüksek bulunmuştur (sırasıyla, 51.3 IU/kg ve 29.3
IU/kg).
Geriyatrik popülasyon:
REFACTO AF’nin klinik çalışmalarına 65 yaş ve üzerindeki kişiler dahil edilmemiştir. REFACTO
AF alan yaşlı hastalarda doz seçimi kişiye özel olmalıdır.
4.3. Kontrendikasyonlar
Etkin madde ya da yardımcı maddelerden herhangi birine karşı aşırı duyarlık, hamster proteinlerine
4
2015-0011395, 2016-0016254, 2016-0019920karşı bilinen alerjik reaksiyon.
4.4. Özel kullanım uyarıları ve önlemleri
Aşırı duyarlılık
REFACTO AF ile alerjik tipte aşırı duyarlılık reaksiyonları gözlenmiştir. Herhangi bir intravenöz
protein ürünü ile olduğu gibi alerjik tipte aşırı duyarlık reaksiyonlarının görülmesi mümkündür. Ürün
eser miktarda hamster proteini içermektedir. Hastalara, aşırı duyarlılık semptomlarından herhangi biri
görüldüğü takdirde ilacın kullanımını sona erdirmeleri, doktorlarına başvurmaları önerilir. Hastalar
erken dönem aşırı duyarlık reaksiyonu (ürtiker, yaygın ürtiker, göğüste sıkışma hissi, hırıltılı solunum,
hipotansiyon) ve anafilaksi belirtilerine karşı bilgilendirilmelidir.
Şok durumunda, standart şok tedavileri uygulanmalıdır.
Nötralize edici antikorlar (inhibitörler)
Hemofili A tedavisi sırasında faktör VIII’e karşı nötralize edici antikorların (inhibitör) oluşması
bilinen bir komplikasyondur. Bu inhibitörler genellikle faktör VIII’in prokoagülan aktivitesine karşı
oluşan IgG immünglobülinleri olup Bethesda tayin yönteminin Nijmegen modifikasyonu
kullanılarak elde edilen Bethesda Birimi (BU)/ml plazma şeklinde ifade edilir. İnhibitör gelişme riski
faktör VIII’e maruz kalma süresi ile ilişkilidir ve maruz kalmanın ilk 20 gününde en yüksektir. İlk
100 günlük maruziyetin ardından nadiren inhibitör gelişimi olabilir.
İnhibitör gelişim öyküsü bulunan ve ürüne 100 günün üzerinde maruz kaldığı bilinen daha önce tedavi
uygulanmış hastalarda, bir rekombinant faktör VIII ürününden diğerine geçildiğinde tekrar inhibitör
gelişimi (düşük titrede) gözlenmiştir. Bu nedenle ürün değişimini takiben tüm hastaların inhibitör
oluşumu açısından dikkatle izlenmesi önerilir.
Genel olarak; koagülasyon faktör VIII ürünleri ile tedavi edilen tüm hastalar uygun klinik gözlemler
ve laboratuvar testleri ile inhibitör gelişimi açısından dikkatle takip edilmelidir. Eğer beklenen faktör
VIII plazma seviyelerine ulaşılamazsa veya uygun bir dozla kanama kontrol altına alınamazsa; faktör
VIII inhibitörü varlığını tespit için test yapılmalıdır. 1 Yüksek titrede inhibitör seviyeleri olan
hastalarda faktör VIII tedavisi etkili olmayabilir ve diğer tedavi seçenekleri değerlendirilmelidir. Bu
hastaların tedavisi hemofili ve faktör VIII inhibitörlerinin tedavisinde deneyimli hekimler tarafından
gerçekleştirilmelidir.
Etki kaybı bildirimleri
REFACTO ile yapılan klinik çalışmalarda ve pazarlama sonrası uygulamalarda, özellikle profilaksi
hastalarında etki olmaması konusunda bildirimler yapılmıştır. REFACTO ile ilgili etki olmaması
konusunda bildirimler hedef eklemler içine kanama, yeni eklemlerin içine kanama veya hastada yeni
bir kanamanın başlangıcına ilişkin subjektif bir his oluşması şeklinde tanımlanmıştır. REFACTO AF
reçete edildiğinde uygun terapötik yanıt sağlamak için her hastanın faktör seviyesini bireysel olarak
belirlemek ve takip etmek önemlidir. (bkz., Bölüm 4.8).
Hasta ile ürünün seri numarası arasındaki ilişkinin sağlanabilmesi için; REFACTO AF’nin hastaya
her uygulanışında kutu üzerindeki isim ve seri numarasının kaydedilmesi önemle önerilmektedir.
Hastalar, seri numarasını günlüklerine kaydetmek veya herhangi bir yan etkiyi bildirmek için flakon
üzerinde bulunan yapışkanlı etiketlerden birini kullanabilirler.
5
2015-0011395, 2016-0016254, 2016-0019920Kardiyovasküler olaylar
Kardiyovasküler risk faktörü bulunan hastalarda, faktör VIII ile replasman tedavisi kardiyovasküler
riski artıtrabilir.
Kateter ile ilişkili komplikasyonlar
Eğer bir santral venöz kateter gerekiyorsa, bu araçla ilişkili lokal enfeksiyonlar, bakteremi ve kateter
yeri trombozu da dahil olmak üzere komplikasyonlar göz önünde bulundurulmalıdır (bkz. Bölüm 4.8).
Sodyum içeriği
Bu tıbbi ürünün sulandırılmış tozunun her flakonu 1.23 mmol (ya da 29 mg) sodyum ihtiva eder. Bu
durum, kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Rekombinant koagülasyon faktör VIII ürünlerinin diğer tıbbi ürünler ile etkileşimleri rapor
edilmemiştir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
REFACTO AF ile çocuk doğurma potansiyeli bulunan kadınlarda çalışma yapılmamıştır. Bu konuda
veri bulunmamaktadır.
Gebelik dönemi
Kadın hastalarda Hemofili A hastalığı nadir görüldüğünden, REFACTO AF’nin gebe kadınlarda
kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/ doğum
/ve-veya/ doğum sonrası gelişim üzerindeki etkiler bakımından yetersizdir (bkz., Bölüm 5.3).
İnsanlara yönelik potansiyel risk bilinmemektedir.
REFACTO AF’nin, gebelik döneminde anneye yararı fetüse olan potansiyel riskten belirgin olarak
fazla değilse kullanılmamalıdır.
Laktasyon dönemi
REFACTO AF’nin insan sütüyle atılıp atılmadığı bilinmemektedir. REFACTO AF’nin süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da REFACTO
AF tedavisinin durdurulup durdurulmayacağına/tedaviden kaçınılıp kaçınılmayacağına ilişkin karar
verilirken, emzirmenin çocuk açısından faydası ve REFACTO AF tedavisinin emziren anne
6
2015-0011395, 2016-0016254, 2016-0019920açısından faydası dikkate alınmalıdır.
Üreme yeteneği / Fertilite
Faktör VIII ile hayvan üreme çalışmaları yapılmadığından; fertilite üzerine veri bulunmamaktadır.
4.7. Araç ve makine kullanımı üzerindeki etkiler
REFACTO AF’nin araç ve makine kullanımı üzerine etkisi bulunmamaktadır.
4.8. İstenmeyen etkiler
Güvenlilik profilinin özeti
REFACTO için aşırı duyarlık reaksiyonları ya da alerjik reaksiyonların (anjiyoödem, infüzyon
bölgesinde yanma ve sızı, ürperti, yüzde kızarma, yaygın ürtiker, başağrısı, ürtiker, hipotansiyon,
uyuklama hali, bulantı, huzursuzluk, taşikardi, göğüste daralma, karıncalanma, kusma, hırıltılı
solunum) görülme sıklığı seyrektir ve bazı durumlarda ağır anafilaksi gelişebilir (şok dahil) (bkz.,
Bölüm 4.4).
REFACTO AF uygulaması ile ilişkilendirilebilecek herhangi bir reaksiyon meydana gelirse hastadan
alınacak yanıta göre infüzyon hızı azaltılmalı ya da durdurulmalıdır.
REFACTO AF eser miktarda hamster proteini içerir. Çok seyrek olarak hamster proteinine karşı
antikor gelişebilir ancak bununla ilgili klinik bir sonuç bulunamamıştır. REFACTO ile yapılan bir
çalışmada önceden tedavi görmüş 113 hastanın yirmisinde (%18) anti-CHO antikoru titresinde artış
saptanmış ancak bunun klinik olarak bir karşılığı izlenmemiştir.
Hemofili A hastalarının tedavisinde faktör VIII’e karşı nötralize edici antikorların (inhibitör)
gelişmesi bilinen bir durumdur. Bütün koagülasyon faktörü VIII ürünlerinde olduğu gibi hastalar,
Bethesda tayin yönteminin Nijmegen modifikasyonu kullanılarak Bethesda Birimi (BU) şeklinde
ölçülen inhibitörlerin gelişimi açısından takip edilmelidir. Eğer bu inhibitörler gelişirse klinik yanıtta
yetersizlik izlenebilir. Bu durumlarda hemofili ile ilgili bir merkeze başvurulması önerilir.
İstenmeyen etkiler MeDRA sistemi organ sınıflandırması baz alınarak aşağıdaki kategorilere göre
listelenmiştir:
Çok yaygın: ≥ 1/10
Yaygın: ≥ 1/100 ila < 1/10
Yaygın olmayan: ≥ 1/1000 ila < 1/100
Seyrek: ≥ 1/10000 ila < 1/1000
Çok Seyrek: < 1/10000
Bilinmiyor: Eldeki verilerden tahmin edilemiyor
Aşağıdaki istenmeyen etkiler REFACTO ya da REFACTO AF ile yapılan klinik çalışmalarda
raporlanmışlardır. İstenmeyen etkilerin sıklıkları, nedensellik tedavisi alan 655 hastada (554 PTPs,
101 PUPs) ortaya çıkan yan etkilere göre sınıflandırılmıştır.
Her sıklık grubunda istenmeyen etkiler azalan ciddiyet sırasına göre sunulmuştur.
7
2015-0011395, 2016-0016254, 2016-0019920Kan ve lenf sistemi hastalıkları
Çok yaygın: Faktör VIII inhibisyonu (PUPs) – daha önce tedavi uygulanmamış
hastalar
Yaygın: Faktör VIII inhibisyonu (PTPs)– önceden tedavi görmüş hastalar.
Bağışıklık sistemi hastalıkları
Yaygın olmayan: Anafilaktik reaksiyon
Metabolizma ve beslenme hastalıkları
Yaygın: İştahta azalma
Sinir sistemi hastalıkları
Çok yaygın: Başağrısı
Yaygın: Sersemlik hali
Yaygın olmayan: Periferal nöropati, somnolans, tat alma bozukluğu
Kardiyak hastalıklar
Yaygın olmayan: Anjina, taşikardi, palpitasyon
Vasküler hastalıklar
Yaygın: Hemoraji, hematom
Yaygın olmayan: Hipotansiyon, tromboflebit, yüzde kızarma
Solunum, göğüs bozuklukları ve mediastinal hastalıkları
Çok yaygın: Öksürük
Yaygın olmayan: Dispne
Gastrointestinal hastalıklar
Yaygın: Diyare, kusma, karın ağrısı, bulantı
Deri ve deri altı doku hastalıkları
Yaygın: Ürtiker, kaşıntı, döküntü
Yaygın olmayan: Aşırı terleme
Kas-iskelet bozuklukları, bağ doku ve kemik hastalıklar
Çok yaygın: Artralji
Yaygın: Miyalji
Genel bozukluklar ve uygulama bölgesine ilişkin hastalıkları
Çok yaygın: Pireksi
Yaygın: Ürperti, kateter bölgesi ile ilgili reaksiyonlar
Yaygın olmayan: Asteni, enjeksiyon bölgesinde reaksiyon, enjeksiyon bölgesinde ağrı,
enjeksiyon bölgesinde inflamasyon
Araştırmalar
Yaygın: Pozitif antibadi testi, pozitif anti-faktör VIII antibadi testi
8
2015-0011395, 2016-0016254, 2016-0019920Yaygın olmayan: Aspartat aminotransferaz, alanin aminotransferaz, kan bilirubini ve kan
kreatin fosfokinaz seviyelerinde yükselme
.
Faktör VIII inhibisyonu
Önceden tedavi edilmiş hastalarda REFACTO AF ile yapılan bir klinik çalışmada primer güvenlilik
sonlanım noktası, faktör VIII inhibitörlerinin insidansıydı. İlaca maruz kalma ortanca (medyan) süresi
76 gün olan 94 hastada (ED=maruz kalınan günler, aralık 1-92 gün) klinik olarak sessiz, düşük titreli,
geçici iki inhibitör gelişimi gözlemlenmiştir; en az 50 ED’ye sahip 89 hastada oran %2.2’dir.
REFACTO AF ile yapılan destekleyici bir diğer çalışmadaki 110 hastada 1 de novo ve iki yineleyen
inhibitör gelişimi (tümü düşük titreli, merkezi bir laboratuvarda belirlenmiştir) gözlemlenmiştir;
ortanca maruz kalma süresi 58 ED’dir (aralık 5-140) ve 98 hastada REFACTO AF’ye maruz kalma
süresi en az 50 ED’dir. Bu 110 hastanın doksan sekizi (98) ikinci bir destekleyici çalışmada tedaviye
devam etmiş olup REFACTO AF’ye karşı uzatılmış maruz kalma medyan süresi 169 ek ED’dir
(aralık 9-425). Düşük titreli ek bir de novo inhibitör gözlemlenmiştir. Bu çalışmalarda gözlemlenen
inhibitörlerin sıklığı, beklenilen aralıklar dahilindedir.
Cerrahi müdahale yapılan, önceden tedavi edilmiş Hemofili A hastaları (faktör VII:C≤ %2) ile
yürütülen bir klinik çalışmada, REFACTO AF ile tedavi edilmiş 30 hastanın bir tanesinde inhibitör
geliştiği gözlenmiştir.
Önceden tedavi edilmiş hastalarda REFACTO ile yapılan bir klinik çalışmada 113 hastada 1
inhibitör gelişimi gözlemlenmiştir. Bunun yanısıra, önceden tedavi edilmiş hastalarda yüksek titreli
inhibitörlere ilişkin pazarlama sonrası döneme ait spontan bildirimler de söz konusudur.
Önceden tedavi edilmemiş hastalarda REFACTO AF ile yapılan klinik çalışmalar devam etmektedir.
REFACTO ile yapılan bir klinik çalışmada, daha önce tedavi edilmemiş 101 hastadan 32’sinde (%
32) (FVIII:C < %2) inhibitör gelişimi gözlenmiştir. FVIII:C < %1 olan 62 hastanın 19’u (%31)
inhibitör geliştirmiştir. Tüm hasta kohortundaki (n=101) 32 inhibitör vakasının 16’sı (%16) yüksek
titre (≥ 5 BU) ve 16’sı (%16) düşük titre (< 5 BU) olarak sınıflandırılmıştır. Bu 32 hastada
inhibitörlerin ortaya çıkmasına kadar olan ortanca maruz kalma süresi 12 gün (3-49 gün)’dür.
Yüksek değer gözlenen 16 hastanın 15’i immün tolerans (IT) indüksiyonu gördü. IT indüksiyonuna
düşük titreli 16 hastanın 10’unda başlandı.
Özel popülasyonlara ilişkin ek bilgiler:
Pediyatrik popülasyon:
REFACTO AF tedavisi ile muhtemelen ilişkili olduğu düşünülen 11 yaşında bir hastada kist ve 13
yaşında bir hastada konfüzyon tablosu bildirilmiştir.
Yaşları 12-16 arasında değişen 18 hastada yapılan bir çalışmada ve yaşları 7-16 arasında değişen 49
hastada yapılan destekleyici bir çalışmada, önceden tedavi edilmiş çocuklarda ve gençlerde
REFACTO AF’nin güvenliliği değerlendirilmiştir. Çalışmaya alınan çocukların sayısı kısıtlıysa da 7-
16 yaş arasındaki çocuklarda advers olayların sıklığı, erişkinlere kıyasla daha yüksek olma eğilimi
göstermektedir. 6 yaşından küçük çocuklarda moroktokog alfa (AF-CC) kullanımını değerlendiren bir
klinik çalışma halen devam etmektedir.
Şüpheli advers reaksiyonların raporlanması
9
2015-0011395, 2016-0016254, 2016-0019920Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)'ne bildirmeleri gerekmektedir (www.titck.gov.tr; e- posta: tufam@titck.gov.tr; tel: 0 800
314 00 08; faks: 0 312 218 35 99)
4.9. Doz aşımı ve tedavisi
Rekombinant koagülasyon faktör VIII ürünleri ile doz aşımı semptomları bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antihemorajikler: kan koagülasyon faktör VIII.
ATC kodu: B02BD02.
REFACTO AF, B-domain’i çıkarılmış rekombinant faktör VIII (moroktokog alfa) içerir. Bu, 1438
aminoasitten oluşan yaklaşık 170,000 Da ağırlığında bir glikoproteindir. Faktör VIII’in 90 + 80
kDa’lık şekline (B- domain’i çıkarılmış) benzeyen bir aminoasit dizisi bulundurmaktadır ve plazma
kaynaklı moleküle benzeyen post-translasyonel değişiklikler göstermektedir. Rekombinant faktör
VIII, Chinese hamster over (CHO) hücre serisinden genetik değişiklikle elde edilen memeli hücreleri
tarafından salgılanan bir glikoproteindir.
REFACTO AF, endojen faktör VIII ile karşılaştırılabilir özelliklere sahiptir. Hemofili A hastalarında
faktör VIII aktivitesi önemli ölçüde azalmıştır ve replasman tedavisi gerekmektedir.
Faktör VIII hemofilik bir hastaya uygulandığında hastanın dolaşımında bulunan von Willebrand
faktörüne bağlanır.
Aktif faktör VIII, faktör X’un aktif faktör X’a dönüşümünü hızlandırarak, aktif faktör IX için bir
kofaktör gibi davranır. Aktif faktör X protrombini trombine çevirir. Trombin fibrinojeni fibrine
çevirir ve pıhtı oluşumu tamamlanır. Hemofili A, faktör VIII:C düzeyinin azalması nedeni ile ortaya
çıkan kan pıhtılaşmasının cinsiyete bağlı kalıtımsal bir bozukluğudur ve spontan olarak ya da travma
(kaza/cerrahi) sonucu eklem, kas ya da iç organlarda bol miktarda kanama ile belirti verir. Replasman
tedavisi ile plazma faktör VIII düzeyleri artırılır, böylece geçici olarak faktör eksikliğinin ve kanama
eğilimlerinin düzelmesi sağlanır.
İmmün tolerans indüksiyonu
İmmün tolerans (IT) indüksiyonu verileri, faktör VIII’e inhibitör geliştiren Hemofili A hastalarından
elde edilmiştir. Önceden tedavi edilmemiş hastalarda REFACTO AF ile yapılan pivotal çalışmanın
bir parçası olarak, 25 hastanın IT indüksiyonu verileri değerlendirilmiştir (bkz. Bölüm 4.8). Bu 25
hastanın 20’sinde inhibitör titrelerinde < 0.6 BU’ya kadar bir düşüş olmuştur. Bu hastaların
başlangıçta 15’inin 11’i yüksek titrelere (≥ 5 BU) ve 10’unun 9’u düşük titrelere sahipti. Düşük titre
inhibitör oluşturan ancak IT indüksiyonu almayan 6 hastadan 5’inde benzer titre düşüşleri olmuştur.
Uzun dönem sonuçlar mevcut değildir.
5.2. Farmakokinetik özellikler
10
2015-0011395, 2016-0016254, 2016-0019920Genel Özellikler
Önceden tedavi edilmiş olan 18 Hemofili A hastasında REFACTO infüzyon uygulamasında in vivo
düzelme (iyileşme) IU/kg başına 1.9 – 3.3 IU/dl (ortalama IU/kg başına 2.4 + 0.4 IU/dl)
REFACTO AF ve plazma kaynaklı bir Faktör VIII’in çapraz bir çalışmasında önceden tedavi edilmiş
olan 18 hastada kromojenik substrat tayin yöntemi ile (Bkz. Bölüm 4.2) elde edilen REFACTO
AF’nin farmakokinetik özellikleri aşağıdaki tabloda gösterilmiştir:
Önceden tedavi edilmiş olan 18 Hemofili A hastasında REFACTO için farmakokinetik
parametre tahminleri
Farmakokinetik parametre Ortalama SS Ortanca
EAA (IU·saat/ml) 19.9 4.9 19.9
t
Yarılanma süresi(saat) 14.8 5.6 12.7
Klerens (ml/saat·kg) 2.4 0.75 2.3
Ortalama kalış süresi (saat) 20.2 7.4 18.0
İyileşme
(IU/kg olarak verilen her Faktör VIII için
Faktör VIII:C’de IU/dL olarak artış ) 2.4 0.38 2.5
Kısaltmalar: EAA = sıfırdan son ölçülebilir konsantrasyona kadar plazma konsantrasyonu
t
– zaman eğrisinin altında kalan alan
Emilim:
Emilim; REFACTO için geçerli değildir; sadece IV olarak uygulanmaktadır. İki dakikalık IV
REFACTO infüzyonunu takiben plazma faktör IX aktivitesi keskin bir şekilde artmıştır; faktör IX
aktivitesi tepe noktasına infüzyonu takiben ilk yarım saat içinde ulaşmıştır.
Dağılım:
İnfüzyonun sonunda, faktör VIII aktivitesindeki azalma bifazik dağılım karakteristiği göstermiştir.
Başlangıç fazında aktivite, ekstravasküler alana hızlı ancak sınırlı dağılımla uyumlu olacak şekilde
düşmüştür. Ortalama kararlı durum dağılım hacmi (V ) 500 mL/kg’dır, ki bu da toplam vucüt
ss
sıvısının (600 mL/kg) yaklaşık üçte birine karşılık gelmektedir.
Biyotransformasyon:
Uygulanabilir değildir.
Eliminasyon:
REFACTO’nun ortalama (+: standart sapma) klerensi 2.4 + 0.75 mL/sa/kg olmuştur. Terminal faz
boyunca, faktör IX aktivitesindeki azalma oranı, 11-36 saat (19.3 + 5 saat ortalama) arasında değişen
biyolojik yarılanma ömrünü içeren başlangıç fazına göre daha yavaştı.
Doğrusallık / Doğrusal olmayan durum:
Uygulanabilir değildir. REFACTO farmakokinetiği tek doz seviyesinde (50 IU/kg) belirlenmiştir.
Ancak, REFACTO AF’nin farmakokinetik özelliklerinde zamana bağlı herhangi bir değişim
olmamıştır.
11
2015-0011395, 2016-0016254, 2016-0019920REFACTO farmakokinetiğinin diğer ürünlerle karşılaştırması
Hasta plazmasındaki REFACTO AF, REFACTO ve FVIII aktivitesinin potensinin kromojenik
substrat tayini kullanılarak incelendiği bir çalışmada, REFACTO AF’nin REFACTO ile biyoeşdeğer
olduğu gösterilmiştir. REFACTO AF ile tam uzunluktaki rekombinant faktör VIII (FLrFVIII)’in ilaç
potenslerinin karşılaştırıldığı, hasta plazma örneklerindeki FVIII aktivitesinin merkezi bir
laboratuvarda tek adımlı pıhtılaşma tayininde ölçüldüğü bir çalışmada, REFACTO AF’nin
FLrFVIII’ye farmakokinetik eşdeğer olduğu gösterilmiştir.
Hastalardaki karakteristik özellikler
Pediyatrik hastalar:
Daha önce tedavi edilmemiş hastalarda, REFACTO’nin farmakokinetik parametreleri kromojen analiz
ile incelenmiştir. Bu hastalarda (n=59; medyan yaş 10 ± 8.3 ay) 0. haftada görülen artımlı iyileşme
ortalaması olan IU/kg başına 1.5 ± 0.6 IU/dl (IU/kg için 0.2 ila 2.8 IU/dl aralığında) değeri
REFACTO ile tedavi edilen daha önce tedavi görmüş hastadaki 0. hafta iyileşme ortalaması olan
IU/kg başına 2.4 ± 0.4 IU/dl (IU/kg için 1.1 ila 3.8 IU/dl aralığında) değere göre daha düşük
bulunmuştur. Daha önce tedavi edilmemiş hastalarda artımlı iyileşme ortalaması zaman içinde stabil
kalmış (2 yıllık sürede 5 ziyaret) ve IU/kg başına 1.5 ila 1.8 IU/dl aralığında seyretmiştir. 44 daha
önce tedavi edilmemiş hastadan elde edilen verilerin kullanıldığı popülasyon farmakokinetik
modelinde ortalama yarılanma ömrü 8.0 ± 2.2 saat olarak hesaplanmıştır.
5.3. Klinik öncesi güvenlilik verileri
Güvenlilik farmakolojisi, tekrarlayan doz toksisitesi ve genotoksisiteye ilişkin konvansiyonel
çalışmalar bazında klinik olmayan veriler insanlar için özel zararlı olabilecek durumlar
göstermemektedir.
Karsinojenik potansiyel ya da üreme üzerine olan toksisite ile ilgili araştırma yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Toz:
Sukroz
Kalsiyum klorür dihidrat
L-Histidin
Polisorbat 80
Sodyum klorür
Enjeksiyonluk su
Hidroklorik asit (Seyreltme tampon pH’sını ayarlamak için kullanılır.)
Çözücü:
Sodyum klorür
Enjeksiyonluk su
6.2. Geçimsizlikler
Geçimsizlik çalışmaları yapılmadığı için infüzyon çözeltileri dahil bu tıbbi ürün diğer tıbbi ürünler ile
karıştırılmamalıdır.
12
2015-0011395, 2016-0016254, 2016-0019920Sadece temin edilen infüzyon seti kullanılmalıdır. Aksi takdirde, insan koagülasyon faktörü VIII bazı
infüzyon gereçlerinin iç yüzeylerinde adsorbe edilmesinden dolayı tedavi başarısız olabilir.
6.3. Raf ömrü
36 ay
Sulandırılmış çözelti, sulandırıldıktan hemen sonra ya da en geç 3 saat içinde kullanılmalıdır. 25oC’ye
kadar olan sıcaklıklarda 3 saat boyunca kimyasal ve fiziksel açıdan stabildir.
Çözücü içeren kullanıma hazır enjektör, 2–8°C ve 25oC’nin altındaki oda sıcaklığında 36 ay stabildir.
6.4. Saklamaya yönelik özel tedbirler
REFACTO AF 2–8°C arasında (buzdolabında) saklanmalıdır. Dondurulmamalıdır.
Toz içeren flakon, tek seferlik olmak üzere oda sıcaklığında (25°C’ye kadar) 3 ayı geçmeyecek
şekilde saklanabilir. Bu dönemin sonunda ilaç buzdolabına geri konulmamalıdır, kullanılmalı ya da
atılmalıdır. Saklama sırasında ilaç flakonu uzun süre ışığa maruz bırakılmamalıdır.
Çözücü içeren kullanıma hazır enjektör ise 2–8°C ve 25oC’nin altındaki oda sıcaklığında saklanabilir.
6.5. Ambalajın niteliği ve içeriği
Kutuda klorobütil tıpalı, alüminyum geçme kapaklı, toz içeren tip I cam flakon, bromobütil tıpalı,
pistonlu çözücü içeren tip I cam kullanıma hazır enjektör, 1 adet bütil kapak, 1 adet steril flakon
adaptörü, 1 adet steril infüzyon seti, alkollü temizleme bezleri, 1 adet flaster, 1 adet gazlı bez
bulunur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Pfizer PFE İlaçları A.Ş.
Muallim Naci Cad.
34347 Ortaköy - İSTANBUL
Tel.: 0 212 310 70 00
Faks: 0 212 310 70 58
8. RUHSAT NUMARASI
2014/37
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.02.2014
Ruhsat yenileme tarihi:
13
2015-0011395, 2016-0016254, 2016-001992010. KÜB’ÜN YENİLENME TARİHİ
14
2015-0011395, 2016-0016254, 2016-0019920