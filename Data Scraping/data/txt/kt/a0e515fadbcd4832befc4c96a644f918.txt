1 KULLANMA TALİMATI  
 
FUCİDİN 500 mg film tablet  
Ağızdan alınır.   
• Etkin madde:  Bir film kaplı tablet 500 mg Sodyum fusidat içerir.  
• Yardımcı maddeler:  DL-alfa tokoferol, mikrokristalin selüloz, laktoz monohidrat  (sığır 
sütü kaynaklı ), krospovidon, talk, kolloidal silikon dioksit, magnezyum stearat, 
hidroksipropilmetilse lüloz E5, titanyum dioksit.  
 
 
Bu Kullanma Talimatında:  
1. FUCİDİN nedir ve ne için kullanılır?  
2. FUCİDİN' i kullanmadan önce dikkat edilmesi gerekenler  
3. FUCİDİN nasıl kullanılır?  
4. Olası yan etkiler nelerdir? 
5. FUCİDİN' in saklanması  
Başlıkları yer almaktadır. 
1. FUCİDİN nedir ve ne için kullanılır? 
FUCİDİN,  15, 21 veya 30 tabletlik ambalajlarda kullanıma sunulan bir antibiyotiktir.  
FUCİDİN,  etkin madde olarak sodyum fusidat içerir. Sodyum fusidat, bakterilerin 
çoğalmasını önleyici veya öldürücü etki gösterir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
•Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
•Eğer ilave sorularınız olursa, lütfen doktorunuza veya eczacınıza danışınız. 
•Bu ilaç kişisel olarak sizin için reçete edilmiştir, başkalarına vermeyiniz. 
•Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
•Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız  
2 FUCİDİN tablet,  
• Deri ve yumuşak doku enfeksiyonları,  
• Yara enfeksiyonları, 
• Septisemi (bakterilerin kana geçmesi sonucunda ateş ve titremeye neden olan hastalık)  
• Kemik ve kalp dokusu enfeksiyonları  
• Akciğer enfeksiyonu (pnömoni)  
• Kistik fibroz (akciğer, böbrek veya pankreasta bozukluğa neden olan kalıtımsal bir 
hastalık) ile ilişkili enfeksiyonlar,  
• Antibiyotik kullanımına bağlı ishalin geliştiği infeksiyonların tedavisinde kullanılır. 
2. FUCİDİN’i kullanmadan önce dikkat edilmesi gerekenler  
FUCİDİN’i aşağıdaki durumlarda KULLANMAYINIZ  
Eğer etkin maddeye ya da yardımcı maddelerden herhangi birine karşı aşırı duyarlılığınız varsa kullanmayınız.  
FUCİDİN’i aşağıdaki durumlarda DİKKATLİ KULLANINIZ  
Eğer;  
• Karaciğer rahatsızlığınız veya bozukluğunuz varsa  ya da sarılık (cildin veya göz akının 
sararması) olduysanız  
• Statinler olarak adlandırılan, yüksek kolesterol tedavisinde kullanılan ilaçlardan kullanıyorsanız  
• Safra kanalınızla ilgili bir probleminiz veya tıkanıklık var ise; safra kesesi taşları v.b  
• HIV virüsü tedavisinde kullanılan HIV -proteaz inhibitörleri olarak isimlendirilen bazı 
ilaçları  kullanıyorsanız  
 
FUCİDİN tabletleri kullanırken, karaciğeri etkileyen başka ilaçlar kullanıyorsanız doktorunuz 
düzenli kan testleri yapabilir. 
FUCİDİN ile tedavinizin yeteri kadar etkili olmadığını düşünüyorsanız bunu doktorunuza 
söyleyiniz. Başka bir antibiyotik tedavisinde olduğu gibi uzun süreli ya da tekrarlanan 
kullanım antibiyotiklere karşı direnç gelişme riskini artırabilir.  
 
Stevens -Johnson sendromu (SJS), toksik epidermal nekroliz (TEN) de dahil olmak üzere ciddi 
cilt reaksiyonları, eozinofili ve sistemik semptomlar (DRESS) ile ilaç reaksiyonu 
bildirilmiştir.  
3 • SJS/TEN başlangıçta kırmızımsı noktalar ve sıklıkla dairesel yamalar olarak 
görülebilir. Ayrıca ağız, boğaz, burun, üreme organları ve gözlerde (kırmızı ve şişmiş 
gözler) ülserler oluşabilir. Bu durum ciddi cilt döküntüleri ve genellikle ateş ve/veya 
grip benzeri semptomlardan önce gelir. Döküntüler cildin yaygın olarak soyulması ve 
hayatı tehdit edici komplikasyonlara yol açabilir veya ölümcül olabilir. 
• DRESS başlangıçta grip benzeri semptomlar ve yüzde döküntü, daha sonra yüksek 
vücut sıcaklığına sahip uzun süreli bir döküntü, kan testlerinde görülen karaciğer enzimlerinin seviyelerinde artış ve bir çeşit beyaz kan hücresi (eozinofili) ve 
genişlemiş lenf nodu artışı görülür. 
 Ciddi cilt reaksiyonlarının ortaya çıkması için en yüksek risk, tedavinin 8. haftasındadır. Eğer  
ciddi bir döküntü veya bu deri semptomlarından biri gelişirse, FUCİDİN tabletleri almayı  
bırakınız ve hemen doktorunuza başvurunuz veya tıbbi yardım alınız. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
FUCİDİN’in yiyecek ve içecek ile kullanılması  
FUCİDİN’in yiyecek ve içecekler ile etkileşimi yoktur. 
Hamilelik  
İlacı kullanmadan önce doktorunuza veya eczacınıza danışınız.  
 
FUCİDİN, hamilelik döneminde, zorunlu kalınmadıkça kullanılmamalıdır. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
 FUCİDİN, emzirme döneminde anne sütüne geçtiğinden zorunlu kalınmadıkça 
kullanılmamalıdır . 
Araç ve makine kullanımı  
FUCİDİN’in araç ve makine kullanımı üzerine herhangi bir etkisi yoktur. Eğer araç ve 
makine kullanmanızı durduracak herhangi bir yan etki hissederseniz doktorunuza danışınız.  
4 FUCİDİN’in içeriğinde bulunan bazı yardımcı maddeler hakkında önemli bilgiler  
FUCİDİN her dozunda 180 mg laktoz monohidrat içermektedir. Eğer daha önceden 
doktorunuz tarafından bazı şekerlere karşı intoleransınız (dayanıksızlığınız) olduğu 
söylenmişse bu tıbbi ürünü almadan önce doktorunuzla temasa geçiniz.  
Diğer ilaçlar ile birlikte kullanımı  
Fusidik asitin:  
- Kaslarda güçsüzlük, ağrıya ve nadiren iskelet kası hastalığına (rabdomiyoliz) yol 
açabileceğinden kan kolesterolünü düşüren statin grubu ilaçlar ile,  
- AIDS tedavisinde ve korunmasında  kullanılan çeşitli ilaçlar ile ( ritonavir , sakuinavir  gibi) 
- Kanı sulandıran ilaçlar  (oral antikoagülanlar) ile. Daha kolay kanamanız olabilir ve 
doktorunuzun dozunuzu değiştirmesi gerekebilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. FUCİDİN nasıl kullanılır?  
Uygun kullanım ve doz/uygulama sıklığı için talimatlar:  
Yetişkinlerde normal doz, günde üç kez bir tablettir. 8 saatte bir kullanılır. Şiddetli 
enfeksiyonlarda doktorunuz dozu arttırabilir.  
Uygulama yolu ve metodu:  
Tablet, bir bardak su ile bir bütün olarak yemeklerden sonra yutulmalıdır.  
Değişik yaş grupları:  
Çocuklarda kullanımı:   
Çocuklarda günlük toplam doz 30- 50 mg/kg/gün olup, günlük doz üçe bölünerek 
kullanılmalıdır.  
Yaşlılarda kullanımı:  
Yaşlılardaki uygulama aynen erişkinlerdeki gibidir. Özel kullanım durumları:  
Böbrek yetmezliği:  
Safra yolu ile atıldığından böbrek yetmezliği bulunan ve hemodiyalize giren hastalarda doz 
ayarlamasına gerek yoktur.  
Karaciğer yetmezliği:  
5 Karaciğer yetmezliği olan hastalarda doz ayarlaması yapılmalıdır.  
Şiddetli karaciğer yetmezliği ya da sarılığı olan hastalarda FUCİDİN kullanılmamalıdır.  
Uzun süre yüksek dozda FUCİDİN kullanan hastaların karaciğer fonksiyon testleri 
yapılmalıdır.  
Eğer FUCİDİN’i n etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla FUCİDİN kullandıysanız  
Eğer çok  fazla tablet alırsanız, ani bir kusma, ishal, mide ağrısı, mide ekşimesi ve mide 
bulantısı (hasta hissetme) yaşayabilirsiniz.  
 
FUCİDİN’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
FUCİDİN’i kullanmayı unutursanız  
Tabletinizi zamanında almayı unutursanız hatırladığınız anda alınız.  Bir sonraki dozu normal 
zamanında alınız.  
Unutulan dozları dengelemek için çift doz almayınız.  
FUCİDİN ile tedavi sonlandırıldığındaki oluşabilecek etkiler  
Uzun süreli FUCİDİN kullanımında sarılık görülebilir, tedavi sonlandırıldığında düzelir.  
Doktorunuzun almanız için söylediği tüm ilaçları almak çok önemlidir. Daha iyi hissetseniz 
bile ilacınızı bitirmelisiniz. Bunu yapmazsanız enfeksiyonunuz tekrarlayabilir.  
 
4. Olası yan etkiler nelerdir? 
Tüm ilaçlar gibi FUCİDİN ’in içeriğinde bulunan maddelere duyarlı olan kişilerde yan etkiler 
olabilir.   
Aşağıdakilerden biri olursa, FUCİDİN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Nefes almada zorlanma  
• Yüz ya da boğazda şişme  
• Deride ciddi döküntülerin oluşması  
Bunların hepsi çok ciddi yan etkilerdir.  
6 Eğer bunların biri sizde mevcut ise sizin FUCİDİN’e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
Aşağıdakilerden herhangi birini fark ederseniz, hemen doktorunuza bildiriniz  veya size 
en yakın hastanenin acil bölümüne başvurunuz :  
• Kaslarda zayıflık , 
• Kaslarda ağrı , 
• Kaslarda hassasiyet  ile karakterize rabdomiyoliz denilen bir durum oluşmuş olabilir. 
• Cildiniz veya gözlerinizin beyazı sarı görünüyorsa , 
• İdrar a çıkamıyorsanız  karaciğer veya böbreklerinizle ilgili problemler oluşmuş 
olabilir.  
• Açıklanamayan morarma veya kanama gerçekleşirse, 
• Kalıcı veya tekrarlayan ağız ülseri, boğaz ağrısı veya diğer enfeksiyonlar gelişirse  
kanınızdaki bazı hücrelerin seviyesi değişmiş olabilir.  
 
Bunların hepsi ciddi yan etkilerdir. Acil tıbbi müdahale gerekebilir.  
 FUCİDİN'i aldıktan sonra, tedavi edilmezlerse potansiyel olarak hayatı tehdit eden cilt 
reaksiyonlarına dönüşebilecek ciddi cilt reaksiyonları olduğu birkaç vaka bildirilmiştir. 
 
Aşağıdaki belirtilerden herhangi biri ni fark ederseniz, hemen doktorunuza bildiriniz. 
Yan etkilerin sıklığı bilinmemektedir (eldeki verilerden hareketle tahmin edilemiyor):  
• Stevens -Johnson sendromu ve toksik epidermal nekroliz dahil olmak üzere ciddi deri 
döküntüleri. Bunlar kırmızımsı lekeler veya genellikle gövdede su kabarcıkları  
bulunan dairesel yamalar , cilt döküntüleri , ağız, boğaz, burun, üreme organları  ve 
gözlerde  ülser  olarak ortaya çıkabilir ve öncesinde ateş ve grip benzeri belirtiler 
olabilir. Bu belirtilerden biri olursa FUCİDİN kullanmayı durdunuz ve derhal 
doktorunuza başvurunuz.   
• Yaygın döküntü, yüksek vücut ısısı, yüksek karaciğer enzimleri, kan anormallikleri 
(eozinofili), genişlemiş lenf düğümleri ve diğer vücut organlarının tutulumu (DRESS 
veya ilaç aşırı duyarlılık sendromu olarak da bilinen eozinofili ve sistemik belirtiler ile 
ilaç reaksiyonu). Bu belirtilerden biri olursa FUCİDİN kullanmayı durdunuz ve derhal 
doktorunuza başvurunuz.  
• Tedavinin başlangıcında ateşin eşlik ettiği cilt ve kabarcıklar ın altında şişlikler olan 
kırmızı, pullu yaygın bir döküntü (akut jeneralize ekzantematöz püstüloz). Bu 
7 belirtilerden biri olursa FUCİDİN kullanmayı durdunuz ve derhal doktorunuza 
başvurunuz.  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın:   10 hastanın en az birinde görülebilir. 
Yaygın:   10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:   1.000 hastanın birinden az görülebilir. 10.000 hastanın birinden fazla  
görülebilir. 
Çok seyrek:   10.000 hastanın birinden az görülebilir.  
Bilinmiyor:   (Eldeki verilerden hareketle tahmin edilemiyor)  
Aşağıdakilerden herhangi birini fark ederseniz, doktorunuza söyleyiniz:  
 
Yaygın  
• İshal  
• Mide bulantısı  
• Kusma  
• Karın ağrısı ve karında rahatsızlık hissi  
• Mide ekşimesi  
• Yorgunluk 
• Uyuşukluk 
• Halsiz lik 
Yaygın olmayan  
• Hızlı kalp atışı, diş eti kanaması, burun kanaması, soluk ya da solgun cilt, sık 
enfeksiyon geçirme gibi durumlarla seyredebilen kan hücrelerinin (alyuvar, akyuvar 
ve kan pulcukları) azalması (pansitopeni)  
• Kalıcı ya da tekrarlayan ağız ülserleri, boğaz ağrısı ya da diğer enfeksiyonlar la 
seyredebilen  beyaz kan hücrelerinin azalması (lökopeni)  
• Beklenmeyen morarma ya da kanamayla seyredebilen kan pulcuklarının azalması  
(trombositopeni)  
• Uyku hali  
• Kansızlık  
• Baş ağrısı  
• Karaciğer yetmezliği  
8 • Karaciğer enflamasyonu  
• Sarılık  
• Safra kanallarında tıkanıklık 
• Kanda bilirubin miktarında artış  
• Karaciğer fonksiyon test sonuçlarında anormallik 
• Böbrek yetmezliği  
• İştah kaybı  
• Açık renk dışkı  
• Koyu idrar  
• Kanda bazı hücrelerin seviyesinin değişmesi (açıklanamayan morarma veya kanama 
gerçekleşirse, kalıcı veya tekrarlayan ağız ülseri, boğaz ağrısı veya diğer 
enfeksiyonlar gelişirse)  
• Karaciğer ve böbrekleriniz ile ilgili problemler (cildiniz veya gözlerinizin beyazı sarı 
görünüyorsa, idrara çıkamıyorsanız)  
• Rabdomiyoliz ( kaslarda zayıflık, kaslarda ağrı, kaslarda hassasiyet)  
• Nefes almada zorlanma, yüz ya da boğazda şişme, deride ciddi döküntülerin oluşması 
(anafilaktik şok/anafilaktik reaksiyon)  
• Akut jeneralize ekzantematöz püstülozis (tedavinin başlangıcında ateşin eşlik ettiği deri ve kabarcıklar altında şişliklerle beraber kırmızı, pullu yaygın döküntü)  
Seyrek  
• Karaciğer fonksiyonlarında anormallik  
• Yüz, dudaklar, ağız, boğaz, el, kol ve bacaklarda şişlik, karın ağrısı, bulantı, kusma, nefes almada zorluk (anjiyoödem)  
• Aşırı duyarlılık (hipersensitivite)  
• Kaşıntı 
• Ciltte kızarıklık, döküntü, kaşıntı, kaşıntılı döküntü 
Bilinmiyor  
• Stevens -Johnson sendromu (grip benzeri belirtilerle başlar ve ardından cildin üst 
katmanının ölerek dökülmesine neden olan cilde yayılan ağrılı kırmızı veya morumsu kızarıklıklar ve su kabarcıkları oluşur)  
•  Toksik epidermal nekroliz (kabarma ve cildin soyulması ile karakterize hayatı tehdit 
eden bir cilt hastalığı)  
9 •  Eozinofili ve sistemik semptomlar ile ilaç reaksiyonu sendromu (DRESS ya da ilaç 
aşırı duyarlılık sendromu olarak bilinen) (yaygın döküntü, yüksek vücut sıcaklığı, 
karaciğer enzimlerinde yükselme, kan anormallikleri (eozinofili), genişlemiş lenf 
düğümleri ve diğer organların tutulumu)  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr . sitesinde yer alan “ İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
5. FUCİDİN’in s aklanması  
FUCİDİN’i  çocukların göremeyeceği, erişemeyeceği yerlerde ve ambalajında saklayınız .   
25oC’nin altındaki oda sıcaklığında saklayınız.  
Son kullanma tarihiyle uyumlu olarak kullanınız .  
Ambalajdaki son kullanma tarihinden sonra FUCİDİN’i kullanmayınız. 
Eğer üründe ve/veya ambalajında bozukluklar fark ederseniz FUCİDİN’i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhs at sahibi  : 
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak /Sarıyer/ İstanbul  
 
 
 
10 Üretim yeri:   
Abdi İbrahim İlaç San. ve Tic. A.Ş.  
Esenyurt / İstanbul  
 
Bu kullanma talimatı  ../../…. tarihinde onaylanmıştır.  
 
