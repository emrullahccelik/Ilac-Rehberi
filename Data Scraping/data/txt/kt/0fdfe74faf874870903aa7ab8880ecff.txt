1/15 KULLANMA TALİMATI 
RAPİNORM 100 mg film kaplı tablet 
Ağızdan alınır.  
 Etkin maddeler : 100 mg Topiramat  
 Yardımcı maddeler : Prejelatinize mısır nişastası, mikrokristalin selüloz, kolloidal 
silikon dioksit, magnezyum stearat, opadry yellow (hipromelloz, titanyum dioksit 
(E171), macrogol/peg, sarı demir oksit (E172) ve talk). 
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
 
 
 
 
 
 
 
 
 
Bu Kullanma Talimatında: 
1. RAPİNORM nedir ve ne için kullanılır?  
2. RAPİNORM ‘u kullanmadan önce dikkat edilmesi gerekenler  
3. RAPİNORM nasıl kullanılır?  
4. Olası yan etkiler nelerdir?  
5. RAPİNORM ‘un saklanması  
Başlıkları yer almaktadır. 
1.RAPİNORM nedir ve ne için kullanılır?  
RAPİNORM 100 mg Film Kaplı Tablet, sarı renkli, bikonveks, bir yüzü ‘R 100’ baskılı Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 Bu kullanma talimatını saklayınız. Daha sonra tekrar okumaya ihtiyaç 
duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz. 
 Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  2/15 yuvarlak film tablet halindedir. Her kutuda 60 tablet bulunmaktadır. 
RAPİNORM, etkin madde olarak antiepileptik (sara hastalığına karşı kullanılan) ilaç grubuna 
dahil olan topiramat içerir. 
RAPİNORM, aşağıdaki durumların tedavisinde kullanılır: 
 
- Sara (epilepsi) hastalığının tedavisinde 
 Tek başına: Erişkinler ve 6 yaşından büyük çocuklardaki sara nöbetlerinde,  
 Diğer sara ilaçlarıyla birlikte: Erişkinler ve 2 yaşından büyük çocuklardaki sara 
nöbetlerinde  
-  Erişkinlerdeki migren ataklarının önlenmesinde  
 
RAPİNORM doktorunuz tarafından bu durumlarda tek başına ya da diğer ilaçlara ek olarak 
reçete edilmiş olabilir. 
RAPİNORM, sara hastalığındaki nöbetleri ve migren ataklarını beyindeki sinirler ve 
kimyasalları etkileyerek önlemektedir. 
RAPİNORM doktorunuz tarafından başka bir nedenle de size reçete edilmiş olabilir. Bu ilacın 
size niye reçete edildiği konusunda bir sorunuz olursa, bu konuyu doktorunuza sorunuz. 
2.RAPİNORM ’u kullanmadan önce dikkat edilmesi gerekenler   
RAPİNORM ’u aşağıdaki durumlarda KULLANMAYINIZ  
Eğer; 
- İlacın etkin maddesine ya da bileşimindeki yardımcı maddelerden herhangi birine alerjiniz 
(aşırı duyarlılığınız) varsa, (Bu talimatın başındaki yardımcı maddeler listesine bakınız). 
- Hamilelerde veya etkili doğum kontrol yöntemi kullanmayan çocuk doğurma potansiyeli 
bulunan kadınlarda migren atakların önlenmesinde bu ilacı kullanmayınız (daha fazla bilgi 
için hamilelik ve emzirme bölümüne bakınız). RAPİNORM kullanırken uygulamanız 
gereken en iyi doğum kontrol yöntemini doktorunuz ile konuşunuz. 
Bu durumların sizin için geçerli olup olmadığından emin değilseniz, doktorunuza ya da 
eczacınıza başvurunuz. 
 
RAPİNORM ’u aşağıdaki durumlarda DİKKATLİ KULLANINIZ: 
Eğer; 
- Özellikle böbrek taşı olmak üzere, böbrek hastalığınız varsa, ya da kanınız böbrek 3/15 cihazıyla temizleniyorsa (diyaliz), 
- Kan veya vücut sıvılarıyla ilgili bir rahatsızlık geçirdiyseniz (metabolik asidoz), 
- Karaciğerinizde bir hastalık varsa, 
- Göz hastalığınız, özellikle göz içi tansiyonunuz varsa, 
- Vücudun büyümesi ve gelişmesiyle ilgili bir sorun varsa, 
- Yağdan zengin bir diyet (ketojenik) uyguluyorsanız, 
- Epilepsi tedavisi için RAPİNORM alıyorsanız ve hamileyseniz ya da çocuk doğurma 
potansiyeliniz varsa (ayrıntılı bilgi için “Hamilelik” ve “Emzirme” bölümlerine bakınız), 
- Terleme azalmanız varsa, 
- Duygu durum bozuklukları / depresyon varsa, 
- Bilişsel fonksiyon yetersizliğiniz varsa 
- Görme alanı bozukluğu meydana gelirse 
Bu durumların sizin için geçerli olup olmadığından emin değilseniz, RAPİNORM 
kullanmadan önce doktor veya eczacınızla konuşunuz. 
Doktorunuza danışmadan ilacınızı kesmeyiniz. 
Görme alanı bozuklukları, RAPİNORM kullanan hastalarda yükselmiş intraoküler basınçtan 
(göz içi basınç) bağımsız olarak raporlanmıştır. Klinik çalışmalarda, bu vakaların çoğu 
RAPİNORM kullanımı kesildikten sonra düzelmiştir. RAPİNORM tedavisinin herhangi bir 
döneminde görme alanı bozuklukları meydana gelirse, ilacın bırakılması düşünülebilir. 
RAPİNORM’a alternatif olarak verilen ve topiramat içeren herhangi bir ilacı almadan önce 
doktorunuzla konuşunuz. 
RAPİNORM kullanırken kilo verebilirsiniz; o nedenle bu ilacı kullanırken kilonuz düzenli 
olarak kontrol edilecektir. Eğer çok fazla kilo verirseniz, ya da bu ilacı kullanan bir çocuk 
yeterince kilo almıyorsa, doktorunuza başvurunuz. 
RAPİNORM gibi sara ilaçlarıyla tedavi görmekte olan az sayıda insanda, kendilerine zarar 
verme veya öldürme düşünceleri ortaya çıkmıştır. Sizde herhangi bir zaman bu türlü intihar 
düşüncesi oluşursa, derhal doktorunuza başvurunuz. 
RAPİNORM ciddi cilt reaksiyonlarına neden olabilir, deri döküntüsü ve / veya kabarcıklar 
geliştirirseniz derhal doktorunuza bildiriniz (ayrıca bkz. bölüm 4 "Olası yan etkiler"). 
RAPİNORM özellikle valproik asit ya da sodyum valporat isimli ilaçlarla kullanıldığında, 4/15 nadir olarak beyin fonksiyonunda değişikliğe sebep olan kanda yüksek seviyede amonyak 
görülmesine sebep olabilir (kan tahlilinde görülür). Eğer aşağıdaki etkiler sizde görülürse, 
bunlar ciddi bir durumun belirtisi olabilir, derhal doktorunuza başvurunuz; 
- düşünmede, bilgileri hatırlamada ve problem çözmede zorlanma 
- daha az tetikte veya farkında olma 
- düşük enerjiyle birlikte çok uykulu hissetme 
Yüksek dozlarda RAPİNORM kullananlarda bu etkilerin oluşma riski artabilir. 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
RAPİNORM ’un yiyecek ve içecek ile kullanılması  
- RAPİNORM’u yemeklerden önce, sonra ya da yemeklerle birlikte alabilirsiniz. 
- RAPİNORM kullanırken, gün içinde bol su içiniz; bu böbrek taşı oluşmasını önlemede 
yardımcı olacaktır. 
- Sersemlik hali gibi istenmeyen etkilerini arttırabileceğinden RAPİNORM kullanırken 
alkollü içecekleri kullanmayınız. 
 
Hamilelik  
İlacı kullanmadan önce doktorunuza veya eczacınıza danışınız. 
Migren ağrılarının önlenmesi: 
RAPİNORM doğmamış bebeğe zarar verebilir. Hamileyseniz RAPİNORM kullanmamanız 
gerekir. Hamile kalma potansiyeliniz varsa ve etkili bir doğum kontrol yöntemi 
kullanmıyorsanız, migren ağrılarını önlemek için RAPİNORM kullanmamalısınız. En etkili 
doğum kontrol yöntemi ve RAPİNORM ‘un sizin için uygunluğu ile ilgili doktorunuzla 
konuşunuz. RAPİNORM tedavisine başlamadan önce gebelik testi yapınız. 
 
Sara (epilepsi) hastalığının tedavisi: 
Hamile kalma ihtimaliniz varsa RAPİNORM yerine mümkün olan diğer tedavileri doktorunuz 
ile konuşunuz. Eğer RAPİNORM ile tedaviye karar verilirse, etkili doğum kontrol yöntemi 
kullanınız. RAPİNORM kullanımı esnasında uygulanacak en etkili doğum kontrol yöntemini 
doktorunuzla konuşunuz. RAPİNORM tedavisine başlamadan önce gebelik testi yapınız. 
Hamile kalmak istiyorsanız doktorunuzla konuşunuz. 5/15 - Diğer antiepileptik ilaçlarda da olduğu gibi, RAPİNORM’un hamilelerde kullanılması 
durumunda doğmamış çocuğa zarar verme riski vardır. Hamilelik döneminde epilepsi 
tedavisi için RAPİNORM kullanımının riskleri ve faydaları konusunda bilgilerinizin net 
olduğundan emin olunuz. 
- Eğer hamileyken RAPİNORM kullanırsanız, bebeğinizde özellikle yarık dudak (üst 
dudağın ayrık olması) ve yarık damak (damağın ayrık olması) gibi doğum kusurlarının 
görülme riski daha yüksektir. Yenidoğan erkek bebeklerin penislerinde bozuk oluşum 
(hipospadya) görülebilir. Bu etkiler siz hamile olduğunuzu bilmediğiniz, hamileliğin erken 
dönemlerinde oluşabilir. 
- Eğer hamileyken RAPİNORM kullanırsanız, bebeğiniz beklenenden daha küçük 
doğabilir. Hamilelik esnasında bu risk hakkında sorularınız olursa doktorunuz ile 
konuşunuz. 
- Durumunuzu tedavi etmek için doğum kusuru riski az olan diğer ilaçlar mümkün olabilir. 
- RAPİNORM kullanırken hamile kalırsanız hemen doktorunuza söyleyiniz. Siz ve 
doktorunuz hamileliğiniz sırasında RAPİNORM tedavisine devam edip etmeyeceğinize 
karar vermelisiniz. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız. 
- RAPİNORM’un içerisinde bulunan etkin madde (topiramat) anne sütüne geçer. Anne 
sütüyle beslenen bebeklerde özellikle ishal, uyuklama, sinirlilik ve az kilo alımını içeren 
etkiler görülmüştür. Bu durumda emzirmenin veya RAPİNORM tedavisinin bırakılması 
konusunu doktorunuz sizinle konuşacaktır. Doktorunuz ilacın anneye önemini ve bebeğe 
olan riskini dikkate alacaktır.  
- Bebeğinizi emziriyor ve RAPİNORM kullanıyorsanız, bebeğinizde olağan dışı bir durum 
görürseniz hemen doktorunuza söyleyiniz. 
Araç ve makine kullanımı 
RAPİNORM, araç ve makina kullanma yeteneğinizi etkileyecek şekilde yorgunluk, sersemlik 
hali, baş dönmesine yol açabilir. Ayrıca görmenizi etkileyerek görme bozuklukları ve/veya 
bulanık görmeye yol açabilir. Doktorunuzla konuşmadan araç ve makine kullanmayınız. 6/15 Diğer ilaçlar ile birlikte kullanımı  
RAPİNORM’a ek olarak herhangi bir ilaç almadan önce doktorunuza danışınız. 
Eğer halen reçeteli ya da reçetesiz herhangi bir ilaç kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz. 
RAPİNORM ile belirli bazı ilaçlar birbirleri ile etkileşebilirler. Bazı durumlarda, diğer 
ilaçların dozlarında veya RAPİNORM dozunda ayarlama yapılması gerekebilir. Özellikle 
aşağıdaki ilaçları kullanıyorsanız doktorunuza veya eczacınıza bunlar hakkında mutlaka bilgi 
veriniz: 
- Sara hastalığının tedavisi için kullanılan fenitoin, karbamazepin, valproik asit, 
fenobarbital, primidon ya da lamotrijin gibi ilaçlar 
- Digoksin (kalp hastalıklarını tedavisi için kullanılan bir ilaç) 
- Sarı kantaron (St John’s Wort) gibi depresyon tedavisinde kullanılabilen bitkisel ilaçlar, 
- Kanı sulandırmak için kullanılan varfarin  
- Doğum kontrol hapı (RAPİNORM bunların etkisini azaltabilir), 
- Lityum, risperidon (bipolar hastalık ve şizofreni gibi ruh hastalıklarında kullanılan ilaçlar) 
- Hidroklorotiyazit (vücut dokularının sıvı birikimine bağlı şişkinliği ya da yüksek tansiyon 
durumunda kullanılan bir ilaçtır) 
- Metformin, pioglitazon glibenklamid, (gliburid, şeker hastalığının tedavisinde kullanılan 
ilaçlar) 
- Propranolol, (başlıca yüksek tansiyon için kullanılan ilaç) 
- Diltiazem (yüksek tansiyon durumunda ya da kalp anjinini önlemek için kullanılan bir 
ilaçtır) 
- Tepki sürenizi yavaşlatan herhangi bir ilaç (bunlar arasında uyku ilaçları veya sizde 
sersemlik hali oluşturabilen ağrı kesici ilaçlar, mizaçta çökkünlük ilaçları, sakinleştiriciler, 
kas gevşeticiler ya da antihistaminikler bulunabilir) 
- Amitriptilin, dihidroergotamin, haloperidol, sumatriptan, pizotifen, venlafaksin, flunarizin 
- RAPİNORM CYP2C19 enzimini inhibe eder ve bu enzim yolu ile metabolize olan diğer 
maddeler ile (örneğin; diazepam, imipramin, moklobemid, proguanil, omeprazol) 
etkileşime geçebilir. 
- Merkezi Sinir Sistemini deprese eden ilaçlar ve alkol ile birlikte kullanılmaması 
önerilmektedir. 
Bu ilaçların etkileri RAPİNORM kullandığınızda değişebilir ya da bu ilaçlar RAPİNORM’un 
etkisinde değişiklik oluşturabilir. Doktorunuz bu ilaçlardan herhangi birini kullanıyorsanız ne 
yapmanız gerektiğini size söyleyecektir. 7/15 Özellikle düşüncelerinizde, konsantrasyonda veya kas koordinasyonunda azalma veya 
bozulmaya neden olacak diğer ilaçları alıyorsanız (örneğin santral sinir sistemi baskılayıcı 
ilaçlar; kas gevşetici ve sakinleştirici ilaçlar gibi), doğum kontrol hapı alıyorsanız doktor veya 
eczacınıza haber verin. RAPİNORM doğum kontrol hapınızın etkisini azaltabilir. 
RAPİNORM kullanırken uygulamanız gereken en etkili doğum kontrol yöntemini doktorunuz 
ile konuşunuz. 
RAPİNORM ile birlikte doğum kontrol hapı kullanıyorsanız ve adet kanamalarınızda 
değişiklik varsa doktorunuza haber veriniz. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.RAPİNORM nasıl kullanılır?  
 Uygun kullanım ve doz/uygulama sıklığı için talimatlar:  
Doktorunuz ayrı bir tavsiyede bulunmadıkça bu talimatları takip ediniz.  
- İlacınızı zamanında almayı unutmayınız.  
- Doktorunuz RAPİNORM ile tedavinizin ne kadar süreceğini size bildirecektir. Tedaviyi 
erken kesmeyiniz çünkü istenen sonucu alamazsınız.  
- Doktorunuz muhtemelen size düşük bir doz ile başlayacak ve sizin için en doğru dozu 
bulana kadar yavaşça arttıracaktır.  
Bu talimatta genelde önerilen dozlar belirtilmiştir. Ancak doktorunuz RAPİNORM’u burada 
belirtilenden yüksek ya da düşük dozlarda kullanmanızı söylemişse, lütfen doktorunuzun 
söylediği şekilde kullanınız. 
Erişkinlerde doz: 
 Sara hastalığı – Tedaviye günde 25-50 mg gibi düşük dozlarla başlanır. Daha sonra size en 
uygun doza ulaşılır. 
 Migren – Tedaviye geceleri alınan 25 mg’lık tek bir dozla başlanarak bir hafta süreyle bu 
doz kullanılır. Daha sonra haftada bir ya da daha uzun bir zaman diliminde yapılan 25 
mg’lık doz yükseltmeleriyle, size en uygun doza ulaşılır. 
 Uygulama yolu ve metodu:  
RAPİNORM’u yemeklerden önce, sonra ya da yemeklerle birlikte alabilirsiniz. Tabletler her 8/15 zaman bol su ile alınmalıdır. RAPİNORM alırken böbrek taşı oluşumunu önlenmek için gün 
boyunca bol sıvı içmelidir. Tabletleri bütün olarak yutunuz, çiğnemeyiniz. 
 
 Değişik yaş grupları  
Çocuklarda kullanımı  
İki yaş ve üzerindeki sara hastalığı olan çocuklar için tedaviye, çocuğun vücut ağırlığına göre 
günde 25 mg ya da daha düşük bir dozla başlanır. Daha sonra haftada bir ya da daha uzun bir 
zaman diliminde yapılan 25 mg’lık doz yükseltmeleriyle, çocuğa en uygun doza ulaşılır.  
Yaşlılarda kullanımı: 
Altta yatan bir böbrek hastalığı olmadığı sürece yaşlılarda kullanımı için herhangi bir doz 
ayarlaması gerekmez. 
 Özel kullanım durumları  
Böbrek yetmezliği:  
Özellikle böbrek taşı olmak üzere böbrek hastalığı veya böbrek yetmezliği olan hastalarda ilaç 
verilirken dikkatli olunmalıdır. 
Karaciğer yetmezliği 
Orta ya da şiddetli karaciğer yetmezliği olan hastalarda ilaç verilirken dikkatli olunmalıdır. 
Eğer RAPİNORM’un etkisinin çok güçlü veya zayıf olduğuna dair bir izleniminiz var ise, 
doktorunuz veya eczacınız ile konuşunuz. 
Kullanmanız gerekenden daha fazla RAPİNORM kullandıysanız:  
Kullanmanız gerekenden fazla RAPİNORM kullanmışsanız hemen doktorunuzu görünüz. 
Sizde uyku hali, yorgunluk, dikkatsizlik, koordinasyon eksikliği, düşük kan basıncına bağlı 
olarak baş dönmesi, konuşmada veya konsantre olmada bozukluklar, çift ya da bulanık görme, 
mizacınızda bir çökkünlük hali ya da ajitasyon, karın ağrısı, nöbetler görülebilir. 
Diğer ilaçlarla birlikte RAPİNORM alıyor iseniz doz aşımı gelişebilir. 
RAPİNORM’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
RAPİNORM ’u kullanmayı unutursanız:  
- İlacınızı almayı unuttuğunuzu hatırlar hatırlamaz almayı unuttuğunuz dozu alınız ve daha 9/15 sonra normalde kullandığınız saatlerde almaya devam ediniz. 
- İlacınızı almayı unuttuğunuzu hatırladığınız zaman, bir sonraki dozu almanız gereken 
zamana çok yakınsa bu dozu atlayınız ve daha sonra normalde kullandığınız saatlerde 
almaya devam ediniz. 
- Eğer iki ya da daha fazla doz almayı unutmuş iseniz, doktorunuza başvurunuz 
Unutulan dozları dengelemek için çift doz almayınız. 
RAPİNORM ile tedavi sonlandırıldığında oluşabilecek etkiler:  
RAPİNORM tedavisine doktorunuz size kesmenizi söyleyene kadar devam etmelisiniz. 
Doktorunuz RAPİNORM ile tedavinizin ne kadar süreceğini size bildirecektir. Tedaviyi erken 
kesmeyiniz çünkü istenen sonucu alamazsınız ve hastalığınızın belirtileri geri dönebilir. 
Tedaviye son verilmesi, kullanılan dozun yavaş yavaş azaltılarak kesilmesi yoluyla olmalıdır. 
 
4.Olası yan etkiler nelerdir?  
Tüm ilaçlarda olduğu gibi RAPİNORM’un içeriğinde bulunan maddelere duyarlı olan 
kişilerde yan etkiler olabilir. 
Yan etkiler şu şekilde sınıflandırılır: 
Çok yaygın  :10 hastanın en az 1’inde görülebilir. 
Yaygın   :10 hastanın birinden az, fakat 100 hastanın birinden fazla görülebilir. 
Yaygın olmayan :100 hastanın birinden az, fakat 1.000 hastanın birinden fazla 
görülebilir. 
Seyrek  :1.000 hastanın birinden az, fakat 10.000 hastanın birinden fazla 
görülebilir. 
Çok seyrek   :10.000 hastanın birinden az görülebilir. 
Bilinmiyor  : Eldeki verilerden hareketle tahmin edilemiyor. 
Aşağıdakilerden biri olursa, RAPİNORM’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
- RAPİNORM’a karşı aşırı duyarlılık görülme sıklığı seyrektir. Aşırı duyarlılık örneğin 
deride döküntüler, kaşıntı, kurdeşen, nefes kesilmesi ya da soluk alıp vermede zorluk 
ve/veya yüzde şişme gibi belirtilerle tanınabilir.  
Bunların hepsi çok ciddi yan etkilerdir. 
Eğer bunlardan biri sizde mevcut ise, sizin RAPİNORM’a karşı ciddi alerjiniz var demektir. 10/15 Acil tıbbi müdahaleye veya hastaneye yatırılmanıza gerek olabilir. 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz: 
 
Çok yaygın  
- Mizaçta çökkünlük hali (depresyon); yeni başlayan ya da ağırlaşan 
Yaygın  
- Nöbetler 
- Korku ve endişe hali, aşırı huzursuzluk, ruhsal durum (mizaç) değişiklikleri, zihin 
karışıklığı, zaman ve mekan uyumunun kaybedilmesi 
- Konsantrasyon bozukluğu, düşünme yetisinde yavaşlama, hafıza kaybı, hafızayla ilgili 
sorunlar (yeni başlangıç, ani değişiklikler ya da kötüleşme) 
- Böbrek taşı, sık idrara çıkma veya idrar yaparken ağrı 
Yaygın olmayan  
- Kanda asit düzeyinin yükselmesi (nefes darlığı dahil nefes alıp vermede sorunlar, iştah 
kaybı, bulantı, kusma, aşırı yorgunluk, kalp atışlarında hızlanma ya da düzensizlik gibi 
belirtiler verebilir) 
- Terlemede azalma veya hiç terlememe (özellikle yüksek sıcaklığa maruz kalan genç 
çocuklarda) 
- Kendine zarar verme düşünceleri veya kendine zarar verme girişimi 
- Görme alanının bir kısmında kayıp 
Seyrek  
- Glokom (gözde sıvı birikmesi ve bunun sonucunda göz içi basıncında artış, gözde ağrı ve 
görme bozukluğu) 
- Stevens-Johnson sendromu ve toksik epidermal nekroliz gibi ciddi cilt reaksiyonları, 
bunlar kabarcıklı veya kabarcıksız döküntüler olarak görünebilir. Ağızda, boğazda, 
burunda, gözlerde ve cinsel organ çevresinde cilt tahrişi, yaralar veya şişlik. Deri 
döküntüleri, yaşamı tehdit eden sonuçlarla birlikte ciddi yaygın deri hasarına (epidermisin 
ve yüzeysel mukoza zarının soyulması) dönüşebilir. 
- Düşünmede, bilgileri hatırlamada ve problem çözmede zorlanma, daha az tetikte veya 
farkında olma, düşük enerjiyle birlikte çok uykulu hissetme – bu belirtiler beyin 11/15 fonsiyonlarında değişikliğe sebep olabilen (hiperamonyemik ensefalopati) kanda yüksek 
seviyede amonyak olduğunun (hiperamonyemi) işareti olabilir. 
Bilinmiyor 
− Göz kızarıklığı, ağrı, ışığa duyarlılık, göz akıntısı, küçük noktalar görmek veya bulanık 
görme gibi belirtiler gösteren göz iltihabı (üveit). 
Bunların hepsi ciddi yan etkilerdir. Acil tıbbi müdahale gerekebilir. 
Aşağıdakilerden herhangi birini fark ederseniz, doktorunuza söyleyiniz: 
Çok yaygın  
- Burunda dolgunluk hissi, burun akıntısı, boğaz ağrısı 
- Vücudun çeşitli bölümlerinde karıncalanma, ağrı ya da uyuşmalar 
- Uykulu hal, yorgunluk 
- Baş dönmesi 
- Bulantı, ishal 
- Kilo kaybı 
Yaygın  
- Kansızlık 
- Alerjik reaksiyonlar (deride döküntüler, kızarıklık, kaşınma, yüzde şişlik, kurdeşen gibi) 
- İştah kaybı, iştah azalması 
- Saldırganlık, aşırı heyecan ve hareketlilik, öfkelilik, anormal davranışlar 
- Uykuya dalmada ya da uykuyu sürdürmede güçlük 
- Konuşmada sorunlar, geveleyerek konuşma 
- Sakarlık ya da hareketlerde düzen tutturamama, yürürken dengesizlik hissi 
- Günlük rutin işleri yapabilme yetisinde azalma 
- Tat duyusunda azalma ya da kaybolma, veya bu duyunun bulunmaması 
- İstek dışı titreme ya da sarsılma; gözlerde kontrol edilemeyen ve hızlı hareketlilik 
- Görme bozuklukları (çift görme, bulanık görme, görme azalması, bir yere odaklanmada 
zorluk gibi) 
- Dönme hissi (vertigo), kulak çınlaması, kulak ağrısı 
- Nefes darlığı 
- Öksürük 
- Burun kanaması 
- Ateş, kendini iyi hissetmeme, zayıflık 12/15 - Kusma, kabızlık, karında ağrı ya da huzursuzluk, hazımsızlık, mide ya da bağırsak 
enfeksiyonu 
- Ağız kuruluğu 
- Saç dökülmesi 
- Kaşıntı 
- Eklemlerde ağrı ya da şişme, kaslarda spazm ya da seğirme, kaslarda ağrı ya da zayıflık, 
göğüs ağrısı 
- Kilo artışı 
Yaygın olmayan  
- Kan pulcuklarında azalma (kanamanın durmasını sağlayan kan hücreleri), enfeksiyonlara 
karşı koruma sağlayan beyaz kan hücrelerinde azalma, kandaki potasyum düzeylerinde 
azalma 
- Karaciğer enzimlerinde artış, eozinofil denilen kan hücrelerinde artış 
- Boyun, koltuk altı ya da kasıklarda bezeler 
- İştah artışı 
- Mizaçta yükselme (aşırı neşe ve hareketlilik) 
- Gerçekte olmayan şeyleri duyma, görme ya da hissetme, ağır ruh hastalığı (psikoz) 
- Duygulanım kaybı, duygulanımı göstermeme, olağan dışı kuşkuculuk, panik atak 
- Okuma, konuşma ya da yazma ile ilgili sorunlar 
- Huzursuzluk, aşırı hareketlilik 
- Düşünme yetisinde azalma, uyanıklık ya da tetikte olma halinde gerileme 
- Vücut hareketlerinde azalma veya yavaşlama, istek dışı anormal ya da tekrarlayıcı kas 
hareketleri 
- Baygınlık 
- Dokunma duyusunda bozulmalar 
- Koku alma duyusunda bozulma ya da kayıp, kokuları farklı algılama 
- Bir migren ya da sara nöbetinden önce gelen olağan dışı duyu veya hisler 
- Gözde kuruluk, gözlerin ışığa karşı hassaslaşması, göz kapağında seğirme, göz yaşarması 
- İşitmede azalma ya da kayıp, bir kulakta işitme kaybı 
- Yavaş ya da düzensiz kalp atışları, göğüste kalp atışlarının hissedilmesi 
- Kan basıncında düşme, ayağa kalkıldığında kan basıncının düşmesi (bu nedenle 
RAPİNORM alan bazı hastalar aniden ayağa kalktıklarında veya yatarken aniden oturur 13/15 duruma geçtiklerinde baygınlık ya da baş dönmesi hissedebilir veya baygınlık 
geçirebilirler) 
- Yüz ve boyunda kızarıklık, sıcak basması 
- Pankreas iltihabı (pankreatit) 
- Aşırı gaz çıkarma, göğüs kemiği arkasında yanma, karında şişkinlik ya da gerginlik 
- Dişeti kanaması, tükürük artışı, ağızdan salya gelmesi, nefes kokusu 
- Aşırı sıvı içme, susuzluk hissi 
- Deride renk değişikliği 
- Kas sertliği, yan ağrıları 
- İdrarda kan, idrar kaçırma (idrar kontrolünün olmayışı), acil idrar yapma isteği, böğür ya 
da böbrek ağrısı 
- Sertleşme sorunu veya sertleşmeyi sürdürmede güçlük, cinsel işlevlerde bozukluk 
- Grip benzeri belirtiler 
- El ve ayak parmaklarında soğukluk 
- Sarhoşluk hissi 
- Öğrenme zorluğu 
Seyrek  
- Mizaçta çok aşırı yükselme (çok aşırı neşe ve hareketlilik) 
- Bilinç kaybı 
- Bir gözde görme kaybı, geçici körlük, gece körlüğü 
- Göz tembelliği 
- Göz içinde ve çevresinde şişmeler 
- Soğuğa maruz kalındığında el ya da ayak parmaklarında uyuşma, karıncalanma ve renk 
değişikliği (beyaz, mavi ve daha sonra kırmızı) 
- Karaciğer iltihabı, karaciğer yetmezliği 
- Anormal cilt kokusu 
- Kol ve bacaklarda rahatsızlık hissi 
- Böbrek bozuklukları 
Bilinmiyor  
 Makulopati, gözün retina tabakasında görmenin en keskin olduğu makula adındaki küçük 
bölgenin bir hastalığıdır. Görmenizde azalma ya da değişiklik fark ederseniz doktorunuza 
başvurmalısınız. 14/15 Çocuklar: 
Çocuklardaki yan etkiler, genellikle erişkinlerde görülenlere benzerdir, fakat aşağıdaki yan 
etkiler yetişkinlere göre çocuklarda daha yaygın olabilir. 
- Konsantrasyon problemleri 
- Kanda artmış asit seviyesi 
- Kendine ciddi zarar verme düşünceleri 
- Yorgunluk 
- Azalmış ya da artmış iştah 
- Saldırganlık, anormal davranış 
- Uykuya dalmada ya da uykuyu sürdürmede güçlük 
- Kendini iyi hissetmeme 
- Kandaki potasyum seviyesinde azalma 
- Hissizlik gösterme ve/veya hissetmeme 
- Gözde sulanma 
- Azalmış ya da düzensiz kalp atışları 
Çocuklarda görülebilecek diğer yan etkiler: 
Yaygın  
- Dönme hissi (vertigo) 
- Kusma 
- Ateş 
 
Yaygın olmayan  
- Kanda eozinofillerin (bir çeşit kan hücresi) artışı 
- Hiperaktivite 
- Sıcaklık hissi 
- Öğrenme bozukluğu  
Bunlar RAPİNORM’un hafif yan etkileridir. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 15/15 etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
5.RAPİNORM ’un saklanması  
RAPİNORM’u çocukların göremeyeceği ve erişemeyeceği yerlerde ve ambalajında saklayınız.  
RAPİNORM’u   25°C altındaki oda sıcaklıklarında, nemden korumak için orijinal ambalajında 
saklayınız.  
Son kullanma tarihiyle uyumlu olarak kullanınız.  
Kutusunda belirtilen son kullanma tarihinden sonra RAPİNORM ’u kullanmayınız. 
Eğer üründe ve/veya ambalajında bozukluklar fark ederseniz RAPİNORM’u kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
Ruhsat Sahibi:   
World Medicine İlaç San. ve Tic. A.Ş. 
Bağcılar / İstanbul 
 
Üretim yeri:  
World Medicine İlaç San. ve Tic. A.Ş. 
Bağcılar / İstanbul 
 
Bu kullanma talimatı .......... tarihinde onaylanmıştır.  