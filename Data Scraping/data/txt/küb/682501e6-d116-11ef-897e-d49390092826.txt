KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
TOPİKAZOL %1 Deri Spreyi, Çözelti
2. KALİTATİF VE KANTİTATİF BİLEŞİM
Etkin madde:
1 g deri spreyi içerisinde:
Ekonazol nitrat 10 mg
Yardımcı maddeler:
1 g deri spreyi içerisinde:
Propilen glikol 745 mg
Yardımcı maddeler için 6.1.’e bakınız.
3. FARMASÖTİK FORM
Çözelti
Hafif parfüm kokulu, renksiz, saydam çözelti
4. KLİNİK ÖZELLİKLER
4.1. Terapötik endikasyonlar
Yüzeyel mantar enfeksiyonlarının tedavisinde endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Doktor tarafından başka bir şekilde önerilmediği takdirde yeterli miktarda TOPİKAZOL;
tinea pedis, tinea cruris, tinea corporis, tinea versicolorda günde 1 defa ve kutanöz
kandidiyaziste günde 2 defa etkilenen bölgelere uygulanır. İntertriginöz alanlar nemli
olduğunda, TOPİKAZOL uygulanmadan önce ilgili alanlar sargı bezi veya bandaj ile
silinerek kurulanmalıdır.
Tırnak mantarlarının tedavisinde kapalı bandaj kullanımı önerilmektedir. Tedaviye
başlandıktan kısa bir süre sonra hastaların çoğunda semptomlarda azalma görülse de,
tekrarlama olasılığını azaltmak için kandida enfeksiyonları, tinea cruris ve tinea corporiste
2 hafta, tinea pedis için ise 1 ay süre ile tedaviye devam edilmelidir. Eğer herhangi bir klinik
iyileşme görülmüyorsa, teşhis gözden geçirilmelidir. Tinea versicolorlu hastalarda, genellikle
2 haftalık tedavi sonrasında klinik ve mikolojik düzelme görülür.
Uygulama şekli:
Sadece topikal olarak uygulanır.
Sayfa 1 / 5Özel popülasyonlara ilişkin ek bilgiler:
Böbrek / Karaciğer yetmezliği:
Böbrek / karaciğer yetmezliğinde TOPİKAZOL’ün etkililiği ve güvenliliği araştırılmamıştır.
Pediyatrik popülasyon:
Pediyatrik hastalarda TOPİKAZOL’ün etkililiği ve güvenliliği araştırılmamıştır.
Geriyatrik popülasyon:
Geriyatrik hastalarda TOPİKAZOL’ün etkililiği ve güvenliliği araştırılmamıştır.
4.3. Kontrendikasyonlar
Ekonazol nitrata veya TOPİKAZOL’ün herhangi bir bileşenine alerjisi veya aşırı duyarlılığı
olan hastalarda kontrendikedir.
4.4. Özel kullanım uyarıları ve önlemleri
TOPİKAZOL haricen kullanılır.
Ağız ve gözlerle temas ettirilmemelidir.
Yanlışlıkla göze uygulanması durumunda, temiz su veya serum fizyolojik ile gözler
yıkanmalıdır. Eğer belirtiler devam ederse medikal yardım alınmalıdır.
Duyarlılık veya kimyasal iritasyon gibi reaksiyonlar oluşursa, ilacın kullanımı
durdurulmalıdır.
Egzamatöz dermatit varlığında dikkatli kullanılmalıdır.
TOPİKAZOL’ün içeriğinde bulunan,
• Propilen glikol deri iritasyonuna neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Sistemik olarak uygulanan ekonazolün CYP3A4/2C9’u inhibe ettiği bilinmektedir. Topikal
uygulama sonrasında sistemik absorpsiyonun düşük olması nedeniyle, buna bağlı klinik
etkileşmeler nadir olarak görülür. Ancak, varfarin ve asenokumarol gibi oral antikoagülan
ilaçlar kullanan hastalarda dikkatli olunmalı ve antikoagülan etki daha sık izlenmelidir.
Ekonazol tedavisi sırasında ve sonrasında oral antikoagülan dozunu ayarlamak gerekli
olabilir.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik ve laktasyon
Genel tavsiye:
Gebelik kategorisi: C
Sayfa 2 / 5Çocuk doğurma potansiyeli bulunan kadınlar / Doğum kontrolü (Kontrasepsiyon)
Topikal olarak kullanılan TOPİKAZOL’ün, gebelik potansiyeli bulunan kadınlar ve doğum
kontrolü üzerindeki etkisi ile ilgili veri bulunmamaktadır.
Gebelik dönemi
Ekonazol nitratın gebe kadınlarda kullanımına ilişkin yeterli veri mevcut değildir.
Hayvan çalışmalarında, ekonazol nitratın teratojenik etkisinin olmadığı fakat kemirgenlerde
fötotoksik etki gösterdiği belirlenmiştir. Bu durumun insanlar üzerindeki önemi
bilinmemektedir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
TOPİKAZOL gerekli olmadıkça gebelik döneminde kullanılmamalıdır.
Laktasyon dönemi
Ekonazol nitratın insan sütüyle atılıp atılmadığı bilinmemektedir. Ekonazol nitratın süt ile
atılımı hayvanlar üzerinde araştırılmamıştır. Emzirmenin durdurulup durdurulmayacağına ya
da TOPİKAZOL’ün tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından yararı ve
TOPİKAZOL tedavisinin emziren anne açısından yararı dikkate alınmalıdır.
TOPİKAZOL eğer emzirme döneminde kullanılacaksa, ürünün meme başı ve çevresine
uygulanmamış olmasına dikkat edilmelidir.
Üreme yeteneği / Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
TOPİKAZOL kullanımının araç ve makine kullanımına bilinen bir etkisi bulunmamaktadır.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000; çok seyrek (<1/10.000); bilinmeyen (eldeki verilerden hareketle
tahmin edilemiyor)
Bağışıklık sistemi hastalıkları
Bilinmeyen sıklıkta: Ciddi alerjik reaksiyonlar (döküntü, ürtiker, kaşıntı, nefes almada zorluk,
ağız, yüz, dudaklar veya dilde şişme).
Deri ve deri altı doku hastalıkları
Yaygın: Pruritus, deride yanma hissi
Yaygın olmayan: Eritem
Bilinmeyen sıklıkta: Anjiyoödem, kontakt dermatit, döküntü, ürtiker, blister, soyulma
Sayfa 3 / 5Genel bozukluklar ve uygulama bölgesine ilişkin hastalıkları
Yaygın: Ağrı
Yaygın olmayan: Rahatsızlık hissi, şişlik
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
TOPİKAZOL sadece topikal olarak uygulanır. Yanlışlıkla yutulması durumunda,
semptomatik tedavi uygulanır. Eğer yüksek miktarda yutulursa, mide yıkanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Topikal antifungaller – İmidazol ve triazol türevleri
ATC Kodu: D01AC03
Ekonazol nitrat; maya, küf ve dermatofitlere karşı geniş spektrumlu antimikotik etkinlik
gösteren bir maddedir. Klinik olarak gram (+) bakteriler üzerinde de etkinlik gösterdiği
saptanmıştır.
5.2. Farmakokinetik özellikler
Genel Özellikler
Emilim: Ekonazol nitrat deriden çok az miktarda emilmektedir. Topikal uygulama sonrasında
serumda ekonazol nitrat saptanmamıştır. Radyolojik işaretleme çalışmaları, oral dozun %
0,1’inden daha az bir miktarının emildiğini göstermektedir.
Dağılım: En yüksek ekonazol nitrat serum değerine emilimden 2 saat sonra ulaşılır ve
ekonazol nitratın % 90’ı plazma proteinlerine bağlanır.
Biyotransformasyon: Ekonazol nitrat başlıca karaciğerde olmak üzere sınırlı derecede
metabolize olur.
Eliminasyon: Ekonazol nitratın metabolitleri idrarla atılır.
Doğrusallık / doğrusal olmayan durum: Bu konuda yapılmış bir çalışma bulunmamaktadır.
5.3. Klinik öncesi güvenlilik verileri
Ekonazol nitrat ile yapılan hayvan çalışmaları, ekonazol nitratın kemirgenlere 20 mg/kg/gün
dozda subkutan ve 10 mg/kg/gün dozda oral yolla uygulanmasını takiben teratojenik etki
göstermediğini fakat fötotoksik olduğunu göstermektedir. Bununla birlikte, bu etkilerin
insanlar üzerindeki durumu bilinmemektedir.
Ekonazol nitrat emzirme dönemindeki sıçanlara oral yolla uygulandığında, ekonazol ve diğer
metabolitlerinin anne sütüne geçtiği belirlenmiştir. Ayrıca, ekonazol ve metabolitleri süt
dönemindeki yavrularda da saptanmıştır.
Sayfa 4 / 56. FARMASÖTİK ÖZELLİKLER
6.1. Yardımcı maddelerin listesi
Propilen glikol
Etanol
Trometamol
Parfüm
6.2. Geçimsizlikler
Bilinen bir geçimsizlik yoktur.
6.3. Raf Ömrü
24 ay.
6.4. Saklamaya yönelik özel tedbirler
Özel muhafaza şartları mevcut değildir, 25C’nin altındaki oda sıcaklığında saklanmalıdır.
6.5. Ambalajın niteliği ve içeriği
50 g ürün içeren sprey başlıklı polipropilen şişede ve Kullanma Talimatı ile birlikte karton
kutuda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORVA İlaç San. ve Tic. A.Ş.
Atatürk Organize Sanayi Bölgesi / Çiğli / İzmir
8. RUHSAT NUMARASI
2022/154
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 29.03.2022
Ruhsat yenileme tarihi: -
10. KÜB’ÜN YENİLENME TARİHİ
Sayfa 5 / 5