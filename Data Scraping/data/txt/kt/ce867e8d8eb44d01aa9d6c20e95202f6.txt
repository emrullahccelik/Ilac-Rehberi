1/7 
 KULLANMA TALİMATI  
BİCUSAN 150 mg film kaplı tablet  
Ağız yoluyla alınır.  
 
• Etkin madde:  150 mg bikalutamid içerir.  
• Yardımcı maddeler:  Laktoz monohidrat, povidon K -30, sodyum nişasta glikolat, 
magnezyum stearat, polietilen glikol, polivinil alkol, talk, titanyum dioksit 
 
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz . 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
Bu Kullanma Talimatında:  
1. BİCUSAN  nedir ve ne için kullanılır?  
2. BİCUSAN ’ı kullanmadan önce dikkat edilmesi gerekenler  
3. BİCUSAN  nasıl kullanılır?  
4. Olası yan etkiler nelerdir? 
5. BİCUSAN ’ın saklanması  
Başlıkları yer almaktadır.  
1. BİCUSAN nedir ve ne için kullanılır?  
Beyaz, bikonveks, yuvarlak, bir yüzünde ‘B150’ yazılı film tabletler.  
BİCUSAN film tablet 28 tablet içeren ambalajda sunulmaktadır.  
BİCUSAN bölgesel olarak ilerlemiş prostat kanseri olan hastaların erken hormonal tedavisinde, tek başına veya prostat bezinin cerrahi olarak çıkarılması işlemine veya 
radyoterapiye yardımcı tedavi olar ak kullanılır.  2/7 
 BİCUSAN ayrıca, cerrahi olarak testislerin alınmasının ya da diğer tıbbi girişimlerin uygun 
veya kabul edilebilir olmadığı ve uygulanmadığı bölgesel olarak ilerlemiş, yayılma yapmamış 
prostat kanserinin tedavisinde kullanılır. 
BİCUSAN erkekl ik hormonu karşıtı denen ilaç sınıfına aittir. Vücutta, erkeklik hormonu 
(androjen) almaçlarına bağlanarak bu hormonların prostat kanseri üzerindeki uyarıcı etkisini engellemektedir.  
 2. BİCUSAN’ ı kullanmadan önce dikkat edilmesi gerekenler  
BİCUSAN’ ı aşağı daki durumlarda KULLANMAYINIZ  
Eğer,  
• Kadın veya çocuksanız, 
• Etkin madde bikalutamide veya BİCUSAN’ ın bileşiminde bulunan maddelerden  
herhangi birine karşı alerjiniz varsa, 
• Terfenadin ve  A stemizol ( Alerjik hastalıklara karşı etkili ilaçlar ) veya sisaprid ( Mide 
ilacı) içeren ilaçları  kullanıyorsanız,  
 
BİCUSAN’ ı aşağıdaki durumlarda DİKKATLİ KULLANINIZ  
İlacınızı almadan önce, aşağıdaki durumlardan herhangi birisi söz konusu ise  
doktorunuza bildiriniz:  
Eğer,  
• Orta şiddette veya ciddi karaciğer yetmezliğiniz vars a, 
• Diğer ilaçları, özellikle ağızdan  pıhtılaşmayı ön leyici (Antikoagülan)  ilaç 
kullanıyorsanız  
• Şeker hastalığınız ( Diyabetiniz ) varsa,  
Bu uyarılar, geçmişteki herhangi bir dönemde dahi olsa sizin için geçerliyse lütfen  
doktorunuza danışınız.  
 BİCUSAN’ ın yiyecek ve içecek ile kullanılması  
BİCUSAN yiyeceklerden etkilenmez.  
 
Hamilelik  
BİCUSAN kadınlar tarafından kullanılmaz.  
 3/7 
 Emzirme  
BİCUSAN kadınlar tarafından kullanılmaz.  
 
Araç ve makine kullanımı  
BİCUSAN kullanırken bazen uyku hali oluşabileceğinden, böyle bir durum oluşması  
halinde araç ve makine kullanırken dikkatli olmalısınız.  
 BİCUSAN’ ın içeriğinde bulunan bazı yardımcı maddeler hakkında önemli bilgiler  
Bu ürün laktoz içermektedir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse BİCUSAN almadan önce doktorunuzla temasa geçiniz. 
 
Bu ürünün içeriğindeki sodyum miktarı çok düşük olduğundan, ürünün dozu nedeniyle uyarı 
gerekmemektedir.  
 
Diğer ilaçlar ile birlikte kullanımı 
Aşağıdaki ilaçlarla birlikte BİCUSAN kullanmayınız:  
• Varfarin gibi pıhtılaşmayı önleyen bir ilaç kullanıyorsanız , 
• Siklosporin gibi bağışıklık sistemini baskılayan bir ilaç kullanıyorsanız , 
• Yüksek tansiyon veya bazı kalp hastalıkları için kalsiyum kanal blokörlerinden  
bir ilaç kullanıyorsanız  
• Mantar enfeksiyonları için ketokonazol kullanıyorsanız  
• Mide için simetidin veya sisaprid içeren bir ilaç kullanıyorsanız , 
• Alerjik hastalıklara karşı etk ili ilaçlar (Terfenadin ve Astemizol) kullanıyorsanız,  
 
Eğer reçeteli veya reçetesiz herhangi bir ilacı şu anda kullanıyorsanız veya son 
zamanlarda kullandınız ise veya son zamanlarda bu aşı dışında herhangi bir aşılama  
yapıldıysa lütfen doktorunuza veya e czacınıza bunlar hakkında bilgi veriniz. 
 
3. BİCUSAN nasıl kullanılır?  
 
Uygun kullanım ve doz/uygulama sıklığı için talimatlar  
BİCUSAN’ ı  kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza sorunuz.  4/7 
 BİCUSAN yaşlılar da dahil yetişkin erkeklerde günde 1 defa 1 tablet (150 mg) kullanılır.  
 
Uygulama yolu ve metodu  
• BİCUSAN tablet sadece ağızdan kullanım içindir.  
• Tabletlerinizi bütün olarak, bir miktar suyla yutunuz.  
• İlacınızı her gün aynı saatler de almaya çalışınız.  
• Doktorunuz size söylemeden, kendinizi iyi hissetseniz bile tabletlerinizi almayı  
bırakmayınız.  
 
Değişik yaş grupları:  
Çocuklarda kullanım  
BİCUSAN çocuklarda kullanılmaz.  
 65 yaş üzerindeki hastalarda kullanım  
Yaşlılarda doz değişikliği  önerilmez. Yetişkinlerde kullanılan dozda kullanılır. 
 
Özel kullanım durumları:  
 
Böbrek/Karaciğer yetmezliği  
Böbrek yetmezliği olan hastalarda doz ayarlaması gerekli değildir.  
Orta şiddetli veya ciddi karaciğer yetmezliği olan hastalarda dikkatle kullanıl malıdır.  
 Eğer BİCUSAN ‘ın etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
Kullanmanız gerekenden daha fazla BİCUSAN kullandıysanız : 
BİCUSAN ’ın kullanmanız gerekenden fazlasını kullanmışsanız derhal bir doktor veya  
eczacı ile konuşunuz.  
 BİCUSAN’ ı kullanmayı unutmanız durumunda  
İlacınızı almayı unutursanız, kaçırdığınız dozu almayınız. Bir sonraki dozu zamanında  
alarak tedavinize devam ediniz.  
Unutulan dozları dengelemek için çift doz almayınız. 5/7 
 4. Olası yan etkileri nelerdir?  
Tüm ilaçlar gibi, BİCUSAN’ ın içeriğinde bulunan maddelere duyarlı olan kişilerde yan  
etkiler olabilir.  
 
Aşağıdakilerden biri olursa, BİCUSAN’ ı kullanmayı durdurunuz ve DER HAL  
doktorunuza bildiriniz veya size en yakın hastanenin acil bölümüne başvurunuz . 
 
Alerjik reaksiyonlar:  
Bunlar yaygın olmayan yan etkilerdir (100 kişide 1’den az görülür). Belirtiler aşağıdakilerin ani olarak başlamasını kapsayabilir:  
• Deride döküntü, kaşıntı veya batma hissi  
• Yüz, dudaklar, dil, boğaz veya vücudun diğer bölgelerinde şişme  
• Öksürük, hırıltılı nefes alma veya nefes darlığı  
 Bunların hepsi çok ciddi yan etkilerdir.  
Eğer bunlardan birisi sizde mevcut ise sizin BİCUSAN’a karşı ciddi alerjiniz  var demektir.  
Acil tıbbi müdahaleye veya hastaneye yatırılmanıza gerek olabilir. 
 
Çok yaygın yan etkiler (10 hastanın en az birinde görülebilir)  
• Ciltte döküntü  
• Gergin ve büyümüş meme dokusu 
• Halsizlik hissi  
 
Yaygın yan etkiler (10 hastanın birinden az, fakat 100 hastanın birinden fazla görülebilir)  
•  Kırmızı kan hücreleri  seviyesinde düşme (anemi). Bu sizin yorgunluk  hissetmenize 
veya solgun görünmenize neden olabilir.  
•  İktidarsızlık  
•  İştah kaybı  
•  Cinsel istekte azalma  
•  Depresyon  
•  Baş dönmesi  
•  Uyku hali  
•  Sıcak basması  6/7 
 •  Karın ağrısı  
•  Kabızlık  
•  Hazımsızlık  
•  Midede gaz toplanması  
•  Bulantı  
•  Karaciğer tahribatı  
•  Sarılık 
•  Bazı karaciğer enzimlerinde artış  
•  Saç kaybı  
•  Saçların yeniden uzaması veya fazladan saç çıkması  
•  Ciltte kuruma  
•  Kaşıntı  
•  Göğüs ağrısı  
•  Ödem  
•  Kilo artışı 
 
Yaygın olmayan yan etkiler (100 hastanın birinden az, fakat 1000 hastanın birinden fazla 
görülebilir)  
• Kan damarında ve sinirlerde ödem (Anjiyonörotik  ödem) ve ürtikeri içeren aşırı 
duyarlılık tepkileri 
• Bir anda kötüleşen ciddi derecede nefessiz kalma veya nefes darlığı.  Bu öksürükle veya yüksek ateşle birlikte olabilir. Bunlar akciğerlerinizde “interstisiyel  akciğer 
hastalığı” isimli bir iltihaplanmanın belirtileri olabilir.  
• İdrarda kan görülmesi  
 
Seyrek yan etkiler (1000 hastanın birinden az, fakat 10.000 hastanın birinden fazla 
görülebilir)  
• Karaciğer yetmezliği  
 
Eğer bu kullanma talimatında bahsi geçmeyen h erhangi bir yan etki ile karşılaşırsanız  
doktorunuzu ve eczacınızı bilgilendiriniz.  
 
 7/7 
 Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca yan 
etkileri www.titck.gov.tr  sitesinde yer alan “İlaç Yan Etki Bi ldirimi” ikonuna tıklayarak 
doğrudan Türkiye Farmakovijilans Merkezi (TÜFAM)’ne bildirebileceğiniz gibi, 0 800 314 
00 08 numaralı yan etki bildirim hattını da kullanabilirsiniz.  
Meydana gelen yan etkileri bildirerek kullanmakta olduğunuz ilacın güvenliliği  hakkında 
daha fazla bilgi edinilmesine katkı sağlamış olacaksınız.  
 
5. BİCUSAN’ ın saklanması  
BİCUSAN ’ı çocukların göremeyeceği, erişemeyeceği yerlerde ve ambalajında saklayınız. 
25°C’nin altındaki oda sıcaklığında saklayınız. 
 
Son kullanma tarihiyle uyumlu olarak kullanınız.  
Ambalaj üzerinde belirtilen son kullanma tarihinden sonra BİCUSAN ’ı kullanmayınız. 
 
Ruhsat sahibi:  
Actavis İlaçları A.Ş  
Gültepe Mah. Polat İş Merkezi 34394  
Levent/Şişli– İSTANBUL  
Tel:   0 212 316 67 00 Faks: 0 212 264 42 68 / 0 212 279 53 03 
 
Üretim yeri:  
Intas Pharmaceuticals Ltd.  
Plot No. 457/458, Village Matoda  
Bavla Road, Tal. Sanand  
Dist. Ahmedabad – 382 210   
HİNDİSTAN  
 
Bu kullanma talimatı 02/12/2015 tarihinde onaylanmıştır.  