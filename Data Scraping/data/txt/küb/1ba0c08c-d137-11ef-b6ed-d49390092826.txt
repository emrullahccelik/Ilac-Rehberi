KISA ÜRÜN BİLGİSİ
1. BEŞERİ TIBBİ ÜRÜNÜN ADI
STREPTOMAGMA tablet
2. KALİTATİF VE KANTİTATİF BİLEŞİM
Etkin maddeler:
Her bir tablet, 500 mg aktive edilmiş attapuljit ve 45 mg pektin içerir.
Yardımcı maddeler:
Sakarin sodyum……………………………………….. 5 mg
FD&C sarı No.5 (tartrazin- E102)………….................. 1.65 mg
Yardımcı maddeler için Bölüm 6.1’e bakınız.
3. FARMASÖTİK FORM
Tablet.
Açık kahverengi, yuvarlak, düz tabletler. Bir yüzü çentikli, diğer yüzü çentiksiz.
4. KLİNİK ÖZELLİKLER
4.1. Terapötik endikasyonlar
 Akut diyarenin semptomatik tedavisinde endikedir.
 Diyarede, bağırsak hareketlerini azaltır, sulu dışkının kıvamını artırır ve kramplardan
rahatlama sağlar.
.
Sayfa: 1 / 94.2. Pozoloji ve uygulama şekli
Pozoloji:
Rehidratasyon akut diyarenin primer tedavi şeklidir. Uygun rehidratasyondan sonra, ilk diyare
belirtileri görüldüğünde ve her sulu dışkılamadan sonra önerilen doz 2 tablettir.
Uygulama sıklığı ve süresi:
24 saat içinde toplam 7 doz aşılmamalıdır. STREPTOMAGMA® 7 günden uzun süre
uygulanmamalıdır.
İlk belirtiler ve her sulu dışkılamadan sonra önerilen doz
Yetişkinler ve 12 yaşın üzerindeki çocuklar : 2 tablet
Uygulama şekli:
STREPTOMAGMA® ağız yolu ile alınır.
Özel popülasyonlara ilişkin ek bilgiler:
Böbrek /Karaciğer yetmezliği:
Bu konuda bir araştırma bulunmamaktadır.
Pediyatrik Popülasyon:
İlk belirtiler ve her sulu dışkılamadan sonra önerilen doz
6 – 12 yaş arasındaki çocuklar : 1 tablet
6 yaşından küçük çocuklarda doktor önerisi olmadan kullanılmamalıdır.
.
Sayfa: 2 / 9Geriyatrik Popülasyon:
Yaşlı hastalarda doz ayarlaması gerekli değildir ancak diyareli yaşlı hastalarda sıvı ve
elektrolit kaybı riski bakımından dikkatli olunmalıdır.
4.3. Kontrendikasyonlar
 Attapuljite, pektine ya da tablet bileşiminde bulunan diğer maddelere karşı aşırı duyarlı
olduğu bilinen hastalarda,
 Kanlı dışkı ve ateşle birlikte görülen invaziv enfeksiyonlu diyare varsa,
 Uzun süreli belirtiler varsa,
 Santral sinir sistemi ile ilgili veya diğer ciddi bulguların görüldüğü, dehidratasyonun söz
konusu olduğu hastalarda kontrendikedir.
4.4. Özel kullanım uyarıları ve önlemleri
İlacın kullanımı sırasında hasta yakından takip edilmelidir. Tedavinin başlangıcından sonra,
24 – 48 saat içinde hastada belirgin bir iyileşme görülmezse ya da idrar miktarında azalma,
baş dönmesi, ağız kuruluğu, susuzluk hissi gibi dehidratasyon semptomları görülürse gerekli
önlemler alınmalıdır.
Eğer yüksek ateş ve dışkıda kan görülür ya da diyare 2 günden daha uzun süre devam ederse
tedavi kesilmeli ve klinik ve mikrobiyolojik bir değerlendirme yapılmalıdır.
Apandisit veya bağırsak enflamasyonu belirtileri (örneğin; mide veya karın ağrısı, mide
krampı, bulantı, kusma) olan hastalarda STREPTOMAGMA® tedavisine başlamadan önce bu
yönde dikkatli tetkikler yapılmalıdır.
Alüminyum içeren ilaçlar Alzheimer hastalığı olan hastalarda kullanılmamalıdır.
Her bir STREPTOMAGMA® tablet bileşiminde 1.65 mg boya maddesi olan tartrazin
bulunmaktadır. Tartrazin duyarlı kişilerde bronşiyal astım dahil olmak üzere alerjik
.
Sayfa: 3 / 9reaksiyonlara neden olabilir. Bu tip aşırı duyarlılık reaksiyonlarının görülme sıklığı çok
düşüktür. Asetilsalisilik aside aşırı duyarlılığı olan kişilerde daha sıklıkla görülür.
Her bir STREPTOMAGMA® tablette, 1 mmol (23 mg)’dan daha az sodyum (5 mg sakarin
sodyum) içermektedir. Bu durum, kontrollü sodyum diyetinde olan hastalar için göz önünde
bulundurulmalıdır.
Diyare tedavisinde önemli noktalar:
1. İçme suları mikroorganizmalardan arındırılmalıdır. Açıkta satılan içme suları
kullanılmadan önce temiz bir kap içerisinde 10 dakika kaynatılmalıdır.
2. Meyve ve sebzeler bol suda yıkanmalı ve beslenmede kullanılan her türlü malzeme iyice
temizlenmelidir.
3. Diyare tedavisinde su ve sulu besinler kullanılabilir ve genellikle yağlı besinlerden, meyve,
sebze, kafein, alkollü içeceklerden kaçınılmalıdır. Uygun içecekler limonata, orta şekerli
çay, tuzlu ayran ile gazı çıkarılmış gazoz ve koladır.
4.5. Diğer tıbbi ürünler ile etkileşimler ve diğer etkileşim şekilleri
Tetrasiklin, bifosfonatlar, tiroid hormonları, penisilamin, digoksin, linkomisin, promazin,
pseudoefedrin, sitrat tuzları gibi birçok ilacın emilim hızı ve miktarı adsorban maddelerle
birlikte alındıklarında azalabilir veya artabilir. Bu nedenle, eğer mümkünse, adsorban
maddelerin alımından sonra 2–3 saat içerisinde diğer ilaçlar alınmamalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
.
Sayfa: 4 / 94.6. Gebelik ve Laktasyon
Genel Tavsiye
Gebelik Kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yapılan bir araştırma bulunmamaktadır.
Gebelik dönemi
Gebelik döneminde kullanımı ile ilgili herhangi bir yan etki/advers etki bildirimi
bulunmamaktadır. Oral yoldan uygulandıktan sonra attapuljit ve pektin mide-bağırsak
kanalından emilmezler. STREPTOMAGMA® gebelik döneminde gerekli olduğunda
kullanılabilir.
Laktasyon dönemi
Attapuljit ve pektin oral uygulamayı takiben emilmedikleri ve dolayısıyla anne sütüne
geçmedikleri için emziren annelerde kullanımı ile ilgili herhangi bir yan etki/advers etki
bildirimi bulunmamaktadır. STREPTOMAGMA® emzirme döneminde gerekli olduğunda
kullanılabilir.
Üreme yeteneği / Fertilite
Üreme yeteneği üzerine etkisi bilinmemektedir.
4.7. Araç ve makine kullanımı üzerindeki etkiler
STREPTOMAGMA®’nın bileşiminde bulunan maddelerin araç ve makine kullanımını
olumsuz olarak etkileyecek bir yan etki yapması beklenmez.
4.8. İstenmeyen etkiler
Aktive edilmiş attapuljit ve pektin genellikle sistemik yan etkilere neden olmaz. Ancak
yüksek dozda alındığında kabızlık ve fekal impaksiyon oluşabilir.
.
Sayfa: 5 / 9Advers ilaç reaksiyonları aşağıdaki sıklık derecesine göre listelenmiştir.
Çok yaygın (≥1/10); Yaygın (≥1/100, <1/10); Yaygın olmayan (≥1/1000, <1/100); Seyrek (≥1/10000,
<1/1000), Çok seyrek (<1/10000), bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Çok seyrek: Cilt döküntüsü; kurdeşen; nefes almada güçlük; göğüste sıkışma; ağız, yüz,
dudaklar ve dilde şişme gibi şiddetli alerjik reaksiyonlar görülebilir.
Gastrointestinal hastalıklar
Seyrek: Kabızlık ve fekal impaksiyon
4.9. Doz aşımı ve tedavisi
Tabletin aşırı dozda alınması halinde şu belirtiler görülebilir:
STREPTOMAGMA® aşırı dozda kullanıldığı takdirde kabızlık veya daha nadiren fekal
impaksiyona neden olabilir.
Tedavi:
Bu durumlardan biri görüldüğü takdirde uygun medikal tedavi yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer intestinal adsorbanlar
ATC Kodu: A07BC54
Aktive edilmiş attapuljit ve pektin adsorban vazifesi görür ve diyaresi olan hastalarda
semptomatik rahatlama sağlar. Bu ilaçlar muhtemelen bağırsaklardaki toksin ve
mikroorganizmaları yüzeylerine yapıştırarak veya bağırsak mukozasında koruyucu bir tabaka
oluşturarak etki göstermektedir.
.
Sayfa: 6 / 9Diyarede, bağırsak hareketlerini azaltır, sulu dışkının kıvamını artırır ve kramplardan
rahatlama sağlar.
5.2. Farmakokinetik özellikler
Genel Özellikler
Emilim:
Attapuljit ve pektin gastrointestinal sistemden emilmezler.
Dağılım:
Attapuljit ve pektin gastrointestinal sistemden emilmediğinden vücutta dağılım göstermezler.
Biyotransformasyon:
Attapuljit ve pektinin vücuttaki metabolizması ile ilgili detaylı bilgi yoktur.
Eliminasyon:
Dışkı yolu ile atılırlar.
5.3. Klinik öncesi güvenlilik verileri
STREPTOMAGMA®’nın karsinojenik ve mutajenik etkilerini değerlendirmek üzere uzun
dönem hayvan çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
 Sakarin sodyum
 Sakarin
 Mikrokristalin selüloz
 Magnezyum stearat
 Doğal nane aroması
.
Sayfa: 7 / 9 Polakrilin potasyum
 FD&C kırmızı No.3
 FD&C sarı No.5 (tartrazin)
 FD&C sarı No.6
 Kolloidal silikon dioksit
6.2. Geçimsizlikler
Bilinen bir geçimsizliği yoktur.
6.3. Raf ömrü
36 ay
6.4. Saklamaya yönelik özel tedbirler
25°C altında oda sıcaklıklarında saklayınız.
6.5. Ambalajın niteliği ve içeriği
20 tabletlik blister ambalajlarda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Turgut İlaçları A.Ş.
Feriköy Fırın Sokak No:61
34381 Bomonti-Şişli/İstanbul
Tel : (212) 232 24 50
.
Sayfa: 8 / 9Faks : (212) 232 42 91
8. RUHSAT NUMARASI
208/98
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.10.2006 (Turgut İlaçları A.Ş’ye ruhsat devri)
Ruhsat yenileme tarihi: -
10. KÜB’ÜN YENİLENME TARİHİ
-
.
Sayfa: 9 / 9