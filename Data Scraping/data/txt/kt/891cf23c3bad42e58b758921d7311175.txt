 1 KULLANMA TALİMATI  
 
 
EPOPLUS 4000 IU/ml S.C./I.V. enjeksiyon için çözelti içeren flakon   
 
Steril  
 Damar içi veya cilt altı yolla uygulanır.  
 
• Etkin madde: Her 1 ml’lik flakonda 4000 IU epoetin alfa (rekombinant insan 
eritropoietini*)  içerir.  
* Rekombinant  DNA teknolojisi ile Çin Hamster Over (CHO) hücrelerinde üretilmiş bir 
biyobenzerdir.  
 
• Yardımcı maddeler:  İnsan albümini, sodyum sitrat, sodyum klorür, sitrik asit, polisorbat 
20 ve enjeksiyonluk su  
 
   Bu ilaç ek izlemeye tabidir. Bu ilaç yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölüm’ün sonuna bakab ilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  
 
 
Bu Kullanma Talimatında: 
 1. EPOPLUS  nedir ve ne için kullanılır?  
2. EPOPLUS ’ı kullanmadan önce dikkat edilmesi gerekenler  
3. EPOPLUS  nasıl kullanılır?  
4. Olası yan etkiler nelerdir?  
5. EPOPLUS ’ın saklanması  
 Başlıkları yer almaktadır.  
 
1. EPOPLUS  nedir ve ne için kullanılır?  
 
EPOPLUS , daha fazla kırmızı kan hücresi üretmesi için kemik iliğini uyaran bir protein olan 
epoetin alfa( rekombinant  DNA teknolojisi ile genetik olarak modifiye edilmiş Çin Hamster’ı 
yumurtalık hücrelerinin kültürü kullanılarak üretilmiş bir biyobenzerdir) içerir. Kırmızı kan 
hücreleri oksijenin taşınmasını sağlayan hemoglobini dokulara götürür.  Epoetin alfa, insan 
proteini olan eritropoietinin bir kopyasıdır ve aynı yoldan etki gösterir.  
 
  2 EPOPLUS,  enjeksiyonluk berrak, renksiz bir çözelti içeren flakon içerisinde piyasaya 
sunulmaktadır.  
EPOPLUS, her 1 ml’sinde 4000 IU epoetin alfa içerir. Her kutuda 1, 5, 6 veya 10 adet  flakon 
bulunmaktadır.  
 
EPOPLUS;  
 
• Diyalize (kanın temizlenmesi işlemine) giren veya henüz diyalize girmemiş hastalarda 
süregelen böbrek yetmezliğinden kaynaklanan kansızlığın tedavisinde (renal anemi),  
 
• Kemik iliğinde yer alan kan hücrelerini üreten ünitelerin ve organların görevlerini tam 
anlamıyla yerine getirememesinden kaynaklanan rahatsızlıklarda kandaki kırmızı hücre 
(alyuvar) seviyesini yükseltmek veya korumak ve bu hastalarda kan nakli (transfüzyon) ihtiyacını azaltmak için kullanılır.  
 
Böbrek hastalığınız varsa, böbreklerinizin yeterli miktarda eritropoietin (kırmızı hücre üretimi için gereklidir) üretmemesi halinde kırmızı kan hücreleriniz yetersiz olabilir. EPOPLUS, daha fazla kırmızı kan hücres i üretmesi için kemik iliğinizi uyarmak amacıyla reçete edilmektedir.  
 
2. EPOPLUS’ı kullanmadan önce dikkat edilmesi gerekenler  
 
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
EPOPLUS  ’ı aşağıdaki durumlarda KULLANMAYINIZ   
 
• İnsan serum albümini dahil, eritropoietine ve/veya preparatın herhangi bir bileşenine 
karşı aşırı duyarlılığınız varsa,  
 
• Kontrol altına alınamayan yüksek tansiyon problemine sahipseniz,  
 
• Herhangi bir nedenle size ka n pıhtılaşmasından koruyan yeterli ön tedavi 
uygulanamıyorsa,  
 
• Herhangi bir epoetin preparatının tedavisine bağlı saf kırmızı hücre aplazisiniz (kırmızı kan hücresi üretiminin azalması veya durması) varsa.  
 
• Kanser ve kansere bağlı anemilerde ve kanser kemoterapisine  (kanser tedavisi)  bağlı 
aneminiz (kansızlık) varsa.  
 
• Eğer ameliyat  sırasında  ya da sonrasında  kendi  kanınız  ile kan nakli  yapılamıyorsa  kırmızı 
kan hücrelerinizin  üretimini  uyarmak için. (doktorların  sizden daha fazla kan alabilmesi  
için) 
 
• Eğer önemli  bir elektif  ortopedik ameliyat  (örneğin;  kalça veya diz ameliyatı) geçirmek  
üzereyseniz ve:  
o şiddetli kalp hastalığınız  varsa  3 o şiddetli atardamar  ve toplardamar  bozukluklarınız varsa  
o yakın zamanda kalp krizi veya  inme  geçirdiyseniz  
o kan seyreltici ilaçlar alamıyorsanız  
 
EPOPLUS ’ı aşağıdaki durumlarda DİKKATLİ KULLANINIZ 
 
EPOPLUS ve kırmızı kan hücresi üretimini uyaran diğer ürünler hedef hemoglobin seviyesi 
12 g/dl’nin üzerinde uygulandığında ölüm, kalp krizi geçirme, felç, damar tıkanıklığı ve 
kanser vakalarında kanserin kötüleşme riskini artırabilir. Bu nedenle doktorunuz, kanınızdaki hemoglobin düzeyinizin 10 ila 12 g/dl aralığında kalmasını sağlamak için düzenli olarak kan testleri yapacaktır.  
 
EPOPLUS  yardımcı madde olarak insan albümini içerm ektedir.  
İnsan albümini  insan kanının sıvı olan kısmından (plazmasından) elde edilir. Bu nedenle 
pek çok insanın kanı toplanmakta ve bu kanların plazmasından yararlanılmaktadır. 
İlaçlar insan plazmasından üretildiğinde, hastalara geçebilecek enfeksiyon  ajanlar ını 
önlemek için bir dizi önlemler alınır. Bu önlemler, hastalık taşıma riski olan kan vericilerini saptamak ve dışarıda bırakıldıklarından emin olmak için, plazma vericilerinin dikkatli bir şekilde seçimini ve her bir kan bağışının ve plazma havuz larının, virüs / enfeksiyon belirtileri açısından test edilmesini içerir. Bu ürünlerin 
üreticileri ayrıca, plazmanın işlenmesi sürecine virüsleri arındıracak ya da etkisiz hale getirecek basamakları da dahil ederler.  
Bütün bu önlemlere rağmen, insan plazma sından hazırlanan ilaçlar hastalara 
uygulandığında, bir enfeksiyonun bulaşma olasılığı tamamen ortadan kaldırılamaz. Bu 
ayrıca bilinen (AIDS’e neden olan HIV virüsü, karaciğer hastalığına neden olan Hepatit A, Hepatit B ve Hepatit C virüsleri, parvovirüs B 19 gibi zarfsız virüsler) ya da sonradan 
ortaya çıkan virüsler veya Creutzfeld -Jacobs hastalığı gibi diğer enfeksiyon çeşitleri için 
de geçerlidir.  
Bu nedenle ileride oluşabilecek bir hastalıkla kullanılmış ürün arasındaki bağlantıyı kurabilmek i çin, kulla ndığınız ürünün adı ve seri numarasını kaydederek bu kayıtları 
saklayınız.  
 
Ayrıca;  
EPOPLUS kull anmanız gerekiyorsa doktorunuz, hastalık yapıcı etkenlerin size bulaşmasını 
önlemek için uygun aşılarınızı (Hepatit A, Hepatit B vb.) yaptırmanızı önerebilir.  
 
Bir biyolojik kaynaktan (hücre, canlı organizma ve onun türevi) üretilen tedavi edici 
proteinlerin tümünde olduğu gibi EPOPLUS için de potansiyel immunojenite (bağışıklık sistemini uyarma) riski söz konusudur. 
Eğer sizde veya çocuğunuzda aşağıdaki durumla rdan herhangi biri varsa;  
• Epilepsi  (sara) nöbetleri,  
• Karaciğer hastalığı,  
• Başka nedenlerle kansızlık (anemi),  
• Kalp hastalığı (örneğin, anjina),   4 • Karıncalanma, soğuk el ve ayak problemi veya bacaklarda kas kramplarına neden olan 
kan dolaşımı bozuklukları,  
• Kan pıhtısı / kan pıhtılaşma bozuklukları,  
• Böbrek hastalığı.  
 
 EPOPLUS ile tedaviye başlamadan önce;  
 
• Kan yapımını uyarıcı ilaçlar ile tedavi edilen bazı hastalarda, eritropoietine  karşı 
oluşan antikorlar sebebiyle, kırmızı kan hücresi üretiminde azalma veya durma (Saf Kırmızı 
Hücre Aplazisi) gözlenmiştir. Eğer doktorunuz kanınızda bu antikorların bulunduğundan 
şüphelenirse veya böyle bir durumu doğrularsa, EPOPLUS ile tedavi edilme meniz gerekir.  
 
• EPOPLUS ve kırmızı kan hücresi üretimini uyaran diğer ürünler tüm hastalarda kan 
pıhtısı gelişme riskini artırabilirler. Kan pıhtısı gelişimi yönünden sizde başka risk faktörleri 
varsa bu risk daha yüksek olabilir (örneğin, geçmişte sizde bir kan pıhtısı gelişti ise; aşırı 
kilolu iseniz; şeker hastalığınız varsa; kalp hastalığınız varsa; ameliyat veya hastalık nedeniyle uzun bir süreden beri yatmak zorunda kaldıysanız). Bunların herhangi birisi söz konusu ise lütfen doktorunuza anlatın. Doktorunuz EPOPLUS’ın sizin için uygun olup olmadığı konusunda karar vermenizde size yardımcı olacaktır. 
 
• Bir kanser hastasıysanız, EPOPLUS   gibi kırmızı kan hücresi üretimini uyaran 
ürünlerin bir büyüme faktörü gibi etki gösterebileceği ve dolayısıyla teorik olarak kanserinizin 
ilerlemesini etkileyebileceği konusunda bilinçli olmalısınız. Bu şartlarda bireysel durumunuza bağlı olarak size kan nakli yapılması tercih edilebilir. Lütfen bu konuyu doktorunuzla konuşun. 
 
EPOPLUS tedavisi sırasında;  
  
• EPOPLUS
 tedav isinden önce ve tedavi sırasında doktorunuz kanınızda bulunan demir 
miktarını kontrol edecektir. Eğer kanınızdaki demir miktarı çok düşükse, doktorunuz size 
ilave demir tedavisi uygulayabilir.  
 
• EPOPLUS tedavisinden önce ve tedavi sırasında doktorunuz tansiyonunuzu kontrol 
edecektir. Eğer tansiyonunuz yüksekse ilaç ya da özel bir diyet ile kontrol edilemiyorsa, 
doktorunuz  EPOPLUS tedavinize ara verecek veya dozu azaltacaktır.  
 
• Kendinizi yorgun, güçsüz hissediyorsanız veya nefes darlığınız varsa  doktorunuzla 
görüşünüz; bu belirtiler  EPOPLUS tedavinizin etkili olmadığı anlamına gelebilir.  
 • Doktorunuz sizdeki kansızlığın başka nedenleri olup olmadığını kontrol edecektir; 
bunun için kan testleri yapabilir veya kemik iliğinizi inceleyebilir. Eğer sizde “Saf Kırmızı 
Hücre Aplazisi” gelişmişse, EPOPLUS gibi kan yapımını uyarıcı bir ilaç almanız uygun 
olmadığı için EPOPLUS  tedavinize devam edilmeyecektir.  
• Epoetin tedavisi ile ilişkili olarak Stevens -Johnson Sendromu (SJS) ve toksik 
epidermal nekroliz (TEN) dahil olmak üzere şiddetli cilt reaksiyonları bildirilmiştir. SJS/TEN  5 başlangıçta hedef tipi kırmızı nokta veya sıklıkla merkezi kabarcıklı dairesel yamalar 
biçiminde gövdede belirir. Ayrıca ağız, boğaz, burun, genital bölge ve göz (kırmızı ve şişkin gözler) ülserleri oluşabilir. Ciddi deri döküntüleri genellikle ateş ve/veya grip benzeri belirtilerden önce oluşur. Döküntüler cildin soyulması ve hayatı tehdit eden komplikasyonların yaygınlaşmasına neden olabilir.  
 
Eğer ciddi bir kızarıklık veya bu cilt belirtilerinden birini geliştirirseniz, EPOPLUS'ı 
kullanmayı bırakınız, derhal doktorunuza başvurunuz veya tıbbi yardım isteyiniz.  
 
Kırmızı kan hücrelerinin yapımını uyarıcı ilaçlarla dikkatli kullanınız;  
EPOPLUS insan eritropoietini gibi kırmızı kan hücrelerinin yapımını uyaran ilaç grubundadır. 
Sağlık personeli kullanmakta olduğunuz ilaçları kayıt altına alacaktır. Tedavi sürecinde size 
EPOPLUS dışında aynı gruptan başka bir ilaç verilmişse, kullanmadan önce doktorunuza  
veya eczacınıza sorunuz. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
EPOPLUS ’ın yiyecek ve içecek ile kullanılması  
 EPOPLUS’ ın kullanımı üzerinde yiyecek ve içeceğin etkisi yoktur. Aç ya da tok karnına 
uygulanabilir. 
 
Hamilelik  
 
İlacı kullanmadan önce doktorunuza veya eczacınıza danışınız.  
EPOPLUS’ı n hamilelikte kullanımıyla ilgili fazlaca bir deneyim bulunmadığı için kullanılıp  
kullanılamayacağına doktorunuz karar verecektir.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Emzirme döneminde EPOPLUS kullanımıyla ilgili fazla deneyim bulunmamaktadır.  
Eğer emziren bir anneyseniz ya da bebek emzirmeyi planlıyorsanız doktorunuza danışınız.  
Doktorunuz emzirmeyi bırakmanız ya da emzirmeye devam etmeniz veya tedavinizi 
bırakmanız ya da devam etmeniz  konusunda tavsiyelerde bulunacaktır.  
 
  6 Araç ve makine kullanımı   
EPOPLUS tedavisinin başlangıcında yüksek tansiyon riskinin artışı nedeniyle, eğer böbrek 
yetmezliğiniz varsa, EPOPLUS’ın optimum idame dozu belirleninceye kadar araç ve makine 
kullanma gibi  potansiyel olarak tehlikeli aktiviteleri gerçekleştirirken dikkatli olmalısınız.  
EPOPLUS’ın içeriğinde bulunan bazı yardımcı maddeler hakkında önemli bilgiler  
 
EPOPLUS,  yardımcı madde olarak 5 ,8 mg/ml sodyum sitrat ve 5,8 mg/ml sodyum klorür 
içermektedir.  Bu tıbbi ürün, her “doz”unda 1 mmol (23 mg)’da n daha az sodyum ihtiva eder; 
yani aslında “sodyum içermez”.  
 
EPOPLUS, yardımcı madde olarak insan albumini içerir ve bu nedenle çok az da olsa viral 
hastalıkları bulaştırma riski taşır. Creutzfeldt -Jakob ismindeki hastalığın taşınma riskinin 
teorik olarak çok az olduğu düşünülmektedir.  
Diğer ilaçlar ile birlikte kullanımı  
EPOPLUS organ ve doku nakli ya da romatizma hastalıkları (örneğin Behçet hastalığı, 
nefrotik sendrom, sedef hastalığı ya da atopik der matit) için kullanılan siklosporin içeren 
ilaçlarla birlikte kullanıldığında, siklosporinin kan konsantrasyonu izlenmelidir.  
Kan yapıcı ilaçlarla birlikte kullanılırsa EPOPLUS’ın etkililiği artabilir.  
Demir takviyeleri ve kırmızı kan hücresi oluşumunu uyar an diğer ilaçlar EPOPLUS’ın 
etkinliğini artırabilir. Doktorunuz bunları almanızın doğru olup olmadığına karar verecektir.  
Kırmızı kan hücrelerinin üretimini azaltan ilaçlar, EPOPLUS’a verilen cevabı azaltabilir. Kırmızı kan hücrelerinin üretimi, kemoterapi ve bağışıklık sistemini etkileyen azatioprin gibi 
kemik iliğinin baskılanmasına neden olan ilaçlarla azalır. Non -steroid anti-  enflamatuar ilaçlar 
da, bazı nadir durumlarda, kemik iliğinin baskılanmasına neden olabilir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. EPOPLUS  nasıl kullanılır?  
Uygun kullanım ve doz/uygulama sıklığı için talimat lar: 
 
EPOPLUS’ı kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza sorunuz.  
 
EPOPLUS ile tedaviye bir sağlık uzmanının gözetiminde başlanması gerekir.  
 
EPOPLUS dozu, hastalık koşullarınıza , enjeksiyonun uygulama yoluna (deri altına veya 
damar içine) ve vücut ağırlığına göre değişir.  
Uygulama yolu ve metodu:  
EPOPLUS deri altına veya  damar içine uygulanır.   7  
EPOPLUS ile tedaviye bir sağlık uzmanının gözetiminde başlanması gerekir. Enjeksiyonlar 
daha sonra doktor, hemşire veya eğitimli sağlık personeli tarafından uygulanabilir.  
 Doktorunuz sizin için en uygun seçeneğe karar verecektir.  
 
Değişik yaş grupları:  
Çocuklarda kullanım:  
Çocuklarda kullanım için uygun dozu ve uygulama yolunu hastalığın seyrine ve vücut 
ağırlığına göre doktorunuz belirleyecektir  
Yaşlılarda kullanım:  
Yaşlı hastalar için özel bir doz ayarı gereksinimi tanımlanmamıştır.  
Özel kullanım durumları:  
Böbrek yetmezliği:  
Doktorunuz hemoglobin düzeyinizin 10- 12 g/dL aralığında olmasını sağlayacaktır.  
Uygulama yolu ve dozunu doktorunuz belirleyecektir.  
Yetişkinlerde başlama dozu haftada üç defa, kilogram başına 50 ile 100 uluslararası ünite (IU) 
arasındadır. Çocuklarda ise başlama dozu haftada üç defa, kilogram başına 50 uluslararası 
ünitedir (IU).   
EPOPLUS, bir damar içine veya damar içine giren bir tüp yoluyla uygulanır. Bu erişim 
mümkün olmadığında, doktorunuz EPOPLUS’ın derinin altına (subkütan yolla) enjekte 
edilmesine karar verebilir. Buna diyaliz hastaları ve  henüz diyaliz uygulanmayan hastalar 
dahildir.  
Karaciğer yetmezliği:  
Ciddi karaciğer hastalığı bulunan hastalarda dikkatle kullanılmalıdır.  
Hepatit C’li bir hasta iseniz ve interferon ve ribavirin kullanıyorsanız  
Epoetin alfa’nın interferon ve ribavirin i le birlikte kullanımı, etki kaybına ve nadir vakalarda 
ağır bir anemi (kansızlık)  şekli olan SKHA denilen bir durumun gelişimine yol açtığı için 
bunu doktorunuzla paylaşmalısınız. Hepatit C ile ilişkili aneminin (kansızlık) tedavisinde 
EPOPLUS’ın kullanımı onaylanmamıştır.  
Eğer  EPOPLUS ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
  8 Kullanmanız gerekenden daha fazla EPOPLUS kullandıysanız:  
EPOPLUS’tan  kullanmanız gerekenden fazlasını kullanmışsanız bir doktor veya eczacı ile 
konuşunuz.  
EPOPLUS’ın güvenli tedavi için gerekli kan konsantrasyonu sınırları çok geniştir. Çok 
yüksek kan düzeylerinde bile hiçbir zehirlenme belirtisi saptanmamıştır.  
EPOPLUS ’ı kullanmayı unutursanız  
Hemen takip eden dozu alınız ve doktorunuz tarafından tanımlanan uygun aralıklarla devam ediniz.  
Unutulan dozları dengelemek için çift doz almayınız.  
EPOPLUS  ile tedavi sonlandırıldığındaki oluşabilecek etkiler  
Doktorunuz tarafından karar verilinceye kadar EPOPLUS
 ile tedaviye son vermeyiniz.  
 
4. Olası yan etkiler nelerdir?  
 
Tüm ilaçlar gibi EPOPLUS’ın  içeriğinde bulunan maddelere duyarlı olan kişilerde yan etkiler 
olabilir. Ancak bu herkesin yan etki yaşayacağı anlamına gelmemektedir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebi lir.  
Yaygın: 10 hastanın 1’inden az, fakat 100 hastanın 1’inden fazla görülebilir.  
Yaygın olmayan: 100 hastanın 1’inden az, fakat 1000 hastanın 1’inden fazla görülebilir.  
Seyrek: 1000 hastanın 1’inden az, fakat 10.000 hastanın 1’inden fazla görülebilir.  
Çok seyrek: 10.000 hastanın 1’inden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa EPOPLUS’ ı kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Aşırı duyarlılık tepkileri (alışılmışın dışında hırıltılı nefese veya nefes almakta zorlanmanıza, yüz, dil veya boğazda şişmelere ya da enjeksiy on bölgesinin etrafının 
şişmesine veya kendinizi sersem gibi hissetmenize, kendinizden geçmenize ya da bayılmanıza neden olabilen şiddetli alerjik reaksiyon). 
• Nöbet. 
• Enjeksiyon bölgesi reaksiyonları (şişme, ödem, kızarıklık).  
• Epoetin tedavisi ile ilişkili  olarak Stevens -Johnson Sendromu (SJS) ve toksik epidermal 
nekroliz (TEN) gibi şiddetli cilt döküntüleri bildirilmiştir. Bunlar, genellikle gövdede hedef tipi kırmızı nokta veya sıklıkla merkezi kabarcıklı dairesel yamalar, cilt soyulmaları, 
ağız, boğaz, burun, cinsel organ ve göz ülseri biçiminde belirir ve ateş ve grip benzeri 
belirtilerden önce oluşabilir. Eğer ciddi bir kızarıklık veya bu cilt belirtilerinden birini 
geliştirirseniz, EPOPLUS'ı kullanmayı bırakınız, derhal doktorunuza başvurunuz veya tıbbi yardım isteyiniz. Ayrıca 2. bölümü gözden geçiriniz.  
 
  9 Bunların hepsi çok ciddi yan etkilerdir. Eğer bu yan etkiler sizde mevcut ise sizin  
EPOPLUS’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  Aşağıdakilerden  herhangi  biri dikkatinizi çekerse,  hemen  
doktorunuza  ya da  hemşirenize bilgi veriniz.  
 
Çok yaygın  
• İshal  
• Mide bulantısı  
• Kusma  
• Ateş 
• Böbrek hastalığı  olan henüz  diyalize girmemiş  hastalarda,  burun tıkanıklığı 
ve boğaz  ağrısı  gibi solunum  yolu tıkanıklığı bildirilmiştir.  
 
Yaygın  
• Kan basıncında  artış.  Baş ağrıları,  özellikle  de ani, bıçak  saplanır  gibi 
migrene  benzer  baş ağrıları,  konfüzyon ya da nöbetler  kan basıncındaki  
ani bir artışın  belirtileri  olabilir.  Bu durum  acil tedaviyi  gerektirir.  Kan basıncı  
artışı ilaçlarla  (ya da yüksek kan basıncı  için zaten  aldığınız  herhangi  bir 
ilacın  ayarlanmasıyla)  tedaviyi  gerektirebilir.  
• Acil tedaviyi  gerektirebilir kan pıhtıları (derin  ven trombozu ve embolizm  
dahil).  Bu durumda  sizde  göğüs  ağrısı,  nefes darlığı ve özellikle  
bacaklarınızda  ağrılı  şişlik ve  kızarıklık belirtileri gelişebilir.  
• Öksürük  
• Alerjik  bir reaksiyondan kaynaklanabilen deri döküntüleri  
• Kemik  ya da kas ağrısı  
• Baş ağrısı,  eklemlerde ağrı ve acı, güçsüzlük hissi,  yorgunluk ve baş dönmesi  
gibi grip benzeri  şikayetler.  Bunlar, tedavinin  başlangıcında  daha sık olarak  
görülür. Bu şikayetleri  vene  (damara)  enjeksiyon sırasında  yaşıyorsanız,  
enjeksiyonun daha  yavaş  uygulanması  bunları gelecekte önlemeye  yardımcı  
olabilir.  
• Enjeksiyon bölgesinde  kızarıklık, yanma  ve ağrı  
• Ayak  bileği,  ayak  ya da parmaklarda şişlik  
 
Yaygın olmayan  
• Anormal  kalp ritmine  yol açabilen  yüksek kan potasyum  düzeyleri  (bu, 
diyaliz  hastalarında çok yaygın görülen bir  yan etkidir)  
• Nöbetler  
• Burun ya da hava  yolunda tıkanıklık  
• Aşırı duyarlılık  
• Ürtiker 
 
Seyrek  
• Saf kırmızı kan hücre a plazisi (SKHA) belirtileri   
SKHA,  kemik  iliğinde  yeterli miktarda  kırmızı  kan hücresi  üretememesi  
demek  olan bir durumdur. SKHA,  ani ve ağır anemiye  (kansızlığa) yol açar.  
Belirtileri şunlardır:  
 
− Olağan  olmayan yorgunluk, 
− Sersemlik  hissi,   10 − Nefes alamama . 
 
SKHA çoğunlukla  kronik böbrek  yetmezliği  hastalarında epoetin alfa ve  kırmızı  kan 
hücresi  üretimini uyaran diğer  ürünlerle aylar -yıllar  süren  tedaviden sonra  çok seyrek  
bildirilmiştir.  
• Aşırı duyarlılık tepkileri  
• Ağrıya, koyu renkli idrara veya derinin güneş hassasiyetinde artışa sebep olabilen bir 
kan hastalığı  (Porfiri ) 
• Anti-eritropoetin antikor pozitifliği  
 
Kan basıncı yüksekliğ i, yüzde ve/veya dudaklarda ödem ( anjiyonörotik ödem ), tedavide  
etkisizliğe nadir de olsa rastlanabilir.  
 
Özellikle  tedaviye  başlarken  normal  olarak  bir kan pıhtısı oluşumunda  rol oynayan küçük  
kan pulcukları  (trombosit olarak  adlandırılır) düzeylerinde  artış ortaya  çıkabilir.  Doktorunuz  
bunu kontrol edecektir.  
 
Hemodiyaliz  tedavisi  görüyorsanız:  
• Diyaliz   şantınızda   kan  pıhtıları  (tromboz)  oluşabilir.  Kan  basıncınız  düşükse  ya  
da fistülünüzün komplikasyonları  varsa,  bu olasılık daha  yüksektir.  
• Kan pıhtıları hemodiyaliz  sisteminizde de oluşabilir.  Doktorunuz  diyaliz  sırasında  
kanın pıhtılaşmasının  önleyici  bir ilaç  olan heparin dozunuzu artırmaya  karar  verebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuza veya eczacınızı bilgilendiriniz.  
 
Yan etkilerin raporlanması  
 Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan ‘’İlaç Yan Etki Bildirimi’’ ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacı n güvenliliği hakkında daha fazla bilgi edinilmesine katkı sağlamış 
olacaksınız.  
 
 5. EPOPLUS ’ın saklanması  
 
EPOPLUS ’ı çocukların göremeyeceği, erişemeyeceği yerlerde ve ambalajında saklayınız.  
 
2 ila 8°C arasında buzdolabında saklayınız.  
 
Açıldıktan sonra hemen kullanılmalıdır.  
 İlacı dondurmayınız, şiddetle çalkalamayanız ve ışıktan koruyunuz.   Orijinal ambalajında saklayınız.   11 Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra  EPOPLUS’ı kullanmayınız.  
 Sadece berrak, renksiz ve gözle görülebilir partiküller içermeyen çözeltiler kullanılmalıdır.  
 
Eğer üründe ve/veya ambalajında bozukluklar fark ederseniz EPOPLUS’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız ! Çevr e ve Şehircilik 
Bakanlığınca belirlenen toplama sistemine veriniz.  
 
Ruhsat sahibi:  HASBIOTECH İlaç  San. ve Tic. A.Ş. 
Hacılar / Kayseri  
 
Üretim yeri :   Centro de Inmunologia Molecular  
Playa  / Havana / Küba  
 
Bu kullanma talimatı ………. tarihinde onaylanmıştır . 
 
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ  
İÇİNDİR  
  
Enjeksiyon yapılmadan önce herhangi bir enjekte edilebilir üründe olduğu gibi çözeltide 
partikül olup olmadığı ve renk değişimi olup olmadığı kontrol edilmelidir.   
İntravenöz infüzyonla veya diğer ilaçlarla karıştırarak uygulanmamalıdır.  
 
İntravenöz veya cilt altı enjeksiyon yoluyla uygulanmalıdır.  
 
İntravenöz enjeksiyon:  
Toplam doza bağlı olarak en az 1 ila 5 dakikada yapılmalıdır. Hemodiyaliz hastalarında, diyaliz uygulaması  sırasında diyaliz yolundaki uygun venöz kısımdan bir bolus enjeksiyon 
yapılabilir veya diyaliz sonunda diyaliz yolunu temizlemek üzere verilen 10 ml izotonik sodyum klorür sonrasında enjeksiyon yapılabilir.  
Grip benzeri semptomlar şeklinde tedaviye reaksi yon gösteren hastalarda yavaş enjeksiyon 
tercih edilmelidir.  
Subkutan enjeksiyon:  
Tek bir enjeksiyon bölgesindeki uygulamalar 1 ml’yi geçmemelidir. Daha yüksek hacimli uygulamaların gerektiği durumlarda birden çok enjeksiyon bölgesi tercih edilmelidir. Enjeksiyonlar kalçaya veya ön abdominal duvara yapılmalıdır.  