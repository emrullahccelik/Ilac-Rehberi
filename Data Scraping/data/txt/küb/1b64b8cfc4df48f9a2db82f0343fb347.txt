 
1 / 6 KISA ÜRÜN BİLGİSİ  
1. BEŞERİ TIBBİ ÜRÜNÜN ADI  
ERİTSA %2 jel 
2. KALİTATİF VE KANTİTATİF BİLEŞİM  
Etkin madde:  
1 g jelde 20 mg eritromisin  
Yardımcı maddeler:  
1 g jelde;  
Bütil hidroksi toluen………..0,08 mg  
Yardımcı maddeler için bölüm 6.1’e bakınız.  
3. FARMASÖTİK FORM  
Alüminyum tüp içerisinde şeffaf jel.  
4. KLİNİK ÖZELLİKLER  
4.1 Terapötik endikasyonlar  
Topikal akne tedavisi  
4.2 Pozoloji ve uygulama şekli  
Pozoloji / uygulama sıklığı ve süresi:  
ERİTSA orta düzeyde veya şiddetli düzeyde akneli alanlarda sabah -akşam olmak 
üzere günde iki kez uygulanır.  
Tedavinin başlangıcında %4’lük formülasyonun kullanımı önerilir. En azından 2 
aylık tedaviden sonra, belirgin iyileşme görüldüğünde, %2’lik formülasyon 
kullanılmaya başlanabilir. Gerektiğinde ERİTSA uzun dönemli kullanılabilir . 
Uygulama şekli:  
Deriyi tamamen yıkadıktan ve iyice kuruladıktan sonra akneli alana topikal olarak 
uygulanır. ERİTSA, yalnızca haricen kullanılır. Gözler, burun, oral mukoza ve 
diğer mukozal membranlarla temas etmemelidir.  
Özel popülasyonlara ilişkin ek bilgiler : 
Böbrek/Karaciğer yetmezliği:  
Böbrek yetmezliğine ilişkin bir bilgi bulunmamaktadır.  
Karaciğer fonksiyon bozukluğu olan kişilerde eritromisin preparatları dikkatli 
kullanılmalıdır.   
2 / 6 Pediyatrik popülasyon:  
Pediyatrik popülasyon kullanımına ilişkin bir bilgi bulunmamaktadır.  
Geriyatrik popülasyon:  
Geriyatrik popülasyon kullanımına ilişkin bir bilgi bulunmamaktadır.  
4.3 Kontrendikasyonlar  
Eritromisine, alkole veya ilacın formülasyonunda bulunan herhangi bir bileşene 
karşı aşırı duyarlı olduğu bilinen kişilerde kontrendikedir.  
4.4 Özel kullanım uyarıları ve önlemleri  
Eş zamanlı kozmetik preparatların ve/veya peeling kullanımı ile fiziksel ve 
kimyasal uyumsuzluklar olması mümkündür.  
ERİTSA gözler, burun, oral mukoza ve diğer mukozal membranlarla temas 
etmemelidir.  
ERİTSA, bütil hidroksi toluen içermektedir.  Lokal deri reaksiyonlarına (örneğin, 
kontak dermatite) ya da gözlerde ve mukoz membranlarda irritasyona neden 
olabilir.  
4.5 Diğer tıbbi ürünler  ile etkileşimler ve diğer etkileşim şekilleri  
Eş zamanlı olarak uygulanan s istemik antibiyotiklerle etkileşebileceği akılda 
tutulmalıdır. Eş zamanlı kullanılan peeling preparatları, cilt irritasyonuna neden 
olabilir.  
Özel popülasyonlara ilişkin ek bilgiler  
Özel popülasyonlarla ilişkili olarak h erhangi bir etkileşim çalışması 
bulunmamaktadır.  
Pediyatrik popülasyon:  
Pediyatrik  popülasyonlara ilişkin etkileşim çalışması bulunmamaktadır.  
4.6 Gebelik ve laktasyon  
Genel tavsiye  
Gebelik Kategorisi: B  
Çocuk doğurma potansiye li bulunan kadınlar / Doğum kontrolü 
(Kontrasepsiyon)  
ERİTSA için, gebeliklerde maruz kalmaya ilişkin klinik veri mevcut değildir.  Bu 
nedenle ERİTSA kullanımı sırasında gebe kalmayı planlıyorsanız lütfen 
doktorunuza danışınız.  
ERİTSA topikal olarak uygulanan ve anlamlı bir sistemik emilimi bulunmayan bir  
3 / 6 preparattır . Doğum kontrol yöntemleri üzerine bilinen herhangi bir etkisi 
bulunmamaktadır.  
Gebelik dönemi  
ERİTSA  için, gebeliklerde maruz kalmaya ilişkin klinik veri mevcut değildir. 
Hayvanlar üzerinde yapılan çalışmalar, gebelik / embriyonal / fetal gelişim / 
doğum ya da doğum sonrası gelişim ile ilgili olarak doğrudan ya da dolaylı zararlı 
etkiler olduğunu gösterm emektedir (bkz. kısım 5.3). Lokal uygulamadan sonra 
eritromisinin rezorpsiyonu anlamlı değildir ve embriyoya geçme oranı çok 
düşüktür.  
Gebe kadınlara verilirken tedbirli olunmalıdır.  
Laktasyon dönemi  
Eritromisin anne sütü ile atılmaktadır (süte geçmektedir). Ancak, emzirmekte olan 
kadının eritromisine sistemik maruz kalması, ihmal edilebilir düzeyde olduğu için, 
emzirilen çocuk üzerinde herha ngi bir etki öngörülmemektedir.  
Emzirmenin  veya ERİTSA tedavisin in durdurulup durdurulmayacağına ya da 
tedaviden kaçınılıp kaçınılmayacağı na, endikasyonun gerekliliğ i durumunda , 
hekim karar vermelidir.  
Üreme yeteneği/Fertilite  
Eritromisin’in üreme yeteneği üzerine etkisi ile ilgili kontrollü çalışmalar 
bulunmamaktadır.  
4.7 Araç ve makine kullanımı üzerindeki etkiler  
ERİTSA’nın araç ve makine kullanma yeteneği üzerinde etkisi yoktur.  
4.8 İstenmeyen etkiler  
Tüm ilaçlar gibi, ERİTSA’nın içeriğinde bulunan maddelere duyarlı olan kişilerde 
yan etkiler olabilir.  
ERİTSA ile yapılan klinik araştırmalarda karşılaşılan yan etkilerin tamamı 
aşağıdadır.  
Advers reaksiyonların sıklığı aşağıdaki gibi sıralanmıştır:  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila  
<1/100); seyrek (≥1/10.000 ila <1/1.000); çok seyrek (<1/10.00 0), bilinmiyor 
(eldeki verile rden hareketle  tahmin edilemiyor).  
 
Deri ve deri  altı doku hastalıkları : 
Yaygın olmayan: Kızarıklık, kepeklenme, kaşıntı, cilt kuruması ve takiben 
yağlanma, ağrı görülebilir.   
4 / 6 Bu yan etkiler jelde bulunan alkole bağlanır. Bu yan etkilerin görülmesi 
durumunda mümkünse kullanım sıklığı azaltılır.  
Bağışıklık sistemi hastalıkları:  
Çok seyrek: Aşırı duyarlılık reaksiyonları.  
Şüpheli adv ers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük 
önem taşımaktadır. Raporlama yapılması, ilacın yarar/risk dengesinin sürekli 
olarak izlenmesine olanak sağlar. Sağlık mesleği mensuplarının herhangi bir 
şüpheli advers reaksiyonu Türkiye Farmakovijilans Merkezi (TÜFAM)’ne 
bildirmeleri gerekmektedir ( www.titck.gov.tr ; e-posta: tufam@titck.gov.tr ; tel: 0 
800 314 00 08; faks: 0312 218 35 99).  
4.9 Doz aşımı ve tedavisi  
Bilinen bir doz aşımı bilgisi yoktur.  
5. FARMAKOLOJİK ÖZELLİKLER  
5.1 Farmakodi namik özellikler  
Farmakoterapötik grup: Topikal anti akne ilaçları  
ATC kodu: D10AF02  
Etki mekanizması:  
ERİTSA, etken madde olarak baz formunda eritromisin içerir. Eritromisin 
makrolid grubundan bir antibiyotik olup etkisini bakteriyel protein oluşumunu 
engelleyerek gösterir. Kural olarak, etki bakteriyostatiktir. Akne vulgaris 
patogenezinde rol alan Propion ibacterium acnes de ERİTSA’nın etki spektrumu 
içerisindedir. Akne vulgarisin ERİTSA ile tedavisi sırasında Propionibacterium 
acnes ’in inhibisyonu ile lezyonların sayısı azalır. Lokal olarak uygulanan 
eritromisin, dirençli formlar olarak bilinen stafilokokl arın kolayca ve kısa bir 
sürede üremelerini azaltır. Lokal uygulama ile eritromisin’in yağ bezleri 
folliküllerine kolayca girdiği gösterilmiştir.  
5.2 Farmakokinetik özellikler  
Genel özellikler  
Emilim:  
Oral olarak uygulanan eritromisin bazı az miktarda absorbe edilir. Bu nedenle 
infakt deriden sadece çok küçük miktarlar absorbe edilir.  
Dağılım:  
Eritromisin  % 65 - 90 oranında proteinlere bağlanır. Eritromisin esas olarak 
αl-asidik glikoprotein’e ve ayrıca düşük miktarlarda albümin’e de bağlanır.   
5 / 6 Absorbe edilen eritromisin plasental bariyeri aşar, anne sütüne geçer ve safra 
kesesinde değişmeden atılır. Eritromisin’in  topikal olarak uygulandığında sebase 
gland folikülleri içerisine penetre ettiği bilinmektedir.  
Biyotransformasyon ve Eliminasyon:  
Eritromisin kısmen  metabolize olmaktadır. Ancak eritromisin genel olarak 
metabolize edilmeden safra kesesi aracılığıyla atılır. Oral uygulanan dozun %5’i 
ise idrarda atılır.  
Hastalardaki karakteristik özellikler  
İnsanlarda, yukarıda bahsi geçen sebeplerden dolayı, ERİTSA il e farmakokinetik 
çalışmalar yapılmamıştır.  
Klinik öncesi güvenlilik verileri  
Klinik öncesi veriler, konvansiyonel güvenilirlik farmakolojisi, tekrarlanan doz 
toksisitesi, genotoksisite, karsinojenik potansiyel, üreme için toksisite 
araştırmalarına dayanara k insanlar için özel tehlike ortaya koymamıştır Mutajenite 
çalışmaları yapılmamıştır.  
Topikal formülasyonlar ilgili olarak fertilite çalışmaları yapılmamıştır.  
6. FARMASÖTİK ÖZELLİKLER  
6.1 Yardımcı maddelerin l istesi  
Bütil hidroksi toluen  
Hidroksipropil selüloz  
Etanol %96 (h/h)  
6.2 Geçimsizlikler  
ERİTSA ile ilgili bir geçimsizlik bilgisi bulunmamaktadır.  
6.3 Raf ömrü  
Raf ömrü 24 aydır.  
6.4 Saklamaya yönelik özel tedbirler  
25°C'nin altındaki oda sıcaklığında saklayınız.  
6.5 Ambalajın niteliği ve içeriği  
Kutuda, HDPE burgulu kapaklı laklı  Al tüpte 30 g . 
6.6 Beşeri tıbbi üründen arta kalan maddelerin imhası ve diğer özel önlemler  
Kullanılmamış ürünler ya da atık materyaller “Tıbbi Atıkların K ontrolü 
Yönetmeliği” ve “Ambalaj ve Ambalaj Atıklarının Kontrolü 
Yönetmelikleri”ne uygun olarak imha edilmelidir.  
  
6 / 6 7. RUHSAT SAHİBİ  
Adı  : Dinçsa İlaç San. ve Tic. A.Ş.  
Adresi  : 1. Organize San. Bölg. Avar Cad. No:2   
06935 Sincan /ANKARA  
Tel   : +90  312 267 11 91 (pbx)  
Faks   : +90 312 267 11 99  
8. RUHSAT NUMARASI  
2015/530  
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 01.07.2015  
Ruhsat yenileme tarihi:  
10. KÜB’ÜN YENİLENME TARİHİ  