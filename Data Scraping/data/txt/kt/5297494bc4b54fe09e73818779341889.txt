1 
 KULLANMA TALİMATI  
JAKAVI 10 mg tablet  
Ağızdan alınır.  
• Etkin madde:  Her bir tablet 10 mg ruksolitinib serbest bazına karşılık gelen 13,2 mg 
ruksolitinib fosfat içerir.  
• Yardımcı maddeler:  Mikrokristalin selüloz, magnezyum stearat, koloidal susuz silika , 
sodyum nişasta glikolat (Tip A), hidroksipropilselüloz  (300-600 cps) , povidon  K30, 
laktoz monohidrat (sığır kaynaklı)  
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz  .  
• Bu ilacın kullanımı sırasında doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
Bu Kullanma Talimatında:  
1. JAKAVI  nedir ve ne için kullanılır?  
2. JAKAVI  kullanmadan önce dikkat edilmesi gerekenler  
3. JAKAVI  nasıl kullanılır?  
4. Olası yan etkiler nelerdir?  
5. JAKAVI ’nin saklanması  
Başlıkları yer almaktadır.  
1. JAKAVI  nedir ve ne için kullanılır?  
JAKAVI ruksolitinib etkin maddesini içeren bir kanser ilacıdır. 10 mg’lık her bir tablet, 10 
mg ruksolitinib içerir.  
Bu tabletler bir yüzünde “NVR” ve diğer yüzünde “L10” yazan, yuvarlak ve eğik kenarlı, 
beyaz veya beyaza yakın tabletlerdir.  
JAKAVI, 56 ve 168 tablet içeren blister ambalajlarda takdim edilmektedir.  
JAKAVI,  
• Nadir bir kan kanseri olan ve ateş, gece terlemeleri, kemik ağrısı ve kilo kaybı gibi 
çeşitli sıkıntı verici belirtileri olan miyelofibrozis h astası erişkinlerin tedavisinde,  2 
 • Kemik iliğinde özellikle alyuvarlarda belirgin artış ile beraber akyuvar ve 
trombositlerde (kan pulcukları) aşırı çoğalma sonucu kan yoğunluğunun artması ve 
buna bağlı bulgu ve şikayetler ile seyreden (pıhtılaşma bozuklukları, yorgunluk, 
kaşıntı, dalak büyümesi) polistemi vera tanılı erişkin hastaların tedavisinde, 
hidroksiüre tedavisine rağmen hastalığa bağlı bulgu ve belirtilerin devam etmesi 
durumunda kullanılır. JAKAVI ayrıca, hidroksiüre tedavisine bağlı kan hücrelerinde 
aşırı azalma olması, bacak ülseri, deride ve ağız içi gibi mukozalarda kontrol 
edilemeyen yaralar ortaya çıkması durumlarında da kullanılır.  
• JAKAVI  ayrıca Graft-versus -Host hastalığı (GvHD) olan 12 yaş ve üzerindeki 
hastaları ve yetişkinleri tedavi etmek için de kullanılır. GvHD’nin iki formu vardır: 
genellikle transplantasyondan hemen sonra gelişen ve deriyi, karaciğeri ve 
gastrointestinal sistemi etkileyebilen akut GvHD olarak adlandırılan erken bir form ve 
daha sonra, genellikle transplantasyondan haftalar veya aylar sonra gelişen kronik 
GvHD adı verilen bir form. Hemen hemen her organ kronik GvHD’den etkilenebilir.  
Dalak büyümesi, miyelofibrozis in özelliklerinden biridir. Miyelofibrozis , kemik iliğinin yerini 
yara dokusunun aldığı bir kemik iliği hastalığıdır. Anormal kemik iliği, yeterli kan hücresi 
üretememeye başlar ve bunun sonucunda dalak boyutunda önemli büyüme meydana gelir.  
JAKAVI belirli enzimlerin (Janus İlişkili Kinazlar adı verilir) etkisini  engelleyerek  
miyelofibroz hastalarında dalak boyutunu küçültebilir ve miyelofibroz hastalarında ateş, gece 
terlemeleri, kemik ağrısı ve kilo kaybı gibi belirtileri giderebilir. JAKAVI, ciddi kan ve  damar 
ile ilişkili komplikasyonların  riskinin azalmasına yardımcı olabilir.  
Polisitemi vera, kemik iliğinin çok fazla sayıda kırmızı kan hücresi ürettiği bir kemik iliği 
hastalığıdır. Kırmızı kan hücresi sayısındaki artış sonucunda kan yoğunlaşır. JAKAVI , Janus 
İlişkili Kinazlar (JAK1 ve JAK2) adı verilen enzimleri seçici bir şekilde  engelleyerek 
belirtileri  giderebilir, dalak boyutunu  ve kırmızı kan hücresi üretimini azaltabilir  ve böylelikle 
ciddi kan ve  damar ile ilişkili komplikasyonların riskini potansiyel olarak azaltabilir.  
Graft -versus -host hastalığı, transplantasyondan sonra donörün greftindeki (örneğin kemik 
iliği) spesifik hücreler (T hücreleri) konak hücreleri/organları tanımadığında ve onlara 
saldırdığında ortaya çıkan bir komplikasyondur. Jakavi, Janus İlişkili Kinazlar (JAK1 ve 
JAK2) adı verilen enzimleri seçici olarak bloke ederek graft -versus -host hastalığının akut ve 
kronik formlarının belirti ve semptomlarını azaltır, böylelikle hastalıkta düzelme olmasını ve 
nakledilen hücrelerin hayatta kalmasını sağlar.  
JAKAVI ’nin nasıl etki gösterdiği ya da bu ilacın neden size reçete edildiği hakkında sorunuz 
varsa doktorunuza sorunuz.  
2. JAKAVI ’yi kullanmadan  önce dikkat edilmesi  gerekenler  
Doktorun tüm talimatlarına dikkatle uyunuz. Doktorunuzun talimatları, bu kullanma 
talimatındaki genel bilgiden farklılık gösterebilir.  
JAKAVI ’yi aşağıdaki durumlarda  KULLANMAYINIZ:  
• Ruksolitinibe ya da JAKAVI ’nin bu kullanma talimatının başında listesi verilen diğer 
maddelere karşı alerjik (aşırı duyarlı) iseniz , alerjik olabileceğinizi düşünüyorsanız  
• Hamileyseniz ya da emziriyorsanız  
Eğer bu durum lardan biri  sizin için geçerliyse, JAKAVI  ile tedaviye başlamadan doktorunuza 
söyleyiniz.  
JAKAVI ’yi aşağıdaki durumlarda DİKKATLİ KULLANINIZ:  
Aşağıdaki durumlar sizin için geçerliyse doktorunuza söyleyiniz:  3 
 • Herhangi bir enfeksiyonunuz varsa , JAKAVI’ye başlamadan önce enfeksiyonunuzun 
tedavi edilmesi gerekebilir. Daha önce tüberküloz geçirdiyseniz veya tüberkülozu 
geçirmiş ya da geçirmekte olan biri ile yakın temasınız olduysa doktorunuza 
söylemelisiniz. Doktorunuz tüberküloz geçirip geçirmediğinizi görmek üzere testler 
yapabilir.  Eğer önceden hepatit B geçirdiyseniz bu durumu doktorunuza söylemeniz 
önemlidir.  
• Böbrek sorunlarınız varsa  doktorunuzun farklı bir J AKAVI  dozu reçete etmesi gerekebilir.  
• Karaciğer sorunlarınız varsa ya da önceden bu tür sorunlar yaşadıysanız doktorunuzun 
farklı bir JAKAVI  dozu reçete etmesi gerekebilir.  
• Başka ilaçlar alıyorsanız (Diğer ilaçlarla birlikte kullanım başlıklı bölüme bakınız)  
• Eğer  önceden tüberküloz  (verem)  olduysanız.  
• Eğer önceden kanser, özellikle de cilt  kanseri tanısı aldıysanız . 
• Kardiyak  problemleriniz varsa veya önceden olduysa.  
• 65 yaş veya üzerindeyseniz. 65 yaş ve üzeri hastalarda kalp krizi de dahil olmak üzere 
kardiyak  sorunları ve bazı kanser türlerinin riski artabilir.  
• Sigara içiyorsanız veya geçmişte içtiyseniz . 
JAKAVI ile tedaviniz sırasında  
Aşağıdaki durumların söz konusu olması halinde derhal doktorunuza söyleyiniz:  
• Beklenmeyen morarma ve/veya kanama, alışılmadık yorgunluk, egzersiz yaparken ya da 
dinlenirken nefes darlığı, soluk görünüm veya sık enfeksiyonlar ( bunlar kan hastalıkları 
işaretleri  olabilir ) yaşarsanız.  
• Ateş, titreme veya diğer enfeksiyon  belirtileriyle  karşılaşırsanız.  
• Eğer kanlı balgamla birlikte kronik  (sürekli)  öksürük, ateş, gece terlemeleri ve kilo kaybı 
yaşarsanız (bunlar, tüberküloz belirtileri  olabilir ). 
• Eğer sizde aşağıdaki belirtilerden herhangi biri varsa veya bir yakınınız, sizde bu 
belirtilerin olduğunu fark ederse: zihin karışıklığı veya düşünme güçlüğü, denge kaybı 
veya yürüme güçlüğü, sakarlık, konuşma güçlüğü, vücudunuzun bir tarafında halsizlik 
veya güç kaybı, bulanık görüş/gör me kaybı (bunlar, ciddi bir beyin e nfeksiyonu olan 
progresif multifokal lökoensefalopati olarak adlandırılan  hastalığın belirtileridir).  
Doktorunuz daha başka testler yapacak ve hastalığınızı takip edecektir.  
• Enfeksiyon belirtileri yaşarsanız ya da ağrılı ve kabarcıklı deri döküntüsü geliştirirseniz 
(zona hastalığı belirtileri ) 
• Deri değişiklikleri fark ederseniz. Bazı belirli deri kanserleri (melanom harici) bildirilmiş 
olduğundan bu durum ek gözlem gerektirebilir.  
• Ani nefes darlığı veya nefes almada zorluk, göğüs ağrısı veya sırtın üst kısmında ağrı, 
bacakta veya kolda şişlik, bacak ağrısı veya hassasiyeti, bacakta veya kolda kızarıklık 
veya renk değişikliği yaşarsanız, bunlar damar içinde kan pıhtılarının belirtileri olabilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
Kan testleri  
JAKAVI ile tedavinize başlamadan önce doktorunuz, başlangıç dozunu belirlemek amacıyla 
kan testleri yapacaktır. Tedaviye nasıl yanıt verdiğinizi ve JAKAVI’nin kan hücreleriniz 
üzerinde herhangi bir istenmeyen etkisinin olup olmadığını belirlemek amacıyla 
vücudunuzdaki kan hücrelerinin (beyaz ve kırmızı kan hücreleri, kan pulcukları) miktarını 4 
 izlemek üzere JAKAVI ile tedaviniz sırasında bazı kan testleri yaptıracaksınız. Doktorunuz, 
JAKAVI dozunu değiştirmeye ya da JAKAVI ile tedavinize ara vermeye gerek duyabilir. 
JAKAVI ile tedaviniz öncesinde ve tedaviniz süresince doktorunuz herhangi bir enfeksiyon 
bulgu su ve belirtisine  karşı sizi dikkatlice gözlemleyecektir. Doktorunuz ayrıca düzenli olarak 
kanınızdaki lipid (yağ) düzeylerini de kontrol edecektir.  
JAKAVI kullanımını durdurmak  
JAKAVI kullanımı nı durdurduğunuz zaman, miyelofibrozis  belirtileri yeniden gözlenebilir. 
Doktorunuz JAKAVI kullanımınızı tamamen durdurmadan önce, her gün alınan JAKAVI 
miktarını kademeli olarak azaltabilir . 
JAKAVI ’nin yiyecek ve içecek ile kullanılması  
JAKAVI ’yi her gün aynı saatte ya aç ya da tok karnına almalısınız.  
Hamilelik  
İlacı kullanmadan önce doktorunuza veya eczacınıza danışınız.  
Hamilelik süresinde JAKAVI kullanmayınız. Doktorunuzla JAKAVI tedaviniz süresince 
hamile kalmayı engellemek için hangi uygun önlemleri alabileceğinizi konuşunuz.  
Hamile kalmamak için tedaviniz boyunca etkin bir kontraseptif (gebe kalmayı önleyici) metod 
kullanmalısınız.   
Eğer gebe iseniz, gebe kalmış olabileceğinizi düşünüyorsanız ya da gebe kalmayı 
planlıyorsanız, ilacı kullanmaya başlamadan önce doktorunuza veya eczacınıza danışınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
JAKAVI  alırken emzirmemelisiniz. Emziriyorsanız doktorunuza söyleyiniz.  
Araç ve makine kullanımı  
JAKAVI aldıktan sonra baş dönmesi hissederseniz araç veya makine kullanmayınız.  
JAKAVI ’nin içeriğinde bulunan bazı yardımcı maddeler hakkında önemli bilgiler  
JAKAVI, süt şekeri (laktoz) adı verilen bir madde içermektedir. Eğer daha önceden 
doktorunuz tarafından bazı şekerlere karşı intoleransınız  (dayanıksızlığınız) olduğu 
söylenmişse bu ilacı kullanmadan önce doktorunuzla temasa geçiniz.  
Diğer i laçlar  ile birlikte kullanımı  
Başka ilaçlar alıyorsanız ya da yakın zamanda aldıysanız, doktorunuza ya da eczacınıza 
söyleyiniz.  
Özellikle aşağıdaki etkin maddeleri içeren ilaçlardan herhangi biri hakkında bilgi vermeniz 
önemlidir; doktorunuz sizin için JAKAVI  dozunu ayarlamaya gerek duyabilir:  
• Enfeksiyonların tedavisinde kullanılan bazı ilaçlar. Bu ilaçlar, mantar hastalıklarının 
tedavisinde kullanılan ilaçları (ketokonazol, itrakonazol, posakonazol , flukonazol  ve 
vorikonazol gibi) veya bakteriyel enfeksiyon ların tedavisinde kullanılan ilaçları 
(klaritromisin , telitromisin , siproflaksin, eritromisin  gibi antibiyotikler) ya da AI DS dahil 
viral enfeksiyonların tedavisinde kullanılan ilaçları ( amprenavir,  atazanavir, indinavir, 5 
 lopinavir/ritonavir, nelfinavir, ritonavir, sakuinavir)  ya da hepatit C tedavisi için kullanılan 
ilaçları (boceprevir, talaprevir)  içerebilir.  
• Nefazodon ; depresyon tedavisinde kullanılan bir ilaç  
• Hipertansiyon ve kronik angina pektoris tedavisinde kullanılan ilaçlar (mifebradil veya 
diltiazem  gibi) 
• Mide yanmasının tedavisi için  kullanılan simetidin  
Aşağıdaki  ilaçlar  JAKAVI’nin etkililiğini düşürebilir:  
- Avasimib, kalp hastalığının tedavisinde kullanılan bir ilaç , 
- Fenitoin, karbamazepin ya da fenobarbital , sara gibi nöbetlerin in durdurulması için 
kullanılan ilaçlar , 
- Rifabutin veya rifampisin, tüberküloz (TB) tedavisinde kullanılan ilaçlar , 
- Sarı Kantaron (Hypericum perforatum), depresyon tedavisinde kullanılan bitkisel bir ürün . 
JAKAVI kullanırken  size JAKAVI’yi reçete eden doktora danışıp onay almadan reçeteli 
ilaçlar, reçetesiz ilaçlar, bitkisel ve alternatif ilaçlar da dahil olmak üzere asla yeni bir ilaç 
kullanmaya başlamayın ız. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
3. JAKAVI  nasıl kullanılır ? 
Doktorunuzun talimatlarına dikkatle uyunuz. Doktorunuzun reçete ettiğinden daha fazla 
JAKAVI  almayınız.  
Uygun kullanım ve doz/uygulama sıklığı için talimatlar:  
Doktorunuz tam olarak kaç adet JAKAVI  tablet alacağınızı size söyleyecektir.  Emin 
değilseniz doktorunuza veya eczacınıza sorunuz.  
JAKAV I dozu hastanın  kan hücresi sayısına bağlıdır. Doktorunuz vücudunuzdaki kan 
hücrelerinin miktarını ölçecek ve buna göre, özellikle de karaciğer ve böbrek sorunlarınız 
varsa, sizin için en uygun dozu bulacaktır.  
- Miyelofibrozda  önerilen başlangıç dozu, kan hücre sayımınıza bağlı olarak günde iki kez 5 
mg, günde iki kez 10 mg, günde iki kez 15 mg veya günde iki kez 20 mg’dır.  
- Polisitemi vera ve Graft -versus -Host hastalığında (GvHD)  önerilen  başlangıç dozu günde 
iki kez 10 mg’dır.  
- Maksimum doz günde iki kez 25 mg’dır.  
Doktorunuz size her zaman tam olarak kaç J AKAV I tableti almanız gerektiğini söyleyecektir.  
Tedavi sırasında, kan testleri  sonuçlarınızın  gerekli olduğunu göstermesi durumunda, 
karaciğer veya böbreklerinizde problemler varsa veya belli başka ilaçlarla tedaviye ihtiyacınız 
varsa doktorunuz daha yüksek veya daha düşük bir doz önerebilir.   
Diyaliz yaptırıyorsanız, sadece diyaliz günlerinde, diyaliz tamamlandıktan sonra bir te k doz 
veya iki ayrı doz olarak JAKAV I kullanacaksınız. Doktorunuz bir mi yoksa iki tablet mi 
almanız gerektiğini ve her bir doz için almanız gereken tablet sayısını size söyleyecektir.  
JAKAV I’ye doktorunuz söylediği sürece devam etmelisiniz. Bu uzun vadeli bir tedavidir.  
Doktorunuz tedavinin istenen etkiyi gösterdiğinden emin olmak üzere rahatsızlığınızı düzenli 
olarak izleyecektir.  6 
 JAKAV I’yi ne süre almanız gerektiği ile ilgili sorularınız varsa, doktorunuz veya eczacınız ile 
konuşunuz.  
JAKAVI’ye bağlı belirli yan etkileri yaşıyorsanız (örn. kan hastalıkları), doktorunuz  almanız 
gereken JAKAVI miktarını değiştirmeye gerek duyabilir  ya da belli bir süre JAKAVI almayı 
durdurmanızı söyleyebilir.  
Uygulama yolu ve metodu:  
JAKAVI’yi  her gün aynı saatte almalısınız. Aç veya tok karna alabilirsiniz.  
Tabletleri bütün olarak bir bardak su ile yutunuz.  
Değişik yaş grupları:  
Çocuklar da kullanımı  (18 yaş altında) : 
Çocuklarda  herhangi bir çalışma olmadığından ; JAKAVI , miyelofibroz veya polistemi vera 
hastalığı olan  18 yaş altında olan çocuklarda ya da  ergenlerde kullanılmamalıdır.  
JAKAVI,  12 yaş ve üzeri hastalarda graft -versus -host hastalığının tedavisi için kullanılabilir.  
Yaşlılarda kullanımı:  
65 yaş ve üzeri hastalar için özel bir gereklilik bulunmamaktadır.  
Özel kullanım durumları:  
Böbrek yetmezliği:  
Böbrek yetmezliğiniz varsa doktorunuz size uygun dozu hesaplayacaktır.  
Karaciğer yetmezliği:  
Karaciğer yetmezliğiniz varsa doktorunuz size uygun dozu hesaplayacaktır.  
Eğer JAKAVI ’nin etkisinin çok güçlü veya zayıf olduğuna dair bir izleminiz var ise 
doktorunuz veya eczacınız ile konuşunuz.  
Kullanmanız  gerekenden daha fazla JAKAVI  kullandıysanız:  
JAKAVI ile doz aşımları için bilinen bir antidot /ilaç bulunmamaktadır. 200 mg’a varabilen  
tek dozlar, kabul edilebilir akut yan etkiler  ile verilmiştir. Önerilenden daha yüksek tekrarlı 
dozlar beyaz kan hücresi, kırmızı kan hücresi , ve kan pulcuğu sayısı nda azalmayı içeren 
kemik iliğinde kan hücrelerinin yapımının engellenmesinde artış ile ilişkilendirilmiştir. Uygun 
destekleyici tedavi verilmelidir.  
Hemodiyalizin JAKAVI’nin vücuttan atılımını artırması beklenmez.  
JAKAVI ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
JAKAVI ’yi kullanma yı unutursanız  
JAKAVI  almayı unuttuysanız, sadece bir sonraki dozu planlanan vakitte alınız.  
Unutulan dozları dengelemek için çift doz almayınız.  
JAKAVI  ile tedavi sonlandırıldığındaki  oluşabilecek etkiler  
İlaç almayı keserseniz miyelofibroz  veya polisitemi vera ile ilgili hastalık belirtileriniz tekrar 
ortaya çıkabilir. Graft -versus -host hastalığında, tedaviye yanıt vermeniz ve doktorunuzun bu 
prosedürü yönetmesi koşuluyla dozunuzun azaltılması veya JAKAVI  ile tedavinizin 7 
 durdurulması mümkündür. Bu nedenle, doktorunuzla görüşmeden önce J AKAVI  almayı 
durdurmamalısınız  veya dozunu değiştirmemelisiniz.  
JAKAVI’yi ne süreyle alacağınız hakkında sorularınız varsa doktorunuz ya da eczacınızla 
görüşünüz.  
4. Olası yan etkiler nelerdir?  
Tüm ilaçlarda olduğu gibi, JAKAVI  alan hastalarda da yan etkiler görülebilir ancak bunlar, 
tüm hastalarda görülmez.  
Yan etkilerin çoğu hafif ila orta şiddetlidir ve genellikle tedavinin ilk birkaç günü ila birkaç 
haftasından sonra kaybolur.  
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Miyelofibroz ve polistemi vera  
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
Çok yaygın:  
• Siyah veya kanlı dışkı veya kan kusma gibi mide veya bağırsakta herhangi bir kanama 
belirtisi  
• Beklenmedik morarma ve/veya kanama, alışılmadık yorgunluk, egzersiz sırasında veya 
dinlenme sırasında nefes darlığı, alışılmadık şekilde soluk cilt veya sık enfeksiyonlar 
(olası kan bozuklukları belirtileri  
• Kabarcıklarla birlikte ağrılı deri döküntüsü (olası zona (herpes zoster) belirtileri)  
• Ateş, titreme veya diğer enfeksiyon belirtileri  
• Düşük kırmızı kan hücresi seviyesi (anemi) , düşük beyaz kan hücresi seviyesi (nötropeni) 
veya düşük trombosit seviyesi (trombositopeni)  
 
Yaygın:  
•  Ani değişen  bilinç düzeyi, inatçı baş ağrısı, uyuşma, karıncalanma, halsizlik veya felç gibi 
herhangi bir beyin kanaması belirtisi  
 
Bunların hepsi ciddi yan etkilerdir. Acil tıbbi müdahale gerekebilir.  
Aşağıdakilerden herhangi birini fark ederseniz, doktorunuza söyleyiniz:  
 
Çok yaygın  
• Kanda yüksek kolesterol veya yağ düzeyi (hipertrigliseridemi)  
• Anormal karaciğer fonksiyon testi sonuçlar ı 
• Sersemlik  
• Baş ağrısı  
• İdrar yolu enfeksiyonu  
• Kilo artışı  8 
 • Ateş, öksürük, nefes almada güçlük, hırıltılı nefes alma, nefes alırken göğüste ağrı 
(muhtemel pnömoni (akciğer dokusu iltihabı) belirtileri)  
• Yüksek tansiyon (hipertansiyon) (sersemlik ve baş ağrısına neden olabilir)  
• Kabızlık  
• Kanda yüksek lipaz düzeyi (kandaki bir enzim olan lipaz seviyesinin yükselmesi)  
 
Yaygın:  
• Pansitopeni (kandaki her üç kan hücresinin düşük seviyesi(alyuvar, akyuvar ve 
trombosit))  
• Bağırsaklarda aşırı gaz (flatulans)  
 
Yaygın olmayan:  
• Tüberküloz (Kanlı balgamla birlikte kronik öksürük, ateş, gece terlemeleri ve kilo kaybı 
belirtileridir.)  
• HBV reaktivasyonu (Hepatit B virüsünün yeniden aktive olması. Ciltte sarılık, koyu 
kahverengi idrar, karnın sağ tarafında ağrı, ateş ve mide bulantısı hissi veya hastalık 
hissine sebep olabilir.)  
 
Graft -versus -Host Hastalığı (GvHD)  
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
Çok yaygın:  
• Ateş, ağrı, kızarıklık ve/veya nefes almada zorluk ( sitomegalovirüs enfeksiyonunun olası 
semptomları (sitomegalovirüs enfeksiyonu))  
• Ateş, idrar yaparken ağrı (idrar yolu enfeksiyonunun olası belirtileri)  
• Hızlı kalp atışı, ateş, kafa karışıklığı ve hızlı nefes alma (yaygın iltihaplanmaya neden olan 
bir enfeksiyona yanıt olarak ortaya çıkan ciddi bir durum olan sepsisin  (kan 
zehirlenmesinin)  olası belirtileri)  
• Yorgunluk, bitkinlik, soluk cilt (düşük seviyedeki kırmızı kan hücrelerinin neden olduğu 
olası anemi semptomları), sık enfeksiyonlar, ateş, titreme, boğaz ağrısı veya enfeksiyonlara 
bağlı ağız ülserleri (düşük akyuvar seviyenin neden olduğu olası nötropeni semptomları), 
kendiliğinden kanama veya morarma (düşük trombosit düzeylerinin neden olduğu 
trombositopeninin olası semptomları)  
• Kanda düşük alyuvar, akyuvar ve trombosit hücreleri seviyesi (pansitopeni  (kanda düşük 
alyuvar, akyuvar ve trombosit hücreleri seviyesi )) 
Bunların hepsi ciddi yan etkilerdir. Acil tıbbi müdahale gerekebilir.  
Aşağıdakilerden herhangi birini fark ederseniz, doktorunuza söyleyiniz:  
 
Çok yaygın:  
• Kanda yüksek kolesterol (hiperkolesterolemi)  
• Baş ağrısı  
• Yüksek tansiyon (hipertansiyon)  
• Kanda yüksek düzeyde lipaz  
• Pankreasta olası hasarı gösterebilecek anormal kan testi (yüksek amilaz)  
• Hastalık hissi (bulantı)  
• Anormal karaciğer fonksiyon testi sonuçları  
• Potansiyel olarak kas hasarını ve/veya kas yıkımını gösteren kastan artan kan enzim 9 
 seviyesi (kan kreatinin fosfokinaz artışı)  
• Normalde böbrekler tarafından idrarla atılan bir madde olan kandaki kreatinin düzeyinde 
artış (böbreklerinizin düzgün çalışmadığı anlamına gelebilir) (kan kreatinininde yükselme)  
 
Yaygın:  
• Ateş, ağrı, kızarıklık ve/veya nefes almada zorluk (BK virüsü enfeksiyonunun olası 
belirtileri)  
• Kilo artışı 
• Kabızlık  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
5. JAKAVI’nın saklanması  
JAKAVI’yi çocukların göremeyeceği, erişemeyeceği yerlerde ve ambalajında saklayınız.  
25ºC altındaki oda sıcaklığında orijinal ambalajı içinde saklayınız.  
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra JAKAVI’yi kullanmayınız.  
Eğer üründe ve/veya ambalajında bozukluklar fark ederseniz JAKAVI’yi kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği  Bakanlığınca belirlenen toplama sistemine veriniz.  
Ruhsat sahibi:  Novartis Sağlık, Gıda ve Tarım Ürünleri San. ve Tic. A.Ş.  
Kavacık / Beykoz / İstanbul  
Üretim yeri:   Novartis Sağlık, Gıda ve Tarım Ürünleri San. ve Tic. A.Ş.  
   Pendik/İstanbul  
Bu kullanma talimatı  ../../…. tarihinde onaylanmıştır.  