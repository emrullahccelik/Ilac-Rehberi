KISA ÜRÜN BİLGİSİ
1.BEŞERİ TIBBİ ÜRÜNÜN ADI
DEXAPHEN 25 mg/500 mg film kaplı tablet
2.KALİTATİF VE KANTİTATİF BİLEŞİM
Her bir film tablet;
Etkin madde:
Parasetamol 500 mg
25 mg deksketoprofene eşdeğer 36,9 mg deksketoprofen trometamol
içerir.
Yardımcı maddeler:
Yardımcı maddeler için 6.1’e bakınız.
3.FARMASÖTİK FORM
Film tablet
Beyaz renkte film kaplı, oblong, bikonveks tabletler.
4.KLİNİK ÖZELLİKLER
4.1.Terapötik endikasyonlar
Osteoartrit, romatoid artrit ve ankilozan spondilit belirti ve bulgularının tedavisi ile akut gut
artriti, akut kas iskelet sistemi ağrıları, postoperatif ağrı ve dismenore tedavisinde endikedir.
4.2.Pozoloji ve uygulama şekli
Pozoloji/uygulama sıklığı ve süresi:
Yetişkinler:
Ağrının cinsine ve şiddetine göre önerilen doz günde üç defa (8 saatte bir) bir film kaplı
tablettir.
Deksketoprofenin toplam günlük dozu 75 mg’ı, parasetamolün toplam günlük dozu ise 4 g’ı
geçmemelidir.
Alkol alan kişilerde hepatotoksisite riski nedeniyle günlük alınan parasetamol dozunun 2000
mg’ı aşmaması gerekir.
Kısa sürede semptomları kontrol etmede kullanılan etkili en düşük dozla istenmeyen etkiler
en aza indirilebilir. Ağız yolu ile alımı takiben diyare gerçekleşirse, dozlama uygun bir
şekilde azaltılmalıdır.
DEXAPHEN kısa süreli kullanım için düşünülmeli ve tedavi semptomatik dönem ile
sınırlandırılmalıdır. Hekim önerisi olmadan DEXAPHEN üç ardışık günden fazla
kullanılmamalıdır.
Uygulama şekli:
DEXAPHEN, sadece oral yoldan kullanım içindir.
Yiyeceklerle birlikte alınması ilacın absorpsiyon hızını geciktirdiği için yemeklerden en az 30
dakika önce uygulanması önerilir.
DEXAPHEN yeterli miktarda su ile birlikte alınmalıdır.
1 / 22Özel popülasyonlara ilişkin ek bilgiler:
Böbrek yetmezliği:
Hafif derecede böbrek fonksiyon bozukluğu olan hastalarda DEXAPHEN içeriğindeki
deksketoprofenin başlangıç dozu 50 mg toplam günlük doza indirilmelidir. DEXAPHEN orta
ve şiddetli böbrek fonksiyon bozukluğu olan hastalarda kullanılmamalıdır.
Karaciğer yetmezliği:
Hafif veya orta derecede karaciğer fonksiyon bozukluğu olan hastalar tedaviye düşük
dozlarda başlamalı ve yakından izlenmelidir (DEXAPHEN içeriğindeki deksketoprofenin
toplam günlük dozu 50 mg olmalı). DEXAPHEN şiddetli karaciğer fonksiyon bozukluğu olan
hastalarda kullanılmamalıdır.
Pediyatrik popülasyon:
Çocuklarda ve adolesanlarda DEXAPHEN’in içeriğindeki deksketoprofenin güvenliliği ve
etkililiğini belirlemeye yönelik çalışma yapılmadığından, bu popülasyonda kullanılmamalıdır.
Geriyatrik popülasyon:
DEXAPHEN içeriğindeki deksketoprofenin yaşlı hastalarda önerilen başlangıç dozu 50 mg
toplam günlük dozdur. İyi tolerans gösterdikleri doğrulandıktan sonra dozaj genel popülasyon
için önerilen doza (75 mg) yükseltilebilir. DEXAPHEN içeriğindeki parasetamolün yaşlılarda
kullanımı için özel doz ayarlaması yapılmasına gerek yoktur.
4.3. Kontrendikasyonlar
DEXAPHEN, aşağıdaki durumlarda kullanılmamalıdır.
- Deksketoprofene, parasetamole, diğer nonsteroid antiinflamatuvar ilaçlara (NSAİİ) veya
DEXAPHEN’in içeriğindeki herhangi bir maddeye karşı aşırı duyarlılık
- Diğer NSAİİ’ler gibi, DEXAPHEN de asetilsalisilik asit veya diğer prostaglandin
sentetaz enzimini inhibe eden NSAİİ kullanımı ile astım krizleri, ürtikerleri ve akut
nezleleri alevlenen hastalarda kullanılmamalıdır. Bu hastalarda NSAİİ’lere şiddetli,
nadiren ölümcül, anafilaksi benzeri reaksiyonlar oluştuğu bildirilmiştir (bkz. Bölüm 4.4
Özel kullanım uyarıları ve önlemleri - Anafilaktoid reaksiyonlar ve Önceden var olan
astım).
- Koroner arter bypass greft (KABG) ameliyatı durumunda perioperatif ağrı tedavisinde
(bkz. Bölüm 4.4 Özel kullanım uyarıları ve önlemleri)
- Aktif veya şüpheli peptik ülseri/kanaması olan veya tekrarlayan peptik ülser/kanama veya
kronik dispepsi hikayesi olan hastalarda
- Geçmişteki NSAİİ tedavisi ile ilişkili olarak aktif gastrointestinal (Gİ) kanama veya
perforasyon öyküsü olan hastalarda
- Parasetamol içeren başka bir ilaç kullanan hastalarda
- Crohn hastalığı veya ülseratif kolit
- Glukoz 6 fosfat dehidregonaz enzim (G6PD) eksikliği
- Bronşiyal astım öyküsü
- Orta veya şiddetli böbrek fonksiyon bozukluğu
- Ağır kalp yetmezliği
- Şiddetli karaciğer fonksiyon bozukluğu
- Hemorajik diatezi veya diğer pıhtılaşma bozuklukları
- Gebelik ve laktasyon
2 / 224.4. Özel kullanım uyarıları ve önlemleri
Deksketoprofen
Uyarılar
Çocuklarda ve adelosanlarda deksketoprofenin güvenliliği tespit edilmemiştir.
Alerjik durum hikayesi olan hastalarda kullanılırken dikkatli olunmalıdır.
Selektif siklooksijenaz-2 (COX-2) inhibitörleri içeren diğer NSAİİ’lerle birlikte
kullanımından kaçınılmalıdır.
Gastrointestinal etkiler-gastrointestinal ülserasyon, kanama veya perforasyon riski:
Deksketoprofen dahil NSAİİ’ler mide, ince bağırsak veya kalın bağırsakta inflamasyon,
kanama, ülserasyon veya perforasyon gibi fatal olabilen ciddi Gİ advers etkilere neden
olabilir. Bu ciddi advers etkiler NSAİİ’ler ile tedavi edilen hastalarda uyarıcı bir belirti ile
veya belirti olmadan, tedavi sırasında herhangi bir zamanda yaşanabilir. Bir NSAİİ ile tedavi
sırasında ciddi bir Gİ advers olay geliştiren her beş hastadan sadece biri semptomatiktir.
NSAİİ’ler nedeniyle üst Gİ ülser, büyük kanama veya perforasyonların, 3 ila 6 ay süreyle
tedavi edilen hastaların yaklaşık %1'inde, bir yıl tedavi gören hastaların ise yaklaşık %2 ila
%4'ü arasında meydana geldiği görülmektedir. Bu eğilimlerin zaman içinde sürmesi, hastanın
tedavisinin herhangi bir safhasında ciddi bir Gİ olay geliştirme olasılığını arttırmaktadır. Ne
var ki, kısa süreli tedavi dahi risksiz değildir.
Nonsteroid antiinflamatuvar ilaçlar, önceden ülser veya Gİ kanama hikayesine sahip hastalara
reçetelenirken son derece dikkatli olunmalıdır. Yapılan çalışmalar, NSAİİ kullanan, önceden
peptik ülser ve/veya Gİ kanama hikayesine sahip hastaların, bu risk faktörlerine sahip
olmayan hastalara kıyasla Gİ kanama geliştirme riskinin 10 kat fazla olduğunu göstermiştir.
Ülser hikayesine ek olarak yapılan çalışmalarda, Gİ kanama riskini arttırabilecek aşağıdakiler
gibi birlikte uygulanan bir çok tedavi ve komorbiditeye yol açabilecek bir çok durum
tanımlanmıştır: oral kortikosteroidlerle tedavi, antikoagülanlarla tedavi, NSAİİ’ler ile
tedavinin uzaması, sigara kullanımı, alkol bağımlılığı, ilerlemiş yaş ve genel sağlık
durumunun kötü olması. Fatal Gİ olaylar hakkındaki spontan raporların çoğu yaşlı ve zayıf
bünyeli hastalar tarafından bildirilmiştir; bu nedenle bu gibi durumların söz konusu olduğu
hastalarda tedavi uygulanırken özellikle dikkatli olmak gerekmektedir.
Advers bir Gİ olayın potansiyel riskini en aza indirmek için, hastalar mümkün olan en kısa
süreyle ve en düşük etkili NSAİİ dozu ile tedavi edilmelidir. Hastalar ve doktorlar NSAİİ
tedavisi sırasında Gİ ülserasyon ve kanama belirti ve semptomları açısından dikkatli
olmalıdırlar ve eğer ciddi Gİ olaylardan şüphelenilirse hemen ek bir değerlendirme yapılmalı
ve ek bir tedaviye başlanmalıdır.
Eğer ciddi advers olay ortadan kalkmazsa, NSAİİ tedavisi durdurulmalıdır. Yüksek risk
grubundaki hastalarda, NSAİİ’leri içermeyen alternatif tedaviler dikkate alınmalıdır.
Gastrointestinal hastalığı (ülseratif kolit, Crohn hastalığı) hikayesi olan hastaların durumları
şiddetlenebileceğinden NSAİİ’ler dikkatli bir şekilde kullanılmalıdır (bkz. Bölüm 4.8
İstenmeyen etkiler). Bu hastalar için ve beraberinde düşük doz asetilsalisilik asit veya Gİ riski
artırabilen diğer ilaçları kullanması gereken hastalar için koruyucu ajanlarla birlikte
(örn. misoprostol veya proton pompası inhibitörü) kombinasyon terapisi düşünülmelidir (bkz.
aşağıya ve Bölüm 4.5).
Gastrointestinal zehirlenme hikâyesi olan hastalarda, özellikle yaşlılarda, tedavinin başlangıç
aşamasında görülen alışık olmadık abdominal semptomlar (özellikle Gİ kanama) rapor
edilmelidir.
3 / 22Deksketoprofeni oral kortikosteroidler, varfarin gibi antikoagülanlar, seçici serotonin geri
alım inhibitörleri ve asetilsalisilik asit (aspirin) gibi anti-trombositik ilaçlarla birlikte kullanan
hastalar ülserasyon veya kanama riskinin artabileceği konusunda önceden uyarılmalıdır. Tüm
non-selektif NSAİİ’ler trombosit agregasyonunu inhibe edebilir ve prostaglandin sentezinin
inhibisyonuyla kanama zamanını uzatabilir. Bu nedenle, hemostazı etkileyen varfarin ya da
diğer kumarinler veya heparinler ile tedavi edilen hastaların deksketoprofen trometamol
kullanması önerilmez (bkz. Bölüm 4.5).
Renal etkiler:
Uzun süreli NSAİİ kullanımı renal papiler nekroz ve diğer renal hasarlara yol açmaktadır.
Ayrıca, renal prostaglandinler renal perfüzyonun idamesinde kompanse edici bir rol oynadığı
için hastalarda renal toksisite de görülmüştür. Böyle hastalarda NSAİİ uygulanması
prostaglandin formasyonunda ve ikincil olarak da renal kan akışında doza bağlı bir azalmaya
sebep olabilmekte, bu da aşikar renal dekompansasyonu hızlandırabilmektedir. Böyle bir
reaksiyona sebep olma riski en yüksek olan hastalar böbrek fonksiyonlarında bozulma, kalp
yetmezliği, karaciğer disfonksiyonu olanlar, diüretik ve ADE inhibitörü kullananlar ve
yaşlılardır. NSAİİ tedavisinin durdurulmasının ardından genellikle tedavi öncesi duruma geri
dönülmektedir.
Bütün NSAİİ'ler gibi, deksketoprofen trometamol plazma üre azotunu ve kreatinini artırabilir.
Diğer prostaglandin sentez inhibitörleri gibi, glomerüler nefrit, interstisyel nefrit, renal
papiller nekroz, nefrotik sendrom ve akut renal yetmezliğe yol açabilen renal sistem üzerinde
istenmeyen etkilerle ilişkili olabilir.
İlerlemiş böbrek hastalıkları:
Deksketoprofen trometamolün ilerlemiş böbrek hastalığı olan hastalarda kullanımına ilişkin
kontrollü çalışmalardan elde edilmiş bir bilgi bulunmamaktadır. Bu nedenle, ilerlemiş böbrek
hastalığı olan hastalarda DEXAPHEN tedavisi önerilmemektedir. Eğer DEXAPHEN tedavisi
başlatılmışsa, hastanın böbrek fonksiyonlarının yakından takip edilmesi önerilir.
Diğer tüm NSAİİ’ler gibi, bazı karaciğer parametrelerinde geçici küçük artışlara ve SGOT ve
SGPT’de anlamlı artışlara neden olabilir. Bu gibi parametrelerde ilaca bağlı artışlar
olduğunda, tedavi sona erdirilmelidir.
Deksketoprofen hematopoetik bozukluklar, sistemik lupus eritematozus veya miks bağ
dokusu hastalığı olan hastalarda dikkatli kullanılmalıdır.
Diğer NSAİİ’ler gibi deksketoprofen de infeksiyöz hastalıkları maskeleyebilir.
Kardiyovasküler trombotik olaylar:
Çok sayıda selektif ve non-selektif COX-2 inhibitörü ile yapılan, 3 yıla varan klinik
çalışmalarda ölümcül olabilen, ciddi kardiyovasküler (KV) trombotik olay, miyokard
infarktüsü ve inme riskinde artma gösterilmiştir. COX-2 selektif ve non-selektif tüm
NSAİİ’ler benzer risk taşıyabilir. Kardiyovasküler hastalığı olduğu veya kardiyovasküler
hastalık riski taşıdığı bilinen hastalar daha yüksek bir risk altında olabilir.
Nonsteroid antiinflamatuvar ilaçlarla tedavi gören hastalarda advers kardiyovasküler olay
görülme riski olasılığını azaltmak için en düşük etkili doz mümkün olan en kısa süreyle
kullanılmalıdır. Önceden görülmüş bir kardiyovasküler semptom olmasa bile hekim ve hasta
böyle olay gelişimlerine karşı tetikte olmalıdır. Hasta, ciddi kardiyovasküler olayların
4 / 22semptom ve/veya belirtileri ile bunların görülmesi halinde yapması gerekenler konusunda
bilgilendirilmelidir.
Eş zamanlı olarak asetilsalisilik asit kullanımının, NSAİİ kullanımına bağlı artmış ciddi
kardiyovasküler trombotik olay riskini azalttığı yönünde tutarlı bir kanıt bulunmamaktadır.
Nonsteroid antiinflamatuvar ilaçların asetilsalisilik asit ile eş zamanlı olarak kullanımı ciddi
Gİ olay görülme riskini arttırmaktadır (bkz. Bölüm 4.4 Özel kullanım uyarıları ve önlemleri).
Koroner arter bypass greft ameliyatını takip eden ilk 10-14 günlük dönemde ağrı tedavisi için
verilen COX-2 selektif bir NSAİİ üzerinde gerçekleştirilen iki büyük, kontrollü klinik
çalışmada miyokard infarktüsü ve inme insidansında artış görülmüştür (bkz. Bölüm 4.3
Kontrendikasyonlar).
Kontrol edilemeyen hipertansiyon, konjestif kalp yetmezliği, iskemik kalp hastalığı tanısı
konan, periferal arter hastalığı ve/veya serebrovasküler hastalığı olan hastalar dikkatli bir
şekilde değerlendirildikten sonra sadece deksketoprofen trometamol ile tedavi edilmelidir.
Kardiyovasküler hastalığı için risk faktörleri taşıyan (örn. hipertansiyon, hiperlipidemi,
diabetes mellitus, sigara içme) hastaların uzun süreli tedavisine başlanmadan önce dikkatli bir
değerlendirme yapılmalıdır.
Hipertansiyon:
Diğer tüm NSAİİ'lerde olduğu gibi, deksketoprofen trometamol de hipertansiyon oluşumuna
veya mevcut hipertansiyonun kötüleşmesine ve bu iki durum da kardiyovasküler olayların
riskinin artmasına neden olabilir. Tiazid grubu diüretikler ya da loop diüretikleri ile tedavi
edilen hastaların NSAİİ’leri kullanırlarken diüretik tedavi yanıtları bozulabilir.
Deksketoprofen trometamol de dahil, NSAİİ'ler hipertansiyonlu hastalarda dikkatli
kullanılmalıdır. DEXAPHEN tedavisi başlangıcında ve tedavi seyri boyunca kan basıncı
yakından izlenmelidir.
Deri reaksiyonları:
Deksketoprofen trometamol de dahil olmak üzere NSAİİ’lerin kullanımıyla ilişkili olarak çok
nadir eksfolyatif dermatit, Stevens-Johnson sendromu ve toksik epidermal nekrolizi de içeren
ve bazıları öldürücü olan ciddi cilt reaksiyonları bildirilmiştir. Bu ciddi olaylar uyarı
olmaksızın oluşabilir. Hastalar ciddi deri reaksiyonlarının işaret ve semptomları konusunda
bilgilendirilmelidirler ve deri kızarıklığı ya da herhangi bir aşırı duyarlılık belirtisi ilk
meydana geldiğinde DEXAPHEN kullanımı durdurulmalıdır.
Anafilaktoid reaksiyonlar:
Diğer NSAİİ’ler ile olduğu gibi, deksketoprofen ile de ender vakalarda, ilaca daha önce maruz
kalmaksızın, anafilaktik/anafilaktoid reaksiyonlar dahil alerjik reaksiyonlar görülebilir.
DEXAPHEN, aspirin triadı olan hastalara verilmemelidir. Bu semptom kompleksi, tipik
olarak, nazal polipli veya polipsiz riniti olan veya asetilsalisilik asit ya da NSAİİ
kullanmalarının ardından şiddetli ve ölümcül olabilen bronkospazm gösteren astımlı
hastalarda oluşmaktadır (bkz. Bölüm 4.3 Kontrendikasyonlar ve Bölüm 4.4 Özel kullanım
uyarıları ve önlemleri –Önceden var olan astım). Anafilaktoid reaksiyon görüldüğünde acil
servise başvurulmalıdır.
5 / 22Hamilelik:
Gebeliğin geç dönemlerinde diğer NSAİİ’ler gibi deksketoprofen trometamol de
kullanılmamalıdır, çünkü duktus arteriozusun (anne karnında açık olup doğumu takiben
kapanması gereken, kalpten çıkan iki büyük atardamar [aort ve pulmoner arter] arasındaki
açıklık) erken kapanmasına neden olabilir.
Diğer NSAİİ’ler gibi deksketoprofen trometamol de dişi üreme fonksiyonuna zarar verebilir
ve hamile kalmayı düşünen bayanlarda kullanımı önerilmemektedir. Hamile kalmada sorun
yaşayan veya kısırlık tedavisi alanlarda deksketoprofen trometamol tedavisine ara
verilmelidir.
Konjestif kalp yetmezliği ve ödem:
Deksketoprofen trometamol dahil NSAİİ’ler ile tedavi edilen bazı hastalarda sıvı retansiyonu
ve ödem gözlenmiştir. Bu nedenle, DEXAPHEN sıvı retansiyonu veya kalp yetmezliği olan
hastalarda dikkatle kullanılmalıdır.
Klinik çalışmalar ve epidemiyolojik veriler bazı NSAİİ’lerin (özellikle, yüksek dozlarda ve
uzun süreli tedavi) kullanımının arteriyel trombotik olguların (miyokardiyal enfarktüs veya
inme gibi) riskindeki küçük artışlar ile ilişkili olabileceğini desteklemektedir. Deksketoprofen
trometamol’ün bu riski taşımadığına dair yeterli veri mevcut değildir.
Önlemler:
Genel:
Deksketoprofen trometamolün kortikosteroid yerine geçmesi veya kortikosteroid eksikliğini
tedavi etmesi beklenmemelidir. Kortikosterodin aniden durdurulması hastalığın alevlenmesine
sebep olabilir. Uzun süreli kortikosteroid tedavisi görmekte olan hastalar, kortikosteroid
tedavisinin durdurulmasına karar verilmesi halinde, tedavilerini yavaş ve kademeli olarak
azaltmalıdır.
DEXAPHEN’in içeriğindeki deksketoprofen trometamol [ateş ve] enflamasyonu azaltmadaki
farmakolojik aktivitesi, infeksiyöz olmadığı düşünülen ağrılı durumların komplikasyonlarını
tanıda kullanılan bu tanısal belirtilerin faydasını azaltabilir.
Hepatik etkiler:
Deksketoprofen trometamol de dahil olmak üzere NSAİİ alan hastaların %15 kadarında bir
veya daha fazla karaciğer testinde sınır seviyede yükselmeler meydana gelebilir. Bu
laboratuvar anomalileri ilerleyebilir, değişmeden kalabilir veya tedaviye devam edildiğinde
kendiliğinden geçebilir. Nonsteroid antiinflamatuvar ilaçlar ile gerçekleştirilen klinik
çalışmalarda hastaların yaklaşık %1’inde ALT ve AST seviyelerinde dikkate değer artışlar
(normal düzeyin üst limitinin üç katı veya daha fazla) bildirilmiştir. Ayrıca, seyrek olarak,
sarılık ve ölümcül fulminan hepatit, karaciğer nekrozu ve karaciğer yetmezliği gibi, bazıları
ölümle sonuçlanmış şiddetli hepatik reaksiyon vakaları da bildirilmiştir. Deksketoprofen
trometamol ile uzun süreli tedavi sırasında, bir ihtiyat tedbiri olarak, karaciğer
fonksiyonlarının düzenli olarak izlenmesi gerekir. Anormal karaciğer fonksiyon testleri sebat
eder veya kötüleşirse, karaciğer hastalığına uygun klinik belirtiler veya semptomlar gelişirse
veya diğer belirtiler (örneğin eozinofili, deri döküntüleri vs.) görülürse DEXAPHEN ile
tedavi kesilmelidir.
6 / 22Hematolojik etkiler:
Deksketoprofen trometamol de dahil olmak üzere NSAİİ alan hastalarda bazen anemi görülür.
Bunun nedeni sıvı retansiyonu, Gİ kan kaybı veya eritropoez üzerindeki tam olarak
tanımlanamayan bir etki olabilir. DEXAPHEN de dahil olmak üzere NSAİİ’ler ile uzun süreli
tedavi gören hastalar, herhangi bir anemi belirti veya semptomu göstermeseler bile
hemoglobin ve hematokrit seviyelerini düzenli olarak kontrol ettirmelidirler.
Nonsteroid antiinflamatuvar ilaçların bazı hastalarda trombosit agregasyonunu inhibe eden
kanama süresini uzattıkları gösterilmiştir. Asetilsalisilik asidin tersine, bunların trombosit
fonksiyonu üzerindeki etkileri kalitatif açıdan daha az, daha kısa süreli ve geri dönüşümlüdür.
Önceden koagülasyon bozukluğu olan ya da antikoagülan kullanan ve trombosit fonksiyon
değişikliklerinden advers şekilde etkilenebilecek hastalar DEXAPHEN kullanımı sırasında
dikkatle izlenmelidir.
Önceden var olan astım:
Astımlı hastalarda asetilsalisilik aside duyarlı astım söz konusu olabilir. Asetilsalisilik aside
duyarlı olan astımlı hastalarda asetilsalisilik asit kullanımı, ölümle sonuçlanabilen şiddetli
bronkospazmla ilişkilendirilmiştir. Asetilsalisilik asit duyarlılığı olan bu hastalarda
asetilsalisilik asit ile diğer NSAİİ’ler arasında bronkospazm da dahil olmak üzere çapraz
reaktiflik bildirildiğinden, asetilsalisilik asit duyarlılığının bu formunun söz konusu olduğu
hastalara DEXAPHEN verilmemeli ve önceden astımı olan hastalarda dikkatli kullanılmalıdır.
Laboratuvar testleri:
Ciddi Gİ sistem ülserasyonları ve kanama, uyarıcı semptomlar olmadan ortaya
çıkabildiğinden, hekimler Gİ kanamanın belirti ya da semptomları açısından hastaları
izlemelidirler. Uzun dönemli NSAİİ tedavisi gören hastaların tam kan sayımı ve biyokimya
profilleri periyodik olarak kontrol edilmelidir.
Eğer karaciğer ya da renal rahatsızlıkla uyumlu klinik belirti ve semptomlar gelişirse ya da
sistemik belirtiler (örn. eozinofili, döküntü, vb.) ortaya çıkarsa ya da karaciğer test sonuçları
anormal çıkarsa ya da kötüleşirse DEXAPHEN alımı durdurulmalıdır.
Parasetamol
Parasetamolü ilk kullananlarda veya daha önce kullanım hikayesi olanlarda, kullanımın ilk
dozunda veya tekrarlayan dozlarında deride kızarıklık, döküntü veya bir deri reaksiyonu
oluşabilmektedir. Bu durumda doktor ile irtibata geçilerek ilacın kullanımının bırakılması ve
alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi
bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve
ölümle sonuçlanabilen Steven Johnson Sendromu (SJS), toksik epidermal nekroliz (TEN) ve
akut generalize ekzantematöz püstüloz (AGEP) dahil cilt reaksiyonlarına neden
olabilmektedir.
Anemisi olanlarda, akciğer hastalarında, karaciğer ve böbrek fonksiyon bozukluğu olan
hastalarda doktor kontrolü altında dikkatli kullanılmalıdır. Önceden mevcut hepatik hastalığı
bulunan hastalar için, yüksek dozda veya uzun süreli tedaviler esnasında periyodik aralıklarla
karaciğer fonksiyon tetkikleri yapmak gerekebilir. Böbrek yetmezliği (kreatinin klerensi < 10
ml/dakika) halinde, doktorun parasetamol kullanımının yarar/ risk oranını dikkatle
değerlendirmesi gerekir. Doz ayarlaması yapılmalı ve hasta kesintisiz izlenmelidir.
7 / 22Aşağıdaki durumlarda ilacın kullanılması, yeniden değerlendirilmelidir:
- İlaç ağrı için alınıyorsa (romatizma ağrıları dahil): Erişkinlerde ağrı 10 gün içinde,
çocuklarda 5 gün içinde geçmezse, hastalık ağırlaşırsa, yeni belirtiler ortaya çıkarsa veya
ağrılı bölge kızarıp şişerse
- İlaç ateş için alınıyorsa: Ateş 3 günden fazla sürerse, hastalık ağırlaşırsa veya yeni belirtiler
ortaya çıkarsa
- İlaç farenjit (boğaz ağrısı) için alınıyorsa: Farenjit ağrısı 2 günde geçmezse veya ateş, baş
ağrısı, deri döküntüsü, bulantı ve kusma varsa
Akut yüksek dozda parasetamol alınması ciddi karaciğer toksisitesine neden olabilir.
Hepatotoksisite riskinden ötürü parasetamol, tavsiye edilenden daha yüksek dozlarda ya da
daha uzun süreli alınmamalıdır. Karaciğer yetmezliği (Child-Pugh kategorisi <9) olan
hastalar, parasetamolü dikkatli kullanmalıdırlar.
Yetişkinlerde tek bir alım için minimum toksik doz 7,5-10 gramdır, çocuklarda ise 150
mg/kg’dır.
Eğer risk faktörleri mevcutsa bunların altındaki dozlar da hepatotoksik etki gösterebilir. Risk
faktörleri şunlardır:
- Hepatik enzim (CYP2E1) indüktörleri kullanılıyorsa: Karbamazepin, fenitoin, barbitüratlar,
primidon, rifampin.
- Hepatotoksik ilaçlar kullanılıyorsa: Makrolidler, anabolizanlar, statinler, etionamid, niasin,
izoniazid, fenotiazinler.
- Glutatyon rezervlerinin azaldığı durumlar: Malnütrisyon, starvasyon, kaşeksi, HIV
enfeksiyonu, kistik fibrozis.
Laboratuvar test etkileşimleri
Parasetamol alanlarda:
- Kan şekeri: Glukoz oksidaz / peroksidaz metoduyla ölçüldüğünde olduğundan daha düşük
gözlenir. Hekzokinaz / glukoz – 6 – fosfat dehidrogenaz metoduyla ölçüldüğünde olduğunun
aynı gözükür.
- Serumda ürik asit: Fosfotungstad metoduyla ölçüldüğünde olduğundan yüksek gözükür.
- Bentiromid testi sonuçları geçersizdir. Çünkü hem parasetamol hem bentiromid bir arilamin
bileşiğine metabolize olarak bulunan p-aminobenzoik asid miktarını etkiler.
- Nitrosonaftol reaktifi ile yapılan idrarda kalitatif 6-hidroksiindol asetik asit (5 HİAA) testi
yalancı pozitif sonuç verir. Kantitatif test etkilenmez.
Orta düzeyde alkol ile birlikte eşzamanlı parasetamol alınması, karaciğer toksisitesi riskinde
bir artışa yol açabilir.
Alkol alan kişilerde hepatotoksisite riski nedeniyle günlük alınan parasetamol dozunun 2000
mg’ı aşmaması gerekir.
Akut yüksek dozda ciddi karaciğer toksisitesine neden olur.
Erişkinlerde kronik günlük dozlarda karaciğer hasarına neden olabilir.
Alkolik karaciğer hastalarında dikkatli kullanılmalıdır.
4.5. Diğer tıbbi ürünlerle etkileşimler ve diğer etkileşim şekilleri
Deksketoprofen
Önerilmeyen kombinasyonlar:
Yüksek doz salisilatlar (≥3 g/gün) dahil diğer NSAİİ’ler: Bazı NSAİİ ile birlikte uygulanması
sinerjik etkiyle Gİ ülser ve kanama riskini arttırabilir.
Antikoagülanlar: Nonsteroid antiinflamatuvar ilaçlar varfarin gibi antikoagülanların etkilerini
arttırabilir deksketoprofenin yüksek oranda plazma proteinine bağlanması ve trombosit
8 / 22fonksiyonun inhibisyonu gastroduodenal mukozaya zarar verebilir. Kombinasyon
tedavisinden kaçınılamadığı durumlarda yakın klinik gözlemler yapılmalı ve laboratuvar
değerleri izlenmelidir.
Varfarin: Varfarin ve NSAİİ’lerin Gİ kanamalar üzerindeki etkisi sinerjistik özelliktedir; yani
bu iki ilacı birlikte kullanan hastaların ciddi Gİ kanama geçirme riski, bu iki ilacı tek başlarına
kullanan hastalara göre daha yüksektir.
Heparinler: Hemoraji riskini arttırır (trombosit fonksiyonu inhibisyonu ve gastroduodenal
mukozaya zarar verir). Kombinasyon tedavisinden kaçınılamadığı durumlarda yakın klinik
gözlemler yapılmalı ve laboratuvar değerleri izlenmelidir.
Kortikosteroidler: Gastrointestinal ülserasyon veya kanama riskini artırır (bkz. Bölüm 4.4).
Lityum (bazı NSAİİ’ler ile birlikte tanımlanan): Nonsteroid antiinflamatuvar ilaçlar plazma
lityum düzeylerinde artışa ve renal lityum klerensinde azalmaya yol açmaktadır. Ortalama
minimum lityum konsantrasyonu %15 artmış ve renal klerens yaklaşık %20 azalmıştır. Bu
etkiler renal prostaglandin sentezinin NSAİİ tarafından inhibe edilmesine bağlanmaktadır.
Nonsteroid antiinflamatuvar ilaçlar kan lityum seviyelerini artıran toksik değerlere ulaşabilir
(lityumun renal atılımı azalmıştır). Bu nedenle, bu parametre deksketoprofen ile tedavinin
başlangıcı, ayarlanması veya tedaviye ara verilmesi sırasında izlenmelidir.
Metotreksat (haftada 15 mg veya daha fazla kullanımı): Nonsteroid antiinflamatuvar ilaçların
tavşan böbrek kesitlerinde metotreksat akümülasyonunu rekabete dayalı olarak inhibe ettiği
bildirilmiştir. Bu durum, bunların metotreksat toksisitesini arttırabileceğini gösterir.
Nonsteroid antiinflamatuvar ilaçlar metotreksat ile eş zamanlı kullanılıyorsa dikkatli
olunmalıdır.
Hidantoinler ve sülfonamidler: Bu maddelerin toksik etkilerini arttırabilir.
Asetilsalisilik asit: Deksketoprofen asetilsalisilik asit ile birlikte verildiğinde, serbest
deksketoprofen klerensi değişmese de protein bağlama oranı azalmaktadır. Bu etkileşimin
klinik açıdan önemi bilinmiyor olmakla birlikte, diğer NSAİİ’lerde olduğu gibi,
deksketoprofen ve asetilsalisilik asidin eş zamanlı olarak verilmesi, advers etki görülme
olasılığını arttırdığından, genellikle önerilmemektedir.
Dikkat gereken kombinasyonlar;
Diüretikler, ADE inhibitörleri ve anjiyotensin II reseptör agonistleri: Mevcut yayınlarda,
NSAİİ’lerin ADE inhibitörlerinin antihipertansif etkisini azaltabileceği belirtilmektedir. Bu
etkileşim, NSAİİ’leri ADE-inhibitörleriyle birlikte almakta olan hastalarda dikkate
alınmalıdır. Böbrek fonksiyonları kompromize olan (örn. susuz kalan veya karaciğer
fonksiyonları kompromize olan yaşlı hastalarda) bazı hastalarda siklooksijenaz ve ADE
inhibitörleri veya anjiyotensin II reseptör antagonistlerini inhibe eden ajanlarla birlikte
kullanımı renal fonksiyonların daha çok bozulmasına neden olabilir, genelde geri
dönüşümlüdür.
Bir diüretik ve deksketoprofenin birlikte reçetelendirildiği durumda hastanın yeteri miktarda
su aldığından emin olmak ve tedavinin başlangıcında renal fonksiyon testinin izlenmesi
önemlidir (bkz. Bölüm 4.4 Özel uyarılar ve önlemler).
9 / 22Metotreksat (düşük dozlarda; haftada 15 mg’dan daha az kullanımı): Antiinflamatuvar
ajanların renal klerensi azaltmasıyla metotreksatın hematolojik toksisitesi artmıştır.
Kombinasyonun ilk haftalarında kan sayımı haftalık yapılmalıdır. Yaşlılarda olduğu gibi,
hafif renal fonksiyon yetmezliği olan hastalarda daha sık izlenmelidir.
Pentoksifilin: Kanama riskini arttırır. Hasta izlenmeli ve kanama zamanı bakımından daha sık
takip edilmelidir.
Zidovudin: Nonsteroid antiinflamatuvar ilaç alımına başlandıktan bir hafta sonra oluşan
şiddetli anemi ile retikulositler üzerindeki etkiyle (Anemi ile birlikte kemik iliğinden
eritrositlerin olgunlaşmamış formu olan retikulosit salınımı artmaktadır) kırmızı hücre
toksisitesinde artma riski. Nonsteroid antiinflamatuvar ilaçlarla tedaviye başlanıldıktan iki
hafta sonra kan değerleri takip edilmelidir.
Sülfonilüreler: Nonsteroid antiinflamatuvar ilaçlar, sulfonilüreleri plazma proteinlerine
bağlanma yerlerinden uzaklaştırarak hipoglisemik etkilerini arttırabilirler.
Göz önünde bulundurulması gereken kombinasyonlar;
Beta blokerler: Nonsteroid antiinflamatuvar ilaçlar renal prostaglandin sentezinin inhibisyonu
aracılığıyla görülen etkileri nedeniyle beta blokerlerin antihipertansif etkilerini azaltabilir.
Siklosporin ve takrolimus: Nonsteroid antiinflamatuvar ilaçlar renal prostaglandin sentez
inhibisyonu ile görülen etkileri nedeniyle siklosporinin ve takrolimusun nefrotoksisitesini
arttırabilir. Tedavi süresince renal fonksiyonlar ölçülmelidir.
Trombolitikler: Kanama riskini arttırır.
Anti-trombosit ajanlar ve seçici serotonin gerialım inhibitörleri (SSRI’lar): Gastrointestinal
kanama riskini arttırır.
Probenesid: Deksketoprofenin plazma konsantrasyonları artabilir; bu etkileşme renal tübüler
sekresyon bölgesindeki inhibitör bir mekanizmaya ve glukuronid konjugasyonuna bağlı
olabilir ve deksketoprofen dozunun ayarlanmasını gerektirir.
Kardiyak glikozitler: Plazma glikozit konsantrasyonunu artırabilir.
Mifepriston: Nonsteroid antiinflamatuvar ilaçlar ile mifepriston alımından sonraki 8-12 gün
içinde kullanılmamalıdır.
Kinolon antibiyotikler: Hayvan çalışmaları NSAİİ’ler ile birlikte yüksek dozda kinolon
alımının, konvülsiyonların gelişme riskini arttırabileceğini göstermektedir.
Furosemid: Klinik çalışmalar ve pazarlama sonrası gözlemler, deksketoprofen kullanımının
bazı hastalarda furosemid ve tiyazidlerin natriüretik etkisini azaltabildiğini göstermektedir. Bu
yanıt, renal prostaglandin sentezinin inhibe edilmesine bağlanmaktadır. Nonsteroid
antiinflamatuvar ilaçlarla eş zamanlı olarak tedavi uygulandığında hasta, böbrek yetmezliği
belirtileri yönünden (bkz. Bölüm 4.4 Özel kullanım uyarıları ve önlemleri – Renal etkiler) ve
diüretik etkililiğinden emin olmak için yakından izlenmelidir.
10 / 22Parasetamol
İlaç etkileşimleri:
- Hepatik enzim indüktörleri (karbamazepin, fenitoin, barbitüratlar, primidon, rifampisin)
parasetamolün CYP 2E1 yoluyla metabolizmasını hızlandırarak klinik etkinliğini azaltır ve
toksik ara ürün (NAPQI) oluşumunu hızlandırır.
- Hepatotoksik ilaç (makrolidler, anabolizanlar, statinler, etionamid, niasin, izoniazid,
fenotiazinler) kullananlarda parasetamolün hepatotoksisite riski fazlalaşır.
- Varfarin, kumarin ve indandion sınıfı antikoagülanlarla birlikte yüksek dozda parasetamol
kullanılması antikoagülan etkiyi arttırır. Bu durumda sık sık protrombin zamanı tayinleri
yapılmalı, gerekiyorsa antikoagülan dozu ayarlanmalıdır. Ancak parasetamol kısa süreli
olarak normal dozda kullanılıyorsa ve kronik olarak günde 2 gramdan daha az kullanılıyorsa
buna gerek yoktur.
- Salisilat ve parasetamol kombinasyonlarının uzun süre kullanılması analjezik nefropati
riskini arttırır. Bu şekilde kullanımlarda yüksek dozda (günde 1,35 gram veya kümülatif
olarak yılda 1 kg) ve uzun süre (3 yıl veya daha uzun süre) kullanıldığında analjezik nefropati,
renal papilla nekrozu, terminal böbrek yetmezliği ve böbrek veya mesane kanseri riski artar.
Kombinasyonun dozu, içindeki salisilat veya parasetamolün bireysel dozlarını aşmamalıdır.
Olası kombinasyon dozları için;
- Nonsteroid antiinflamatuvar ilaçlarla parasetamolün uzun süre birlikte kullanılması advers
renal etki riskini arttırır. Böyle kombinasyonlar doktor denetiminde kullanılmalıdır.
- Diflunisal, parasetamolün plazma konsantrasyonlarını % 50 artırır ve hepatotoksisite riskinin
artmasına neden olur.
- Probenesid parasetamolle birlikte verildiğinde parasetamolün plazma klerensi azalır, yarı
ömrü uzar. Parasetamolün, glukuronid ve sülfat konjugatlarının atılımı azalır.
- Kolestiramin, parasetamolün verilmesinden sonra bir saat içinde verilirse parasetamolün
absorpsiyonunu azaltır.
- Metoklopramid ve domperidon tipi gastrokinetik ilaçlar parasetamol absorpsiyonunu artırır.
Ancak, birlikte kullanımdan kaçınmaya gerek yoktur.
Besinlerle etkileşim:
- Düzenli olarak zararlı olabilecek miktarda alkollü içki kullananlarda, akut toksik dozda veya
kronik yüksek dozda parasetamolün hepatotoksisite riski fazlalaşır. Bu hastalar parasetamol
yerine başka bir analjezik kullanmalıdır.
- Parasetamol yüksek karbonhidrat içeren bir yemekten sonra alınırsa absorpsiyonu yavaşlar.
Ancak sistemik dolaşıma giren miktar değişmez. Vejetaryenlerde parasetamol absorpsiyonu
yavaşlar ve azalır.
Biyolojik etkileşimler:
- Parasetamol ağrı ve ateş gibi aşı reaksiyonlarının tedavi ve önlenmesi amacı ile
kullanıldığında aşıların immünostimülan etkisini azaltmaz. Bununla beraber DTaP (diphtheria
- tetanus toxoids – acellular pertussis) aşısının reaksiyonlarını önlemede etkisizdir.
Bitkisel ürünlerle etkileşim:
- Hibiscus (bamya çiçeği)’un parasetamolün plazma konsantrasyonlarını azalttığı
bildirilmiştir. Bunun klinik önemi bilinmemektedir.
- Parasetamol hepatotoksik potansiyeli olan ekinezya (Echinacea angustifolia), kava (Piper
methysticum) ve salisilat içeren söğüt (Salix alba) ve çayır güzeli (Spiraea ulmaria) gibi
bitkisel ürünlerle birlikte alındığında hepatotoksisite riski artabilir.
11 / 22- Parasetamol antitrombosit etkileri olan gingko (Gingko biloba), ginseng (Panax ginseng),
sarmısak (Allium sativum), yaban mersini (Vaccinium myrtillis), kasımpatı (Chrysanthemum
parthenium) ile birlikte kullanıldığında kanama riski artabilir.
- Parasetamol kumarin içeren sarı papatya (Anthemis nobilis), at kestanesi (Aesculus
hippocastanum), çemen otu (Trigonella foenum graecum), kızıl yonca (Trifolium pratense) ve
demirhindi (Tamarindus indicus) ile birlikte kullanıldığında kanama riski artabilir.
- Meryem ana dikeni (Silybum marianum): Bu bitkiden hazırlanan silimarin kompleks
flavonoidlerin bir karışımıdır. Deneysel olarak sıçanlarda karaciğer glutatyon düzeyini arttırır.
Özel popülasyonlara ilişkin ek bilgiler:
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6.Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer NSAİİ’ler gibi DEXAPHEN’in etkin maddelerinden deksketoprofen trometamol de dişi
üreme fonksiyonuna zarar verebilir ve hamile kalmayı düşünen bayanlarda kullanımı
önerilmemektedir. Hamile kalmada sorun yaşayan veya kısırlık tedavisi alanlarda
deksketoprofen trometamol tedavisine ara verilmelidir. DEXAPHEN’in doğum kontrolü
üzerine etkisine ilişkin veri bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/ fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
DEXAPHEN gerekli olmadıkça gebelik döneminde kullanılmamalıdır.
Deksketoprofen
Prostaglandin sentezinin inhibisyonu hamileliği ve/veya embriyo/fetal gelişimi etkileyebilir.
Epidemiyoloji çalışmalarından elde edilen veriler hamileliğin erken dönemlerinde
prostaglandin sentez inhibitörünü kullandıktan sonra gastroşizis ve kardiyak malformasyon ve
düşük riskinde artışlar olduğunu göstermiştir. Kardiyak malformasyon riski %1’den yaklaşık
%1,5’e yükselmiştir. Riskin doz ve tedavinin süresi ile artabileceğine inanılmaktadır.
Hayvanlarda yapılan çalışmalar prostaglandin sentez inhibitörü kullanılmasının pre ve post-
implantasyon kaybının artmasına ve embriyo-fetal ölüme neden olduğunu göstermiştir.
Organojenik süreçte hayvanlara verilen prostaglandin sentez inhibitörünün kardiyovasküler
dahil çeşitli malformasyonların insidansını arttırmıştır. Deksketoprofen trometamol ile
yürütülen hayvan çalışmalarında üreme toksisitesi gözlenmemiştir.
Hamileliğin bir ve ikinci trimesterinde gerekli olmadıkça deksketoprofen trometamol
verilmemelidir. Hamile kalmayı düşünenlerde veya hamileliğin bir ve ikinci trimesterinde
deksketoprofen trometamol kullanılacaksa düşük dozlarda kullanılmalı ve tedavi süresi
olduğunca kısa tutulmalıdır.
12 / 22Gebeliğin üçüncü trimesterinde bütün prostaglandin sentez inhibitörleri fetusa etki edebilir;
-Kardiyopulmoner toksisite (duktus arteriozusun erken kapanması ve pulmoner hipertansiyon)
-Oligo-hidro amnios ile birlikte renal yetmezliğe neden olan renal fonksiyon bozukluğu
Gebeliğin sonunda anne ve yeni doğan üzerine etkisi;
-Kanama zamanının uzaması, düşük dozlarda bile oluşabilecek antiagregan etki
-Uterin kasılmaların inhibisyonu sonucu doğum sancısının uzaması veya gecikmesi
Parasetamol
Anneye terapötik dozlarda verildiğinde, parasetamol en erken 30 dakika içerisinde
plasentadan geçer. Fetüste, parasetamol etkin bir biçimde sülfat konjügasyonu ile metabolize
olur.
Laktasyon dönemi
Deksketoprofenin anne sütüne geçip geçmediği bilinmemektedir. Parasetamolün anne sütü ile
atılmasına rağmen emzirenlerde kontrendike olduğuna dair veri yoktur. Ancak DEXAPHEN
içeriğindeki deksketoprofenden dolayı laktasyonda kullanımı önerilmemektedir.
Üreme yeteneği/Fertilite
Üreme yeteneği üzerine bir etkisi bildirilmemiştir. Deksketoprofen trometamol ile yürütülen
hayvan çalışmalarında üreme toksisitesi gözlenmemiştir.
Hayvanlarda yapılan kronik toksisite araştırmalarında parasetamolün testiküler atrofiye neden
olduğu ve spermatogenezi inhibe ettiği bildirilmiştir. İnsanlarda fertilite üzerinde yapılmış
araştırma bulunmamaktadır.
4.7.Araç ve makine kullanımı üzerindeki etkiler
DEXAPHEN baş dönmesi ve uyuklamaya neden olabileceğinden makine veya araç
kullanımı yeteneği üzerinde hafif veya orta şiddette etkiler oluşturabilir. Makine veya araç
kullanırken dikkatli olunmalı veya makine veya araç kullanımından kaçınılmalıdır.
4.8.İstenmeyen etkiler
DEXAPHEN içeriğindeki deksketoprofen ve parasetamolün kullanımı ile rapor edilen yan
etkilerin görülme sıklığı aşağıda belirtilmektedir.
Çok yaygın (≥1/10); yaygın (≥ 1/100 ila <1/10); yaygın olmayan (≥1/1.000 ila < 1/100);
seyrek (≥1/10.000 ila < 1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Deksketoprofen
Kan ve lenfatik sistem hastalıkları
Çok seyrek: Nötropeni, trombositopeni
Bağışıklık sistemi hastalıkları
Çok seyrek: Anaflaktik şok dahil anaflaktik reaksiyon
Metabolizma ve beslenme hastalıkları
Seyrek: Anoreksi
Psikiyatrik hastalıklar
Yaygın olmayan: Anksiyete, insomnia
13 / 22Sinir sistemi hastalıkları
Yaygın olmayan: Baş ağrısı, baş dönmesi, somnolans
Seyrek: Parestezi, senkop
Göz hastalıkları
Çok seyrek: Görmede bulanıklık
Kulak ve iç kulak hastalıkları
Yaygın olmayan: Vertigo
Çok seyrek: Tinnitus
Kardiyak hastalıklar
Yaygın olmayan: Palpitasyon
Çok seyrek: Taşikardi
Vasküler hastalıklar
Yaygın olmayan: Al basması
Seyrek: Hipertansiyon
Çok seyrek: Hipotansiyon
Solunum, göğüs bozuklukları ve mediastinal hastalıklar
Seyrek: Bradipne
Çok seyrek: Bronkospazm, dispne
Gastrointestinal hastalıklar
Yaygın: Bulantı ve/veya kusma, karın ağrısı, diyare, dispepsi
Yaygın olmayan: Gastrit, konstipasyon, ağız kuruluğu, flatulans
Seyrek: Peptik ülser, peptik ülser hemoraji veya peptik ülser perforasyon
Çok seyrek: Pankreatit
Hepato-bilier hastalıklar
Çok seyrek: Hepatoselüler hasar
Deri ve derialtı doku hastalıkları
Yaygın olmayan: Raş
Seyrek: Akne, terlemede artış, ürtiker
Çok seyrek: Stevens Johnson sendromu, toksik epidermal nekroliz (Lyell’s sendrom),
anjiyonörotik ödem, yüzde ödem, fotosensitif reaksiyonlar, pruritus
Kas-iskelet bozukluklar, bağ doku ve kemik hastalıkları
Seyrek: Sırt ağrısı
Böbrek ve idrar yolu hastalıkları
Seyrek: Poliüri
Çok seyrek: Nefrit veya nefrotik sendrom
Üreme sistemi ve meme hastalıkları
Seyrek: Menstrüel bozukluklar, prostatik bozukluklar
14 / 22Genel bozukluklar ve uygulama bölgesine ilişkin hastalıklar
Yaygın olmayan: Yorgunluk, ağrı, asteni, titreme, keyifsizlik
Seyrek: Periferal ödem
Araştırmalar
Seyrek: Karaciğer fonksiyon test bozukluğu
Gastrointestinal: Genel olarak en sık görülen istenmeyen etkiler Gİ rahatsızlıklardır. Özellikle
yaşlılarda peptik ülser, perforasyon veya Gİ kanama, bazen ölümcül olabilir,
gözlenebilmektedir. Uygulamayı takiben kusma, bulantı, diyare, flatulans, konstipasyon,
dispepsi, abdominal ağrı, melena, hematemez, ülseratif stomatit, kolit alevlemesi ve Crohn
hastalığı rapor edilmiştir. Daha az sıklıkla gastrit gözlenmiştir.
Nonsteroid antiinflamatuvar ilaç tedavisi ile ilişkili olarak ödem, hipertansiyon ve kardiyak
yetmezliği rapor edilmiştir.
Diğer NSAİİ’lerde gözlenen istenmeyen etkiler deksketoprofen ile de gözlenebilir; aseptik
menenjit (lupus eritematozusu veya mikst bağ doku hastalığı olan kişilerde daha çok
görülebilir); hematolojik reaksiyonlar (purpura, aplastik ve hemolitik anemi ve nadir olarak
agranülositoz ve medullar hipoplazi).
Stevens Johnson sendromu ve toksik epidermal nekroliz (çok nadir) dahil büllöz reaksiyonlar.
Klinik çalışmalar ve epidemiyolojik veriler arteriyel trombotik olayların (miyokardiyal
enfarktüs veya kalp krizi) oluşma riskindeki küçük artışların bazı NSAİİ’lerin (özellikle
yüksek dozlarda ve uzun süreli tedavide) kullanımı ile ilişkili olabileceğini desteklemektedir
(bkz. Bölüm 4.4 Özel önlemler ve uyarılar).
Parasetamol
Parasetamol yaygın olarak kullanılmakta olup, önerilen dozlarda alındığında yan etkiler
hafiftir ve genel olarak seyrek oluşur.
Enfeksiyonlar ve enfestasyonlar
Yaygın: Enfeksiyon
Kan ve lenf sistemi hastalıkları
Çok seyrek: Agranülositoz, trombositopeni, (izole bildirimler)
Bağışıklık sistemi hastalıkları
Seyrek: Erupsiyon, ürtiker
Çok seyrek: Lyell sendromu, Stevens Johnson sendromu (izole bildirimler)
Bilinmiyor: Bronkospazm*, anafilaktik şok, alerji testi pozitif**, immün trombositopeni***
Metabolizma ve beslenme hastalıkları
Seyrek: Hipoglisemi
Sinir sistemi hastalıkları
Yaygın: Baş ağrısı, baş dönmesi, uyuklama, parestezi
Kulak ve iç kulak hastalıkları
Yaygın olmayan: Denge bozukluğu
15 / 22Kardiyak hastalıklar
Seyrek: Aritmi
Vasküler hastalıklar
Çok seyrek: Purpura
Solunum, göğüs bozuklukları ve mediastinal hastalıklar
Yaygın: Üst solunum yolları enfeksiyonu
Gastrointestinal hastalıklar
Yaygın: Bulantı, diyare, dispepsi, flatulans, karın ağrısı, konstipasyon, kusma
Yaygın olmayan: Gastrointestinal kanama
Hepato-bilier hastalıklar
Çok yaygın: ALT üst sınırın üstünde
Yaygın: ALT üst sınırın 1,5 katı
Deri ve deri altı doku hastalıkları
Seyrek: Deri döküntüsü, kaşıntı, ürtiker, alerjik ödem ve anjiyoödem, akut generalize
eksantematöz püstülozis, eritema multiform, Stevens-Johnson sendromu ve toksik epidermal
nekroliz (fatal sonuçlar dahil)
Böbrek ve idrar yolu hastalıkları
Seyrek: Diürez
Genel bozukluklar ve uygulama bölgesine ilişkin hastalıklar
Yaygın: Yüz ödemi
Yaygın olmayan: Periferik ödem
Çok seyrek: Ateş, asteni
Cerrahi ve tıbbi prosedürler
Yaygın olmayan: Post-tonsillektomi kanaması
Yaygın: Post-ekstraksiyon (3.azı dişi) kanaması
Parasetamol ile NSAİİ’lerin karşılaştırıldığı 2100 hastayı kapsayan ikinci bir literatür
taramasında parasetamol grubunda ilacın etkisinin yetersiz olması nedeniyle tedaviyi bırakma
daha sık gözlenmiştir. Parasetamol tedavisi gören her 10 hastadan biri tedaviyi yarıda kesmiş,
ayrıca her 15 hastadan biri ilacın etkisini yetersiz bulduğu için tedaviyi kesmiştir. Nonsteroid
antiinflamatuvar ilaçlar ile karşılaştırıldığında yan etkiler nedeni ile tedaviyi bırakma oranı
daha düşüktür.
Klinik laboratuar değerlendirmeleri klinik araştırmalarda terapötik dozlarda kullanılan
parasetamolün yan etkileri ve laboratuvar değerlerindeki değişmeler plasebonunkilerden
farksız bulunmuştur. Karaciğer fonksiyonu ile ilgili biyokimyasal değerlerdeki değişmeler
ilacın toksik dozlarda alındığını gösterir. İlaç toksik dozlarda alınmışsa aspartat
aminotransferaz (AST) ve alanin aminotrasferaz (ALT) 24 saat içinde yükselmeye başlar ve
72 saat sonra doruğa erişir. Bunlardan herhangi birinin 1000 ünitenin üstüne yükselmesi
hepatotoksisite için tanımlayıcıdır. Bunların yanı sıra bilirubin ve kreatinin yükselir, glukoz
düşer. Arteriyel pH’nın 7,30’un altına düşmesi, kreatininin 3,4 mg/dL’nin üstüne çıkması,
protrombin zamanının 100 saniyeden fazla uzaması ve serum laktat düzeyinin 3,5 mmol/L’
nin üstüne çıkması prognozun iyi olmadığını gösteren belirtilerdir. Özel gruplarda ve
16 / 22durumlarda güvenilirlik içsel ve dışsal faktörler. Parasetamolün istenmeyen ve toksik
etkilerine karşı cinsiyet, ırk, boy, ağırlık, vücut yapısı, yaşam şekli ve yerine bağlı duyarlılık
farkları bildirilmemiştir. Bunların dışında parasetamolün toksik etkilerine karşı duyarlılığı
arttıran risk faktörleri ilaç etkileşimleri bölümünde yer almaktadır (bkz. Bölüm 4.5.).
6 yaşından küçük çocuklar, parasetamolün toksik etkilerine daha az duyarlıdır. Bunda
glutatyon rezervlerinin ve detoksifikasyon hızının yüksek olmasının rolü olduğu ileri
sürülmüştür.
*Bronkospazm: Asetilsalisilik aside duyarlı astımlı hastaların %20’sinde görülür.
**Parasetamol ile oral provokasyon testi: Parasetamolle ilişkili alerjik semptomları
(erupsiyon, ürtiker, anafilaksi) olan hastaların %15,5’ inde pozitiftir.
***İmmün trombositopeni: Parasetamol ve parasetamol sülfat varlığında antikorlar
trombositlerin GPIIb/IIIa ve GPIb/IX/V reseptörlerine bağlanır. Parasetamol tedavisinin
kesilmesi parasetamolün plasebo ve NSAİİ’ler ile karşılaştırıldığı 2000 hastayı kapsayan bir
literatür taramasında parasetamol ile plasebo arasında yan etkilerin sıklığı ve tedaviyi bırakma
yönünden bir fark görülmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Deksketoprofen
Deksketoprofenin yanlışlıkla veya fazla alındığı durumda hastanın klinik durumuna göre
hemen semptomatik tedavi uygulanmalıdır. Doz aşımını izleyen semptomlar bilinmemektedir.
Benzer tıbbi ürünlerin Gİ (kusma, anoreksi, karın ağrısı) ve nörolojik (uyuklama, baş
dönmesi, dikkat kaybı, baş ağrısı) bozukluklara neden olduğu bildirilmiştir.
Yetişkin veya çocuklar tarafından bir saat içinde 5 mg/kg’dan daha fazla alınırsa aktif kömür
uygulanmalıdır. Deksketoprofen trometamol diyaliz ile uzaklaştırılabilir.
Parasetamol
Yetişkinlerde 10 g’dan fazla kullanılması halinde toksisite olasılığı vardır. Dahası, aşırı dozun
zararı sirotik olmayan alkolik karaciğer hastalığı olanlarda daha büyüktür. Çocuklarda aşırı
dozu takiben karaciğer hasarı göreceli olarak daha nadirdir.
Karaciğer hücre hasarı ile birlikte parasetamol aşırı dozajında normal erişkinlerde 2 saat
civarında olan parasetamol yarılanma ömrü genellikle 4 saate veya daha uzun sürelere uzar.
14C-aminopirinden sonra 14CO atılımında azalma bildirilmiştir. Bu; plazma parasetamol
2
konsantrasyonu veya yarılanma ömrü veya konvansiyonel karaciğer fonksiyon testi
ölçümlerine nazaran parasetamol aşırı dozajı ile karaciğer hücre hasarı arasındaki ilişkiyi daha
iyi gösterir.
Parasetamole bağlı fulminan karaciğer yetmezliğini takiben gelişen akut tübüler nekrozdan
dolayı böbrek yetmezliği oluşabilir. Bununla beraber, bunun insidansı başka nedenlerden
dolayı fulminan karaciğer yetmezliği olan hastalarla karşılaştırıldığında bu grup hastalarda
daha sık değildir. Nadiren, ilaç aldıktan 2-10 gün sonra, sadece minimal karaciğer
toksisitesine karşın renal tübüler nekroz oluşabilir. Aşırı dozda parasetamol almış bir hastada
kronik alkol alımının akut pankreatit gelişmesine katkıda bulunduğu bildirilmiştir. Akut aşırı
17 / 22doza ilaveten, parasetamolün günlük aşırı miktarlarda alımından sonra karaciğer hasarı ve
nefrotoksik etkiler bildirilmiştir.
Semptom ve belirtiler:
Solgunluk, anoreksi, bulantı ve kusma parasetamol aşırı dozajının sık görülen erken
semptomlarıdır. Hepatik nekroz parasetamol aşırı dozajının dozla ilişkili komplikasyonudur.
Hepatik enzimler yükselebilir ve protrombin zamanı 12 ila 48 saat içinde uzar, fakat klinik
semptomlar ilacın alımını takiben 1 ila 6 gün içinde belirgin olmayabilir.
Tedavi:
Hastayı gecikmiş hepatoksisiteye karşı korumak için parasetamol aşırı dozajı hemen tedavi
edilmelidir. Bunun için, absorbsiyonu azaltmayı (gastrik lavaj veya aktif kömür) takiben
intravenöz N-asetilsistein veya oral metionin vermek gerekir. Eğer hasta kusuyorsa veya aktif
kömür ile konjugasyon yapılmışsa metionin kullanılmamalıdır. Doruk plazma parasetamol
konsantrasyonları aşırı dozu takiben 4 saate kadar gecikebilir. Bu nedenle, hepatoksisite
riskini belirlemek için plazma parasetamol düzeyleri ilaç alımından en az 4 saat sonrasına
kadar ölçülmelidir. Ek tedavi (ilave oral metionin veya intravenöz N-asetilsistein) kan
parasetamol içeriği ve ilaç alımından beri geçen süre ışığı altında değerlendirilmelidir.
Hepatik enzim indükleyici ilaçlar alan hastalarda, uzun süredir alkol bağımlısı olanlarda veya
kronik olarak beslenme eksikliği olanlarda N-asetilsistein ile tedavi eşiğinin %30-50
düşürülmesi önerilir, çünkü bu hastalar parasetamolün toksik etkilerine karşı daha duyarlı
olabilirler. Parasetamol aşırı dozajını takiben gelişebilecek fulminan karaciğer yetmezliği
tedavisi uzmanlık gerektirir.
5.FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Parasetamol ve türevleri (psikoleptikler hariç)
ATC kodu: N02BE01
Deksketoprofen trometamol
Deksketoprofen trometamol S-(+)-2-(3-benzoilfenil) propiyonik asidin trometamin tuzu,
NSAİİ grubuna dahil analjezik, antiinflamatuvar ve antipiretik bir ilaçtır.
Nonsteroid antiinflamatuvar ilaçların etki mekanizması, siklooksijenaz yolağının
inhibisyonuyla prostaglandin sentezinin azaltılmasıyla ilgilidir. Özellikle, prostaglandinler
PGE , PGE , PGF ve PGD ve aynı zamanda prostasiklin PGI2 ve tromboksanları (TXA
1 2 2a 2 2
ve TXB ) oluşturan, araşidonik asidin siklik endoperoksitlere, PGG2 ve PGH2,
2
transformasyonunun inhibisyonu ile gerçekleşir. Ayrıca, prostaglandin sentezinin inhibisyonu,
kinin gibi diğer inflamasyon mediyatörlerini de etkileyerek, direkt etkiye ilaveten indirekt bir
etkiye de neden olur. Deksketoprofen prostaglandin sentezini merkezi ve periferik olarak
inhibe etmektedir.
Deney hayvanları ve insanlar üzerinde yürütülen çalışmalarda deksketoprofenin COX-1 ve
COX-2 aktivitelerinin bir inhibitörü olduğu ispatlanmıştır.
Çeşitli ağrı modellerinde yapılan klinik çalışmalar, deksketoprofen trometamolün etkin
analjezik etkisi olduğunu göstermiştir. Bazı çalışmalarda analjezik etki deksketoprofen
uygulandıktan sonra 30 dakika içinde başlamıştır. Analjezik etkisi 4-6 saat sürmektedir.
Parasetamol
Parasetamol analjezik ve antipiretik etkili bir ilaçtır. Bu etkileri merkezi sinir sistemi ve
periferde prostaglandin sentezini inhibe etmesine bağlıdır. Prostoaglandinler ağrı duyusu
taşıyan sinir uçlarının duyarlılığını arttırır.
18 / 22Parasetamol prostaglandin sentezini inhibe ederek bu sinir uçlarının duyarlılığını azaltır, ağrı
eşiğini yükseltir, uyarı doğuşunu ve iletişimini inhibe eder. Antipiretik etkisi ise ön
hipotalamustaki termoregülasyon merkezinin prostaglandin E2 tarafından uyarılmasını
önlemesine bağlıdır. Parasetamolün antiinflamatuvar etkisi minimaldir.
5.2.Farmakokinetik özellikler
Genel özellikler
Deksketoprofen
Emilim:
Deksketoprofen trometamolün insanlara oral uygulamasından 30 dakika sonra C ’a ulaşılır.
maks
Besinlerle birlikte uygulandığında, EAA değişmemesine karşın deksketoprofen trometamolün
C ’ı ve emilim hızı düşer (artmış t ).
maks maks
Dağılım:
Deksketoprofen trometamolün dağılım yarı ömrü, 0,35 saattir. Deksketoprofen plazma
proteinlerine özellikle albumine bağlanır (%99), diğer ilaçlarda olduğu gibi dağılım hacminin
ortalama değeri 0,25 L/kg’dan düşüktür. Çok dozlu farmakokinetik çalışmalarında, son
uygulamadan sonraki EAA’nın tek doz uygulamadan sonra elde edilenden farklı olmadığının
gözlenmesi, ilaç birikiminin oluşmadığının bir göstergesidir. Deksketoprofen yağ dokularında
ksenobiotiklerin birikiminde yer almaz.
Atılım:
Deksketoprofenin başlıca eliminasyon yolu glukuronid konjugasyonunu izleyen renal
atılımdır. Deksketoprofen trometamolün uygulanmasından sonra idrarda sadece S-(+)
enantiomerinin elde edilmesi, insanlarda R-(-) enantiomerinin oluşmadığını göstermektedir.
Deksketoprofen trometamolün eliminasyon yarı ömrü 1,65 saattir.
Doğrusallık/Doğrusal olmayan durum:
Deksketoprofen trometamolün tekrarlı doz uygulanmasından sonra elde edilen farmakokinetik
parametreler tek doz uygulamasından sonra ilaç birikiminin olmadığını gösteren parametreler
ile benzerlik göstermektedir.
Parasetamol
Emilim:
Parasetamol ağız yoluyla alındığında emilimi hızlı ve tamdır. Yüksek karbonhidrat içeren bir
yemekten sonra alınırsa absorpsiyonu azalır. Açlık durumunda mutlak biyoyararlılığı %62-
%69 kadardır. Biyoyararlanımdaki bu düşüş nedeni verilen bir oral dozun yaklaşık %20’ sinin
ilk geçiş metabolizmasına uğramasıdır. Doruk plazma konsantrasyonlarına 0,5-2 saatte ulaşır.
650 mg’a kadar oral dozlardan sonra plazma doruk konsantrasyonları 5-20 μg/ml’dir (33,1-
132,4 mmol/L). Analjezik etkisi 30 dakikada başlar, 1-3 saatte maksimuma varır ve 3-4 saat
sürer.
Dağılım:
Parasetamol vücut doku ve sıvılarına yaygın biçimde dağılır. Anne sütüne geçer. Annenin
650 mg’lık tek bir doz almasından 1-2 saat sonraki sütte konsantrasyonları 10-15 μg/ml’dir
(66,2- 99,3 mmol/L). Ortalama süt/plazma konsantrasyonları oranı ise 1,24’ tür. Proteine
bağlanma oranı düşük olup % 20-50 arasındadır. Dağılım hacmi 0,95 L/ kg dır.
Biyotransformasyon:
Verilen bir oral dozun % 90-95’i karaciğerde glukuronik asit, sulfirik asit ve sistenin ile
konjugasyonla metabolize olur. % 5’ inden daha azı değişmeden idrarla çıkar. Parasetamolün
19 / 22az bir miktarı karaciğer mikrozomlarındaki sitokrom P450 karma fonksiyonlu oksidaz
enzimleri (başlıca CYP2E1, daha az oranda CYP1A2 ve CYP3A4) tarafından N-
hidroksilasyonla N-asetil–para benzokinonimine (NAPQI) dönüşür. Bu metabolit çok reaktif
olup normalde glutatyon sentetaz enzimi aracılığı ile glutayonla birleşir ve bu kompleks
sistein ve merkapturik asit konjugatları şeklinde idrarla atılır. Ancak parasetamol yüksek
miktarda alınırsa bu mekanizma satüre olur ve metabolit karaciğer proteinlerinin sülfidril
grupları ile reaksiyona girerek hepatik nekroza neden olur.
Atılım:
Parasetamol renal yolla metabolitler şeklinde vücuttan atılır. Yarı ömrü 1-4 saat (ortalama 2,7
saat), renal klerensi 5 ml / dak. dır. Akut doz aşımında, karaciğer hastalığında, yeni doğanda,
yaşlılarda bu süre uzayabilir; çocuk popülasyonda ise daha kısadır. Parasetamol hemodiyaliz
ve hemoperfüzyonla kandan uzaklaştırılabilir. Hemodiyalizle 120 ml/dak, hemoperfüzyonla
200 ml/dak, peritoneal diyalizle <10 ml/dak kan parasetamolden temizlenebilir.
Doğrusallık/Doğrusal olmayan durum:
Genelde parasetamol serum konsantrasyonları ile analjezik etkisi arasında bir korelasyon
yoktur.
Hastalardaki karakteristik özellikler:
Deksketoprofen
Böbrek yetmezliği:
Hafif-orta şiddette böbrek bozukluğu olan gönüllülerde, 12,5 mg deksketoprofen
trometamolün tek dozunun alınmasının ardından, sağlıklı gönüllülerle karşılaştırıldığında
sadece C ’da sırasıyla %22 ve %37 oranında artışlar gözlenmiştir.
maks
Karaciğer yetmezliği:
Hafif-orta şiddette karaciğer yetersizliği olan hastalarda tek ve tekrar eden dozların alımını
takiben, sağlıklı gönüllülerle karşılaştırıldığında farmakokinetik parametrelerde istatistiksel
olarak anlamlı farklılıklar gözlenmemiştir.
Yaşlılar:
25 mg deksketoprofen trometamolün oral yolla verilmesinin ardından, genç gönüllülerle
karşılaştırıldığında, yaşlı gönüllülerin EAA ve yarı ömür değerlerinde yaklaşık %50’lik bir
artış görülmüştür ve tek veya tekrar eden dozlardan sonra, klerenste %40’lık bir düşüş
görülmüştür
Parasetamol
Böbrek hastalıkları:
Böbrek yetmezliğinde parasetamol absorpsiyonu normaldir, terminal yarı ömrü ise uzar. Orta
derecede böbrek yetmezliği olan hastalarda parasetamolün glukuronid ve sülfat
konjugatlarının plazma konsantrasyonları artar ve plazma yarı ömürleri uzar (glukuronid 30,6
saat, sülfat 21,8 saat, normalde 3 saat). Diyaliz hastalarında bu metabolitlerin
konsantrasyonları daha da yüksektir. Sistein ve merkaptürik konjugatlarının konsantrasyonları
ise son derece düşüktür. Parasetamol metabolitlerinin idrardaki oranları orta derecede renal
yetmezliği olanlar hastalar ve sağlıklı bireylerde aynıdır.
Karaciğer hastalıkları:
Karaciğer hastalıklarında parasetamolün yarı ömrü sağlıklı bireylerdekine göre daha uzundur.
Alkole bağlı olmayan kronik selim karaciğer hastalığında parasetamol biyoyararlanımı
değişmez. Ayrıca terapötik dozlarda verilen parasetamol hastalığın klinik belirtilerini ve
20 / 22laboratuar parametrelerini ağırlaştırmaz. Parasetamol aktif karaciğer hastalığında, karaciğer
yetmezliğinde ve kronik alkolizmde kontrendikedir.
Pediyatrik popülasyon:
Parasetamolün eliminasyon yarı ömrü çocuklarda daha kısadır, yeni doğmuşlarda ise daha
uzundur. Prematürelerde, yeni doğmuşlarda ve 10-12 yaşına kadar olan çocuklarda sülfat
konjugasyonu başlıca metabolik yoldur. 3-9 yaşları arasındaki çocuklarda idrarda oksidatif
metabolizma ürünlerine (NAPQI) rastlanmaz.
Geriyatrik popülasyon:
Yaşlı hastalarda parasetamolün absorpsiyonu ve dağılım hacmi değişmez; yarı ömrü ve
klerensi azalabilir. Ancak bu değişmeler doz ayarlamasını gerektirecek ölçüde değildir.
5.3.Klinik öncesi güvenlilik verileri
Deksketoprofen
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel, üreme toksisitesi ve immunofarmakoloji çalışmalarına dayalı olan insanlara
yönelik özel bir tehlike ortaya koymamaktadır. Fareler ve maymunlarda yürütülen kronik
toksisite çalışmaları 3 mg/kg/gün dozun yan etki oluşturma sınırında olmadığını göstermiştir.
Deksketoprofenin başlıca yan etkisi yüksek dozda görülen Gİ erozyonlar ve doza bağlı olarak
oluşan ülserlerdir.
Parasetamol
Deney hayvanlarında yapılan kronik toksisite araştırmalarında parasetamolün testiküler
atrofiye neden olduğu ve spermatogenezi inhibe ettiği bildirilmiştir. İnsanlarda gebelik
üzerindeki etkisinin incelenmesi için kontrollü araştırma yapılmamıştır. Kronik olarak her gün
alınan parasetamolün böbrek fonksiyonlarını bozduğu “analjezik nefropati”ye yol açtığı
bildirilmiştir. Parasetamol mutat terapötik dozlar aşıldığında hepatotoksik etki gösterir. Bu
etkiyi gösteren ve karaciğerde oluşan bir ara metabolit (N-asetil- benzokinonimin) normalde
glutatyondaki sülfidril grupları tarafından nötralize edilir. Yüksek dozlarda bu sistemin satüre
olması sonucu karaciğer proteinlerindeki sülfidril grupları reaksiyona girmeye başlar ve
karaciğer nekrozu meydana gelir.
Farelerde akut toksisite testlerinde bulunan LD değeri 610 mg/kg’dır. Kedilerde günde
50
25 mg/kg ve daha sonra 50 mg/kg dozunda 22 hafta süre ile verildiğinde ağır karaciğer
nekrozuna neden olmuştur. Sıçanlar ilacın toksik etkisine daha az duyarlıdır. Bu tür için
bildirilen LD 1000 mg/kg olup bu dozlarda dahi karaciğer nekrozu görülmez. Ayrıca aynı
50
türler için de değişik LD değerleri bildirilmiştir.
50
6.FARMASÖTİK ÖZELLİKLER
6.l.Yardımcı maddelerin listesi
Mikrokristalin selüloz (E460)
Kolloidal silikon dioksit
Prejelatinize nişasta
Sodyum nişasta glikolat
Magnezyum stearat
Kısmi hidrolize polivinil alkol
Titanyum dioksit (E171)
Polietilen glikol (makrogol)
Talk
21 / 226.2.Geçimsizlikler
Bilinen herhangi bir geçimsizliği bulunmamaktadır.
6.3.Raf ömrü
24 aydır.
6.4.Saklamaya yönelik özel tedbirler
25 °C altındaki oda sıcaklığında ve ışıktan koruyarak, ambalajında saklayınız.
6.5.Ambalajın niteliği ve içeriği
20 film kaplı tablet, şeffaf PVC/PVDC/Aluminyum folyo blister ile karton kutuda kullanma
talimatı ile beraber ambalajlanır.
6.6.Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7.RUHSAT SAHİBİ:
Berat Beran İlaç San. ve Tic. Ltd. Şti.
Yenişehir Mah. Özgür Sok. No: 16 Ataşehir/İstanbul
0 216 456 65 70 (Pbx)
0 216 456 65 79 (Faks)
info@beratberan.com.tr
8.RUHSAT NUMARASI:
2020/125
9.İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 04.06.2020
Ruhsat yenileme tarihi:
10.KÜB'ÜN YENİLENME TARİHİ:
22 / 22