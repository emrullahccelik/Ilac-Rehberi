KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır.
1. BEŞERİ TIBBİ ÜRÜNÜN ADI
STRENSIQ® 18 mg/0.45 mL enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Çözeltinin her mL’si 40 mg asfotaz alfa* içerir.
Her bir flakon 0,45 mL çözelti ve 18 mg asfotaz alfa (40 mg/mL) içerir.
* Memeli Çin Hamster Over (ÇHO) hücre kültürü kullanılarak rekombinant DNA teknolojisi
ile üretilmiştir.
Yardımcı maddeler:
Sodyum klorür 3,94 mg/flakon
Sodyum fosfat dibazik heptahidrat 2,48 mg/flakon
Sodyum fosfat monobazik monohidrat 0,28 mg/flakon
Yardımcı maddelerin tam listesi için Bölüm 6.1’e bakınız.
3. FARMASÖTİK FORM
Enjeksiyonluk çözelti (enjeksiyon).
Berrak, hafif opalesan ya da opalesan, renksiz ila hafif sarı renkli, pH’sı 7,4 olan sulu
çözeltidir. Birkaç küçük yarı saydam ya da beyaz partikül olabilir.
4. KLİNİK ÖZELLİKLER
4.1. Terapötik endikasyonlar
STRENSIQ®, perinatal, infantil ve juvenil başlangıçlı hipofosfatazya hastalarında hastalığın
kemik bulgularını tedavi etmek amacıyla uzun süreli enzim replasman tedavisinde endikedir
(Bkz. Bölüm 5.1.).
4.2. Pozoloji ve uygulama şekli
Tedavi, metabolizma veya kemik hastalıkları tedavisinde deneyimli bir hekim tarafından
başlatılmalıdır.
Pozoloji/uygulama sıklığı ve süresi:
Asfotaz alfa için önerilen doz rejimi, subkütan yolla haftada üç kez vücut ağırlığına göre kg
başına 2 mg ya da haftada altı kez vücut ağırlığına göre kg başına 1 mg’dır.
Asfotaz alfa için önerilen en yüksek doz 6 mg/kg/hafta’dır (Bkz. Bölüm 5.1.).
1 / 15Daha fazla ayrıntı için aşağıdaki doz çizelgesine bakınız.
Vücut Haftada 3 kez enjekte ediliyorsa Haftada 6 kez enjekte ediliyorsa
ağırlığı Enjekte Enjekte Enjeksiyon Enjekte Enjekte Enjeksiyon
(kg) edilecek edilecek için edilecek edilecek için
doz hacim kullanılan doz hacim kullanılan
flakon tipi flakon tipi
3 6 mg 0,15 mL 0.45 mL
4 8 mg 0,2 mL 0.45 mL
5 10 mg 0,25 mL 0.45 mL
6 12 mg 0,3 mL 0.45 mL 6 mg 0,15 mL 0.45 mL
7 14 mg 0,35 mL 0.45 mL 7 mg 0,18 mL 0.45 mL
8 16 mg 0,4 mL 0.45 mL 8 mg 0,2 mL 0.45 mL
9 18 mg 0,45 mL 0.45 mL 9 mg 0,23 mL 0.45 mL
10 20 mg 0,5 mL 0.7 mL 10 mg 0,25 mL 0.45 mL
11 22 mg 0,55 mL 0.7 mL 11 mg 0,28 mL 0.45 mL
12 24 mg 0,6 mL 0.7 mL 12 mg 0,3 mL 0.45 mL
13 26 mg 0,65 mL 0.7 mL 13 mg 0,33 mL 0.45 mL
14 28 mg 0,7 mL 0.7 mL 14 mg 0,35 mL 0.45 mL
15 30 mg 0,75 mL 1 mL 15 mg 0,38 mL 0.45 mL
16 32 mg 0,8 mL 1 mL 16 mg 0,4 mL 0.45 mL
17 34 mg 0,85 mL 1 mL 17 mg 0,43 mL 0.45 mL
18 36 mg 0,9 mL 1 mL 18 mg 0,45 mL 0.45 mL
19 38 mg 0,95 mL 1 mL 19 mg 0,48 mL 0.7 mL
20 40 mg 1 mL 1 mL 20 mg 0,5 mL 0.7 mL
25 50 mg 0,5 mL 0.8 mL 25 mg 0,63 mL 0.7 mL
30 60 mg 0,6 mL 0.8 mL 30 mg 0,75 mL 1 mL
35 70 mg 0,7 mL 0.8 mL 35 mg 0,88 mL 1 mL
40 80 mg 0,8 mL 0.8 mL 40 mg 1 mL 1 mL
50 50 mg 0,5 mL 0.8 mL
60 60 mg 0,6 mL 0.8 mL
70 70 mg 0,7 mL 0.8 mL
80 80 mg 0,8 mL 0.8 mL
90 90 mg 0,9 mL 0.8 mL (x2)
100 100 mg 1 mL 0.8 mL (x2)
Unutulan doz
Bir asfotaz alfa dozu atlanırsa, atlanan dozu telafi etmek için çift doz enjekte edilmemelidir.
Uygulama şekli:
STRENSIQ® sadece subkütan yolla uygulama içindir. İntravenöz ya da intramüsküler
enjeksiyon için geliştirilmemiştir. Bu tıbbi ürünün her bir enjeksiyonda maksimum hacmi
1 mL’yi aşmamalıdır. Eğer bu tıbbi üründen bir seferde 1 mL’den daha fazlasını uygulamak
gerekli ise, aynı zamanda birden fazla enjeksiyon yapılabilir.
STRENSIQ® steril ve tek kullanımlık enjektörler ve enjeksiyon iğneleri kullanılarak
uygulanmalıdır. Enjektörler, reçete edilen dozun flakondan makul doğrulukla çekilebilmesi
için yeterince küçük hacimde olmalıdır.
Enjeksiyon yerleri dönüşümlü kullanılmalıdır ve potansiyel reaksiyonların belirtileri açısından
dikkatli bir şekilde takip edilmelidir (Bkz. Bölüm 4.4.).
2 / 15Hastalar, ancak uygulama prosedürleri konusunda gerekli eğitimi almışlarsa enjeksiyonları
kendi kendilerine uygulayabilirler. Uygulama öncesinde bu tıbbi ürün ile yapılması
gerekenler için Bkz. Bölüm 6.6.
Özel popülasyonlara ilişkin ek bilgiler:
Böbrek yetmezliği:
Asfotaz alfanın böbrek yetmezliği olan hastalardaki güvenliliği ve etkililiği
değerlendirilmemiştir ve bu hastalar için spesifik bir doz rejimi önerilememektedir.
Karaciğer yetmezliği:
Asfotaz alfanın karaciğer yetmezliği olan hastalardaki güvenliliği ve etkililiği
değerlendirilmemiştir ve bu hastalar için spesifik bir doz rejimi önerilememektedir.
Pediyatrik popülasyon:
Pediyatrik popülasyona ilişkin bilgi için “Pozoloji/uygulama sıklığı ve süresi” alt başlığına
bakınız.
Geriyatrik popülasyon:
Asfotaz alfanın geriyatrik hastalardaki güvenliliği ve etkililiği değerlendirilmemiştir ve bu
hastalar için spesifik bir doz rejimi önerilememektedir.
Erişkin hastalar:
18 yaşın üzerindeki hipofosfatazya hastalarında asfotaz alfanın farmakokinetiği,
farmakodinamiği ve güvenliliği araştırılmıştır. Pediyatrik başlangıçlı hipofosfatazya hastası
yetişkin hastalarda doz ayarlaması gerekmemektedir (Bkz. Bölüm 5.1. ve 5.2.).
4.3. Kontrendikasyonlar
Asfotaz alfaya (ilave bilgi için Bkz. Bölüm 4.4.) veya Bölüm 6.1’de listelenen yardımcı
maddelerden herhangi birine karşı aşırı duyarlılığı olduğu bilinen hastalarda kontrendikedir.
4.4. Özel kullanım uyarıları ve önlemleri
İzlenebilirlik
Biyoteknolojik tıbbi ürünlerin izlenebilirliğini iyileştirilmesi amacıyla, uygulanan ürünün adı
ve seri numarası açık bir şekilde kaydedilmelidir.
Aşırı duyarlılık
Asfotaz alfa ile tedavi edilen hastalarda anafilaksi ile tutarlı bulgu ve belirtileri içeren aşırı
duyarlılık reaksiyonları bildirilmiştir (Bkz. Bölüm 4.8.). Bu belirtiler, solunum güçlüğü,
boğulma hissi, periorbital ödem ve baş dönmesini içermiştir. Reaksiyonlar, asfotaz alfanın
subkütan uygulanmasından sonra dakikalar içinde ortaya çıkmış olup, 1 yıldan uzun süredir
tedavi gören hastalarda meydana gelebilir. Diğer aşırı duyarlılık reaksiyonları kusma, bulantı,
ateş, baş ağrısı, yüz kızarması, irritabilite, titreme, cilt kızarması, döküntü, kaşıntı ve oral
hipoesteziyi içermiştir. Bu reaksiyonlar ortaya çıkarsa, derhal tedaviye son verilmesi
önerilmektedir ve uygun tıbbi tedavinin başlatılması gerekmektedir. Acil tedavi için geçerli
tıbbi standartlara uyulmalıdır.
Şiddetli bir reaksiyonu takiben bireysel olarak her bir hastaya yeniden asfotaz alfa
uygulamasının riskleri ve faydaları, eşzamanlı enfeksiyon ve/veya antibiyotik kullanımı gibi
aşırı duyarlılık reaksiyonu riskine katkıda bulunabilecek diğer faktörler dikkate alınarak
değerlendirilmelidir. Ürünün yeniden uygulanmasına karar verilirse, yeniden uygulama tıbbi
gözetim altında gerçekleştirilmelidir ve uygun ön ilaç verilmesi düşünülebilir. Hastalar
3 / 15şiddetli bir aşırı duyarlılık reaksiyonunun bulgu ve belirtilerinin tekrarı açısından takip
edilmelidir.
Ardışık uygulamalar için gözetim ihtiyacı ve evde bakım için acil tedavi ihtiyacı tedaviden
sorumlu hekimin takdirine bırakılmalıdır.
Şiddetli veya potansiyel olarak yaşamı tehdit edici aşırı duyarlılık, kontrol edilebilir özellikte
değilse yeniden uygulama için bir kontrendikasyondur (Bkz. Bölüm 4.3.).
Enjeksiyon reaksiyonu
Asfotaz alfa uygulaması; enjeksiyon sırasında ya da enjeksiyon yapılan günün sonuna kadar
geçen sürede ortaya çıkan, herhangi bir ilişkili advers olay olarak tanımlanan lokal enjeksiyon
yeri reaksiyonları (bunlarla sınırlı olmamak üzere eritem, döküntü, renk değişikliği, kaşıntı,
ağrı, papül, nodül, atrofi dahil) ile sonuçlanabilir (Bkz. Bölüm 4.8.).
Enjeksiyon yerlerinin dönüşümlü kullanılması bu reaksiyonların en aza indirilmesine
yardımcı olabilir.
Ciddi enjeksiyon reaksiyonları yaşayan hastalarda STRENSIQ® uygulaması kesilmeli ve bu
hastalara uygun tıbbi tedavi uygulanmalıdır.
Lipodistrofi
Klinik çalışmalarda, asfotaz alfa ile tedavi edilen hastalarda birkaç aydan sonra enjeksiyon
bölgelerinde lipoatrofi ve lipohipertrofi dahil olmak üzere lokalize lipodistrofi bildirilmiştir
(Bkz. Bölüm 4.8.). Hastalara uygun enjeksiyon tekniğine uymaları ve enjeksiyon bölgelerini
dönüşümlü kullanmaları tavsiye edilmelidir (Bkz. Bölüm 4.2.).
Kraniosinostoz
Asfotaz alfa klinik çalışmalarında, 5 yaşın altındaki hipofosfatazya hastalarında, önceden
mevcut kraniosinostozun kötüleşmesi ve Arnold-Chiari malformasyonunun görülmesi dahil
kraniosinostoz (intrakranial basınç artışı ile ilişkili) advers olayları bildirilmiştir.
STRENSIQ®’e maruziyet ile kraniosinostoz progresyonu arasında nedensel bir ilişki kurmak
için yeterli veri mevcut değildir. Hipofosfatazyanın bir bulgusu olarak kraniosinostoz,
yayımlanmış literatürde belgelenmiştir ve tedavi edilmemiş, infantil başlangıçlı
hipofosfatazya hastalarında yürütülen bir doğal seyir çalışmasında doğum ile 5 yaş arası
hastaların %61,3’ünde görülmüştür. Kraniosinostoz intrakraniyal basınçta artışa neden
olabilir. 5 yaşın altındaki hipofosfatazya hastalarında, intrakranial basınç artışına karşı
periyodik takip (papil ödem bulguları için fundoskopi dahil) ve artmış intrakranial basınç için
derhal müdahale önerilmektedir.
Ektopik kalsifikasyon
Asfotaz alfa klinik çalışmalarında, hipofosfatazya hastalarında oftalmik (konjunktival ve
korneal) kalsifikasyon ve nefrokalsinozis bildirilmiştir. Asfotaz alfaya maruziyet ile ektopik
kalsifikasyon arasında nedensel bir ilişki kurmak için yeterli veri mevcut değildir.
Hipofosfatazyanın bulguları olarak oftalmik (konjunktival ve korneal) kalsifikasyon ve
nefrokalsinozis yayımlanmış literatürde belgelenmiştir. Tedavi edilmemiş, infantil başlangıçlı
hipofosfatazyalı hastalarda yürütülen bir doğal seyir çalışmasında doğum ile 5 yaş arası
hastaların %51,6’sında nefrokalsinozis görülmüştür. Hipofosfatazyalı hastalarda başlangıçta
ve periyodik olarak oftalmoloji muayenesi ve böbrek ultrasonu önerilmektedir.
4 / 15Serum Paratiroid Hormonu ve Kalsiyum
Asfotaz alfa uygulanan hipofosfatazyalı hastalarda, en belirgin olarak tedavinin ilk 12 haftası
sırasında, serum paratiroid hormonu konsantrasyonu yükselebilir. Asfotaz alfa ile tedavi
edilen hastalarda serum paratiroid hormonu ve kalsiyum düzeylerinin izlenmesi
önerilmektedir. Kalsiyum ve oral vitamin D takviyeleri gerekli olabilir. Bkz. Bölüm 5.1.
Orantısız kilo artışı
Hastalarda orantısız kilo artışı gelişebilir. Diyetin gözetilmesi önerilmektedir.
Yardımcı maddeler
Bu tıbbi ürün flakon başına 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Asfotaz alfa ile etkileşim çalışmaları gerçekleştirilmemiştir. Yapısı ve farmakokinetiğine
dayalı olarak, asfotaz alfanın, Sitokrom P-450 ile bağlantılı metabolizmayı etkilemesi olası
değildir.
Asfotaz alfa, doku-spesifik olmayan alkalen fosfatazın katalitik bölgesini içerir. Asfotaz alfa
uygulaması, hastane laboratuvarları tarafından yapılan rutin serum alkalen fosfataz ölçümünü
etkileyerek litre başına birkaç bin ünitelik serum alkalen fosfataz aktivite ölçümlerine yol
açacaktır. Asfotaz alfa aktivitesi sonuçları, enzim karakteristiklerindeki farklılıklar nedeniyle
serum alkalen fosfataz aktivitesi ile aynı ölçüt şeklinde yorumlanmamalıdır.
Alkalen fosfataz (ALP), birçok rutin laboratuvar analizinde teşhis reaktifi olarak
kullanılmaktadır. Asfotaz alfa klinik laboratuvar örneklerinde varsa, anormal değerler
bildirilebilir.
Tedavi eden hekim, hastanın ALP düzeylerini etkileyen ilaçla tedavi edildiği konusunda test
laboratuvarını bilgilendirmelidir. STRENSIQ® ile tedavi edilen hastalarda alternatif analizler
(yani, ALP ile konjuge raportör sisteminin kullanılmadığı) düşünülebilir.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Asfotaz alfanın, etkin bir doğum kontrol yöntemi kullanmayan ve çocuk doğurma potansiyeli
bulunan kadınlarda kullanılması önerilmemektedir.
Gebelik dönemi
Asfotaz alfanın gebe kadınlarda kullanımına ilişkin yeterli veri mevcut değildir.
Asfotaz alfanın gebelik döneminde kullanılması önerilmemektedir.
5 / 15Gebe farelerde terapötik doz aralığında (>0,5 mg/kg) tekrarlayan subkütan uygulama
sonrasında, test edilen tüm dozlarda asfotaz alfa düzeyleri fetüslerde ölçülebilirdir ve bu da
asfotaz alfanın plasentadan geçtiğini göstermektedir. Üreme toksisitesi bakımından hayvanlar
üzerinde yapılan çalışmalar yeterli değildir (Bkz. Bölüm 5.3.).
Laktasyon dönemi
Asfotaz alfanın anne sütüne geçişine ilişkin yeterli veri mevcut değildir. Yenidoğanlar/
bebekler için risk dışlanamaz.
Çocuk için emzirmenin faydası ve kadın için tedavinin faydası dikkate alınarak emzirmeye
son verilmesi veya asfotaz alfanın kesilmesi/verilmemesi yönünde bir karar verilmelidir.
Üreme yeteneği/Fertilite
Preklinik fertilite çalışmaları gerçekleştirilmiştir ve fertilite ve embriyo-fetal gelişim üzerinde
herhangi bir etki gösterilmemiştir (Bkz. Bölüm 5.3.).
4.7. Araç ve makine kullanımı üzerindeki etkiler
STRENSIQ®’in araç ve makine kullanma yeteneği üzerinde etkisi yoktur ya da göz ardı
edilebilir bir etkisi vardır.
4.8. İstenmeyen etkiler
Güvenlilik profilinin özeti
Destekleyici güvenlilik verileri, 1 gün ile 391,9 hafta [7,5 yıl] arasında değişen tedavi
süresiyle perinatal/infantil (n=89), jüvenil başlangıçlı (n=22), yetişkin başlangıçlı (n=1)
(kayıtta 1 günlük ila 66,5 yaş) 112 hipofosfatazya hastasındaki maruziyeti yansıtmaktadır. En
yaygın gözlenen advers reaksiyonlar, enjeksiyon yeri reaksiyonlarıdır (%74). Birkaç
anafilaktoid/aşırı duyarlılık reaksiyonu vaka raporu bildirilmiştir.
Advers reaksiyonların özeti
Aşağıda klinik çalışmalarda gözlenen advers reaksiyonlar listelenmektedir.
Asfotaz alfa ile gözlenen advers reaksiyonlar, sistem organ sınıfına ve MedDRA sıklık
sıralamalarına göre listelenmiştir: Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek (≥1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor). Her bir sıklık grubu içinde advers
reaksiyonlar azalan ciddiyet sırasına göre sunulmaktadır.
Enfeksiyonlar ve enfestasyonlar
Yaygın: Enjeksiyon yerinde selülit
Kan ve lenf sistemi hastalıkları
Yaygın: Morarma eğiliminde artış
Bağışıklık sistemi hastalıkları
Yaygın: Anafilaktoid reaksiyonlar, aşırı duyarlılık1
Metabolizma ve beslenme hastalıkları
Yaygın: Hipokalsemi
Sinir sistemi hastalıkları
Çok yaygın: Baş ağrısı
6 / 15Vasküler hastalıklar
Yaygın: Sıcak basması
Gastrointestinal hastalıklar
Yaygın: Oral hipoestezi, bulantı
Deri ve deri altı doku hastalıkları
Çok yaygın: Eritem
Yaygın: Deride renk değişikliği, cilt değişiklikleri (ciltte gerilme)
Kas-iskelet bozuklukları, bağ doku ve kemik hastalıkları
Çok yaygın: Ekstremitelerde ağrı
Yaygın: Miyalji
Böbrek ve idrar yolu hastalıkları
Yaygın: Nefrolitiazis
Genel bozukluklar ve uygulama bölgesine ilişkin hastalıklar
Çok yaygın: Enjeksiyon yeri reaksiyonları2, ateş, irritabilite
Yaygın: Titreme
Yaralanma, zehirlenme ve prosedürel komplikasyonlar
Çok yaygın: Kontüzyon
Yaygın: Yara izi
1 Aşırı duyarlılık olarak tercih edilen terimler aşağıdaki bölümde sunulmaktadır.
2 Enjeksiyon yeri reaksiyonları olarak tercih edilen terimler aşağıdaki bölümde sunulmaktadır.
Seçili advers reaksiyonların tanımı
Enjeksiyon yeri reaksiyonları
Enjeksiyon yeri reaksiyonları (enjeksiyon yerinde atrofi, abse, eritem, renk değişikliği, ağrı,
kaşıntı, makül, şişlik, kontüzyon, morarma, lipodistrofi (lipoatrofi veya lipohipertrofi),
sertleşme, reaksiyon, nodül, döküntü, papül, hematom, inflamasyon, ürtiker, kalsifikasyon,
sıcaklık hissi, hemoraji, selülit, yara izi, kitle, ekstravazasyon, eksfoliyasyon ve veziküller)
klinik çalışmalardaki hastaların yaklaşık %74’ünde gözlenen en yaygın advers
reaksiyonlardır. Enjeksiyon yeri reaksiyonlarının çoğu hafif olup kendiliğinden iyileşmiştir ve
büyük kısmı (>%99) ciddi olmayan olarak bildirilmiştir. Klinik çalışma ortamında, bir
enjeksiyon bölgesi reaksiyonunu ilk kez yaşamış hastaların çoğunda bu reaksiyon asfotaz alfa
ile tedavinin ilk 12 haftası içinde görülmüş ve bazı hastalar asfotaz alfa tedavisi başlatıldıktan
1 yıl ya da daha sonrasına kadar enjeksiyon bölgesi reaksiyonları yaşamaya devam etmiştir.
Bir hasta, enjeksiyon yeri aşırı duyarlılık reaksiyonu nedeniyle çalışmadan çıkartılmıştır.
Aşırı duyarlılık
Aşırı duyarlılık reaksiyonları eritem/kızarıklık, pireksi/ateş, döküntü, kaşıntı, irritabilite,
bulantı, kusma, ağrı, rigor/titreme, oral hipoestezi, baş ağrısı, al basması, taşikardi, öksürük ve
anafilaksi ile tutarlı bulgu ve belirtileri içerir (Bkz. Bölüm 4.4.). Birkaç anafilaktoid/aşırı
7 / 15duyarlılık reaksiyonu vaka raporu da alınmış olup, solunum güçlüğü, boğulma hissi,
periorbital ödem ve baş dönmesi belirti ve semptomları ile ilişkilendirilmiştir.
İmmünojenisite
İmmünojenisite potansiyeli mevcuttur. Klinik çalışmalara alınan ve başlangıç sonrasında
halihazırda antikor verileri bulunan 109 hipofosfatazya hastasından 97’sinin (%89),
STRENSIQ® tedavisine başlandıktan sonraki bir zamanda anti-ilaç antikor (AİA) testleri
pozitif bulunmuştur. Başlangıç sonrasında bazı zaman noktalarında bu 97 hastadan 55’inde
(%56,7) ayrıca nötralizan antikorların var olduğu görülmüştür. Antikor yanıtı (nötralizan
antikorların varlığında veya yokluğunda) zamanla değişken özelliktedir. Klinik çalışmalarda,
antikor gelişmesinin klinik etkililiği veya güvenliliği etkilediği gösterilmemiştir (Bkz. Bölüm
5.2.). Pazarlama sonrası vakalardan elde edilen veriler, antikor gelişmesinin klinik etkililiği
etkileyebildiğini ortaya koymaktadır.
Klinik çalışmalarda antikor durumuna göre advers olaylara eğilim gözlenmemiştir.
Anti-ilaç antikorlarının pozitif olduğu doğrulanmış bazı hastalar, enjeksiyon bölgesi
reaksiyonları ve/veya aşırı duyarlılık yaşamış olmakla birlikte, ancak AİA her zaman pozitif
olan ve AİA her zaman negatif olan hastalar arasında bu reaksiyonların zaman içerisindeki
sıklığında tutarlı bir eğilim not edilmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Asfotaz alfa ile doz aşımına ilişkin kısıtlı deneyim bulunmaktadır. Klinik çalışmalarda
kullanılan en yüksek asfotaz alfa dozu 28 mg/kg/haftadır. Klinik çalışmalarda dozla ilişkili
toksisite veya güvenlilik profilinde değişiklik gözlenmemiştir. Bu nedenle herhangi bir doz
aşım seviyesi belirlenmemiştir. Advers reaksiyonların değerlendirilmesi için Bölüm 4.4. ve
Bölüm 4.8.’e bakınız.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer sindirim sistemi ve metabolizma ilaçları, enzimler
ATC kodu: A16AB13
Asfotaz alfa, genetik mühendislikle Çin hamster over hücre dizisinde eksprese edilen bir
insan rekombinant doku-spesifik olmayan alkalen fosfataz-Fc-deka-aspartat füzyon
proteinidir. Asfotaz alfa, her biri 726 amino asit uzunluğunda olan birbirinin aynısı iki
polipeptit zincirden oluşan çözünür bir glikoproteindir ve (i) insan doku spesifik olmayan
alkalen fosfatazın katalitik bölgesinden, (ii) insan immünoglobulin G1 Fc bölgesinden ve (iii)
deka-aspartat peptit bölgesinden oluşur.
Hipofosfatazya:
Hipofosfatazya, doku-spesifik olmayan alkalen fosfatazı kodlayan gende fonksiyon kaybı
mutasyonunu/mutasyonlarının sebep olduğu, nadir görülen, ciddi ve yaşamı tehdit edebilen
genetik bir hastalıktır. Hipofosfatazya çoklu kemik bulguları ile ilişkilidir. Bunlara
8 / 15raşitizm/osteomalazi, kalsiyum ve fosfat metabolizmasında bozulma, büyüme ve mobilitede
bozulma, ventilasyon gerektiren solunum yetmezliği ve vitamin B6’ya yanıt veren nöbetler
dahildir.
Etki mekanizması:
Enzimatik aktiviteye sahip bir insan rekombinant doku-spesifik olmayan alkalen fosfataz-Fc-
deka-aspartat füzyon proteini olan asfotaz alfa, hipofosfatazyalı hastalarda kemik
mineralizasyonunu sağlar.
Klinik etkililik ve güvenlilik:
Çalışma ENB-006-09/ENB-008-10:
Açık etiketli, randomize bir çalışmadır. Çalışmaya 13 hasta alınmış olup, 12’si çalışmayı
tamamlamış ve 1’i çalışmadan ayrılmıştır (önceden planlanmış elektif skolyoz ameliyatı
nedeniyle erken dönemde çalışmadan ayrılma). Çalışma tamamlandığında hastalar medyan 76
aydan uzun süre (6,3 yıl) tedavi almıştır (1 ila 79 ay). Hipofosfatazya belirtileri 5 hastada 6
aylık olmalarından önce, diğer 8 hastada 6 aylık olduktan sonra ortaya çıkmıştır. Çalışmaya
dahil olduklarında 6 ila 12 yaş arasında olan ve çalışma tamamlandığında 10 ila 18 yaş
arasında olan hastaların 9’u çalışma esnasında 13 ila 17 yaş aralığına ulaşmıştır.
Çalışmada, aynı merkezlerin asfotaz alfa ile tedavi edilmiş ve benzer bir klinik yönetim
protokolü uygulanan tarihsel kontrol hastalarıyla karşılaştırma yapılmıştır.
Asfotaz alfanın radyografiler üzerindeki etkileri
Eğitimli radyologlar hastaların başlangıç öncesi ve sonrası el bileği ve diz radyografilerini şu
belirtiler açısından değerlendirmiştir: belirgin fizeal genişleme, metafizeal genişleme,
provizyonel kalsifikasyon bölgesinde düzensizlik, metafizeal radyolusensiler, metadiafizeal
skleroz, osteopeni, metadiyafizde “patlamış mısır” kalsifikasyonu, distal metafizde
demineralizasyon, transvers subfizeal lusent bantlar ve radyolusent dil görünümü.
Başlangıçtan sonra değerlendirilen radyografi değişiklikleri Radyografik Global Değişim
İzlenimi puanlama ölçeği kullanılarak şu şekilde puanlanmıştır: -3=şiddetli kötüleşme,
-2=orta dereceli kötüleşme, -1=minimal kötüleşme, 0=değişiklik yok, +1=minimal iyileşme,
+2=önemli ölçüde iyileşme, +3= tama yakın veya tam iyileşme. Asfotaz alfa tedavisi alan
hastaların büyük çoğunluğu ilk 6 ay süresince +2 ve +3 skorlarına ilerlemiş ve devam eden
tedavi ile bu etki korunmuştur. Tarihsel kontroller zaman içerisinde değişiklik göstermemiştir.
Kemik biyopsisi
Kemik biyopsisi alınmadan önce, kemik işaretleme amaçlı iki kez 3 günlük kürler ile
tetrasiklin uygulanmıştır (14 gün ara verilerek). Standart prosedür ile trans-iliak krest kemik
biyopsileri elde edilmiştir. Biyopsilerin histolojik analizinde Osteomeasure yazılımı
(Osteometrics, ABD) kullanılmıştır. Bilimsel terimler, semboller ve birimler için Amerikan
Kemik ve Mineral Araştırmalar Derneği’nin önerileri izlenmiştir. Protokole göre tedavi
grubunda bulunan, asfotaz alfa almadan önce ve aldıktan sonra transiliak krest kemik
biyopsisi olan 10 hastada (başlangıç ile 24. hafta arasında oral vitamin D alan hastalar hariç):
- Ortalama (SS) osteoid kalınlığı başlangıçta 12,8 (3,5) μm, 24. haftada 9,5 (5,1) μm’dir.
- Ortalama (SS) osteoid hacmi/kemik hacmi başlangıçta %11,8 (5,9), 24. haftada %8,6
(7,2)’dır.
- Ortalama (SS) mineralizasyon gecikme süresi başlangıçta 93 (70) gün, 24. haftada 119
(225) gündür.
9 / 15Büyüme
Amerikan Hastalık Kontrol ve Önleme Merkezinden (CDC) temin edilen büyüme kartlarına
(dağılımı gösteren persentil eğrileri serisi) boy, ağırlık ve baş çevresi ölçümleri
işaretlenmiştir. Bu referans veriler, sağlıklı çocuklardan oluşan temsili bir örneklemden
çıkartılmıştır ve özel sağlık hizmetleri ihtiyacı olan çocuklar için spesifik değildir:
hipofosfatazya hastası çocuklarda büyüme çizelgelerinin yokluğunda kullanılmışlardır.
Asfotaz alfa tedavisi alan hastalar: CDC büyüme çizelgelerinde zaman içinde daha üst
persentil eğrilerine ilerleme gösteren 11/13 hasta sürekli ve normal boy değerini yakalayan
belirgin bir boy artışı sergilemiştir. 1/13 hasta normal boy değerini yakalayan belirgin bir boy
artışı göstermemiştir ve 1 hastada karar vermeyi mümkün kılan yeterli veri olmamıştır.
Tanner evrelerinde ilerlemenin uygun olduğu görülmüştür.
Tarihsel kontrollerin gözlem döneminde: 1/16 hasta normal boy değerini yakalayan belirgin
boy artışı göstermiş, 12/16 hasta normal boy değerini yakalayan belirgin boy artışı
göstermemiş ve 3/16 hastada veriler yeterli değildir.
Bazı hastalara çalışma sırasında oral vitamin D takviyeleri gerekmiştir (Bkz. Bölüm 4.4. ve
Bölüm 4.8.).
Çalışma ENB-002-08/ENB-003-08:
Çalışma ENB-002-08/ENB-003-08, açık etiketli, randomize olmayan, kontrol grubu olmayan
bir çalışmadır. İlk çalışmaya 11 hasta alınmıştır ve uzatma çalışmasına 10 hasta girmiştir;
bunlardan 9 hasta uzatma çalışmasını tamamlamıştır. Çalışma tamamlandığında, hastalar
medyan 79 ay (6,6 yıl) tedavi görmüştür (1 ila >84 ay). Hipofosfatazya başlangıcı tüm
hastalarda 6. aydan öncedir. Hastaların tedaviye başlama yaşları 0,5 ila 35 ay arasındadır.
Tam analiz setinde 7/11 hasta, başlangıçtaki radyografiler ile karşılaştırıldığında 24. haftada
+2 Radyografik Global Değişim İzlenimi skorlarına ulaşmıştır. Raşitizm şiddetindeki iyileşme
RGI C ile ölçüldüğü üzere en az 72 aylık takip tedavisi boyunca korunmuştur (4 hastada en az
84 ay dahil).
5/11 hasta normal boy değerini yakalayan belirgin bir boy artışı göstermiştir. Son
değerlendirmede (n=10, 9’u en az 72 ay tedavi görmüştür), başlangıca göre medyan Z-skoru
iyileşmeleri boy/kilo için 1,93 ve kilo için 2,43’tür. Boy artışında dalgalanmalar belirgindir ve
bu durum daha küçük yaştaki bu hastalarda daha ciddi hastalığı ve daha yüksek morbidite
oranını yansıtıyor olabilir.
Çalışma ENB-010-10:
Çalışma ENB-010-10, perinatal/infantil başlangıçlı hipofosfatazya hastası 1 günlük ila 72
aylık 69 hastada yürütülen kontrollü, açık etiketli bir çalışmadır. Belirti/semptom
başlangıcında ortalama yaş 1,49 aydır. Hastalar ilk 4 hafta boyunca haftada 6 mg/kg dozda
STRENSIQ® almıştır. Hastaların tümü çalışmaya haftada 6 mg/kg asfotaz alfa dozunda
başlamıştır. Asfotaz alfa dozu, çalışma sırasında 11 hasta için artırılmıştır. Bu 11 hastanın
9’unun dozları özel olarak klinik yanıtı iyileştirmek için artırılmıştır. Otuz sekiz hasta en az 2
yıl (24 ay) tedavi edilirken, 6 hasta en az 5 yıl (60 ay) tedavi edilmiştir.
Kırk sekizinci haftada, tam analiz setindeki 50/69 hasta (%72,5) Radyografik Genel
Değişiklik İzlenimi (Radiographic Global Impression of Change: RGI-C) skorlarında ≥2 yanıt
elde etmiş olup, yanıt verenler olarak kabul edilmiştir. Medyan RGI-C’deki iyileşmeler, 96.
haftadan sonra daha az hasta takip edilmesine rağmen (96. haftadan sonra toplamda 29 hasta
10 / 15ve 192. haftadan sonra ≤8 hasta takip edilmiştir) tedavi süresince korunmuş olup, 0,9 ile 302,3
hafta arasında değişmiştir.
Amerikan Hastalık Kontrol ve Önleme Merkezinden (CDC) temin edilen büyüme kartlarına
(dağılımı gösteren persentil eğrileri serisi) boy, ağırlık ve baş çevresi ölçümleri
işaretlenmiştir. CDC büyüme kartlarında zaman içerisinde daha yüksek yüzdelik dilime geçiş
ile gösterildiği üzere toplamda 24/69 (%35) hastada normal boy değerini yakalayan belirgin
bir boy artışı gözlenirken, 32/69 (%46) hastada normal kilo değerini yakalayan belirgin bir
kilo artışı gözlenmiştir. Dört hastada karar vermeyi mümkün kılan yeterli veri olmazken 1
hasta kesin olarak tanımlanamamıştır.
Çalışma ENB-009-10:
Açık etiketli, randomize bir çalışmadır. Birincil tedavi periyodunda hastalar tedavi grubuna
randomize olarak atanmıştır. Çalışmaya 19 hasta alınmış olup, 14’ü çalışmayı tamamlamış ve
5’i çalışmadan ayrılmıştır. Çalışma tamamlandığında hastalar medyan 60 aydan uzun süre
tedavi almıştır (24 ila 68 ay). Hipofosfatazya başlangıcı 4 hastada 6. aydan önce, 14 hastada
6. ay ila 17 yaş arasında ve 1 hastada 18 yaşın üzerindedir. Hastaların çalışmaya dahil edilme
yaşları 13 ila 66 yaş arasında ve çalışma tamamlandığında 17 ila 72 yaş arasındadır.
Bu çalışmadaki adolesan (ve erişkin) hastalar belirgin bir boy artışı göstermemiştir.
Hastalara kontrol grubunun parçası olarak ya da asfotaz alfaya maruziyetten önce ve sonra
transiliak krest kemik biyopsileri yapılmıştır:
- Kontrol grubu, standart bakım (5 değerlendirilebilir hasta): ortalama (SS) mineralizasyon
gecikme süresi başlangıçta 226 (248) gün, 24. haftada 304 (211) gündür.
- 0,3 mg/kg/gün asfotaz alfa tedavisi alan grup (4 değerlendirilebilir hasta): ortalama (SS)
mineralizasyon gecikme süresi başlangıçta 1236 (1468) gün, 48. haftada 328 (200) gündür.
- 0,5 mg/kg/gün asfotaz alfa tedavisi alan grup (5 değerlendirilebilir hasta): ortalama (SS)
mineralizasyon gecikme süresi başlangıçta 257 (146) gün, 48. haftada 130 (142) gündür.
Yaklaşık 48 hafta sonra tüm hastalarda, önerilen 1 mg/kg/gün dozuna ayarlama yapılmıştır.
Ventilasyon desteği
Her ikisi de açık etiketli, randomize olmayan, kontrol grupları olmayan ENB-002-08/ENB-
003-08 (11 hasta) ve ENB-010-10 (69 hasta) çalışmalarındaki hastaların başlangıçtaki yaşları
0,1 ila 312 haftadır. Altmış dokuz hasta çalışmayı tamamlarken, 11 hasta bırakmıştır. Hastalar
medyan 27,6 ay süreyle tedavi görmüştür (1 ay ile 90 ay arasında değişmektedir). Başlangıçta
80 hastanın 29’una ventilasyon desteği gerekmiştir:
• 16 hastaya başlangıçta invaziv ventilasyon desteği (entübasyon veya trakeostomi)
gerekmiştir (1 hastaya başlangıçta transfer öncesinde kısa süreli invaziv olmayan
ventilasyon tedavisi yapılmıştır.).
- 7 hasta invaziv ventilatör desteğinden ayrılmış (ventilasyonda geçen süre 12 ila 168
hafta), 4 hastada tüm ventilasyon desteği kesilmiş ve 3 hasta invaziv olmayan
ventilasyon desteği almıştır. Yedi hastadan 5’i ≥2 RGI-C skoruna ulaşmıştır.
- 5 hastada invaziv ventilasyon desteğine devam edilmiştir, bunlardan 4 hastanın RGI-C
skoru <2’dir.
- 3 hasta ventilasyon desteğindeyken ölmüştür.
- 1 hasta olurunu geri çekmiştir.
• 13 hastaya başlangıçta invaziv olmayan ventilasyon desteği gerekmiştir.
- 10 hasta ventilasyon desteğinden ayrılmıştır (ventilasyondaki süre 3 ila 216 haftadır). 10
hastadan 9’u ≥2 RGI-C skoruna ulaşmıştır, sadece 1’inde RGI-C skoru <2’dir.
11 / 15- 2 hasta invaziv ventilasyon desteğine ihtiyaç duyarken 1 hasta invaziv olmayan
ventilasyon desteğine devam etmiştir; 3 hasta da RGI-C skoru <2 ile ölmüştür.
Tedavi edilmemiş infantil başlangıçlı hipofosfatazya hastalarının dahil edildiği doğal seyir
çalışmasında, ventilasyon desteği gerekli olan hastalarda mortalitenin yüksek olduğu
gösterilmiştir.
Bu tıbbi ürün “istisnai koşullar” altında onaylanmıştır. Bu durum, hastalığın nadir görülmesi
nedeniyle, bu tıbbi ürün hakkında tam bilgi edinilmesinin mümkün olmadığı anlamına
gelmektedir.
Ruhsatlandırma Makamı, edinilen yeni bilgileri her yıl değerlendirecek ve bu KÜB gerekirse
güncellenecektir.
5.2. Farmakokinetik özellikler
Genel özellikler
Emilim:
Asfotaz alfanın farmakokinetiği, hipofosfatazyalı erişkinler ile yürütülen 1 aylık, çok
merkezli, açık etiketli bir doz yükseltme çalışmasında değerlendirilmiştir. Çalışmada Grup 1’e
(n=3) asfotaz alfa ilk hafta 3 mg/kg intravenöz yolla, ardından 2. haftadan 4. haftaya kadar 3
hafta boyunca haftada bir kez 1 mg/kg doz subkütan yolla uygulanmıştır. Grup 2’ye (n=3)
asfotaz alfa ilk hafta 3 mg/kg intravenöz yolla, ardından 2. haftadan 4. haftaya kadar 3 hafta
boyunca haftada bir kez 2 mg/kg doz subkütan yolla uygulanmıştır. İncelenen gruplarda
3 mg/kg’ın 1,08 saatlik intravenöz infüzyon ile uygulanmasından sonra, medyan süre (T )
maks
1,25 ila 1,5 saat aralığında olmuş, ortalama (SS) C değeri 42694 (8443) ila
maks
46890 (6635) U/L arasında değişmiştir. Birinci ve üçüncü subkütan uygulama sonrasında
mutlak biyoyararlanım %45,8 ila %98,4 aralığında, medyan T 24,2 ila 48,1 saat arasında
maks
değişmiştir. Grup 1’de haftalık 1 mg/kg subkütan uygulama sonrasında, doz aralığı boyunca
ortalama (SS) EAA değeri (EAA ), birinci ve üçüncü dozdan sonra sırasıyla 66034 (19241) ve
τ
40444 (N=1) U*saat/L’dir. Grup 2’de haftalık 2 mg/kg subkütan uygulama sonrasında,
ortalama (SS) (EAA ), birinci ve üçüncü dozdan sonra sırasıyla 138595 (6958) ve 136109
τ
(41875)’dur.
Tüm asfotaz alfa klinik çalışmalarından bildirilen farmakokinetik verileri popülasyon
farmakokinetiği yöntemleri kullanılarak analiz edilmiştir. Popülasyon farmakokinetiği analizi
ile karakterize edilen farmakokinetik değişkenler, 1 gün ila 66 yaş aralığı, 28 mg/kg/hafta
dozuna kadarki subkütan dozlar ve bir dizi hastalık başlangıç grubu ile genel hipofosfatazya
hasta popülasyonunu yansıtmaktadır. Genel hasta popülasyonunun %25’i (15/60) başlangıç
zamanında erişkindir (>18 yaş). Subkütan uygulama sonrasında mutlak biyoyararlanım ve
emilim oranı sırasıyla 0,602 (%95 GA: 0,567, 0,638) veya %60,2 ve 0,572 (%95 GA: 0,338,
0,967)/gün veya %57,2 olarak hesaplanmıştır.
Dağılım:
70 kg (ve %95 GA) vücut ağırlığına sahip bir hasta için santral ve periferik dağılım hacmi
tahmini değerleri sırasıyla 5,66 (2,76, 11,6) L ve 44,8 (33,2, 60,5) L’dir.
Biyotransformasyon:
Asfotaz alfa ile spesifik klinik olmayan metabolizma ve/veya atılım çalışmaları
yapılmamıştır. Metabolizmanın beklenen sonucu, küçük peptitlere ve amino asitlere normal
katabolik bozunma olduğundan, bu tür çalışmalar biyoteknolojik ürünler için gerekli
12 / 15görülmemektedir. Asfotaz alfaya özgü bir klerens yolu varlığına dair kanıt tanımlanmamıştır.
Asfotaz alfanın dispozisyonunun diğer Fc-füzyon proteinleri ile benzer şekilde genel
mekanizmalar tarafından yönetilmesi muhtemeldir.
Eliminasyon:
70 kg (ve %95 GA) vücut ağırlığına sahip bir hasta için santral ve periferik klerens sırasıyla
15,8 (13,2, 18,9) L/gün ve 51,9 (44, 61,2) L/gün olarak hesaplanmıştır. Asfotaz alfa
farmakokinetik maruziyetlerini etkileyen ekstrinsik faktörler formülasyona özgü aktivite ve
toplam siyalik asit içeriğidir. Subkütan uygulama sonrasında ortalama ± SS eliminasyon yarı
ömrü 2,28 ± 0,58 gündür.
Pediyatrik başlangıçlı hipofosfatazyalı yetişkin hastalarda, haftada üç kez uygulanan 0,5, 2 ve
3 mg/kg dozlarda asfotaz alfanın farmakokinetiği, pediatrik başlangıçlı hipofosfatazyalı
pediyatrik hastalarda gözlenenle tutarlı olup, böylece pediatrik başlangıçlı hipofosfatazyalı
yetişkin hastaların tedavisinde haftada 6 mg/kg’lık onaylı dozu desteklemiştir.
Doğrusallık/doğrusal olmayan durum:
Popülasyon farmakokinetiği analizinin sonuçlarına dayanılarak, asfotaz alfanın
28 mg/kg/hafta subkütan dozlarına kadar doğrusal farmakokinetik sergilediği sonucuna
varılmıştır. Bu model ile vücut ağırlığının asfotaz alfa klerensini ve dağılım hacmi
parametrelerini etkilediği sonucuna varılmıştır. Farmakokinetik maruziyetlerin vücut ağırlığı
ile artması beklenmektedir. İmmünojenisitenin asfotaz alfa farmakokinetiği üzerindeki etkisi,
immünojenisitenin zamanla değişen özelliği nedeniyle zaman içinde değişkenlik göstermiştir
ve genel olarak farmakokinetik maruziyetlerini %20’den az bir oranda azalttığı
hesaplanmıştır.
5.3. Klinik öncesi güvenlilik verileri
Sıçanlar üzerinde yürütülen klinik dışı güvenlilik testlerinde, herhangi bir dozda ya da
uygulama yolunda vücut sistemine spesifik advers etki belirlenmemiştir.
Sıçanlarda 1 ila 180 mg/kg intravenöz uygulama dozlarında, geçici ve kendiğinden iyileşen,
doza ve zamana bağımlı akut enjeksiyon reaksiyonları gözlenmiştir.
Asfotaz alfa maymunlarda 26 hafta boyunca 10 mg/kg’a varan günlük dozlarda subkütan
uygulandığında ektopik kalsifikasyonlar ve enjeksiyon yeri reaksiyonları gözlenmiştir. Bu
etkiler enjeksiyon yeri ile sınırlı kalmış ve kısmen ya da tamamen geri dönüşlü olmuştur.
İncelenen diğer dokuların herhangi birinde ektopik kalsifikasyon göstergesi gözlenmemiştir.
Preklinik veriler; güvenlilik farmakolojisi, tekrarlı doz toksisitesi veya üreme toksisitesi ve
gelişimsel toksisiteden oluşan konvansiyonel çalışmalara dayalı olarak insanlara yönelik
spesifik bir tehlike ortaya koymamaktadır. Bununla birlikte, intravenöz olarak 50 mg/kg/gün
dozuna kadar asfotaz alfa uygulanan gebe tavşanların %75’inde anti-ilaç antikorları tespit
edilmiştir ve bu da üreme toksisitesinin tespitini etkileyebilir.
Asfotaz alfanın genotoksik ve karsinojenik potansiyelini değerlendirmek için hayvan
çalışmaları gerçekleştirilmemiştir.
13 / 156. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Sodyum fosfat dibazik heptahidrat
Sodyum fosfat monobazik monohidrat
Enjeksiyonluk su
6.2. Geçimsizlikler
Geçimlilik çalışmaları yapılmadığından, bu tıbbi ürün başka tıbbi ürünler ile
karıştırılmamalıdır.
6.3. Raf ömrü
30 ay
23°C ile 27°C arası sıcaklıkta 3 saate kadar kimyasal ve fiziksel açıdan kullanım stabilitesi
gösterilmiştir.
6.4. Saklamaya yönelik özel tedbirler
2ºC - 8ºC arasında buzdolabında saklayınız.
Dondurmayınız.
Çalkalamayınız.
Işıktan korumak için orijinal ambalajında saklayınız.
Tıbbi ürünün ilk açılmasından sonraki saklama koşulları için Bölüm 6.3’e bakınız.
6.5. Ambalajın niteliği ve içeriği
Flip-off kapağı (polipropilen) bulunan tıpalı (bütil kauçuk) ve contalı (alüminyum) Tip I cam
flakon.
Flakonun dolum hacmi 0,45 mL’dir.
Ambalaj büyüklüğü: 12 flakonluk kutular.
6.6. Beşeri tıbbi üründen arta kalan maddelerin imhası ve diğer özel önlemler
Her bir flakon sadece tek kullanımlıktır ve sadece bir kez delinmelidir. Flakonda
kullanılmamış çözelti varsa imha edilmelidir.
STRENSIQ® steril ve tek kullanımlık enjektörler ve enjeksiyon iğneleri kullanılarak
uygulanmalıdır. Enjektörler, reçete edilen dozun flakondan makul doğruluk ile çekilebilmesi
için yeterince küçük hacimde olmalıdır. Aseptik bir teknik kullanılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Alexion İlaç Ticaret Ltd. Şti.
İçerenköy Mahallesi Umut Sk.
Quick Tower Sitesi No: 10-12/73
Ataşehir/İstanbul
Tel: +90 216 251 70 00
Faks: +90 216 251 70 99
14 / 158. RUHSAT NUMARASI
2018/124
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.03.2018
Ruhsat yenileme tarihi:
10. KÜB’ÜN YENİLENME TARİHİ
15 / 15