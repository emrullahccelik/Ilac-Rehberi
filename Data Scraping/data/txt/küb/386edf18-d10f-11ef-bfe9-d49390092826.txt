KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır.
1. BEŞERİ TIBBİ ÜRÜNÜN ADI
KANUMA® 2 mg/mL infüzyonluk çözelti hazırlamak için konsantre
Steril
2. KALİTATİF VE KANTİTATİF BİLEŞİM
Etkin madde:
Konsantre çözeltinin her bir ml’si 2 mg Sebelipaz Alfa* içerir.
10 ml’lik her bir flakon 20 mg Sebelipaz Alfa içerir (2 mg/ml).
* Sebelipaz Alfa, rekombinant DNA (rDNA) teknolojisi ile transgenik Gallus’un yumurta
beyazında üretilir.
Yardımcı maddeler:
İnsan serumundan elde edilen insan serum albümini içerir.
Bilinen etkisi olan yardımcı maddeler:
Her bir flakon 33 mg sodyum içerir.
Yardımcı maddelerin tam listesi için Bölüm 6.1.’e bakınız.
3. FARMASÖTİK FORM
Konsantre infüzyon çözeltisi (steril konsantre).
Berrak ila hafif opalesan, renksiz ila hafif renkli çözelti.
4. KLİNİK ÖZELLİKLER
4.1. Terapötik endikasyonlar
KANUMA®, Lizozomal Asit Lipaz (LAL) eksikliği olan her yaştan hastanın uzun süreli
enzim replasman tedavisinde (ERT) endikedir.
4.2. Pozoloji ve uygulama şekli
KANUMA® tedavisi; LAL eksikliği ve diğer kalıtsal metabolik hastalıklar ve kronik
karaciğer hastalıkları olan hastaların yönetiminde tecrübeli bir hekimin gözetiminde
yapılmalıdır. KANUMA®, tıbbi acil durumları yönetebilecek bir tıp doktoru tarafından
uygulanmalıdır.
1 / 18Pozoloji/uygulama sıklığı ve süresi:
LAL eksikliği teşhis edildikten sonra mümkün olan en kısa süre içerisinde tedavinin
başlatılması önemlidir.
Önleyici tedbirler ve aşırı duyarlılık reaksiyonlarının izlenmesi ile ilgili talimatlar için
Bölüm 4.4.’e bakınız. Aşırı duyarlılık reaksiyonunun ortaya çıkmasını takiben uygun
profilaktik tedavi göz önünde bulundurulmalıdır (Bkz. Bölüm 4.4.).
İnfantlar (<6 aylık)
Önerilen başlangıç dozu, hızlı ilerleyen LAL eksikliği olan infantlarda (<6 aylık), haftada bir
kez intravenöz infüzyon ile uygulanan 1 mg/kg’dır. Doz artışları, yetersiz büyüme (özellikle
orta-üst kol çevresi), biyokimyasal belirteçlerde (örn. karaciğer transaminazları, ferritin, C-
Reaktif Protein ve pıhtılaşma parametreleri) bozulma, kalıcı veya kötüleşen organomegali,
enfeksiyon sıklığında artış ve diğer semptomların (örneğin gastrointestinal semptomlar) kalıcı
olarak kötüleşmesi de dahil olmak üzere klinik ve biyokimyasal kriterlerdeki yanıta dayalı
olarak düşünülmelidir:
- en az 4 infüzyondan sonra suboptimal klinik yanıt olması durumunda dozun 3 mg/kg’a
artırılması düşünülmelidir;
- en az 4 ek infüzyondan sonra suboptimal klinik yanıt olması durumunda 5 mg/kg’a kadar ek
bir doz artışı düşünülmelidir.
Terapötik hedeflere ulaşılmasına ve hedeflerin sürdürülmesine bağlı olarak hasta bazında,
dozda azaltma veya doz aralığının uzatılması gibi ek doz ayarlamaları yapılabilir. Klinik
çalışmalarda haftada bir, 1 ile 5 mg/kg arasında değişen dozlar değerlendirilirken, bir hasta
daha yüksek bir doz olan haftada bir 7,5 mg/kg almıştır. 7,5 mg/kg’dan daha yüksek dozlar
çalışılmamıştır.
Çocuklar ve erişkinler
6 aylıktan önce hızlı ilerleyen LAL eksikliği gözlenmeyen çocuklarda ve erişkinlerde önerilen
doz, iki haftada bir intravenöz infüzyon olarak uygulanan 1 mg/kg’dır. Klinik yanıta göre iki
haftada bir 3 mg/kg’a doz artışı düşünülmelidir.
Uygulama şekli:
KANUMA® sadece intravenöz (IV) kullanım içindir.
İnfüzyonun toplam hacmi, yaklaşık 2 saatlik bir sürede uygulanmalıdır. Hasta tolerabilitesi
kesinleştikten sonra 1 saatlik infüzyon uygulaması düşünülebilir. Doz arttırılması durumunda
infüzyon süresi uzatılabilir.
KANUMA®, 0,2 μm’lik bir filtreden geçirilerek uygulanmalıdır (Bkz. Bölüm 6.6.).
Uygulama öncesinde KANUMA®’nın hazırlanmasına ilişkin talimatlar için Bölüm 6.6.’ya
bakınız.
Özel popülasyonlara ilişkin ek bilgiler:
Böbrek yetmezliği:
KANUMA®’nın farmakokinetik ve farmakodinamik özelliklerine ilişkin mevcut bilgilere
dayanılarak böbrek yetmezliği olan hastalar için herhangi bir doz ayarlaması
önerilmemektedir (Bkz. Bölüm 5.2).
2 / 18Karaciğer yetmezliği:
KANUMA®’nın farmakokinetik ve farmakodinamik özelliklerine ilişkin mevcut bilgilere
dayanılarak karaciğer yetmezliği olan hastalar için herhangi bir doz ayarlaması
önerilmemektedir (Bkz. Bölüm 5.2).
Pediyatrik popülasyon:
KANUMA®’nın, çoklu organ yetmezliği olan infantlara uygulanması tedaviden sorumlu
hekimin değerlendirmesine bağlıdır.
Geriyatrik popülasyon (≥65 yaş):
KANUMA®’nın 65 yaşın üzerindeki hastalarda güvenliliği ve etkililiği değerlendirilmemiştir
ve bu hastalar için alternatif doz rejimleri önerilememektedir (Bkz. Bölüm 5.1).
Aşırı kilolu hastalar:
KANUMA®’nın aşırı kilolu hastalarda güvenliliği ve etkililiği kapsamlı şekilde
değerlendirilmemiştir. Bu nedenle bu hastalar için alternatif doz rejimleri henüz
önerilememektedir.
4.3. Kontrendikasyonlar
Tedaviyi yeniden uygulama girişimlerinin başarısız olduğu ilacın etkin maddesine, yumurtaya
ya da Bölüm 6.1.’de listelenen yardımcı maddelerden herhangi birine karşı yaşamı tehdit eden
aşırı duyarlılıkta (anafilaktik reaksiyon) kontrendikedir (Bkz. Bölüm 4.4.).
4.4. Özel kullanım uyarıları ve önlemleri
İzlenebilirlik
Biyoteknolojik tıbbi ürünlerin izlenebilirliğinin iyileştirilmesi amacıyla, uygulanan ürünün adı
ve seri numarası açık bir şekilde kaydedilmelidir.
Anafilaksi dahil aşırı duyarlılık reaksiyonları
Sebelipaz Alfa ile tedavi edilen hastalarda anafilaksi dahil aşırı duyarlılık reaksiyonları
bildirilmiştir (Bkz. Bölüm 4.8.). Bu nedenle, Sebelipaz Alfa tedavisi uygulanırken uygun tıbbi
destek kolaylıkla ulaşılabilir olmalıdır. Eğer şiddetli reaksiyonlar meydana gelirse, Sebelipaz
Alfa infüzyonu derhal durdurulmalı ve uygun tıbbi tedavi başlatılmalıdır. Şiddetli bir
reaksiyonu takiben Sebelipaz Alfa’nın yeniden uygulanmasının riskleri ve faydaları
değerlendirilmelidir.
Sebelipaz Alfa’nın ilk infüzyonunu takiben; doz yükseltilmesinden sonraki ilk infüzyon da
dahil olmak üzere, anafilaksi ya da şiddetli bir aşırı duyarlılık reaksiyonunun herhangi bir
semptom ya da bulgusu açısından hastalar en az 1 saat süreyle izlenmelidir.
Aşırı duyarlılık reaksiyonlarının yönetilmesi, infüzyona geçici olarak ara verilmesini,
infüzyon hızının düşürülmesini ve/veya antihistaminikler, antipiretikler ve/veya
kortikosteroidler ile tedaviyi içerebilir. İnfüzyon sırasında alerjik reaksiyon gelişen hastalarda,
yeniden uygulama sırasında dikkatli olunmalıdır. İnfüzyona ara verilmişse, tolere edilebilen
artışlar ile daha yavaş bir hızda infüzyona tekrar başlanabilir. Semptomatik tedavi gereken
vakalarda, antipiretikler ve/veya antihistaminikler ile profilaktik tedavi gelişebilecek
reaksiyonları önleyebilir.
3 / 18Şiddetli reaksiyon, etkisizlik veya etki kaybı durumlarında, hastalar antikor varlığı açısından
test edilmelidir.
Bu tıbbi ürün yumurta proteinlerini eser miktarda içerebilir. Yumurtaya karşı bilinen alerjisi
olan hastalar klinik çalışmalara dahil edilmemiştir (Bkz. Bölüm 4.3.).
İmmünojenisite
Tüm terapötik proteinlerde olduğu gibi, immünojenisite potansiyeli vardır. Sebelipaz Alfa
klinik programında, hastalar Sebelipaz Alfa’nın immünojenisite potansiyelini belirlemek için
rutin olarak anti-sebelipaz alfa anti-ilaç antikorları (AİA’lar) için test edilmiştir. AİA test
sonucu pozitif olan hastalar ayrıca inhibe edici antikor aktivitesi (NAb) için test edilmiştir.
Klinik çalışmalarda bazı başlangıç sonrası zaman noktalarında inhibitör aktivite varlığı tespit
edilmiştir (Bkz. Bölüm 4.8). Genel olarak, AİA/NAb gelişimi ile ilişkili aşırı duyarlılık
reaksiyonları veya suboptimal klinik yanıt arasındaki ilişki hakkında herhangi bir sonuca
varılamamaktadır.
Klinik çalışmalarda, lipaz A, lizozomal asit [LIPA] ve Kolesterol 25-Hidroksilaz genlerinin
allellerini etkileyen bir delesyon için homozigot olan 3 hasta, suboptimal klinik yanıt ile
ilişkili inhibitör antikor aktivitesi geliştirmiştir. Bu hastalara ya tek başına ya da
hematopoietik kök hücre nakli (HKHN) veya kemik iliği transplantasyonu (KİT) ile
kombinasyon halinde immünomodülatör tedavi uygulanmış, bu tedavi Sebelipaz Alfa’ya
klinik yanıtta iyileşme ile sonuçlanmıştır.
Bu tıbbi ürün, flakon başına, Dünya Sağlık Örgütü’nün bir erişkin için önerdiği günlük en
fazla 2 g tuz alımının %1,7’sine eşdeğer 33 mg sodyum içerir. Ürün 9 mg/ml (%0,9) sodyum
klorür infüzyon çözeltisi içinde uygulanır (Bkz. Bölüm 6.6.). Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması gerçekleştirilmemiştir.
Sebelipaz Alfa rekombinant bir insan proteini olduğundan, sitokrom P450 aracılı etkileşimler
ya da diğer ilaç-ilaç etkileşimleri olası değildir.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebe kadınlarda, Sebelipaz Alfa’ya maruz kalmaya ilişkin klinik veri mevcut değildir veya
sınırlı veri mevcuttur.
Gebelik dönemi
Gebe kadınlarda Sebelipaz Alfa’nın kullanımına ilişkin klinik veri mevcut değildir veya sınırlı
veri mevcuttur.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
4 / 18göstermemektedir (Bkz. Bölüm 5.3.). Sebelipaz Alfa’nın önlem olarak gebelik döneminde
kullanılmaması önerilmektedir.
Laktasyon dönemi
Emziren kadınlar ile ilgili klinik çalışmalardan elde edilen veri bulunmamaktadır. Sebelipaz
Alfa’nın insan sütüne geçip geçmediği bilinmemektedir. Bebek için emzirmenin faydası ve
anne için tedavinin faydası göz önüne alınarak emzirmenin kesilmesi veya Sebelipaz Alfa
tedavisinin kesilmesi yönünde bir karar verilmelidir.
Üreme yeteneği/Fertilite
Sebelipaz Alfa’nın fertilite üzerindeki etkilerine dair klinik veri bulunmamaktadır. Hayvan
çalışmalarında fertilitenin bozulduğuna dair herhangi bir kanıt gösterilmemiştir. (Bkz. Bölüm
5.3).
4.7. Araç ve makine kullanımı üzerindeki etkiler
KANUMA®’nın araç ve makine kullanma yeteneği üzerinde az bir etkisi olabilir. Sebelipaz
Alfa tedavisi alan hastalarda, araç veya makine kullanma becerisini etkileyebilecek baş
dönmesi yan etkisi bildirilmiştir (Bkz. Bölüm 4.8).
4.8. İstenmeyen etkiler
Güvenlilik profilinin özeti
Aşağıda açıklanan veriler, 125 hastada 1 gün ila 60,5 aylık (5 yıl) tedavi süreleriyle iki
haftada bir 0,35 mg/kg ile haftada bir 7,5 mg/kg arasında değişen dozlarda Sebelipaz Alfa
maruziyetini yansıtmaktadır (bkz. Bölüm 5.1),
Klinik çalışmalara kayıtlı 106 çocuk ve erişkinden 102’si (%96,2), 33 aylık (6, 59 ay) ortanca
maruziyet süresi boyunca Sebelipaz Alfa tedavisi almıştır. Klinik çalışmalara kaydolan 19
bebeğin ortanca maruziyet süresi 35,5 aydır (1 gün ila 60 ay).
Klinik çalışmalarda, hastaların %4’ünde görülen en ciddi advers reaksiyonlar, anafilaksi ile
uyumlu bulgu ve belirtilerdir. Bulgu ve belirtiler: göğüs ağrısı, konjonktival hiperemi, dispne,
hiperemi, göz kapağında ödem, rinore, şiddetli solunum sıkıntısı, taşikardi, takipne,
irritabilite, ateş basması, kaşıntı, ürtiker, stridor, hipoksi, solukluk ve diyaredir.
Advers reaksiyonların özeti
Advers reaksiyonlar, klinik çalışmalarda Sebelipaz Alfa tedavisi alan infantlarda bildirilen
advers reaksiyonlar ile çocuk ve erişkinlerde bildirilen advers reaksiyonlar olarak iki ayrı
başlıkta verilmektedir.
Advers reaksiyonlar sistem organ sınıfına ve MedDRA sıklık sıralamalarına göre
listelenmiştir: Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
5 / 18Sebelipaz Alfa tedavisi alan infantlarda bildirilen advers reaksiyonlar (N= 19 hasta)
Bağışıklık sistemi hastalıkları
Çok yaygın:
Aşırı duyarlılıka, anafilaktik reaksiyonlarb
Göz hastalıkları:
Çok yaygın:
Göz kapağı ödemi
Kardiyak hastalıklar
Çok yaygın:
Taşikardi
Solunum, göğüs bozuklukları ve mediastinal hastalıklar
Çok yaygın:
Solunum sıkıntısı
Gastrointestinal hastalıklar
Çok yaygın:
Kusma, diyare
Deri ve deri altı doku hastalıkları
Çok yaygın:
Döküntü, makülopapüler döküntü
Genel bozukluklar ve uygulama bölgesine ilişkin hastalıklar
Çok yaygın:
Ateş, hipertermi
Araştırmalar
Çok yaygın:
İlaca özgü antikor varlığı, vücut sıcaklığında artış, oksijen satürasyonunda azalma, kan
basıncında artış, kalp hızında artış, solunum hızında artış
a Şunları içerebilir: iritabilite, ajitasyon, kusma, ürtiker, egzama, kaşıntı, solukluk ve ilaca aşırı duyarlılık
b Klinik çalışmalarda tedavi edilen 3 infant hastada görülmüştür. “Anafilaktik reaksiyon” tercih edilen terimine
ve anafilaksi ile tutarlı belirtileri/semptomları tanımlamak için Sampson kriterlerinin uygulanmasına dayanır.
Sebelipaz Alfa tedavisi uygulanan çocuk ve erişkinlerde bildirilen advers reaksiyonlar
(N= 106 hasta)
Bağışıklık sistemi hastalıkları
Çok yaygın:
Aşırı duyarlılıka
Yaygın:
Anafilaktik reaksiyonb
6 / 18Sinir sistemi hastalıkları
Çok yaygın:
Baş dönmesi
Kardiyak hastalıklar
Yaygın:
Taşikardi
Vasküler hastalıklar
Yaygın:
Hiperemi, hipotansiyon
Solunum, göğüs bozuklukları ve mediastinal hastalıklar
Yaygın:
Dispne
Gastrointestinal hastalıklar
Çok yaygın:
Abdominal ağrı, diyare
Yaygın:
Abdominal distansiyon
Deri ve deri altı doku hastalıkları
Yaygın:
Döküntü, papüler döküntü
Genel bozukluklar ve uygulama bölgesine ilişkin hastalıklar
Çok yaygın:
Yorgunluk, ateş
Yaygın:
Göğüs ağrısı, infüzyon yeri reaksiyonlarıc
Araştırmalar
Yaygın:
Vücut sıcaklığında artış
a Şunları içerebilir: üşüme, egzama, gırtlak ödemi, mide bulantısı, kaşıntı, ürtiker.
b Klinik çalışmalarda tedavi edilen 2 infant hastada görülmüştür. “Anafilaktik reaksiyon” tercih edilen terimine
ve anafilaksi ile tutarlı belirtileri/semptomları tanımlamak için Sampson kriterlerinin uygulanmasına dayanır
c Şunları içerir: infüzyon yerinde ekstravazasyon, infüzyon yerinde ağrı ve infüzyon yerinde ürtiker
Seçili advers reaksiyonların tanımı
Aşırı duyarlılık
Klinik çalışmalarda, Sebelipaz Alfa ile tedavi edilen 149 infantın 3’ü (%16), 106 çocuk ve
erişkin hastanın 2’si (%2) olmak üzere toplam 125 hastanın 5’inde (%4) Sebelipaz Alfa’ya
karşı anafilaksi ile uyumlu ciddi bulgu ve belirtiler bildirilmiştir. Anafilaksi, 1. yıllık
tedaviden sonraki infüzyon sırasında da ortaya çıkmıştır.
7 / 18Klinik çalışmalarda, 19 infantın 13’ü (%68) ve 106 (%43) çocuk ve erişkinin 46’sı dahil
olmak üzere, Sebelipaz Alfa ile tedavi edilen 125 (%47) hastadan 59’u en az 1 aşırı duyarlılık
reaksiyonu yaşamıştır (potansiyel aşırı duyarlılık reaksiyonlarını tanımlamak için birlikte
gruplanmış, valide edilmiş, ön tanımlı bir dizi terim kullanılarak seçilir). Aşırı duyarlılık ile
uyumlu ya da ilişkili olabilecek iki veya daha fazla hastada ortaya çıkan bulgular ve belirtiler
sınırlı olmamakla birlikte karın ağrısı, ajitasyon, bronkospazm, titreme, diyare, göz kapağı
ödemi, egzama, yüz ödemi, hipertansiyon, irritabilite, larenks ödemi, dudak şişmesi, bulantı,
ödem, solukluk, kaşıntı, ateş/vücut ısısında artış, döküntü, taşikardi, ürtiker ve kusmadır.
Reaksiyonların büyük kısmı infüzyon sırasında ya da infüzyon tamamlandıktan sonraki 4 saat
içerisinde ortaya çıkmıştır.
Geçici hiperlipidemi
Bilinen etki mekanizması ile uyumlu olarak tedavinin başlamasını takiben dolaşımdaki
kolesterol ve trigliseridlerde asemptomatik artışlar gözlenmiştir. Bu artışlar genellikle ilk 2 ila
4 hafta içinde meydana gelmiş ve tedaviye 8 hafta daha devam edildiğinde düzelmiştir.
Bölüm 5.1.’e bakınız.
İmmunojenisite
İmmunojenisite potansiyeli vardır (Bkz. Bölüm 4.4). Hastalar, Sebelipaz Alfa’ya karşı anti-
ilaç antikorları (AİA) geliştirmişlerdir. Çocuklara ve erişkinlere kıyasla, infant
popülasyonunda (10/19 hasta) AİA pozitifliğinde artış gözlenmiştir.
Klinik çalışmalara kaydedilen LAL Eksikliği olan 125 hasta arasında, 19/125 (%15) hastada,
Sebelipaz Alfa ile tedaviye başladıktan sonra bazı zaman noktalarında anti-ilaç antikorları
(AİA) testinin sonucu pozitif bulunmuştur (9 çocuk ve erişkin hasta ve 10 infant. LAL
Eksikliği olan çocuk ve erişkin hastalar için, AİA pozitifliği geçici olmuş ve genellikle düşük
AİA titreleri bildirilmiştir. 10 infantın tamamında AİA pozitifliğinin kalıcı olduğu ve 10
infanttan 3’ünde yüksek titreli AİA’ların kalıcılığı gözlenmiştir. Bu 19 hastanın 11’inde
(%58), başlangıç sonrası bazı zaman noktalarında inhibe edici antikor aktivitesi (NAb) de
görülmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Klinik çalışmalarda, haftada bir kez 7,5 mg/kg’a kadar olan Sebelipaz Alfa dozları
araştırılmıştır ve yüksek dozlardan sonra spesifik bulgular ve belirtiler bildirilmemiştir.
Advers reaksiyonların yönetimi için Bölüm 4.4. ve Bölüm 4.8.’e bakınız.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer sindirim sistemi ve metabolizma ürünleri, enzimler
ATC kodu: A16AB14
8 / 18Lizozomal Asit Lipaz (LAL) eksikliği
LAL eksikliği, bireyleri infantil dönemden erişkinliğe kadar etkileyen, ciddi morbidite ve
mortalite ile seyreden nadir bir hastalıktır. İnfantlarda görülen LAL eksikliği, birkaç haftada
hızla ilerleyen ve yaşamın ilk 6 ayında genellikle ölümcül olan bir tıbbi acil durumdur. LAL
eksikliği, genetik defekt nedeniyle lizozomal asit lipaz (LAL) enzim aktivitesinde belirgin
azalma veya aktivite kaybı ile sonuçlanan, otozomal resesif kalıtımlı bir lizozomal depo
hastalığıdır.
Yetersiz LAL enzim aktivitesi, aralarında hepatositler ve makrofajlar da bulunan çeşitli hücre
popülasyonlarında, organlarda ve organ sistemlerinde kolesteril esterlerin ve trigliseritlerin
lizozomal birikimiyle sonuçlanır. Bu birikim karaciğerde hepatomegaliye, hepatik yağ
içeriğinde artışa, kronik karaciğer hasarına işaret eden transaminaz yüksekliğine, fibrozis ve
karaciğer sirozuna progresyona ve son dönem karaciğer hastalığının komplikasyonlarına yol
açar. LAL eksikliğine bağlı dalak tutulumu; splenomegali, anemi ve trombositopeni ile
sonuçlanır. Bağırsak duvarında lipit birikimi malabsorpsiyona ve büyüme geriliğine yol açar.
Dislipidemi yaygın olup, düşük yoğunluklu lipoprotein kolesterol (LDL-K) ve trigliserid artışı
ve yüksek yoğunluklu lipoprotein kolesterol (HDL-K) düşüşü, artan karaciğer yağ içeriği ve
transaminaz yükselmeleri ile ilişkilidir. Karaciğer hastalığına ek olarak LAL eksikliği olan
hastalarda, kardiyovasküler hastalık ve hızlanmış ateroskleroz riskinde artış görülür.
Etki mekanizması:
Sebelipaz Alfa, bir rekombinant insan lizozomal asit lipazıdır (rhLAL).
Sebelipaz Alfa, protein üzerinde eksprese olan glikanlar aracılığıyla hücre yüzey
reseptörlerine bağlanır ve ardından lizozomlar içine alınır. Sebelipaz Alfa, kolesteril esterlerin
ve trigliseridlerin serbest kolesterole, gliserole ve serbest yağ asitlerine lizozomal hidrolizini
katalize eder. LAL enziminin replasmanı, karaciğer yağ içeriğinde ve transaminaz
seviyelerinde azalma sağlar. Kolesteril esterleri ve trigliseridlerin lizozomlarda metabolize
edilmesine bağlı olarak LDL-K, non-HDL-K ve trigliserid düzeylerinde azalma ve HDL-K
düzeylerinde artış sağlar. Bağırsakta substrat birikiminin azalmasına bağlı olarak büyümede
iyileşme görülür.
Klinik etkililik ve güvenlilik:
Klinik çalışmalar
LAL eksikliği olan infantlar
Çalışma LAL-CL03
LAL-CL03, doğrulanmış LAL eksikliği ve 6 aylıktan önce başlayan büyüme geriliği tanısı
olan 24 aylıktan küçük 9 hastada Sebelipaz Alfa ile yapılan çok merkezli, açık etiketli, tek
kollu bir çalışmadır. Hastalarda ayrıca hızla ilerleyen karaciğer hastalığı ve şiddetli
hepatosplenomegali vardır. Dozlar uygulanmaya başlandığında hastaların ortanca yaşı 3 aydır
(aralık = 1 ila 6 ay). Sebelipaz Alfa’ya ortanca maruz kalma süresi, hasta başına 55,5 aydır
(aralık = 1 gün ila 60 ay). Hastalar ilk 2 hafta boyunca haftada bir 0,35 mg/kg ve ardından
haftada bir 1 mg/kg Sebelipaz Alfa almıştır. 6 hasta için, haftada bir 1 mg/kg dozunda
tedaviye başladıktan sonra 1 ay kadar erken dönemde ve 20 ay sonrasına kadar klinik yanıt
doğrultusunda haftada bir kez 3 mg/kg’a doz artışı gerçekleşmiştir. Bu 6 hastadan ikisinde
9 / 18doz, çalışma protokolünün izin verdiği şekilde, daha sonra haftada bir kez 5 mg/kg’a
yükseltilmiştir.
Etkililik değerlendirmesi; Çalışma LAL-CL03’te 12. aya kadar hayatta kalan ve KANUMA®
tedavisi alan hastaların, benzer klinik karakteristiklerin olduğu tarihsel kontrol grubuyla
sağkalım açısından karşılaştırılmasına göre yapılmıştır. Tedavi alan 9 hastanın 6’sı 12 aydan
daha uzun süre sağ kalmıştır (12 aylık sağkalım %67, %95 GA: %30 ila %93). Kırk sekiz
aylığa kadar devam eden tedavide, ilave bir hasta 15. aylıkken ölmüştür. Tarihsel kontrol
grubunda 21 hastadan hiçbiri 8 aydan daha uzun süre yaşamamıştır (12 aylık sağkalım %0,
%95 GA: %0 ila %16).
Sebelipaz Alfa tedavisi, alanin aminotransferaz (ALT)/aspartat aminotransferaz (AST)
düzeylerinde (karaciğer yaralanmalarındaki azalmayı gösterir) ve kilo alımında iyileşmeler ile
sonuçlanmıştır; iyileşmeler tedavinin ilk birkaç haftası içerisinde kaydedilmiş ve çalışmanın
sonuna kadar devam etmiştir. Başlangıçtan 240. haftaya (60. ay) kadar ALT ve AST’de
ortalama azalmalar sırasıyla -43,5 U/L ve -45,25 U/L’dir. Başlangıçtan 240. haftaya kadar
yaşa göre ağırlık persentili %12,74’ten %43,17’ye iyileşmiş ve ortalama serum albümin
düzeyleri 26,9 g/L’den 31,98 g/L’ye yükselmiştir. Dozun haftada bir 3 mg/kg’a yükseltilmesi,
kilo alımı, lenfadenopati ve serum albümininde ek iyileşmeler ile ilişkilendirilmiştir.
Çalışma LAL-CL08
Çalışma LAL-CL08, belirgin abdominal distansiyon ve hepatomegali, gelişme geriliği,
pıhtılaşma bozukluğu, şiddetli anemi ve/veya hızlı ilerleyen LAL eksikliği olan bir kardeş
dahil, ancak bunlarla sınırlı olmamak üzere, acil müdahale gerektiren, hızlı ilerleyen LAL
eksikliği yönünde doğrulanmış teşhisi olan, 8 aylık veya daha küçük 10 infantta yapılan çok
merkezli, açık etiketli bir Sebelipaz Alfa çalışmasıdır.
İlk Sebelipaz Alfa infüzyonu tarihinde çalışma hastalarının ortanca yaşı 3 aydır (aralık: 0,5 ila
4 ay). Sekiz (%80) hasta çalışmayı tamamlamıştır. Ortanca maruz kalma süresi 34 aydır
(aralık: 1 ila 37 ay). İki (%20) hasta, ölüm nedeniyle erken sonlandırmış olarak kabul
edilmiştir. On hastanın tamamı haftada bir 1 mg/kg başlangıç dozunu almıştır. Dördüncü
haftadan sonra hayatta kalan 9 hastanın her birinde doz, haftada bir 3 mg/kg’a yükseltilmiştir
ve bu hastalardan 7’sinde doz, çalışma protokolüne göre izin verildiği şekilde, haftada bir
5 mg/kg kadar artırılmıştır. Bir hastada ise doz ayrıca haftada bir 7,5 mg/kg’a yükseltilmiştir.
İki hastada, başarılı transplant prosedürlerinden sonra meydana gelen, izleyen bir doz azalımı
olmuştur; bir hastaya bir KİT ve diğer bir hastaya bir HKHN uygulanmıştır. On iki, 18, 24 ve
36 aya kadar hayatta kalan hastaların yüzdeleri (%95 güven aralığı [GA]) sırasıyla %90
(%55,5, %99,7), %80 (%44,4, %97,5), %80 (sırasıyla %44,4, %97,5) ve %75 (%34,9, %96,8)
olmuştur. Çalışma tamamlandığında iki hasta <36 aylıktır ve 36 aya kadar sağkalım analizinin
dışında tutulmuştur. Genel çalışma popülasyonunda AST, gama glutamiltransferaz (GGT) ve
toplam bilirubinde düşüşler ve serum albümininde artışlar gözlenmiş, başlangıçtan son
değerlendirmeye kadar ortanca değişiklikler sırasıyla -34,5 U/L, -66,67 IU/L, -63,64 μmol/L
ve 33,33 g/L olmuştur.
Boy ve kilo kademeli olarak artmıştır. Boya göre ağırlık (BGA) için Z-skorlarında başlangıca
göre ortanca değişiklikler 4. haftaya kadar azalmıştır. Yirmi dördüncü haftadan başlayarak,
tutarlı gelişmeler olmuştur. Yüz kırk dördüncü haftada, BGA için Z-skorlarındaki ortanca
değişiklik (aralık) başlangıca göre 3,07 (-1, 5,3) bulunmuştur.
LAL eksikliği olan çocuklar ve erişkinler
10 / 18Çalışma LAL-CL02
Çalışma LAL-CL02, LAL eksikliği olan 66 çocuk ve erişkin hastanın dahil edildiği çok
merkezli, çift kör, plasebo kontrollü bir çalışmadır. Hastalar çift kör periyotta 20 hafta
boyunca iki haftada bir kez 1 mg/kg (n= 36) dozunda KANUMA® tedavisi ya da plasebo (n=
30) olmak üzere iki kola randomize edilmiştir. Randomizasyon sırasında ortalama yaş 16,5 yıl
olup 4-58 yaş aralığındadır. (%36’sı <12 yaş ve %71’i <18 yaş). Hastaların çalışmaya dahil
edilebilmesi için ALT düzeylerinin normalin üst sınırının (ULN) ≥1,5 katı olması gereklidir.
Hastaların çoğunluğunun (%58) çalışma başlangıcında LDL kolesterol değeri >190 mg/dL’dir
ve LDL kolesterol düzeyi >190 mg/dL olan hastaların %24’ü lipit düşürücü tedaviler
kullanmaktadır. Çalışma başlangıcında karaciğer biyopsisi olan 32 hastanın tümünde fibrozis,
%31’inde ise karaciğer sirozu bildirilmiştir. Siroz açısından patolojik kanıtı olan hastalar 4-21
yaş aralığındadır.
Sonlanım noktaları değerlendirilmesi: ALT normalizasyonu, LDL kolesterol seviyesinde
azalma, non-HDL kolesterol seviyesinde azalma, AST normalizasyonu, trigliserid seviyesinde
azalma, HDL kolesterol seviyesinde artış, multi-eko gradiyent eko manyetik rezonans
görüntüleme (MEGE-MRG) ile değerlendirilen karaciğer yağ içeriğinde azalma ve
morfometri ile ölçülen karaciğer yağlanmasında iyileşme.
Tablo 1’de gösterildiği üzere, çalışmanın 20 haftalık çift kör periyodu sona erdiğinde
Sebelipaz Alfa ile tedavi edilen grupta, plasebo grubu ile karşılaştırıldığında, birden fazla
sonlanım noktasında istatistiksel olarak anlamlı iyileşme gözlenmiştir. Ortalama ALT
düzeyindeki mutlak azalma, Sebelipaz Alfa ile tedavi edilen grupta -57,9 U/L (-%53) iken
plasebo grubunda -6,7 U/L (-%6) olmuştur.
Tablo 1: LAL-CL02’de primer ve sekonder etkililik sonlanım noktaları
Sonlanım noktası KANUMA® Plasebo P değerid
(n=36) (n=30)
Primer sonlanım noktası
ALT normalizasyonua %31 %7 0,0271
Sekonder sonlanım noktaları
LDL kolesterol, başlangıçtan ortalama % değişiklik -%28 -%6 <0,0001
non-HDL kolesterol, başlangıçtan ortalama
-%28 -%7 <0,0001
% değişiklik
AST normalizasyonub %42 %3 0,0003
Trigliseridler, başlangıçtan ortalama % değişiklik -%25 -%11 0,0375
HDL kolesterol, başlangıçtan ortalama % değişiklik %20 -%0,3 <0,0001
Karaciğer yağ içeriğic, başlangıçtan ortalama -%4
-%32 <0,0001
% değişiklik
a Yaşa ve cinsiyete bağlı olarak 34 U/L veya 43 U/L olarak tanımlanan normalizasyonu elde
eden hastaların oranı.
b Yaşa ve cinsiyete bağlı olarak 34-59 U/L olarak tanımlanan normalizasyonu elde eden
hastaların oranı. Anormal bazal değerleri olan hastalarda değerlendirilmiştir (KANUMA® için
n=36; plasebo için n=29).
c MEGE-MRG incelemesi yapılan hastalarda değerlendirilmiştir (KANUMA® için n=32;
plasebo için n=25).
d Normalizasyon sonlanım noktaları p değerleri Fisher testi ile, diğer tüm sonlanım noktaları
p değerleri Wilcoxon sıra toplamı testi ile hesaplanmıştır.
11 / 18Eşleştirilmiş karaciğer biyopsileri, bir hasta alt grubunda (n=26) başlangıçta ve 20. haftada
yapılmıştır. Biyopsi bulguları olan bu hastalardan KANUMA® ile tedavi edilenlerin
%63’ünde (10/16) morfometri ile ölçüldüğünde karaciğer yağlanmasında iyileşme (en az
≥%5 azalma) görülürken, aynı oran plasebo hastalarında %40 (4/10) olarak bulunmuştur. Bu
fark istatistiksel olarak anlamlı değildir.
Açık etiketli periyot
Çalışma LAL-CL02’ye katılan hastalar, çalışmanın açık etiketli dönemlerinde tedaviye devam
etmeye uygun olmuşlardır. Altmış altı hasta iki haftada bir kez 1 mg/kg tedavi dozunda ilk
açık etiketli periyota geçmiştir (130 haftaya kadar). Çift kör periyotta KANUMA® tedavisi
alan hastalarda, tedavinin ilk 20 haftasında gözlenen ALT düzeylerindeki azalma açık etiketli
periyotta da devam etmiştir, yine bu periyotta LDL kolesterol ve HDL kolesterol düzeyleri
dahil lipit parametrelerinde ek iyileşmeler görülmüştür. Açık etiketli periyotta 66 hastanın
12’sinde, klinik yanıta dayanılarak iki haftada bir kez 3 mg/kg’a doz yükseltilmesi
yapılmıştır.
Çift kör periyotta, plasebo alan hastaların serum transaminaz düzeylerinde persistan yükseklik
görülmüş ve serum lipit düzeyleri anormal olarak seyretmiştir. Çift kör periyotta KANUMA®
tedavisi alan hastalarda gözlemlenen tablo ile uyumlu olarak; çift kör periyotta plasebo alan
ve açık etiketli periyotta KANUMA® tedavisine başlanan hastaların ALT düzeylerinde ve
LDL kolesterol, HDL kolesterol düzeyleri dahil lipit parametrelerinde hızlı iyileşme
görülmüştür.
Genel ortalama tedavi süresi 42,5 ay olmak üzere, 256 haftaya (5 yıl) kadar açık etiketli
genişletilmiş tedavi süresi boyunca ALT seviyelerindeki ve lipit parametrelerindeki (LDL-
kolesterol ve HDL-kolesterol seviyeleri) iyileşmeler sürdürülmüştür.
Çalışma LAL-CL01/LAL-CL04
LAL eksikliği olan erişkin hastalar ile yürütülen ayrı bir açık etiketli çalışmada (LAL-
CL01/LAL-CL04), serum transaminaz ve lipit düzeylerindeki iyileşmeler 260 haftalık tedavi
süresince devam etmiştir. Dokuz hastadan sekizi, 4 haftalık tedaviden (haftada bir
0,35 mg/kg, haftada bir 1 mg/kg veya haftada bir 3 mg/kg) sonra LAL-CL01 Çalışmasından
Çalışma LAL-CL04’e (iki haftada bir 1 mg/kg veya iki haftada bir 3 mg/kg) geçiş yapmış,
5 hastaya iki haftada bir 1 mg/kg dozu ve 3 hastaya iki haftada bir 3 mg/kg dozu
uygulanmıştır. Hastaların Sebelipaz Alfa ile tedaviye ara verdiği dönemde, serum
transaminazlarında ve LDL-kolesterolde artışlar ve HDL-kolesterolde düşüşler gözlenmiştir.
Çalışma LAL-CL06
LAL-CL06, LAL eksikliği olan 31 çocuk ve erişkin ile gerçekleştirilen çok merkezli, açık
etiketli bir çalışmadır ve yaş, hastalık progresyonu, hematopoetik kök hücre veya karaciğer
nakli ile önceden tedavi edilme, daha az yaygın hastalık belirtileri veya plasebo kontrollü bir
çalışmaya katılmayı engelleyen hastalık özellikleri nedeniyle önceki klinik çalışmalar için
uygun olmayan hastaları içermek üzere tasarlanmıştır. Çalışmada en az 4 hastanın, 2 ile 4
yaşları arasında olması planlanmıştır. Çalışma, 45 güne kadar bir tarama süresinden, 96
haftaya kadar bir tedavi süresinden ve 48 haftaya kadar uzatılmış bir tedavi süresinden
(toplam 144 haftaya kadar tedavi) oluşmuştur. Sebelipaz Alfa’ya ortanca maruz kalma süresi
33 aydır (aralık: 14 ila 33,5 ay).
12 / 18Otuz bir hastanın 28’i, 96 haftalık tedavi periyodunu tamamlamıştır (1 hasta 61. haftada
onamın geri çekilmesi nedeniyle, 1 hasta 64. haftada gebelik nedeniyle ve 1 hasta 76. haftada
ticari tedaviye geçiş nedeniyle tedaviyi bırakmıştır). 96 haftalık tedavi periyodunu
tamamlayan 28 hastadan 25’i, uzatılmış tedavi süresi boyunca Sebelipaz Alfa ile tedavi
görmeye devam etmiştir. Otuz bir hastanın tümü, Sebelipaz Alfa’yı iki hafta bir 1 mg/kg
başlangıç dozunda almıştır. Otuz bir hastadan 13’ünde doz, çalışma protokolünün izin verdiği
şekilde artırılmıştır. Bu 13 hastadan 11’inde başlangıç dozu iki haftada bir 1 mg/kg’dan iki
haftada bir 3 mg/kg’a yükseltilmiştir ve bu hastalardan 4’ünde doz haftada bir 3 mg/kg’a
yükseltilmiştir.
Serum transaminazlar (ALT/AST), başlangıçta hastaların yaklaşık %75’inde yüksektir ve
hastaların yaklaşık yarısında >1,5 x ULN seviyelerindedir. ALT ve AST’deki düşüşler 4.
haftada belirgin olmuş ve Sebelipaz Alfa ile uzun süreli tedavi sırasında devam etmiştir,
başlangıçtan 144. haftaya kadar ortalama değişiklikler sırasıyla -40,3 U/L (-% 32,) ve -42,2
U/L (%34,2) olmuştur.
Tedavinin başlamasından kısa bir süre sonra (4. hafta) toplam kolesterol, non-HDL-K ve
LDL-K’de geçici artışlar gözlenmiş ve daha sonra bir sonraki değerlendirme olan 8. haftada
seviyeler başlangıçtaki değerlerin altına düşmüştür. Bu gözlem, biriken lipit substratlarının
etkilenen dokulardan mobilizasyonu ile tutarlıdır ve Sebelipaz Alfa ile ilgili önceki klinik
çalışmalarda gözlenmiştir. Sebelipaz Alfa ile devam eden uzun süreli tedavi, serum lipit
profilinde bir iyileşme sağlamış, LDL-K, trigliseritler ve non-HDL-K değerlerinde
başlangıçtan 144. haftaya kadar sırasıyla -54,2 mg/dL, -47,5 mg/dL ve -63,7 mg/dL’lik
ortalama değişiklikler ve sırasıyla -%31,2, -%19,1 ve -%30,3’lük ortalama yüzde
değişiklikleri ölçülmüştür. Başlangıçtan 144. haftaya 10,2 mg/dL’lik bir ortalama artış ve
%39,7’lik bir ortalama yüzde artış ile HDL-K seviyelerinde bir artış gözlenmiştir.
Çocuklarda ve erişkin popülasyonda karaciğer biyopsisi verileri
Karaciğer biyopsisi, örnekleme değişkenliği, invazif bir tekniğin potansiyel komplikasyonları
ve sübjektif puanlama gibi sınırlamalara rağmen, karaciğer hastalığı aktivitesinin ve fibrozun
histolojik değerlendirmesi için kabul edilen standarttır.
Çalışma LAL-CL02 ve LAL CL06’ya kayıtlı 59 hastadan alınan karaciğer biyopsileri,
değerlendirme zaman noktası ve tedavi atamasına körleştirilmiş merkezi bir tesiste bağımsız
bir patolog tarafından değerlendirilmiştir. Tüm biyopsiler, Ishak Fibroz Skoru, portal
enflamasyon, lobüler enflamasyon, makroveziküler steatoz ve mikroveziküler steatoz gibi
histolojik özellikler için yarı kantitatif olarak değerlendirilmiştir. Steatoz yüzdesini, fibrojenik
hücreleri, kollajen ve makrofajları ölçmek için bilgisayar destekli morfometri kullanılmıştır.
Başlangıçta 59 hasta ve 12. ayda (yani Sebelipaz Alfa’ya 12 ay maruz kaldıktan sonra) 38
hastada karaciğer biyopsileri, Ishak Fibroz Skorları ile değerlendirilebilir olmuştur. Hem
başlangıçta hem de 12. ayda Ishak skorlarına sahip 36 hasta olmuştur.
Başlangıçta, 59 hastadan 3’ünde (%5) Ishak skoru 0 (fibroz yok) ve 15 (%25) hastanın Ishak
skoru 6 olarak yerleşik veya ilerlemiş sirozu göstermiştir. Ishak skorları, 12. ayda iyileşme
göstermiş, 38 hastanın 9’unda (%24) Ishak skoru 0 ve 7 hastanın (%18) Ishak skoru 6
olmuştur. 12. ayda genel olarak, 36 hastanın 31’inde (%86,1) Ishak skorlarında iyileşme
gerçekleşmiş ya da ilerleme olmamıştır. Evre 2’den evre 0’a, evre 3’ten evre 1 ve 0’a, evre
5’ten evre 0’a (>3 puan azalma) ve evre 6’dan evre 4 ve 3’e değişiklikler dahil olmak üzere
Ishak skorlarında başlangıçtan 12. aya ≥2 puanlık azalma olan 10 hasta (%28) söz konusu
olmuştur. Genel olarak bakıldığında, Ishak evre puanlarında ≥2 puan azalma olan bu 10 hasta,
13 / 18aynı zaman periyodu içinde ALT, LDL-K, HDL-K ve non-HDL-K seviyelerinde azalma gibi
çalışma ile ilgili diğer değerlendirmelerde de önemli gelişmeler kaydetmiştir.
Uygunluk kriterlerine dayalı olarak, Çalışma LAL CL06’daki hastaların, başlangıçta daha
fazla ilerlemiş karaciğer hastalığı olması nedeniyle, Çalışma LAL CL02’deki hastalardan
genel olarak daha fazla siroz ve tedaviye direnç gösteren hastalığa sahip olması beklenmiştir.
Çalışma LAL-CL02 ve LAL CL06’daki karaciğer biyopsisi bulguları birbiriyle uyumlu
bulunmuştur. Başlangıçta, her iki çalışmada da, altta yatan hastalıktan beklendiği gibi, 59
hastadan skoru 4 (ölçek 0-4; 4 şiddetli olarak ve >% 66 hepatosit tutulumu/replasmanına
eşdeğer olarak tanımlanır) olan 45 hasta (% 76) dahil olmak üzere, hastaların çoğunda (59
hastanın 57'si,% 97) mikroveziküler steatoz vardır. Onikinci ayda, şiddetli mikroveziküler
steatozlu hastaların yüzdesi azalmış olup 38 hastanın 17’sinde (%45) >% 66 hepatosit
tutulumu/replasmanı (skor 4) mevcuttur.
Pediyatrik popülasyon:
Klinik çalışmalarda Sebelipaz Alfa tedavisi alan 125 hastanın 88’i (%70) ilk doz alındığında
pediyatrik ve adolesan yaş aralığındadır (1 aydan 18 yaşa kadar). Güncel mevcut veriler
Bölüm 4.8 ve Bölüm 5.1’de verilmektedir.
5.2. Farmakokinetik özellikler
Genel özellikler
Sebelipaz Alfa’nın çocuk ve erişkinlerdeki farmakokinetik özellikleri, 4 klinik çalışma LAL-
CL02, LAL-CL03, LAL-CL04 ve LAL-CL06 ile LAL eksikliği olan 102 hastanın popülasyon
farmakokinetik analizi kullanılarak belirlenmiştir (Tablo 2).
Klinik çalışmalardan Sebelipaz Alfa için öngörülen farmakokinetik ve maruziyet
parametreleri, Tablo 2’de yaş grubuna göre sunulmuştur.
Tablo 2: Yaş Grubuna Göre LAL Eksikliği Olan Hastalarda Tekrarlanan 1 mg/kg
Sebelipaz Alfa Uygulamasının Ardından Ortalama (SS) Öngörülen Farmakokinetik ve
Maruziyet Parametreleri
<4 yaş 4 ila 11 yaş 12 ila17 yaş ≥18 yaş
Parametre
(N= 5) (N= 32) (N= 34) (N= 31)
KL (L/saat) 17,2 (7,07) 22,8 (11,2) 32,7 (10,8) 37,6 (13,8)
Q (L/saat) 1,96 (0,963) 1,41 (0,633) 1,61 (0,551) 1,54 (0,594)
Vs (L) 2,06 (1,22) 2,72 (1,.43) 4,06 (2,01) 6,01 (5,43)
Vss (L) 6,13 (1,22) 6,79 (1,43) 8,13 (2,01) 10,1 (5,43)
t (saat) 1,88 (0,69) 2,71 (1,63) 2,18 (1,28) 2,24 (1,05)
½β
EAAss (ng × saat/ml) 521 (174) 1410 (774) 1610 (658) 2060 (793)
C , (ng/ml) 247 (80,6) 679 (370) 786 (315) 997 (367)
maksss
Not: Tahminler, LAL CL02, LAL-CL03, LAL CL04 ve LAL CL06 Çalışmalarından elde edilen verilerden
türetilmiştir.
EAA = kararlı durumda serum konsantrasyonu-zaman eğrisi altındaki alan; KL= klerens; C = kararlı durum
ss maks, ss
koşulları altında gözlemlenen maksimum serum konsantrasyonu; PK= farmakokinetik (özellikler); Q= periferik
klerens; t = terminal eliminasyon yarı ömrü; Vs= merkezi dağılım hacmi; kararlı durumda dağılım hacmi
½β
Doğrusal/Doğrusal olmayan durum:
Yüksek maruziyetlerde sınırlı veriler nedeniyle Sebelipaz Alfa farmakokinetiğinin
doğrusallığı hakkında herhangi bir sonuç çıkarılamamaktadır. İki haftada bir 1 mg/kg veya
14 / 183 mg/kg doz uygulamalarını takiben ilaç birikimi gözlenmemekte, diğer yandan, haftada bir
3 mg/kg’da ilaç birikimi gözlemleri sınırlı sayıda hastaya dayanmaktadır. Nispeten hızlı ilaç
klerensine bağlı olarak, haftada bir doz uygulanmasını takiben birikme beklenmemektedir.
Hastalardaki karakteristik özellikler
Sebelipaz Alfa’nın popülasyon farmakokinetiği modelinin eşdeğişkenli analizinde; yaş,
cinsiyet ve enzim maturasyonunun KL (ilaç klerensi) ve V (merkezi dağılım hacmi) değerleri
s
üzerinde önemli bir etkisinin olmadığı saptanmıştır. Vücut ağırlığı ve vücut yüzey alanı KL
üzerinde önemli eşdeğişkenlerdir.
Geriyatrik popülasyon:
Sebelipaz Alfa, 65 yaş ve üzeri hastalarda araştırılmamıştır.
Irk:
Beyaz ırk haricindeki etnik gruplarda Sebelipaz Alfa’nın farmakokinetiği hakkında sınırlı
bilgi mevcuttur.
Böbrek yetmezliği:
Sebelipaz Alfa’nın böbreklerden eliminasyonunun klerens açısından minör bir yol olduğu
kabul edilmektedir. Ağır böbrek yetmezliği olan hastalarda veri eksikliği bulunmaktadır.
Karaciğer yetmezliği:
Sebelipaz Alfa bir proteindir ve peptit hidrolizi ile metabolize olması beklenmektedir. Bu
nedenle karaciğer fonksiyon bozukluğunun Sebelipaz Alfa’nın farmakokinetiğini etkilemesi
beklenmemektedir. Ağır karaciğer yetmezliği olan hastalarda veri eksikliği bulunmaktadır.
İmmünojenisite
Tüm terapötik proteinlerde olduğu gibi, immünojenisite gelişme potansiyeli vardır (Bkz.
Bölüm 4.8).
5.3. Klinik öncesi güvenlilik verileri
Klinik dışı veriler; güvenlilik farmakolojisi, sıçanlarda ve maymunlardaki tekrarlı doz
toksisitesi veya sıçanlarda ve tavşanlardaki fertilite, embriyo-fetal ve perinatal ve postnatal
gelişimden oluşan konvansiyonel çalışmalara dayanılarak, insanlar için özel bir tehlike
olmadığını ortaya koymaktadır. Genç sinomolgus maymunlarındaki kronik toksisite
çalışmaları, infantlarda önerilen dozun 3 katına ve erişkinlerde/çocuklarda önerilen dozun 10
katına kadar olan dozlarda herhangi bir toksisite göstermemiştir. Önerilen erişkin/çocuk
dozunun en az 10 katına kadar olan dozlardaki sıçan ve tavşan embriyo-fetal gelişim
çalışmalarında ya da önerilen erişkin/çocuk dozunun 10 katına kadar olan dozlardaki sıçan
fertilitesi ve peri-postnatal gelişim çalışmalarında herhangi bir advers bulgu gözlenmemiştir.
Sebelipaz Alfa’nın, mutajenik ve karsinojenik potansiyelini değerlendiren çalışmalar
gerçekleştirilmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum sitrat
15 / 18Sitrik asit monohidrat
İnsan serum albümini (İnsan serumundan elde edilmiştir)
Enjeksiyonluk su
6.2. Geçimsizlikler
Geçimlilik çalışmaları yapılmadığından, bu tıbbi ürün başka tıbbi ürünler ile
karıştırılmamalıdır.
6.3. Raf ömrü
Açılmamış flakon: 24 ay
Seyreltildikten sonra: 2ºC ila 8ºC’de 24 saate kadar ve 25ºC’nin altında 12 saate kadar
kullanımda kimyasal ve fiziksel stabilite gösterilmiştir.
Mikrobiyolojik açıdan, ürün seyreltildikten sonra hemen kullanılmalıdır. Hemen
kullanılmadığı takdirde kullanım öncesi saklama süresi ve koşullar kullanan kişinin
sorumluluğundadır. Normal şartlar altında, seyreltmenin kontrollü ve valide edilmiş aseptik
koşullar altında gerçekleştirildiği durumlarda, 2ºC-8ºC arasında 24 saati veya 25ºC’nin altında
12 saati geçmemelidir.
6.4. Saklamaya yönelik özel tedbirler
2°C-8°C arasında buzdolabında saklayınız.
Dondurmayınız. Çalkalamayınız.
Işıktan korumak için orijinal ambalajında saklayınız.
Tıbbi ürünün seyreltilmesinden sonraki saklama koşulları için Bölüm 6.3.’e bakınız.
6.5. Ambalajın niteliği ve içeriği
Bir silikonize bütil kauçuk tıpa ve alüminyum contası olan, plastik flip-off kapaklı berrak cam
(Tip I) flakon içinde 10 ml konsantre çözelti olarak temin edilmektedir.
Ambalaj büyüklüğü: Bir flakon
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
Her bir KANUMA® flakonu sadece tek kullanımlıktır. KANUMA® aseptik teknik
kullanılarak 9 mg/ml sodyum klorür (%0,9) infüzyon çözeltisi ile seyreltilmelidir.
Seyreltilen çözelti, filtrenin tıkanmasını önlemek için 4,5 cm2’den daha geniş yüzey alanına
sahip, protein bağlama oranı düşük 0,2 μm’lik iç filtresi olan düşük protein bağlama özellikli
infüzyon seti kullanılarak hastalara uygulanmalıdır.
16 / 18Sebelipaz Alfa infüzyonunun hazırlanışı
KANUMA®, aşağıdaki adımlara göre hazırlanmalı ve kullanılmalıdır. Aseptik teknik
kullanılmalıdır.
a. İnfüzyon için seyreltilecek flakon sayısı, hastanın vücut ağırlığına ve reçete edilen doza
göre belirlenmelidir.
b. Çözeltide Sebelipaz Alfa protein partiküllerinin oluşma potansiyelini en aza indirmek
için, kullanıma hazırlamadan önce KANUMA® flakonlarının 15°C ila 25°C arasındaki
bir sıcaklığa gelmesinin beklenmesi önerilir. Flakonlar, infüzyon için seyreltilmeden önce
buzdolabı dışında 24 saatten fazla bırakılmamalıdır. Flakonlar dondurulmamalı,
ısıtılmamalı ya da mikrodalgaya koyulmamalıdır ve ışıktan korunmalıdır.
c. Flakonlar çalkalanmamalıdır. Seyreltme öncesinde, flakonların içindeki çözelti görsel
olarak incelenmelidir; çözelti berrak ila hafif opalesan, renksiz ila hafif renkli (sarı)
olmalıdır. Ürünün protein içerikli yapısı nedeniyle flakon içindeki çözeltide hafif
flokülasyon (örn: ince, yarı saydam lifler) görülebilir ve kullanım için uygundur.
d. Çözelti bulanıksa veya yabancı partikül varsa çözelti kullanılmamalıdır.
e. Her bir flakondan 10 ml’ye kadar çözelti yavaşça çekilmeli ve 9 mg/ml sodyum klorür
(%0,9) infüzyon çözeltisi ile seyreltilmelidir. Vücut ağırlığı aralığına göre önerilen
toplam infüzyon hacimleri için Tablo 3’e bakınız. Bu çözelti hafifçe karıştırılmalıdır ve
çalkalanmamalıdır.
Tablo 3: Önerilen infüzyon hacimleri*
Vücut ağırlık aralığı 1 mg/kg doz 3 mg/kg doz** 5 mg/kg doz***
(kg) Toplam infüzyon Toplam infüzyon Toplam infüzyon
hacmi (ml) hacmi (ml) hacmi (ml)
1-10 10 25 50
11-24 25 50 150
25-49 50 100 250
50-99 100 250 500
100-120 250 500 600
* İnfüzyon hacmi reçete edilen doza bağlı olmalıdır ve Sebelipaz Alfa konsantrasyonu
0,1-1,5 mg/ml olacak biçimde hazırlanmalıdır.
** 1 mg/kg dozla optimal klinik yanıta ulaşamayan hastalar içindir.
*** Yaşamın ilk 6 ayında ortaya çıkan ve 3 mg/kg'lık bir dozla optimal klinik yanıta
ulaşamayan LAL Eksikliği olan hastalar içindir.
7. RUHSAT SAHİBİ
Alexion İlaç Ticaret Ltd. Şti.
İçerenköy Mahallesi Umut Sk.
Quick Tower Sitesi No: 10-12/73
Ataşehir/İstanbul
Tel: + (90) 216 251 70 00
Faks: + (90) 216 251 70 99
8. RUHSAT NUMARASI
2023/34
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.02.2023
Ruhsat yenileme tarihi:
17 / 1810. KÜB’ÜN YENİLENME TARİHİ
18 / 18