KISA ÜRÜN BİLGİSİ
1. BEŞERİ TIBBİ ÜRÜNÜN ADI
VENTOFOR COMBİ FİX 320 mcg/9 mcg inhalasyon tozu, sert kapsül
2. KALİTATİF VE KANTİTATİF BİLEŞİM
Etkin madde:
Hastaya ulaşan her doz (ağız parçasından çıkan doz):
Budesonid 320 mikrogram/inhalasyon
Formoterol fumarat dihidrat 9 mikrogram/inhalasyon
Hastaya ulaşan 320 mikrogram budesonid, 400 mikrogram ölçülü doza ve hastaya ulaşan 9
mikrogram formoterol fumarat dihidrat, 12 mikrogram ölçülü doza karşılık gelir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İnhalasyon tozu içeren kapsül
Beyaz-beyazımsı toz içeren şeffaf sert kapsül (Kapsül no:3)
4. KLİNİK ÖZELLİKLER
4.1. Terapötik endikasyonlar
Astım:
Astım semptomlarının düzeltilmesi ve kontrol altına alınması amacıyla kullanılır. Astım
hastalığının basamaklı tedavisinde 3. Basamaktan itibaren verilir.
Kronik Obstrüktif Akciğer Hastalığı (KOAH):
Formoterol, budesonid ile birlikte düzenli kullanıldığında orta ve ağır KOAH olgularında,
semptomları ve atak sıklığını azaltmaktadır.
4.2. Pozoloji ve uygulama şekli
Pozoloji/uygulama sıklığı ve süresi:
Astım:
VENTOFOR COMBİ FİX’in, içindeki maddelerin dozu her hasta için farklıdır ve hastalığın
şiddetine göre belirlenmelidir. Bu durum, sadece tedaviye kombinasyon ile başlandığında değil,
idame dozu ayarlanırken de göz önünde tutulmalıdır. Hasta, kombinasyon preparatının içindeki
dozların dışında bir doz kombinasyonuna gereksinim duyarsa uygun dozda beta2-agonist
ve/veya kortikosteroidi tek başına içeren preparatlar reçete edilmelidir.
Sayfa 1VENTOFOR COMBİ FİX’in bu formu sadece idame tedavisinde kullanılır. Semptom giderici
tedavi olarak verilemez.
Önerilen dozlar:
Erişkinler (18 yaş ve üzeri): Günde iki kez 1 inhalasyon. Bazı hastalar için, günde toplam iki
kez 2 inhalasyon dozunu aşmamak üzere daha yüksek doz kullanılması gerekebilir.
Adolesanlar (12-17 yaş): Günde iki kez 1 inhalasyon.
Hasta düzenli olarak hekim tarafından kontrol edilerek tedavi, etkili en düşük VENTOFOR
COMBİ FİX dozu ile sürdürülmelidir. Doz titre edilerek semptomların denetiminin
sürdürülebildiği etkili en düşük doza ulaşılmalıdır. Önerilen en düşük doz ile semptomatik
kontrol elde edildikten sonra inhalasyon yoluyla kortikosteroidlerle tek başına tedavi
denenebilir.
Genel uygulamada günde iki kez kullanım ile semptomlar kontrol altına alındığında,
semptomların kontrolünün sürdürülebilmesi için hekim tarafından hastanın uzun etkili
bronkodilatatöre ihtiyacı olduğu düşünülüyor ise, doz titre edilerek ulaşılan etkili en düşük doz,
günde tek doz VENTOFOR COMBİ FİX olarak kullanılabilir.
Ayrı bir hızlı etkili bronkodilatör kullanımının artması, altta yatan bir kötüleşme olduğunu
göstermektedir ve astım tedavisinin yeniden gözden geçirilmesi gerekmektedir.
Çocuklar(6 yaş ve üzeri): 6-11 yaş arasındaki çocuklarda kullanım için daha düşük doz
kullanılmalıdır.
6 yaşın altındaki çocuklar: Bu konuyla ilgili kısıtlı veri olduğu için, VENTOFOR COMBİ FİX
6 yaşından küçük çocuklar için önerilmez.
VENTOFOR COMBİ FİX sadece idame tedavide kullanılmalıdır. Budesonid- formoterol
kombinasyonunda “idame ve semptomları giderici tedavi” için daha düşük dozlar mevcuttur.
(160 mikrogram/4,5 mikrogram/inhalasyon ve 80 mikrogram/4,5 mikrogram/inhalasyon)
Kronik obstrüktif akciğer hastalığı (KOAH):
Önerilen dozlar:
Erişkinler: Günde iki kez 1 inhalasyon uygulanır.
Uygulama şekli:
VENTOFOR COMBİ FİX inhaler kapsül sadece oral inhalasyon içindir. İnhaler aracılığıyla
derin nefes alındığında ilaç solunum yollarına ulaşır.
Olası bir kandida enfeksiyonu riskini azaltmak için her VENTOFOR COMBİ FİX
uygulamasından sonra ağzın su ile iyice çalkalanması ve tükürülmesi önerilmektedir (bk.
Sayfa 2Bölüm 4.4 ve Bölüm 4.8). Ayrıca ağzın su ile çalkalanması boğaz irritasyonunu engellemeye
ve sistemik etki riskinin azaltılmasına muhtemelen yardımcı olabilir.
İlacın akciğerlerdeki hedef bölgelere ulaşabilmesi ve uygun şekilde kullanıldığından emin
olunması için doktor veya bir başka sağlık personeli:
• Kullanım talimatına uygun olarak POWDAİR PLUS inhalasyon cihazının nasıl
kullanılacağını hastalara öğretmeli ve göstermeli;
• Kapsüllerin sadece POWDAİR PLUS inhalasyon cihazı aracılığıyla uygulanması gerektiği
ve yutulmaması konusunda hastayı uyarmalıdır. VENTOFOR COMBİ FİX reçete edilmiş bir
hastanın solunumunda iyileşme olmuyorsa hastanın VENTOFOR COMBİ FİX’i nasıl ve hangi
yolla kullandığını sormalıdır.
Kullanıma ilişkin detaylı bilgi kullanma talimatında mevcuttur.
Hastaların kapsülün parçalanabileceğini ve küçük kapsül parçalarının inhalasyondan
sonra ağız veya boğaz bölgesine ulaşabileceğini bilmesi önemlidir. Hastaya kapsülün
zararsız olduğu, ağızda yumuşayacağı ve yutulabildiği söylenmelidir.
Doğru kullanım talimatları
Doktorunuzun talimatlarını dikkatlice uygulayınız. Önerilen dozu aşmayınız.
Doktorunuzun size ihtiyaçlarınıza göre VENTOFOR COMBİ FİX’i ne sıklıkta ve ne kadar
almanız gerektiğini söyleyecektir.
POWDAİR PLUS İnhalasyon Cihazının Kullanım Aşamaları
1- Kullanıma Hazırlık
a- Şeffaf doz haznesini, “klik” sesi
duyulacak şekilde, dışarı doğru
itiniz.
b- Parmaklarınızın tamamen kuru
olduğundan emin olunuz.
Ambalajından bir kapsül çıkarınız ve
kapsülü, şeffaf doz haznesindeki
kapsül bölmesine yerleştiriniz.
c- Kapsülün üstten ve alttan
kesilerek açılmasını sağlamak için
şeffaf doz haznesini yana doğru
itiniz.
Sayfa 32- İlacın Kullanımı
d- İnhalasyon için POWDAİR PLUS
inhalasyon cihazının kapağını açınız.
e- Nefesinizi olabildiğince dışarıya
veriniz.
f- İlacı derin bir şekilde hava
yollarınıza çekmek için:
• Ağızlığı ağzınıza yerleştiriniz ve
başınızı hafifçe geriye doğru eğiniz.
• Dudaklarınızla ağızlığın etrafını
sıkıca sarınız.
• Hızlı, duraksamadan ve alabildiğiniz
kadar derin bir nefes alınız.
Sayfa 43- Cihazın temizlenip boşaltılması
g- POWDAİR PLUS inhalasyon cihazının içerisinden nefes aldıktan sonra, nefesinizi
olabildiğince tutunuz ve cihazı ağzınızdan çıkarınız. Sonra burnunuzdan nefes veriniz.
Kapsül bölmesini açınız ve kapsülde toz kalıp kalmadığını kontrol ediniz. Eğer kalmış ise e,
f ve g’deki işlemleri tekrarlayınız.
h- POWDAİR PLUS inhalasyon
cihazının kapağını kapatınız.
Kapsülün POWDAİR PLUS
inhalasyon cihazından çıkartılması
için, şeffaf doz haznesini dışarı
doğru itiniz.
ı- POWDAİR PLUS inhalasyon
cihazını baş aşağı tutarak, boş
kapsülü bölmeden çıkartınız. İçeride
kalan tozları temizlemek için kuru
bir kağıt mendil ya da fırça
kullanınız. POWDAİR PLUS
inhalasyon cihazını cihazını
temizlemek için SU
KULLANMAYINIZ.
Doktorunuzun önerisi doğrultusunda, aynı işlemleri diğer kapsüller için de tekrarlayınız.
İlacınızı kullandıktan sonra ağzınızı su ile iyice çalkalayınız ve çalkaladıktan sonra ağzınızdaki
suyu tükürünüz. Bunu yapmak, ağzınızda mantar enfeksiyonu (pamukçuk) gelişmesi riskini
azaltır.
Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer ya da böbrek yetmezliği olan hastalarda VENTOFOR COMBİ FİX kullanımı ile
ilgili veri yoktur. Ancak budesonid ve formoterol ilk geçiş sırasında hepatik metabolizma ile
elimine edildiklerinden, ağır karaciğer sirozu olanlarda maruziyet artabilir.
Pediyatrik popülasyon:
6-11 yaş arasındaki çocuklarda kullanım için daha düşük dozda budosenid-formoterol
kombinasyonu mevcuttur.
Sayfa 5Geriyatrik popülasyon:
Yaşlılarda özel doz gereksinimleri yoktur.
4.3. Kontrendikasyonlar
Etkin maddelere veya Bölüm 6.1’de listelenen herhangi bir yardımcı maddeye (düşük
miktarlarda süt proteinleri içeren laktoz) karşı aşırı duyarlılığı olanlarda kullanılmamalıdır.
4.4. Özel kullanım uyarıları ve önlemleri
Tedavi sonlandırılacağı zaman, dozun azaltılarak bırakılması ve aniden kesilmemesi önerilir.
Hastalar tedaviyi etkisiz bulduğunda ya da VENTOFOR COMBİ FİX’in önerilen en yüksek
dozu aşıldığında tıbbi yardım alınmalıdır. (bk. Bölüm 4.2). Hızlı etki eden bronkodilatatörlerin
kullanımının artması, altta yatan hastalığın kötüleştiğini gösterir ve astım tedavisinin yeniden
değerlendirilmesini gerektirir. Astım ve KOAH’ın ani ve giderek kötüleşmesi hayatı tehdit eden
bir durumdur ve hasta acil olarak medikal değerlendirmeden geçirilmelidir. Bu durumda
kortikosteroid tedavisinin artırılma ihtiyacı, örneğin; oral yoldan bir kortikosteroid verilmesi ya
da bir enfeksiyon varsa antibiyotik verilmesi, göz önünde bulundurulmalıdır.
Hastalara kurtarıcı inhaler ilaçlarını her zaman yanlarında bulundurmaları öğütlenmelidir.
Hastalar, asemptomatik olsa bile VENTOFOR COMBİ FİX idame dozunu doktorun önerdiği
şekilde her gün kullanmaları gerektiği konusunda bilgilendirilmelidir.
Tedavi kesileceği zaman, dozun giderek azaltılması önerilmektedir. Tedavi, birden
kesilmemelidir. Astım semptomları kontrol altına alındıktan sonra, VENTOFOR COMBİ FİX
dozunun yavaş yavaş azaltılması düşünülebilir. Tedavi dozu azaltılırken hastanın düzenli olarak
kontrol edilmesi önemlidir. (bk. Bölüm 4.2).
VENTOFOR COMBİ FİX tedavisine alevlenme sırasında veya eğer astımda belirgin kötüleşme
ya da akut olarak kötüleşen astım var ise başlanmamalıdır.
VENTOFOR COMBİ FİX ile tedavi sırasında, astımla ilişkili advers etkiler ve alevlenmeler
görülebilir. Hastalardan VENTOFOR COMBİ FİX ile tedaviye devam etmeleri, fakat
VENTOFOR COMBİ FİX’e başlandıktan sonra astım semptomları kontrol altına alınamazsa
veya kötüleşirse tıbbi destek almaları istenmelidir.
Bronkodilatör öncesinde FEV değeri öngörülen normale göre >%50 olan ve bir bronkodilatör
1
sonrasında FEV değeri öngörülen normale göre <%70 olan KOAH’lı hastalarda VENTOFOR
1
COMBİ FİX ile ilgili klinik çalışma verisi yoktur (bk. Bölüm 5.1).
İnhalasyon yoluyla uygulanan diğer tedavilerde olduğu gibi, ilaç alındıktan sonra hırıltılı soluk
alıp vermede ani bir artış ile birlikte paradoksikal bronkospazm görülebilir. Eğer hasta
paradoksikal bronkospazm geçirirse, derhal VENTOFOR COMBİ FİX ile tedavi kesilmeli,
Sayfa 6tedavi tekrar değerlendirilmeli ve gerekirse başka bir tedaviye geçilmelidir. Paradoksal
bronkospazm hızlı-etkili bir inhale bronkodilatöre yanıt verir ve derhal tedavi edilmelidir (bk.
Bölüm 4.8).
Uzun süre özellikle yüksek dozda inhalasyon yoluyla herhangi bir kortikosteroid
kullanıldığında sistemik etkiler görülebilir. Bu etkilerin görülme olasılığı oral
kortikosteroidlere oranla daha azdır. Oluşabilecek sistemik etkiler; Cushing’s sendromu,
Cushing benzeri özellikler, adrenal baskılama, çocuklar ve yetişkinlerde büyüme geriliği,
kemik mineral yoğunluğunda azalma, katarakt, glokom ve daha nadir olarak çeşitli psikolojik
veya psikomotor hiperaktivite, uyku bozuklukları, anksiyete, depresyon veya agresyonu
(özellikle çocuklarda) kapsayan davranışsal etkilerdir (bk. Bölüm 4.8.).
Kemik yoğunluğu üzerine potansiyel etkiler, özellikle uzun süre yüksek dozda kortikosteroid
kullanan ve birlikte osteoporoz risk faktörleri taşıyan hastalarda göz önünde tutulmalıdır.
İnhalasyon yoluyla kullanılan budesonid ile yapılan uzun süreli çalışmalar çocuklarda günlük
ortalama 400 mikrogram (ölçülü doz) veya yetişkinlerde günlük 800 mikrogram (ölçülü doz)
dozun kemik mineral yoğunluğu üzerinde belirgin bir etkisinin olmadığını göstermiştir.
VENTOFOR COMBİ FİX’in daha yüksek dozları ile görülen etkilerine ilişkin bilgi yoktur.
Daha önceki sistemik steroid tedavisi nedeniyle adrenal yetmezliğinin belirtileri varsa, böyle
hastalar VENTOFOR COMBİ FİX tedavisine alınırken dikkatli olunmalıdır.
İnhalasyonla alınan budesonid tedavisinin yararı, oral steroide duyulan gereksinimi en aza
indirmesidir, ancak oral steroid tedavisinden inhalasyon tedavisine geçen hastalar uzun zaman
adrenal yetmezlik riski ile karşı karşıya olabilirler. Oral steroid tedavisi kesildikten sonra
iyileşme uzun sürebilir, bu nedenle inhalasyon yoluyla alınan budesonid tedavisine transfer
edilen oral steroide bağımlı hastalar uzun zaman adrenal yetmezlik riski ile karşı karşıya
olabilirler. Bu gibi durumlarda HPA axis fonksiyonu düzenli olarak kontrol edilmelidir.
Yüksek dozlarda inhale kortikosteroidler ile uzun süreli, özellikle önerilenden daha yüksek
dozlarla tedavi, klinik açıdan önemli adrenal baskılanmaya neden olabilir. Bu nedenle ağır
enfeksiyonlar gibi stres durumlarında veya elektif operasyon uygulanan dönemlerde ilave
sistemik kortikosteroid tedavisi düşünülmelidir. Steroid dozlarında hızlı azalma, akut adrenal
krizleri tetikleyebilir. Akut adrenal kriz sırasında görülebilecek belirti ve işaretler kısmen
belirsiz olabilir, ancak anoreksi, abdominal ağrı, kilo kaybı, yorgunluk, baş ağrısı, bulantı,
kusma, bilinç seviyesinde azalma, nöbet, hipotansiyon ve hipoglisemiyi kapsayabilir.
İnhale budesonid ve destek olarak kullanılan sistemik steroid tedavisi aniden kesilmemelidir.
Oral tedaviden VENTOFOR COMBİ FİX’e geçilirken, alerjik veya artiritik belirtiler
görünümünde rinit, egzema ve kas eklem ağrısı gibi genel olarak daha düşük bir sistemik steroid
etki görülecektir. Bu durumlar için özel tedavi başlatılmalıdır. Nadir olarak, yorgunluk, baş
ağrısı, bulantı ve kusma oluşması halinde, genel yetersiz bir glukokortikosteroid etkiden
şüphelenmek gerekir. Böyle durumlarda oral glukokortikosteroid dozlarının geçici olarak
artırılması bazen gerekebilir.
Sayfa 7Hastalara, ağız ve boğaz bölgesinde pamukçuk oluşma riskini azaltması için idame dozun her
inhalasyonundan sonra ağızlarını suyla çalkalamaları öğütlenmelidir.
VENTOFOR COMBİ FİX ile itrakonazol ve ritonavir veya diğer güçlü CYP3A4 (örneğin;
ketokonazol, nelfinavir, amiodaron, klaritromisin) inhibitörleri birlikte kullanılmamalıdır (bk.
Bölüm 4.5). Bunun mümkün olmadığı durumlarda, etkileşen ilaçların uygulanmaları arasındaki
süre mümkün olduğu kadar uzun olmalıdır.
VENTOFOR COMBİ FİX, tirotoksikoz, feokromasitoma, diabetes mellitus, tedavi edilmemiş
hipokalemi, hipertrofik obstrüktif kardiyomiyopati, idiyopatik subvalvular aort stenozu,
şiddetli hipertansiyon, anevrizma veya iskemik kalp hastalığı, taşiaritmi ya da kalp yetmezliği
gibi ağır kardiyovasküler hastalığı olanlarda dikkatli kullanılmalıdır.
QTc-aralığı uzamış hastalarda VENTOFOR COMBİ FİX kullanırken dikkatli olunmalıdır.
Formoterol QTc-aralığının uzamasına neden olabilir.
Aktif ya da pasif akciğer tüberkülozu, solunum yollarında fungal ve viral enfeksiyonu olan
hastalarda, inhalasyonla kullanılan kortikosteroidlere gerek olup olmadığı ve dozu yeniden
değerlendirilmelidir.
Yüksek dozda beta2-agonist tedavisi, ciddi hipokalemi ile sonuçlanabilir. beta2-agonistlerin
hipokalemiye neden olan veya ksantin türevleri, steroidler ve diüretikler gibi hipokalemik etkiyi
artıran diğer ilaçlarla birlikte kullanılması, beta2-agonistlerin olası hipokalemik etkisini
artırabilir. Hipokalemi yan etki olasılığının arttığı; değişken sıklıkta hızlı etkili
bronkodilatatörlerin kullanıldığı stabil olmayan astım, hipoksi nedeniyle hipokalemi riskinin
artabileceği akut ağır astım ve bu riskin artabileceği diğer durumlarda özel dikkat gösterilmesi
önerilmektedir. Bu tür durumlarda serum potasyum düzeylerinin dikkatle izlenmesi
önerilmektedir.
Bütün beta2-agonistlerde olduğu gibi, diyabetik hastalarda kan glukoz düzeyleri daha sık
izlenmelidir.
Sistemik ve topikal kortikosteroid kullanımı ile görme bozukluğu görülebilir. Hasta, bulanık
görme veya diğer görme bozuklukları gibi semptomlarla karşılaşırsa, sistemik ve topikal
kortikosteroidlerin kullanımından sonra rapor edilen katarakt, glokom gibi olası hastalıkların
veya merkezi seröz korioretinopati (CSCR) gibi nadir görülen hastalıkların değerlendirilmesi
için bir göz doktoruna sevk edilmeleri düşünülmelidir.
VENTOFOR COMBİ FİX laktoz içermektedir. Yardımcı madde laktoz, alerjik reaksiyonlara
sebebiyet verebilecek, düşük miktarda süt proteinleri içerir.
Pediyatrik popülasyonlar:
İnhale kortikosteroidler ile uzun süreli tedavi gören çocukların boylarının düzenli olarak
görüntülenmesi önerilir. Eğer büyümede yavaşlama olursa, mümkün ise inhale kortikosteroid
Sayfa 8dozunu etkili astım kontrolünü devam ettiren en düşük doza düşürmek amacıyla tedavi yeniden
değerlendirilmelidir. Ayrıca, hastaya pediyatrik göğüs hastalıkları uzmanına görünmesi
önerilebilir.
Uzun vadeli çalışmalardan elde edilen sınırlı veriler, inhale budesonid ile tedavi edilen çocuk
ve adolesanların çoğunun sonuçta erişkin hedef boylarına ulaştıklarını düşündürmektedir.
Bununla birlikte başlangıçta küçük ancak geçici bir azalma olabilir.
KOAH hastalarında pnömoni
Kortikosteroid içeren inhale ilaçları alan KOAH hastalarında, hastaneye yatış gerektiren
pnömoni dahil pnömoni insidansında artış gözlemlenmiştir. Artan steroid dozu ile pnömoni
riskinde artış kanıtları bulunmaktadır, ancak bu durum çalışmaların tamamında kesin olarak
gösterilmemiştir.
Kortikosteroid içeren inhalasyon preparatlarının pnömoni riskinin büyüklüğü konusunda sınıf
içi farklılıkları için kesin klinik kanıt bulunmamaktadır.
Hekimler, KOAH hastalarında olası pnömoni gelişimine karşı, enfeksiyonların klinik
özellikleri ile KOAH semptomlarının alevlenme durumunun karışması ihtimali dolayısıyla
dikkatli olmalıdır.
KOAH hastalarındaki pnömoni risk faktörleri arasında; sigara içimi, ileri yaş, düşük vücut kitle
indeksi ve şiddetli KOAH bulunmaktadır.
• Uzun etkili beta agonist preparatlarına bağlı olarak nadiren, ciddi ve bazen ölümcül
olabilen astım ile ilgili solunum problemleri meydana gelebilir.
• VENTOFOR COMBİ FİX astım hastalığının başlangıç tedavisi için önerilmez.
• Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında eğer mümkünse kullanımları
durdurulmalıdır. Sonrasında hastaların kontrol edici bir tedaviyle idamesi
sağlanmalıdır.
• İnhale kortikosteriode ek olarak uzun etkili beta agonist kullanan pediatrik ve adolesan
hastalarda, her iki ilaca uyumu garanti altına almak için, hem inhale kortikosteroid hem
de uzun etkili beta agonist içeren bir kombinasyon preparatı kullanılması önerilir.
• Hastalarda alevlenme dönemlerinde ise ya da önemli ölçüde veya akut olarak kötüye
giden astım şikayetleri varsa, uzun etkili beta agonistlerle tedaviye başlanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Farmakokinetik etkileşimler:
CYP P4503A4 ile metabolize olan maddeler (ör. ketokonazol, itrakonazol, vorikonazol,
posakonazol, klaritromisin, telitromisin, nefazodon ve HIV proteaz inhibitörleri (ritonavir)
budesonidin plazma düzeylerini artırabileceklerinden bu ilaçlarla birlikte kullanımından
kaçınılmalıdır. Bunun mümkün olmadığı durumlarda inhibitör ile budesonidin kullanımı
arasındaki zaman aralığı mümkün olduğunca uzun olmalıdır. Güçlü CYP3A4 inhibitörlerini
Sayfa 9kullanan hastalarda, VENTOFOR COMBİ FİX idame ve semptom giderici tedavi
önerilmemektedir.
Günde bir kez 200 mg şeklinde uygulanan güçlü CYP3A4 inhibitörü ketokonazol, eşzamanlı
olarak oral yoldan uygulanan budesonidin (3 mg’lık tek doz) plazma düzeylerini ortalama altı
kat artırmıştır. Ketokonazol, budesonid uygulamasından 12 saat sonra verildiğinde
konsantrasyon ortalama sadece üç kat artmıştır ve bu durum uygulama zamanlarının birbirinden
ayrılmasının plazma düzeylerindeki artışı azaltabileceğini göstermektedir. Yüksek doz inhale
budesonid ile ilgili bu etkileşim hakkındaki sınırlı veriler, günde bir kez 200 mg itrakonazol,
inhale budesonid (1000 μg’lık tek doz) ile eşzamanlı uygulandığında plazma düzeylerinde
belirgin artışlar olabileceğini (ortalama dört kat) ortaya koymaktadır.
Farmakodinamik etkileşimler:
Beta-adrenerjik blokör ilaçlar, formoterolün etkisini zayıflatabilir ya da tamamen inhibe
edebilirler. Bu nedenle zorunlu olmadıkça, VENTOFOR COMBİ FİX, beta-adrenerjik blokör
ilaçlarla (göz damlaları dahil) birlikte kullanılmamalıdır.
Kinidin, disopiramid, prokainamid, fenotiyazinler, antihistaminikler (terfenadin) ve trisiklik
antidepresanlarla birlikte kullanıldığında QTc aralığı uzayabilir ve ventriküler aritmi riski artar.
Ayrıca L-dopa, L-tiroksin, oksitosin ve alkol, beta2-sempatomimetiklere karşı kardiyak
toleransı azaltabilir.
Monoamino oksidaz inhibitörleri ve furazolidon ve prokarbazin gibi benzer özellikteki ilaçlarla
birlikte kullanıldığında hipertansif reaksiyonlar artabilir.
Halojenli hidrokarbon yapısındaki anestezik ilaçlarla birlikte kullanıldığında aritmi riski artar.
Diğer beta-adrenerjik veya antikolinerjik ilaçlarla birlikte kullanıldığında aditif bronşları
genişleten etki görülebilir.
Dijital glikozitleri ile tedavi edilen hastalarda hipokalemi, aritmiye eğilimi artırabilir.
Budesonidin ve formoterolün astım tedavisinde kullanılan diğer ilaçlarla etkileşimi
gözlenmemiştir.
Özel popülasyonlara ilişkin ek bilgiler
Özel popülasyonlara özgü etkileşim çalışması yürütülmemiştir.
Pediyatrik popülasyon:
Etkileşim çalışmaları sadece erişkinlerde yapılmıştır.
4.6. Gebelik ve laktasyon
Genel tavsiye
Sayfa 10Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeline sahip astımlı kadınlar ve gebe olan astımlı kadınları da içeren
astımlı hastalarda genel olarak yetersiz astım kontrolü riski bulunması nedeniyle, çocuk
doğurma potansiyeline sahip astımlı kadınları da içeren bu hastaların ideal bir anti-astmatik
tedavi almaları son derece önemlidir.
• VENTOFOR COMBİ FİX (budesonid, formoterol) ile tedavi, gebe kadın ya da fetüsü için
herhangi bir ilave anlamlı klinik risk oluşturmaz ve bu nedenle herhangi bir aktif
kontrasepsiyon kullanılması gerekli değildir.
• VENTOFOR COMBİ FİX’in bugün bilinen kontrasepsiyon yöntemleri üzerinde herhangi
bir etkisi yoktur.
Gebelik dönemi
VENTOFOR COMBİ FİX’in gebe kadınlarda kullanımına ilişkin yeterli veri mevcut
değildir.Hayvanlar üzerinde yapılan araştırmalar üreme toksisitesinin bulunduğunu
göstermiştir (bk. Bölüm 5.3). İnsanlara yönelik potansiyel risk bilinmemektedir.
VENTOFOR COMBİ FİX gebelikte ancak sağlanan fayda ortaya çıkabilecek risklerden fazla
olduğunda kullanılabilir. Budesonidin, yeterli astım kontrolünü idame ettirecek etkili en düşük
dozu kullanılmalıdır.
Gebelikte, VENTOFOR COMBİ FİX tedavisine veya formoterol ve budesonidin birlikte
kullanılmasına yönelik herhangi bir klinik veri mevcut değildir. Sıçanlardaki bir embriyo-fetal
gelişim çalışmasının verileri kombinasyondan kaynaklanan herhangi bir artmış etkiyi işaret
etmemiştir.
Formoterolün hamile kadınlarda kullanımına yönelik yeterli veri mevcut değildir. Hayvan
çalışmalarında, çok yüksek sistemik dozların kullanıldığı üreme çalışmalarında formoterol
advers etkilere neden olmuştur (bk. 5.3 Klinik öncesi güvenlilik verileri).
Yaklaşık 2000 gebeden elde edilen veriler, inhale budesonidin kullanılması ile ilişkili olarak
teratojenik riskin artmadığını göstermektedir. Hayvan çalışmalarında glukokortikosteroidlerin
malformasyonlara neden olduğu gösterilmiştir (bk. Bölüm 5.3). Bu durum, önerilen dozların
verildiği insanlarda aynı değildir.
Hayvan çalışmalarında, glukokortikoidlerin doğumdan önce aşırı miktarda alınmasının
intrauterin gelişmede gecikme, yetişkin kardiyovasküler hastalık ve glukokortikoid reseptör
yoğunluğunda, teratojenik doz aralığının altında görülen nörotransmitter döngüsü ve etkilerinde
kalıcı değişikliklere yönelik bir ilişki saptanmıştır.
Laktasyon dönemi
Sayfa 11Budesonid anne sütüne geçer. Ancak tedavi dozlarında kullanıldığında bebeğe zararlı etkisi
olması beklenmez. Formoterolün insanlarda anne sütüne geçip geçmediği bilinmemektedir.
Sıçanlarda, az miktarda formoterolün anne sütüne geçtiği belirlenmiştir. VENTOFOR COMBİ
FİX, emziren annelere, ancak anneye sağlanan faydanın, çocukta görülebilecek riskten daha
fazla olması halinde verilebilir.
Üreme yeteneği/Fertilite
Hayvanlarda, formoterol ile yapılan üreme çalışmalarında, sistemik yararlanımın yüksek
olduğu erkek sıçanlarda fertilitede azalma ve sistemik yararlanımın klinikteki kullanımından
önemli ölçüde yüksek olduğu durumlarda, implantasyon kayıpları ile birlikte postnatal yaşam
süresinde ve doğum kilosunda azalma gözlenmiştir. Ancak bu hayvan deneylerinin sonuçları
insanlar için geçerli değildir. (bk. Bölüm 5.3).
4.7. Araç ve makine kullanımı üzerindeki etkiler
VENTOFOR COMBİ FİX’in araç ve makine kullanmaya herhangi bir etkisi yoktur ya da ihmal
edilebilir düzeydedir.
4.8. İstenmeyen etkiler
VENTOFOR COMBİ FİX hem budesonid hem de formoterol içerdiğinden bu maddelerin her
birine ait, aynı tipte ve aynı sıklıkta advers etkiler görülebilir. Bu iki maddenin birlikte
kullanılmasına bağlı olarak advers etkilerde bir artış gözlenmemiştir. En yaygın yan etkiler;
beta2-agonistlerle tedavide görülen tremor ve palpitasyon gibi yan etkilerdir. Bu etkiler hafiftir
ve tedavinin birkaç günü içinde kaybolurlar.
Budesonid ya da formoterole bağlı aşağıdaki yan etkiler organ sınıfı ve sıklığa göre
sıralanmıştır. Sıklık tanımlaması: çok yaygın (≥1/10), yaygın (≥1/100 ila <1/10), yaygın
olmayan (≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000) ve
bilinmiyor (eldeki verilerden hareketle tahmin edilemiyor).
Enfeksiyonlar ve Yaygın Orofarinksde Candida
enfestasyonlar enfeksiyonları,
pnömoni (KOAH’lı
hastalarda)
Bağışıklık sistemi Seyrek Ani veya gecikmiş aşırı
hastalıkları duyarlılık reaksiyonları, ör.
ekzantem, ürtiker, kaşıntı,
dermatit, anjiyoödem,
anafilaktik reaksiyonlar
Sayfa 12Endokrin hastalıkları Çok seyrek Cushing’s sendromu,
Sistemik kortikosteroid
etkilerinin bulgu veya
belirtileri ör. adrenal
supresyon, büyüme
gerilemesi, kemik mineral
yoğunluğunda azalma
Metabolizma ve beslenme Seyrek Hipokalemi
hastalıkları
Ç o k seyrek Hiperglisemi
Psikiyatrik hastalıklar Yaygın olmayan Ajitasyon, psikomotor
hiperaktivite, uyku
bozuklukları, anksiyete
Çok seyrek Depresyon, davranış
bozuklukları (esas olarak
çocuklarda)
Sinir sistemi hastalıkları Yaygın Baş ağrısı, tremor
Yaygın olmayan Sersemlik
Çok seyrek Tat alma bozuklukları
Göz hastalıkları Çok seyrek Katarakt ve glokom
Yaygın olmayan Bulanık görme
Kardiyak hastalıklar Yaygın Palpitasyonlar
Yaygın olmayan Taşikardi
Seyrek Kardiyak aritmiler ör.
atriyal fibrilasyon,
supraventriküler taşikardi,
ekstrasistoller
Çok seyrek Anjina pektoris. QTc
aralığının uzaması
Vasküler hastalıklar Çok seyrek Kan basıncında değişkenlik
Solunum, göğüs Yaygın Boğazda hafif bir
bozuklukları ve irritasyon, öksürme, ses
mediastinal hastalıklar kalınlaşması
Seyrek Bronkospazm
Gastrointestinal Yaygın olmayan Bulantı
hastalıklar
Deri ve deri altı doku Yaygın olmayan Morarma
hastalıkları
Kas-iskelet bozukluklar, Yaygın olmayan Adale krampları
bağ doku ve kemik
hastalıkları
Orofarinksteki Candida enfeksiyonu ilaç birikmesinden kaynaklanmaktadır. Hastalara her
idame dozundan sonra ağızlarının su ile çalkalanmasının önerilmesi, riski en aza indirir.
Sayfa 13Orofarinksteki Candida enfeksiyonu genelde inhale kortikosteroid tedavisini kesmeye gerek
kalmadan topikal antifungal tedaviye cevap verir. Eğer orofarinkste pamukçuk oluşursa da
hastalar gerekli inhalasyonlardan sonra da ağızlarını su ile çalkalamalıdır.
Diğer inhalasyon tedavileriyle olduğu gibi çok nadiren paradoksal bronkospazm ortaya
çıkabilir. Bu durum 10.000’de 1 kişiden azını etkilemekte, doz uygulamasının ardından hırıltı
ve nefes darlığında hızlı bir artış meydana gelmektedir. Paradoksal bronkospazm hızlı etkili bir
inhale bronkodilatöre yanıt verir ve derhal tedavi edilmelidir. VENTOFOR COMBİ FİX derhal
bırakılmalı, hasta değerlendirilmeli ve gerekiyorsa bir alternatif tedavi başlanmalıdır (bk.
Bölüm 4.4).
Uzun süre özellikle yüksek dozda inhalasyon yoluyla herhangi bir kortikosteroid
kullanıldığında sistemik etkiler görülebilir. Bu etkilerin görülme olasılığı oral
kortikosteroidlere oranla daha azdır. Oluşabilecek sistemik etkiler; Cushing’s sendromu,
Cushing benzeri belirtiler, adrenal yetmezlik, çocuklar ve adolesanlarda büyüme geriliği, kemik
mineral yoğunluğunda azalma, katarakt ve glokomdur. Enfeksiyonlara karşı artmış hassasiyet
ve stres koşullarına adapte olmakta azalma da meydana gelebilir. Etkiler muhtemelen doza,
uygulama süresine, birlikte kullanılan veya daha önceki steroid maruziyetine ve bireysel
hassasiyete bağlıdır.
Beta2-agonistlerle tedavi, insülin, serbest yağ asitleri, gliserol ve keton cisimlerinin kan
düzeyinin yükselmesine neden olabilir.
Pediyatrik popülasyonlar
Uzun süreli inhale kortikosteroid tedavisi gören çocukların boylarının düzenli olarak
görüntülenmesi önerilir (bk. Bölüm 4.4.).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Formoterolün doz aşımı durumunda tremor, baş ağrısı ve palpitasyon gibi beta2-agonistlere
bağlı tipik etkiler görülebilir. İzole vakalarda bildirilen belirtiler; taşikardi, hiperglisemi,
hipokalemi, QTc-aralığında uzama, aritmi, bulantı ve kusmadır. Destekleyici ve semptomatik
tedavi uygulanabilir. Akut bronşiyal obstrüksiyonu olan hastaya 3 saat içinde verilen 90
mikrogramlık bir doz güvenlilik konusunda sorun yaratmamıştır.
Çok yüksek dozlarda olsa bile, akut budesonid doz aşımının klinik açıdan sorun oluşturması
beklenmez. Uzun süre çok yüksek dozlarda kullanılırsa, hiperkortisizm ve adrenal baskılanması
gibi sistemik glukokortikosteroid etkileri ortaya çıkabilir.
Sayfa 14Formoterol doz aşımına bağlı olarak VENTOFOR COMBİ FİX tedavisinin kesilmesi gerekirse,
inhalasyon yoluyla kullanılan uygun bir kortikosteroid tedavisinin uygulanması
düşünülmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Adrenerjikler ve obstrüktif solunum yolu hastalıklarında kullanılan
diğer ilaçlar
ATC kodu: R03AK07
Etki mekanizması ve farmakodinamik özellikleri
VENTOFOR COMBİ FİX, formoterol ve budesonid içerir ve her ikisinin de etki mekanizmaları
farklıdır ve astım alevlenmelerinin azalabilmesi için aditif etki gösterirler. Her bir maddenin
etki mekanizmaları sırasıyla aşağıdaki gibidir.
Budesonid
Budesonid inhale edildiğinde, solunum yollarında doza bağımlı antiinflamatuvar etki gösteren,
semptomlarda ve astım alevlenmelerinde azalma sağlayan bir glukokortikosteroiddir.
İnhalasyon yolu ile kullanılan budesonid, sistemik kortikosteroidlere göre daha az ciddi yan
etkilere sahiptir. Antiinflamatuvar etkinin mekanizması tam olarak bilinmemektedir.
Formoterol
Formoterol, geri dönüşlü solunum yolu tıkanıklığı olan hastalarda inhale edildiğinde, bronş düz
kasında hızlı ve uzun etkili gevşeme sağlayan, selektif bir beta2-adrenerjik uyarıcıdır. Bronş
genişletici etkisi doza bağımlı olarak 1-3 dakika içinde hızla başlar ve tek bir dozdan sonra
etkisi en az 12 saat sürer.
Klinik etkililik ve güvenlilik
Astım
Yetişkinlerde yapılan klinik çalışmalar, formoterolün budesonide eklenmesinin astım
semptomlarını ve akciğer fonksiyonlarını daha çok düzelttiğini ve alevlenmeleri azalttığını
göstermektedir. İki ayrı 12 haftalık çalışmada, formoterol/budesonid kombinasyonunun akciğer
fonksiyonları üzerine etkisinin, budesonid ve formoterolün ayrı ayrı kombinasyonu ile aynı, tek
başına kullanılan budesonidden fazla olduğu görülmüştür. İhtiyaç olduğunda tüm tedavi
kollarında kısa etkili bir beta2–agonist kullanılmıştır. Anti-astmatik etkinin zamanla azaldığına
dair hiçbir bilgi yoktur.
Pediyatrik hastalarda yapılan 12 haftalık bir çalışmada, 6-11 yaş arasındaki 265 çocuk
formoterol/budesonid kombinasyonun idame dozu ile (80/4,5 mikrogram/inhalasyon
kombinasyonu ile günde iki kez, 2 inhalasyon) ve gerekli hallerde kısa etkili bir beta2-agonist
ile tedavi edilmişlerdir. Akciğer fonksiyonunda düzelme görülmüştür ve tedavi, budesonid
inhalerin karşılık gelen dozu ile kıyaslandığında, iyi tolere edilmiştir.
Sayfa 15KOAH
Orta şiddetten ağır şiddete kadar olan KOAH’lı hastalar üzerinde yapılan 2 ayrı 12 aylık
çalışmada, formoterol/budesonid kombinasyonunun, akciğer fonksiyonu ve alevlenme sıklığı
(uygulanan oral steroid ve/veya antibiyotik kürü ve/veya hospitalizasyon sayısı ile belirlenir)
üzerine etkisi değerlendirilmiştir. Her iki çalışma için dahil edilme kriteri, bronkodilatör
öncesinde FEV değerinin öngörülen normale göre <%50 olması olarak belirlenmiştir.
1
Çalışmaya katılım sırasında medyan bronkodilatör sonrası FEV değeri, öngörülen normalin
1
%42’si olmuştur.
Bir yıldaki ortalama alevlenme sayısında (yukarıda belirtildiği gibi), formoterol ile tek başına
tedavi ya da plaseboya göre formoterol/budesonid kombinasyonu ile belirgin bir azalma
sağlanmıştır (ortalama sıklık formoterol/budesonid kombinasyonunun grubunda 1,4,
plasebo/formoterol grubunda 1,8-1,9). Her bir hastada 12 ay boyunca oral kortikosteroid
kullanılan gün sayısı formoterol/budesonid kombinasyonunu kullanan grupta biraz daha azdır
(Formoterol/budesonid kombinasyonunu kullanan grupta 7-8 gün/hasta/yıl, plasebo ve
formoterol kullanan hastalarda sırasıyla 11-12 gün/hasta/yıl ve 9-12 gün/hasta/yıl). FEV gibi
1
akciğer fonksiyonu parametrelerindeki değişikliklerde formoterol/budesonid
kombinasyonunun, formoterol ile tek başına tedaviye göre daha üstün değildir.
5.2. Farmakokinetik özellikler
Genel özellikler
Emilim:
VENTOFOR COMBİ FİX ve bileşimindeki budesonid ve formoterolü tek başına içeren
ilaçların, budesonid ve formoterolün sistemik yararlanımları açısından biyoeşdeğer olduğu
gösterilmiştir. Buna rağmen bileşimindeki maddeleri tek başına içeren ilaçlarla
kıyaslandığında, formoterol/budesonid kombinasyonu ile kortizol baskılanmasında hafif bir
artış görülmüştür. Bu farkın klinikteki güvenlilik üzerine bir etkisi yoktur.
Budesonid ve formoterolün farmakokinetik etkileşimine ilişkin bir kanıt yoktur.
Budesonid ve formoterolü tek başına içeren preparatların veya VENTOFOR COMBİ FİX’in
uygulanmasından sonra her bir maddenin farmakokinetik parametreleri karşılaştırılabilir.
Budesonid, kombinasyon şeklinde uygulandığında, eğri altındaki alanı (AUC) biraz yüksek,
emilimi daha hızlı ve doruk plazma konsantrasyonu biraz daha yüksektir. Formoterol tek başına
ya da kombinasyon şeklinde kullanıldığında, doruk plazma konsantrasyonları birbirine
yakındır. İnhalasyonla alınan budesonid hızla emilir ve doruk plazma konsantrasyonuna 30
dakika içinde ulaşılır. Yapılan çalışmalarda, turbuhaler aracılığıyla inhale edilen budesonidin
akciğerlere ulaşan miktarı, hastaya ulaşan dozun %32-44’ü kadardır. Uygulanan dozun sistemik
yararlanımı, hastaya ulaşan dozun yaklaşık %49’u kadardır. 6-16 yaş arası çocuklarda,
akciğerde birikinti, aynı doz verilen yetişkinlerle aynı aralıkta düşer. Sonuçtaki plazma
konsantrasyonları saptanmadı.
İnhale edilen formoterol hızla emilir ve 10 dakika içinde doruk plazma konsantrasyonuna ulaşır.
Yapılan çalışmalarda, turbuhaler aracılığıyla inhale edilen formoterolün akciğerlere ulaşan
Sayfa 16miktarı, hastaya ulaşan dozun %28-49’udur. Sistemik yararlanım, hastaya ulaşan dozun
yaklaşık %61’i kadardır.
Dağılım:
Formoterol yaklaşık %50, budesonid %90 oranında plazma proteinlerine bağlanır. Dağılım
hacmi, formoterol için yaklaşık 4 L/kg, budesonid için ise yaklaşık 3 L/kg’dır.
Biyotransformasyon:
Formoterol konjugasyon reaksiyonları ile metabolize olur (aktif O-demetilasyon ve
deformilasyon metabolitleri oluşur, ancak bunlar inaktif konjugatlar olarak görülür). Budesonid
karaciğerden ilk geçişi sırasında (yaklaşık %90) ilk geçiş metabolizmasına uğrayarak
glukokortikosteroid aktivitesi düşük metabolitlerine dönüşür. En önemli metabolitleri olan 6-
β-hidroksibudesonid ve 16-α-hidroksiprednizolonun glukokortikosteroid aktivitesi
budesonidin aktivitesinin %1’inden azdır. Budesonid ve formoterol arasında herhangi bir
metabolik etkileşim ya da yer değiştirme reaksiyonları olduğuna ilişkin bulgu yoktur.
Eliminasyon:
Formoterol dozunun büyük bir kısmı karaciğerde metabolize olarak böbrekler aracılığıyla atılır.
İnhalasyondan sonra hastaya ulaşan formoterol dozunun %8-13’lük miktarı metabolize
edilmeden idrarla atılır. Formoterolün sistemik klerensi yüksektir (yaklaşık 1,4 L/dak) ve
plazma yarılanma süresi ortalama 17 saattir.
Budesonid, CYP3A4 enziminin katalize ettiği reaksiyonlar ile metabolize olarak atılır.
Budesonid metabolitleri, aynen ya da konjuge edilerek böbrekler aracılığıyla atılır. İdrarda
değişmemiş halde budesonid miktarı ihmal edilebilir düzeydedir. Budesonidin sistemik klerensi
yüksektir (yaklaşık 1,2 L/dak.) ve intravenöz yoldan uygulandığında plazma eliminasyon
yarılanma süresi ortalama 4 saattir.
Budesonid ve formoterolün, çocuklarda ve böbrek yetmezliği olan hastalardaki farmakokinetiği
konusunda bilgi yoktur. Karaciğer yetmezliği olanlarda budesonid ve formoterolün sistemik
yararlanımı artabilir.
Doğrusallık/Doğrusal olmayan durum:
Hem budesonid hem de formoterol için sistemik maruziyet uygulanan doz ile doğrusal bir ilişki
içindedir.
5.3. Klinik öncesi güvenlilik verileri
Budesonid ve formoterol tek başına ya da ikisinin kombinasyonu ile hayvanlarda yapılan
toksisite çalışmalarında görülen etkiler abartılmış farmakolojik etkilerdir.
Üreme ile ilgili hayvan çalışmalarında budesonid gibi kortikosteroidlerin malformasyonlara
(yarık damak, iskelet malformasyonları) sebep olduğu gösterilmişse de bu etkilerin önerilen
dozlarla tedavi edilen insanlar için geçerli olmadığı görülmüştür. Hayvanlarda, formoterol ile
yapılan üreme çalışmalarında, sistemik yararlanımın yüksek olduğu erkek sıçanlarda fertilitede
Sayfa 17azalma ve sistemik yararlanımın klinikteki kullanımdan önemli ölçüde yüksek olduğu
durumlarda, implantasyon kayıpları ile birlikte postnatal yaşam süresinde ve doğum kilosunda
azalma gözlenmiştir. Ancak bu hayvan deneylerinin sonuçları insanlar için geçerli değildir.
6. FARMASÖTİK ÖZELLİKLER
6.1.Yardımcı maddelerin listesi
Laktoz monohidrat (inek sütü kaynaklı)
Hipromelloz
6.2.Geçimsizlikler
Bilinen geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklanmalıdır.
6.5. Ambalajın niteliği ve içeriği
Kutuda, 60 kapsül içeren Al-Al folyo blister ambalajlarda, 1 adet POWDAİR PLUS inhalasyon
cihazı ve kullanma talimatı ile sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Beyoğlu-İSTANBUL
8. RUHSAT NUMARASI
2019/468
9. İLK RUHSAT TARİHİ / RUHSAT YENİLEME TARİHİ
Sayfa 18İlk ruhsat tarihi: 24.09.2019
Ruhsat yenileme tarihi:
10. KÜB’ÜN YENİLENME TARİHİ
Sayfa 19