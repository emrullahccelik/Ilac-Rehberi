KISA ÜRÜN BİLGİSİ
1. BEŞERİ TIBBİ ÜRÜNÜN ADI
COPAXONE 20 mg/mL enjeksiyonluk çözelti içeren kullanıma hazır dolu enjektör
Steril
2. KALİTATİF VE KANTİTATİF BİLEŞİM
Etkin madde:
1 mL enjeksiyonluk çözelti, kullanıma hazır dolu enjektör başına 18 mg glatiramer bazına
eşdeğer 20 mg glatiramer asetat* içermektedir.
* Glatiramer asetat, ortalama molar fraksiyonu sırasıyla 0,129-0,153, 0,392-0,462, 0,086-0,100
ve 0,300-0,374 olan L-glutamik asit, L-alanin, L-tyrosine ve L-lysine adındaki dört doğal amino
asidi içeren sentetik polipeptidlerin asetat tuzudur. Glatiramer asetatın ortalama moleküler
ağırlığı 5.000-9.000 Dalton arasındadır. Bileşimsel karmaşıklığı nedeniyle, nihai glatiramer
asetat bileşimi tamamen rastgele olmamasına rağmen, amino asit dizisi açısından dahil olmak
üzere hiçbir spesifik polipeptit tam olarak karakterize edilemez.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Kullanıma hazır dolu enjektör içinde enjeksiyonluk çözelti.
Görünür partikül içermeyen berrak çözelti.
Enjeksiyon çözeltisinin pH değeri 5,5-7 ve ozmolaritesi yaklaşık 265 mOsmol/L'dir.
4. KLİNİK ÖZELLİKLER
4.1. Terapötik endikasyonlar
COPAXONE®, multipl sklerozun (MS) tekrarlayan formlarının (RMS – Relapsing Multipl
Skleroz) tedavisinde endikedir (İlgili popülasyon üzerinde etkinliğin gösterildiği önemli bilgiler
için Bölüm 5.1’e bakınız).
COPAXONE primer ve sekonder progresif MS’te endike değildir.
4.2. Pozoloji ve uygulama şekli
COPAXONE® tedavisine bir nörolog veya MS tedavisinde deneyimli bir hekim gözetiminde
başlanmalıdır.
Pozoloji/ uygulama sıklığı ve süresi:
Yetişkinlerde önerilen doz, günde bir defa 20 mg glatiramer asetat ihtiva eden
COPAXONE’un subkütan enjeksiyonudur.
Hastaların ne kadar süre ile tedavi edilmesi gerektiği şu an için bilinmemektedir.
1 / 12Uzun süreli tedavi hakkındaki karar, tedaviyi yürüten doktor tarafından izlenen hastaya bağlı
olarak alınmalıdır.
Uygulama şekli:
COPAXONE subkütan yolla enjekte edilmelidir.
Hastalar kendi kendine enjeksiyon teknikleri üzerinde eğitilmeli ve ilk kendi kendine
enjeksiyon esnasında ve sonrasındaki 30 dakika için sağlık personeli tarafından
denetlenmelidirler.
Enjeksiyon için her gün farklı bir bölge seçilmelidir. Böylece enjeksiyon uygulanan bölgede
herhangi bir iritasyon veya ağrı oluşma ihtimali azaltılacaktır. Enjeksiyon bölgeleri; karın,
kollar, kalçalar ve uyluktur.
Hastalar bir enjeksiyon cihazı ile enjeksiyon yapmak isterse uygun bir enjeksiyon cihazı
kullanılabilir. Enjeksiyonu yapmak için COPAXONE için tasarlanan enjeksiyon cihazı
kullanılmak istenir ise, cihaz ile birlikte verilen kullanım kılavuzu dikkatle okunmalıdır.
Özel popülasyonlara ilişkin ek bilgiler
Böbrek/ Karaciğer yetmezliği:
COPAXONE özel olarak renal fonksiyon yetersizliği olan hastalarda çalışılmamıştır (Bkz.
Bölüm 4.4).
Pediyatrik popülasyon:
Çocuklarda ve ergenlerde glatiramer asetatın güvenliliği ve etkililiği belirlenmemiştir. Ancak
yayımlanan sınırlı sayıdaki veriler, deri altı yoluyla her gün 20 mg COPAXONE® almakta olan
12 ila 18 yaş arasındaki ergenlerdeki güvenlik profilinin yetişkinlerde görülen ile benzer
olduğunu ileri sürmektedir. COPAXONE®’un 12 yaşın altındaki çocuklarda kullanımına
yönelik herhangi bir tavsiyede bulunmak için yeterli bir bilgi mevcut değildir. Bu nedenle
COPAXONE® bu hasta popülasyonunda kullanılmamalıdır.
Geriyatrik popülasyon:
COPAXONE özel olarak yaşlılarda çalışılmamıştır.
4.3. Kontrendikasyonlar
COPAXONE glatiramer asetat veya mannitole karşı aşırı duyarlılığı olan hastalarda
kontrendikedir.
4.4. Özel kullanım uyarıları ve önlemleri
COPAXONE’un tek tavsiye edilen uygulama yolu subkütandır. İntravenöz veya
intramüsküler yollardan uygulanmamalıdır.
Tedaviyi yapan doktor, COPAXONE enjeksiyonunun ardından bir kaç dakika içinde
vazodilatasyon (kızarma), göğüs ağrısı, dispne, palpitasyon veya taşikardi gibi reaksiyonlardan
2 / 12en az birinin görülebileceği konusunda hastayı uyarmalıdır (Bkz. Bölüm 4.8). Bu semptomların
çoğu kısa sürelidir ve bu durum herhangi bir hasar bırakmadan kendiliğinden geçer. Şiddetli bir
advers etki görüldüğünde hasta hemen COPAXONE tedavisini kesmeli ve kendi doktoru veya
herhangi bir doktorla irtibata geçmelidir. Doktorun değerlendirmesine göre semptomatik tedavi
uygulanır.
Bu tür reaksiyonlar için özel risk taşıyan hasta gruplarının varlığı hakkında bir kanıt yoktur.
Bununla birlikte, kardiyak rahatsızlıklarla ilgili bir geçmişi olan hastalarda COPAXONE
uygulanırken dikkatli olunmalıdır. Bu tür hastalar tedavi boyunca düzenli olarak gözlenmelidir.
Konvülsiyonlar ve/veya anafilaktik veya alerjik reaksiyonlar oldukça az bildirilmiştir.
Ciddi aşırı duyarlılık reaksiyonları (bronkospazm, anafilaksi, ürtiker) nadiren görülür. Eğer
reaksiyonlar şiddetliyse, uygun tedavi uygulanmalı ve COPAXONE kullanımı kesilmelidir.
Glatiramer asetat-reaktif antikorlar, COPAXONE ile günlük kronik tedavi gören hastaların
serumlarında tespit edilmiştir. Antikorların en yüksek seviyeleri, tedavinin ortalama 3-4.
aylarında tespit edilmiş olup, bu süreden sonra zamanla azalarak temel değerin biraz üstünde
sabitlenmiştir.
Bu zamana kadar elde edilen sonuçlar, glatiramer asetat-reaktif antikorların nötralize edici
olmadığını ve oluşumlarının COPAXONE’un klinik etkinliğini etkilemediğini
göstermektedir.
Böbrek yetersizliği olan hastalarda, COPAXONE tedavisi sırasında böbrek fonksiyonları
gözlem altında tutulmalıdır. Hastalarda immün komplekslerin glomerüllerde biriktiğine dair
bilgi yoktur ancak bu olasılık da gözardı edilmemelidir.
COPAXONE ile nadir görülen ciddi karaciğer hasarı vakaları (sarılıklı hepatit, karaciğer
yetmezliği ve izole vakalarda karaciğer transplantasyonu dahil) gözlemlenmiştir (Bkz. Bölüm
4.8). COPAXONE ile tedaviye başladıktan günler veya yıllar sonra karaciğer hasarı meydana
gelmiştir. Şiddetli karaciğer hasarı vakalarının çoğu, tedavinin kesilmesiyle düzelmiştir. Bazı
durumlarda, bu reaksiyonlar aşırı alkol tüketimi, var olan veya geçmişte yaşanmış karaciğer
hasarı öyküsü ve diğer potansiyel hepatotoksik ilaçların kullanımı yer almaktadır. Hastalar
karaciğer hasarı belirtileri açısından düzenli olarak izlenmeli ve karaciğer hasarı semptomları
olması durumunda derhal tıbbi yardım almaları konusunda bilgilendirilmelidir. Klinik olarak
önemli karaciğer hasarı durumunda, COPAXONE’un kesilmesi düşünülmelidir.
4.5. Diğer tıbbi ürünler ile etkileşimler ve diğer etkileşim şekilleri
COPAXONE ile diğer ilaçlar arasındaki etkileşim tam olarak değerlendirilmemiştir.
3 / 12Mevcut klinik çalışmalar ve pazarlama sonrası deneyimden edinilen bilgiler, 28 güne kadar eş
zamanlı kortikosteroid kullanımı dahil, MS hastalarında yaygın olarak kullanılan tedaviler ile
COPAXONE® arasında anlamlı etkileşimlerin olmadığını göstermektedir.
İn-vitro çalışmalar kandaki glatiramer asetatın yüksek oranda plazma proteinlerine bağlandığını
göstermektedir. Ancak glatiramer asetat fenitoin veya karbamazepini plazma proteinlerinden
ayırmamakta, fenitoin veya karbamazepin tarafından da plazma proteinlerinden
ayrılmamaktadır. Teorik olarak COPAXONE, proteine bağlanan maddelerin dağılımını
etkileme potansiyeline sahip olduğundan, bu tür ilaçlar ile beraber kullanıldığında hastaların
dikkatlice gözlenmesi gerekir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi :B.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
COPAXONE kullanımı sırasında hamile kalmayı planlayan kadınlar doktorunu
bilgilendirmelidirler.
Gebelik dönemi
Hamile kadınlarla ilgili ortalama miktarda veri (300-1000 arasında gebelik sonucu) malformatif
veya fetal/neonatal toksisite olmadığını göstermektedir.
Gerekirse COPAXONE®’un gebelik sırasında kullanımı düşünülebilir.
Laktasyon dönemi
Fiziko-kimyasal özellikleri ve düşük oral emilimi, yenidoğanların/ bebeklerin insan sütü
yoluyla glatiramer asetata maruz kalmasının ihmal edilebilir olduğunu göstermektedir.
Glatiramer asetata maruz kalan annelerin emzirilen 60 bebeği ile herhangi bir hastalık modifiye
edici tedaviye maruz kalmayan annelerin emzirilen 60 bebeği’nin kıyaslandığı girişimsel
olmayan retrospektif bir çalışma ve pazarlama sonrası sınırlı insan verileri, glatiramer asetatın
olumsuz etkilerini göstermemiştir.
COPAXONE® emzirme döneminde kullanılabilir.
Üreme yeteneği/ Fertilite
Hayvan çalışmaları üreme toksisitesine işaret etmemektedir (Bkz. Bölüm 5.3). İnsanlara
yönelik potansiyel risk bilinmemektedir.
4 / 124.7. Araç ve makine kullanımı üzerindeki etkiler
COPAXONE’un araç ve makine kullanmaya etkisi üzerine herhangi bir çalışma
gerçekleştirilmemiştir.
4.8. İstenmeyen etkiler
Tüm klinik çalışmalarda, en sık görülen yan etki enjeksiyon bölgesindeki reaksiyonlardır ve bu
durum COPAXONE kullanan hastaların çoğu tarafından bildirilmiştir. Kontrollü
çalışmalarda, bu reaksiyonları en az bir kez bildiren hastaların oranı, COPAXONE ile tedavide
(%70) plasebo ile enjeksiyona (%37) kıyasla daha fazladır. Enjeksiyon bölgesinde en sık
görülen reaksiyonlar; eritem, ağrı, kitle oluşumu, şiddetli kaşıntı, ödem, enflamasyon ve aşırı
duyarlılık, seyrek meydana gelen lipoatropi ve cilt nekrozudur.
COPAXONE kullanan hastalarda, enjeksiyon sonrası birkaç dakika içinde vazodilatasyon,
göğüs ağrısı, dispne, palpitasyon veya taşikardi semptomlarının en az biri veya daha fazlası
görülebilir (Bkz. Bölüm 4.4). Bu semptomlar, ani enjeksiyon sonrası reaksiyonlar olarak
tanımlanır. Bu reaksiyon, COPAXONE enjeksiyonundan birkaç dakika sonra ortaya çıkabilir.
Ani enjeksiyon sonrası reaksiyonların en az biri, COPAXONE kullanan hastalar ile plasebo
kullanan hastalar karşılaştırıldığında, COPAXONE kullananların %31’i, plasebo
kullananların ise %13’ü tarafından bildirilmiştir.
COPAXONE ile tedavi edilen hastalarda, klinik araştırmalardan ve pazarlama sonrası
deneyimlerden tespit edilen advers reaksiyonlar aşağıdaki tabloda sunulmaktadır. Klinik
araştırmalardan elde edilen veriler, 36 aya kadar COPAXONE® ile tedavi edilen toplam 512
hasta ve plasebo ile tedavi edilen 509 hastayla sürdürülen dört merkezi, çift kör, plasebo
kontrollü klinik çalışmalardan elde edilmiştir. Tekrarlayan ataklar ile seyreden MS (RRMS)’te
yapılan üç çalışmaya, 35 ay kadar COPAXONE® ile tedavi edilen 269 hasta ve plasebo ile
tedavi edilen 271 hasta dahil edilmiştir. Birinci klinik epizodu yaşayan ve klinik olarak kesin
MS geliştirmeye ilişkin yüksek risk taşıdığı belirlenen hastalarda yapılan dördüncü çalışmaya,
36 aya kadar COPAXONE® ile tedavi edilen 243 hasta ve plasebo ile tedavi edilen 238 hasta
dahil edilmiştir.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Sistem Organ Sınıfı Çok Yaygın Yaygın Yaygın Olmayan Seyrek Bilinmiyor
(SOS)
Enfeksiyonlar ve Enfeksiyon, Bronşit, Gastroenterit, Abse, Selülit,
Enfestasyonlar Grip Herpes Simplex, Otitis Furonkül, Herpes
Media, Rinit, Dişte abse, zoster, Pyelonefrit
Vajinal Kandidiyazis*
(Kist ve polipler de Ciltte benign neoplazm, Cilt Kanseri
dahil olmak üzere) iyi Neoplazm
huylu ve kötü huylu
neoplazmalar
5 / 12Kan ve lenf sistemi Lenfadenopati* Lökositoz, Lökopeni,
hastalıkları Splenomegali,
Trombositopeni,
Anormal lenfosit
morfolojisi
Bağışıklık sistemi Hipersensitivite
hastalıkları
Endokrin hastalıkları Guatr, Hipertirodizm
Metabolizma ve Anoreksi, Kilo Alımı* Alkol İntoleransı,
beslenme hastalıkları Gut, Hiperlipidemi,
Kanda sodyum artışı,
Serum ferritin
azalması
Psikiyatrik hastalıklar Anksiyete*, Sinirlilik* Anormal Rüyalar,
Depresyon Konfüzyonal Durum,
Öfori, Halüsinasyon,
Düşmanca Davranış,
Mani, Kişilik
Bozukluğu, İntihar
Girişimi
Sinir sistemi Baş Ağrısı Disgözi, Hipertoni, Karpal tünel
hastalıkları Migren, Konuşma sendromu, Kognitif
Bozukluğu, Senkop, bozukluk,
Tremor* Konvülziyon,
Disgrafi, Disleksi,
Distoni, Motor
Disfonksiyonu,
Miyoklonus, Nevrit,
Nöromüsküler blokaj,
Nistagmus, Felç,
Peroneal Sinir Felci,
Stupor, Görme Alanı
Defekti
Göz hastalıkları Diplopi, Göz Katarakt, Korneal
Bozukluğu* Lezyon, Göz
kuruluğu, Gözde
Hemoraji, Göz
Kapağı Ptosisi,
Midriyazis, Optik
Atrofi
Kulak ve iç kulak Kulak hastalıkları
hastalıkları
Kardiyak hastalıkları Palpitasyonlar*, Ekstrasistoller, Sinüs
Taşikardi* bradikardisi,
Proksismal taşikardi
Vasküler hastalıkları Vazodilatasyon Varikoz Ven
*
Solunum, göğüs Dispne* Öksürük, Mevsimsel Apne, Epistaksis,
bozuklukları ve Rinit Hiperventilasyon,
mediastinal hastalıkları Laringospazm,
6 / 12Akciğer Hastalığı,
Boğulma hissi
Gastrointestinal Bulantı* Anorektal Bozukluk, Kolit, Kolonik polip,
hastalıkları Konstipasyon, Diş Enterokolit,
Çürüğü, Dispepsi, Erüktasyon, Özofagus
Disfaji, Fekal Ülseri, Peridontit,
İnkontinens, Kusma* Rektal Hemoraji,
Tükürük Bezinde
Büyüme
Hepatobiliyer Karaciğer fonksiyon Kolelityazis, Toksik Karaciğer
hastalıkları testlerinde anormallik Hepatomegali hepatit, yetmezliği#
Karaciğer
hasarı
Deri ve deri altı doku Döküntü* Ekimoz, Hiperhidroz, Anjiyoödem, Kontakt
hastalıkları Kaşıntı, Cilt Hastalığı*, Dermatit, Eritema
Ürtiker Nodosum, Cilt
Nodülü
Kas-iskelet hastalıkları, Artralji, Sırt Boyun Ağrısı Artrit, Bursit, Yan
bağ doku ve kemik Ağrısı* Ağrısı, Kas atrofisi,
hastalıkları Osteoartrit
Böbrek ve idrar yolu İdrar Tutamama, Hematüri,
hastalıkları Pollaküri, Üriner Nefrolityazis, Üriner
Retansiyon Kanal Bozukluğu,
İdrar Anormalliği
Üreme sistemi ve Memede dolgunluk,
meme hastalıkları Erektil Disfonksiyon,
Pelvik Prolapse,
Priapizm, Prostat
Rahatsızlığı, Servikal
Smear Anormalliği,
Testis Rahatsızlığı,
Vajinal Hemoraji,
Vulvovajinal
Rahatsızlık
Genel bozukluklar ve Asteni, Göğüs Üşüme*, Yüzde Ödem*, Kist, Sersemlik hissi,
uygulama bölgesine Ağrısı*, Enjeksiyon yeri atrofisi♣, Hipotermi,
ilişkin hastalıkları Enjeksiyon Lokal Reaksiyon*, Enjeksiyon sonrası
Yeri Periferik Ödem*, Ödem, erken reaksiyon,
Reaksiyonları* Pireksi İnflamasyon,
§, Ağrı* Enjeksiyon yeri
nekrozu, Mukoz
Membran Bozukluğu
Yaralanma, zehirlenme Aşılama Sonrası
prosedürel Sendromu
komplikasyonlar
* : COPAXONE® tedavi grubundaki hastalarda plasebo grubuna kıyasla % 2’den daha fazla
oranda görülmüştür. * sembolü olmadan advers reaksiyon, ≤ %2'ye bir farkı temsil eder.
§ : ‘Enjeksiyon yeri reaksiyonları’ terimi (farklı çeşitler), tabloda ayrı şekilde verilmiş olan
enjeksiyon yeri atrofisi ve enjeksiyon yeri nekrozu dışında enjeksiyon yerinde gerçekleşen
tüm advers olayları içermektedir.
7 / 12♣ : Enjeksiyon yerinde lokalize lipoatrofi ile ilgili olan terimleri içermektedir.
# : Karaciğer nakli ile az sayıda vaka bildirilmiştir.
Yukarıda belirtilen dördüncü çalışmada, plasebo kontrollü çalışmadan sonra açık etiketli tedavi
aşaması yürütülmüştür (Bkz. Bölüm 5.1). 5 yıla kadar süren açık etiketli takip döneminde
COPAXONE®’un bilinen risk profilinde bir değişiklik gözlenmemiştir.
Kontrolsüz klinik çalışmalarda ve pazarlama sonrası deneyimlerde glatiramer asetat ile tedavi
edilen MS hastalarından seyrek görülen (≥ 1/10.000 ila < 1/1.000) anafilaktoid reaksiyon
raporları toplanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
COPAXONE ile doz aşımı (300 mg/gün'e kadar) konusunda bir kaç vaka bildirilmiştir. Bu
vakalar yukarıda belirtilenler dışında herhangi bir istenmeyen etkiyle bağlantılı değildir (Bkz.
Bölüm 4.8).
Tedavisi
Doz aşımı durumunda hastalar sıkı takibe alınmalı ve uygun semptomatik ve destekleyici
tedaviler uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ve immünomodülatör ajanlar, diğer immünostimülanlar
ATC kodu: L03AX13
Etki Mekanizması
Glatiramer asetatın, Relapsing form MS’de terapötik etkilerini gösterdiği mekanizma(lar)
tamamen açıklığa kavuşturulmamıştır, ancak bağışıklık proseslerinin modülasyonunu içerdiği
tahmin edilmektedir. Hayvanlar ve MS hastalarında yapılan çalışmalar, glatiramer asetatın,
anti-enflamatuar ve düzenleyici sitokin sekresyonunu indükleyen B ve T hücrelerinin adaptif
fonksiyonlarını modüle eden monositler, dendritik hücreler ve B hücreleri dahil olmak üzere
doğal immün hücreleri etkilediğini göstermektedir. Terapötik etkiye yukarıda tanımlanan
hücresel etkilerin aracılık edip etmediği bilinmemektedir, çünkü MS patofizyolojisi sadece
kısmen anlaşılmıştır.
8 / 12Klinik etkililik ve güvenlilik
RRMS:
Toplam 269 hasta, üç kontrollü çalışmada COPAXONE ile tedavi görmüşlerdir. Bunlardan
ilki 50 hastanın (iki yıllık sürede en az iki nörolojik atak geçirmiş ve o zamanki kabul edilebilir
standart kriterlerle iyileşip nükseden tanısı almış hastalar – 25 kişi COPAXONE, 25 kişi
Plasebo) katıldığı 2 yıllık bir çalışmadır. İkinci çalışmada aynı dahil olma kriteri uygulanmış
ve 35 ay süresince 251 hasta (125 kişi COPAXONE, 126 kişi Plasebo) dahil edilmiştir.
Üçüncü çalışma 239 hastanın (119 kişi COPAXONE, 120 kişi Plasebo) dahil edildiği 9 aylık
bir çalışma olup, ilk ve ikinci çalışmadaki dahil olma kriterlerine benzer kriterlerin uygulandığı
ve hastaların görüntüleme MR'ında en az bir ilerleyen gadolinyum lezyona sahip olmasına
ilişkin ilave bir kriter bulunmaktadır.
COPAXONE kullanan MS hastaları plasebo alanlar ile karşılaştırıldığında nükslerin sayısında
anlamlı bir azalma görülmüştür.
En büyük kontrollü çalışmada, nükslerin oranı glatiramer asetat kullanıldığında plaseboya
oranla %32 azalarak, 1,98 den 1,34’e gerilemiştir.
On iki yıl boyunca COPAXONE ile tedavi gören 103 hastanın verilerine ulaşmak mümkündür.
Ayrıca COPAXONE, tekrarlayan ataklı MS’in MRI paremetrelerinde plaseboya kıyasla daha
yararlı etkiler göstermiştir.
COPAXONE 20 mg/mL: 35 aya kadar takip edilen 251 hastayı kaydeden 9001/9001E
kontrollü çalışmada (9001 çalışmasının körleştirilmiş faz uzantısı 9001E dahil), 3 aylık
doğrulanmış özürlülük progresyonu gelişen hastaların kümülatif yüzdesi plasebo için %29,4 ve
COPAXONE ile tedavi edilen hastalar için %23,2’idi (p = 0,199).
COPAXONE tedavisinin nüksün süresi ve şiddeti üzerine bir etkisi olduğuna dair bir delil
yoktur.
COPAXONE’un primer ve sekonder progresif hastalığı olan MS hastalarında kullanımıyla
ilgili henüz bir bilgi yoktur.
MS’i düşündüren tek klinik vaka:
481 hastanın (243 kişi COPAXONE®, 238 kişi plasebo) bulunduğu plasebo kontrollü bir
çalışma, iyi tanımlanmış, tek merkezli nörolojik manifestasyona sahip ve MS'i yüksek olasılıkla
düşündüren MR özellikleri (T -ağırlıklı MR’da 6 mm çapın üzerinde en az iki serebral lezyon)
2
olan hastalarda gerçekleştirilmiştir. Belirti ve semptomları MS dışında başka bir hastalığı
gösteren hasta, hariç tutulmak zorundadır. Plasebo kontrollü periyodun ardından açık etiketli
tedavi yürütülmüştür: MS semptomları gösteren ya da üç yıl boyunca asemptomatik olan
(hangisi daha önceyse) hastalar, toplam maksimal tedavi süresi 5 yılı geçmeyecek şekilde ilave
iki yıllık periyotlu açık etiketli etkin ilaç tedavisine aktarılmıştır. Başlangıçta COPAXONE®’a
randomize edilen 243 hastadan 198’i, açık etiketli fazda COPAXONE® tedavisine devam
9 / 12etmiştir. Başlangıçta plaseboya randomize edilen 238 hastadan 211’i, açık etiketli fazda
COPAXONE® tedavisine geçmiştir.
Üç yıla kadar süren plasebo kontrollü dönemde, Poser kriterlerine göre COPAXONE®,
istatistiksel açıdan önemli ve klinik açıdan anlamlı bir şekilde ilk klinik vakadan klinik olarak
kesin multipl skleroza (CDMS) kadar ilerlemeyi geciktirmiş olup, bu durum %45'lik bir risk
azaltmasına karşılık gelir (Risk Oranı = 0,55; %95 CI [0,4; 0,77], p-değeri=0,0005). CDMS’e
geçen hastaların yüzdesi plasebo grubu için %43 ve COPAXONE® grubu için %25’tir.
COPAXONE® tedavisinin plasebo ile karşılaştırıldığındaki faydalı etkisi, yeni T lezyonlarının
2
sayısı ve T lezyon volümü olmak üzere iki sekonder MR dönüm noktasında da gösterilmiştir.
2
İkinci atak geliştirmeye ilişkin yüksek riskte olan popülasyonu belirlemek için çeşitli taban
çizgisi özellikleri gösteren hastalarda post-hoc alt grup analizleri yapılmıştır. Gd gelişimli en
az bir T lezyonu olan ve 9 ya da daha fazla T lezyonu olan MR taban çizgili denekler için,
1 2
CDMS’e geçiş 2,4 yılda plasebo deneklerinin %50'sinde kesinken bu durum, COPAXONE®
deneklerinin %28'inde kesindi. Taban çizgisinde 9 veya daha fazla T lezyona sahip denekler
2
için CDMS’e geçiş 2,4 yılda plasebo deneklerinin %45'inde kesinken bu durum, COPAXONE®
deneklerinin %26'sında kesindi. Ancak, çalışma temel olarak ikinci vakaya geçiş süresini
değerlendirmek üzere tasarlandığından erken COPAXONE® tedavisinin hastalığın uzun süreli
evrimi üzerindeki etkisi bu yüksek riskli alt gruplarda bile bilinmemektedir. Her durumda,
tedavi yalnızca yüksek riskli olarak sınıflandırılan hastalarda düşünülmelidir.
Plasebo kontrollü fazda gösterilen etki, 5 yıla kadar süren uzun süreli takip periyodunda da
devam etmiştir. İlk klinik vakadan CDMS'e kadar ilerleme süresi, gecikmiş tedavi ile
karşılaştırıldığında erken COPAXONE® tedavisi ile uzamıştır; bu da geç tedavi ile
karşılaştırıldığında erken tedavide %41'lik bir risk azaltımını yansıtır (Risk Oranı = 0,59; %95
CI [0,44; 0,8], p-değeri=0,0005). Gecikmiş Başlangıç grubunda olan ve ilerleme gösteren
deneklerin oranı (%49,6), Erken Başlangıç grubundakilerin oranı (%32,9) ile
karşılaştırıldığında daha yüksekti.
Gd gelişimli yeni T lezyonlarda (%54 oranında azalmış; p<0,0001), yeni T lezyonlarda (%42
1 2
oranında azalmış; p<0,0001) ve yeni T hipointens lezyonlarda (%52 oranında azalmış;
1
p<0,0001) tüm çalışma süresi boyunca yıllık lezyon sayısında, gecikmiş tedavi ile
karşılaştırıldığında zaman açısından erken tedavi lehine tutarlı bir etki gözlenmiştir. Tüm
çalışma süresi boyunca ölçülen Gd gelişimli yeni T lezyonların toplam sayısı (%46 oranında
1
azalmış; p=0,001), Gd gelişimli yeni T lezyon volümü (-0,06 mL’lik ortalama fark; p<0,001)
1
ve yeni T hipointens lezyonlarının toplam sayısı (%46 oranında azalmış; p<0,001) açısından
1
gecikmiş tedavi ile karşılaştırıldığında erken tedavi lehine azalmalara ilişkin bir etki
gözlenmiştir.
5 yıllık olarak hipointens T lezyon volümü veya beyin atrofisi için Erken Başlangıç veya
1
Gecikmiş Başlangıç kohortları arasında kayda değer farklar gözlenmemiştir. Ancak, son
gözlemlenen değerde beyin atrofisi analizi (tedavi maruz kalmasına göre ayarlanmış) GA ile
10 / 12erken tedavi lehine bir azalma göstermiştir (beyin hacmindeki yüzde değişiklik ortalama farkı
%0,28’di; p=0,0209).
5.2. Farmakokinetik özellikler
Hastalar üzerinde farmakokinetik çalışmalar yapılmamıştır. In vitro ve sağlıklı gönüllülerden
elde edilen sınırlı veriler, glatiramer asetatın deri altına uygulanmasıyla, etkin maddenin
kolayca absorbe olduğunu ve dozun büyük bölümünün hızlıca deri altı dokularında daha küçük
parçacıklara ayrıştığını göstermektedir.
5.3. Klinik öncesi güvenlilik verileri
Farmakolojik güvenlilik, tekrarlı doz toksisitesi, üreme toksisitesi, genotoksisite veya
karsinojenite çalışmalarına dayanan klinik öncesi veriler, COPAXONE’un insanlar için
yukarıda açıklananlardan farklı özel bir risk taşımadığını göstermektedir. İnsanlar üzerindeki
farmakokinetik verilerin eksikliğine bağlı olarak, hayvanlar ve insanlar arasındaki maruz kalma
sınırı saptanamamıştır.
En az 6 ay boyunca COPAXONE ile tedavi edilen sıçan ve maymunların az bir kısmında
böbrek glomerüllerinde immün kompleks birikmesi bildirilmiştir. 2 yıl boyunca sıçanlarda
yapılan bir çalışmada böbrek glomerüllerinde immün kompleks birikimi bildirilmemiştir.
COPAXONE’un duyarlılaştırılmış hayvanlara (kobaylar veya fareler) uygulanmasının
ardından anafilaksi bildirilmiştir. Bu durumun insanlar için de geçerli olup olmadığı
bilinmemektedir.
Hayvanlarda, tekrar edilen COPAXONE uygulamasının ardından enjeksiyon bölgesinde
toksisite oluşumu yaygındır.
Sıçanlarda, kontrol ile karşılaştırıldığında, ≥ 6 mg/kg/gün (mg/m2 bazında 60 kg ağırlığındaki
bir yetişkin için önerilen maksimum günlük insan dozunun 2,83 katı) subkütan dozda, gebelik
boyunca ve emzirme döneminde tedavi edilen annelerden doğan yavruların vücut ağırlığı
artışında hafif fakat istatistiksel olarak anlamlı bir azalma gözlenmiştir. Yavruların büyümesi
ve davranış gelişimi üzerinde başka önemli bir etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Mannitol (E421)
Enjeksiyonluk su
6.2. Geçimsizlikler
Geçimsizlik çalışmaları bulunmamasına rağmen yine de COPAXONE başka bir ürün ile
karıştırılmamalıdır.
6.3. Raf ömrü
36 ay
11 / 126.4. Saklamaya yönelik özel tedbirler
Kullanıma hazır dolu enjektörleri ışıktan korumak için karton kutunun içinde saklayınız.
COPAXONE 20 mg/mL kullanıma hazır dolu enjektörler, buzdolabında 2°C-8°C arasında
muhafaza edilmelidir. Eğer buzdolabında saklanamıyorsa 25°C’nin altındaki oda sıcaklığında
1 aya kadar muhafaza edilebilir. Bu bir ayın sonunda COPAXONE 20 mg/mL kullanıma hazır
dolu enjektörler kullanılmamışsa ve halen orijinal ambalajındaysa tekrar buzdolabında (2-8°C)
saklanmaya devam edilmelidir.
6.5. Ambalajın niteliği ve içeriği
COPAXONE çözeltisi kullanıma hazır dolu enjektör içinde bulunmaktadır.
Her karton kutu içinde 28 kullanıma hazır dolu enjektör bulunmaktadır.
Enjektör içindeki çözeltinin miktarı 1 mL’dir.
6.6. Beşeri tıbbi üründen arta kalan maddelerin imhası ve diğer özel önlemler
Sadece tek kullanım içindir.
Enjektör içinde küçük hava kabarcıkları olabilir. Uygulanacak ilaç miktarında kayba neden
olmamak için, kabarcıkların enjeksiyon öncesi kullanıma hazır dolu enjektörden
uzaklaştırılmasına çalışılmamalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Teva İlaçları San. ve Tic. A.Ş.
Ümraniye/İstanbul
8. RUHSAT NUMARASI(LARI)
120/ 61
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.11.2006
Ruhsat yenileme tarihi: 01.04.2014
10. KÜB’ÜN YENİLENME TARİHİ
-
12 / 12