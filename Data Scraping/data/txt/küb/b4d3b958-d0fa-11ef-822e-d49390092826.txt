KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
MASİPAH 10 mg film kaplı tablet.
2. KALİTATİF VE KANTİTATİF BİLEŞİM
Etkin madde:
Her film kaplı tablet 10 mg masitentan içerir.
Yardımcı maddeler:
Her film kaplı tablet,
Laktoz (monohidrat olarak) (sığır kaynaklı) … 39,21 mg
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Film kaplı tablet.
Beyaz- kırık beyaz renkli, yuvarlak bombeli film kaplı tabletler.
4. KLİNİK ÖZELLİKLER
4.1 Terapötik endikasyonlar
MASİPAH, monoterapi veya kombinasyon halinde, WHO Fonksiyonel Sınıfı (FS) II veya III
olan pulmoner arteriyel hipertansiyonlu (PAH, WHO Grup 1) yetişkin hastaların uzun süreli
tedavisinde endikedir.
Etkililiğin gösterildiği uzun süreli PAH çalışmasına, ağırlıklı olarak idiyopatik ve kalıtsal
PAH, bağ doku hastalıkları ile ilişkili PAH ve düzeltilmiş basit konjenital kalp hastalığı ile
ilişkili PAH hastaları dahil edilmiştir (bkz. Bölüm 5.1).
4.2 Pozoloji ve uygulama şekli
Tedavi yalnızca PAH tedavisinde deneyimli bir doktor tarafından başlatılmalı ve izlenmelidir.
Pozoloji /uygulama sıklığı ve süresi:
MASİPAH, yemekle birlikte veya yemekten bağımsız olarak günde bir kez 10 mg dozunda
oral yolla alınır.
MASİPAH her gün yaklaşık olarak aynı zamanda alınmalıdır. Hastaya, bir MASİPAH dozunu
almayı unutursa, mümkün olan en kısa sürede alması ve sonraki dozu normal zamanında
1alması söylenmelidir. Hastaya, bir doz unutulsa bile aynı anda iki doz almaması
hatırlatılmalıdır.
Uygulama şekli:
Film kaplı tabletler kırılmamalı ve bütün halinde suyla birlikte yutulmalıdır.
Özel popülasyonlara ilişkin ek bilgiler:
Böbrek yetmezliği:
Farmakokinetik verilere dayalı olarak, böbrek yetmezliği olan hastalarda doz ayarlaması
gerekli değildir. Masitentanın şiddetli böbrek yetmezliği olan PAH hastalarında kullanımına
ilişkin klinik deneyim yoktur. Diyalize giren hastalarda MASİPAH kullanımı
önerilmemektedir (bkz. Bölüm 4.4 ve 5.2).
Karaciğer yetmezliği:
Farmakokinetik verilere dayalı olarak, hafif, orta derece veya şiddetli karaciğer yetmezliği
olan hastalarda doz ayarlaması gerekli değildir (bkz. Bölüm 4.4 ve 5.2). Ancak, masitentanın
orta derece veya şiddetli karaciğer yetmezliği olan PAH hastalarında kullanımına ilişkin
klinik deneyim yoktur. MASİPAH şiddetli karaciğer yetmezliği veya klinik olarak anlamlı
ölçüde yüksek hepatik aminotransferaz düzeyleri (Normalin Üst Sınırının (NÜS) 3 katından
fazla (> 3 × NÜS); bkz. Bölüm 4.3 ve 4.4) olan hastalarda başlatılmamalıdır.
Pediyatrik popülasyon:
Masitentanın çocuklardaki güvenliliği ve etkililiği henüz belirlenmemiştir. Bu sebeple 18 yaş
altındaki çocuklarda kullanılmamalıdır.
Geriyatrik popülasyon:
65 yaş üzeri hastalarda doz ayarlaması gerekli değildir (bkz. Bölüm 5.2).
4.3 Kontrendikasyonlar
• Etkin madde veya Bölüm 6.1’de listelenen yardımcı maddelerden herhangi birine karşı
aşırı duyarlılık.
• Gebelik (bkz. Bölüm 4.6).
• Güvenilir bir doğum kontrol yöntemi kullanmayan çocuk doğurma potansiyeli olan
kadınlar (bkz. Bölüm 4.4 ve 4.6).
• Emzirme (bkz. Bölüm 4.6).
• Şiddetli karaciğer yetmezliği olan hastalar (siroz ile birlikte veya siroz olmadan) (bkz.
Bölüm 4.2).
• Hepatik aminotransferaz başlangıç değerleri (>3 × NÜS değerinde aspartat
aminotransferaz (AST) ve/veya alanin aminotransferaz (ALT) (bkz. Bölüm 4.2 ve 4.4).
4.4 Özel kullanım uyarıları ve önlemleri
WHO Fonksiyonel Sınıfı (FS) I olan pulmoner arteriyel hipertansiyon hastalarında
masitentanın fayda/risk dengesi belirlenmemiştir.
Karaciğer fonksiyonu
Karaciğer aminotransferazlarındaki (AST, ALT) artışlar, PAH ve endotelin reseptör
antagonistleri (ERA) ile ilişkilendirilmiştir. MASİPAH şiddetli karaciğer yetmezliği veya
artmış aminotransferaz düzeyleri (> 3 × NÜS) (bkz. Bölüm 4.2 ve 4.3) olan hastalarda
2başlatılmamalıdır ve orta derece karaciğer yetmezliği olan hastalarda önerilmemektedir.
MASİPAH başlatılmadan önce karaciğer enzim testleri yapılmalıdır.
Hastalar karaciğer hasarı belirtileri açısından izlenmelidir ve aylık ALT ve AST izlenmesi
önerilmektedir. Uzun süren, açıklanamayan, klinik olarak ilgili aminotransferaz artışları
meydana gelirse veya bu artışlar bilirubin düzeyinde > 2 × NÜS artışla veya klinik karaciğer
hasarı semptomlarıyla (ör. sarılık) birlikte izlenirse MASİPAH tedavisi sonlandırılmalıdır.
Karaciğer hasarına ilişkin klinik semptomları olmayan hastalarda karaciğer enzim düzeyleri
normal aralığa geri döndükten sonra MASİPAH tedavisinin yeniden başlatılması
düşünülebilir. Bir hepatoloğa danışılması önerilmektedir.
Hemoglobin konsantrasyonu
Diğer ERA'larda olduğu gibi, masitentan tedavisi de hemoglobin konsantrasyonunda düşüş ile
ilişkilendirilmiştir (bkz. Bölüm 4.8). Plasebo kontrollü çalışmalarda, hemoglobin
konsantrasyonunda masitentana bağlı düşüşler progresif olmayıp, tedavinin ilk 4-12
haftasından sonra stabilize olmuş ve kronik tedavi boyunca stabil kalmıştır. Masitentan ve
diğer ERA'lar ile kan hücresi transfüzyonu gerektiren anemi vakaları bildirilmiştir. Şiddetli
anemisi olan hastalarda MASİPAH'ın başlatılması önerilmemektedir. Tedavi başlatılmadan
önce hemoglobin konsantrasyonlarının ölçülmesi ve tedavi sırasında klinik olarak endike
olduğunda testlerin tekrarlanması önerilmektedir.
Pulmoner veno-oklüzif hastalık
Vazodilatörlerin (ağırlıklı olarak prostasiklinler) pulmoner veno-oklüzif hastalığı olan
hastalarda kullanılması sonucunda pulmoner ödem vakaları bildirilmiştir. Sonuç olarak,
masitentan PAH hastalarına uygulanırken pulmoner ödem belirtileri meydana gelirse
pulmoner veno-oklüzif hastalık olasılığı değerlendirilmelidir.
Çocuk doğurma potansiyeli olan kadınlarda kullanım
Çocuk doğurma potansiyeli olan kadınlarda MASİPAH tedavisi yalnızca gebelik olmadığı
doğrulandıktan, doğum kontrolüne ilişkin uygun öneri verildikten ve güvenilir bir doğum
kontrol yöntemi uygulandıktan sonra başlatılmalıdır (bkz. Bölüm 4.3 ve 4.6). Kadınlar,
MASİPAH tedavisi sonlandırıldıktan sonra 1 ay boyunca gebe kalmamalıdır. Gebeliğin erken
tespit edilmesi için MASİPAH tedavisi sırasında her ay gebelik testi yapılması
önerilmektedir.
Güçlü CYP3A4 indükleyicileri ile eş zamanlı kullanım
Güçlü CYP3A4 indükleyicilerinin varlığında masitentanın etkililiğinde azalma söz konusu
olabilir. Masitentan ile güçlü CYP3A4 indükleyicilerinin (ör. rifampisin, sarı kantaron,
karbamazepin ve fenitoin) kombinasyonundan kaçınılmalıdır (bkz. Bölüm 4.5).
Güçlü CYP3A4 inhibitörleri ile eş zamanlı kullanım
Masitentan güçlü CYP3A4 inhibitörleri (ör. itrakonazol, ketokonazol, vorikonazol,
klaritromisin, telitromisin, nefazodon, ritonavir ve sakinavir) ile birlikte uygulandığında
dikkatli olunmalıdır (bkz. Bölüm 4.5).
Orta dereceli ikili veya kombine CYP3A4 ve CYP2C9 inhibitörleri ile eş zamanlı kullanım
Masitentan orta dereceli ikili CYP3A4 ve CYP2C9 inhibitörleri (ör. flukonazol ve amiodaron)
ile birlikte uygulandığında dikkatli olunmalıdır (bkz. Bölüm 4.5).
3Masitentan orta dereceli CYP3A4 inhibitörü (ör. siprofloksasin, siklosporin, diltiazem,
eritromisin, verapamil) ve orta dereceli CYP2C9 inhibitörü (ör. mikonazol, piperin) ile
birlikte uygulandığında da dikkatli olunmalıdır (bkz. Bölüm 4.5).
Böbrek yetmezliği olan hastalar
Böbrek yetmezliği olan hastaların masitentan tedavisi sırasında hipotansiyon ve anemi
yaşama riski yüksek olabilir. Bu nedenle, kan basıncı ve hemoglobin izlemesi düşünülmelidir.
Masitentanın şiddetli böbrek yetmezliği olan PAH hastalarında kullanımına ilişkin klinik
deneyim yoktur. Bu popülasyonda dikkatli olunması önerilmektedir. Masitentanın diyalize
giren hastalarda kullanımına ilişkin deneyim yoktur, bu nedenle MASİPAH bu popülasyonda
önerilmemektedir (bkz. Bölüm 4.2 ve 5.2).
Yardımcı maddeler
MASİPAH tablet laktoz içerir. Nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
4.5 Diğer tıbbi ürünler ile etkileşimler ve diğer etkileşim şekilleri
İn vitro çalışmalar
Sitokrom P450 CYP3A4 enzimi, CYP2C8, CYP2C9 ve CYP2C19 enzimlerinin minör katkısı
ile masitentan metabolizmasında ve aktif metabolitinin oluşumunda rol oynayan ana enzimdir
(bkz. Bölüm 5.2). Masitentan ve aktif metabolitinin sitokrom P450 enzimleri üzerinde klinik
olarak ilişkili inhibe edici veya indükleyici etkisi yoktur.
Masitentan ve aktif metaboliti, organik anyon taşıyıcı polipeptitler de dahil olmak üzere
(OATP1B1 ve OATP1B3), klinik olarak uygulanan konsantrasyonlarda karaciğer veya
böbrek alım taşıyıcılarının inhibitörleri değildir. Masitentan ve aktif metaboliti, OATP1B1 ve
OATP1B3'ün ilgili substratları olmamakla birlikte, pasif difüzyonla karaciğere girer.
Masitentan ve aktif metaboliti, çoklu ilaç direnci proteini (P-gp, MDR-1) ve çoklu ilaç ve
toksin ekstrüzyon taşıyıcıları da (MATE1 ve MATE2-K) dahil olmak üzere, klinik olarak
ilgili konsantrasyonlarda karaciğer veya böbrek akış pompalarının inhibitörleri değildir.
Masitentan, P-gp/MDR-1'in substratı değildir.
Masitentan ve aktif metaboliti, klinik olarak ilgili konsantrasyonlarda, karaciğer safra tuzu
transportunda yer alan proteinlerle, yani safra tuzu eksport pompası (BSEP) ve sodyuma bağlı
taurokolat kotransport polipeptidi (NTCP) ile etkileşime girmez.
İn vivo çalışmalar
Yalnızca yetişkinlerde etkileşim çalışmaları gerçekleştirilmiştir.
Flukonazol: PBPK modeline göre, günlük 400 mg flukonazol (orta dereceli ikili CYP3A4 ve
CYP2C9 inhibitörü) varlığında masitentana maruziyet yaklaşık 3,8 kat artabilir. Ancak
masitentanın aktif metabolitine maruziyette klinik olarak anlamlı değişiklik gözlenmemiştir.
Bu tür bir modelin belirsizlikleri göz önünde bulundurulmalıdır. Masitentan orta dereceli ikili
CYP3A4 ve CYP2C9 inhibitörleri (ör. flukonazol ve amiodaron) ile birlikte uygulandığında
dikkatli olunmalıdır (bkz. Bölüm 4.4).
Masitentan orta dereceli CYP3A4 inhibitörü (ör. siprofloksasin, siklosporin, diltiazem,
4eritromisin, verapamil) ve orta dereceli CYP2C9 inhibitörü (ör. mikonazol, piperin) ile
birlikte uygulandığında da dikkatli olunmalıdır (bkz. Bölüm 4.4).
Varfarin:
Günde bir kez 10 mg'lık çoklu dozlar halinde verilen masitentanın, 25 mg'lık tek varfarin
dozundan sonra S-varfarin (CYP2C9 substratı) veya R-varfarine (CYP3A4 substratı)
maruziyet üzerinde etkisi olmamıştır. Masitentan, varfarinin Uluslararası Normalize Edilmiş
Oran (INR) üzerindeki farmakodinamik etkisini etkilememiştir. Varfarin, masitentan ve aktif
metabolitinin farmakokinetiklerini etkilememiştir.
Sildenafil:
Günde bir kez 10 mg masitentan uygulaması sırasında, kararlı durumda, günde üç kez 20 mg
sildenafile maruziyet %15 oranında artmıştır. Bir CYP3A4 substratı olan sildenafil
masitentanın farmakokinetiklerini etkilemezken, masitentanın aktif metabolitine maruziyette
%15 oranında azalma meydana gelmiştir. Bu değişiklikler klinik olarak anlamlı kabul
edilmemektedir.
Ketokonazol:
Güçlü bir CYP3A4 inhibitörü olan ketokonazolun günde bir kez 400 mg dozunda
uygulanması, masitentana maruziyetini yaklaşık 2 kat artırmıştır. Günde iki kez 200 mg
ketokonazol uygulamasında, fizyolojik tabanlı farmakokinetik (PBPK) modelleme
kullanılarak tahmin edilen artış yaklaşık olarak 3 kattır. Bu modellemedeki belirsizlikler
dikkate alınmalıdır. Masitentanın aktif metabolitine maruziyet %26 oranında azalmıştır.
Masitentan güçlü CYP3A4 inhibitörleri ile birlikte uygulandığında dikkatli olunmalıdır (bkz.
Bölüm 4.4).
Siklosporin A:
Kombine CYP3A4 ve OATP inhibitörü olan siklosporin A (günde iki kez 100 mg) ile eş
zamanlı tedavi, masitentan ve aktif metabolitine kararlı durumda maruziyeti klinik olarak
anlamlı ölçüde değiştirmemiştir.
Güçlü CYP3A4 indükleyicileri:
Güçlü bir CYP3A4 indükleyicisi olan rifampisin (günde bir kez 600 mg) ile eş zamanlı tedavi,
masitentana kararlı durumda maruziyeti %79 oranında azaltırken, aktif metabolite maruziyeti
etkilememiştir. Rifampisin gibi güçlü bir CYP3A4 indükleyicisinin varlığında masitentanın
etkililiğinin azaldığı dikkate alınmalıdır. Masitentan ile güçlü CYP3A4 indükleyicilerinin
kombinasyonundan kaçınılmalıdır (bkz. Bölüm 4.4).
Meme kanseri direnç proteini (BCRP) substrat ilaçları: Günde bir kez 10 mg masitentan bir
BCRP substrat ilacının farmakokinetiğini (1 mg riosiguat; 10 mg rosuvastatin) etkilememiştir.
Hormonal kontraseptifler: Günde bir kez 10 mg masitentan oral kontraseptif
farmakokinetiğini (1 mg noretisteron ve 35 mikrogram etinil östradiol) etkilememiştir.
Özel popülasyonlara ilişkin ek bilgiler Pediyatrik popülasyon:
Etkileşim çalışmaları yalnızca yetişkinlerde gerçekleştirilmiştir.
4.6 Gebelik ve laktasyon
5Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlarda MASİPAH tedavisi yalnızca gebelik olmadığı
doğrulandıktan, doğum kontrolüne ilişkin uygun öneri verildikten ve güvenilir bir doğum
kontrol yöntemi uygulandıktan sonra başlatılmalıdır (bkz. Bölüm 4.3 ve 4.4). Kadınlar,
MASİPAH tedavisi sonlandırıldıktan sonra 1 ay boyunca gebe kalmamalıdır. Gebeliğin erken
tespit edilmesi için MASİPAH tedavisi sırasında her ay gebelik testi yapılması
önerilmektedir.6
Gebelik dönemi
Masitentanın gebe kadınlarda kullanımına ilişkin veri yoktur. Klinik olmayan verilere göre,
masitentanın gebelik döneminde uygulandığı takdirde ciddi doğum kusurlarına yol açtığından
şüphelenilmektedir. Hayvan çalışmaları üreme toksisitesi göstermiştir (bkz. Bölüm 5.3).
İnsanlara yönelik potansiyel risk halen bilinmemektedir. MASİPAH gebelik sırasında ve
güvenilir bir doğum kontrol yöntemi kullanmayan çocuk doğurma potansiyeli olan kadınlarda
kontrendikedir (bkz. Bölüm 4.3). Çocuk doğurma potansiyeli olan kadınlar tedavi süresince
(ve tedavinin ardından 1 aya kadar) etkili doğum kontrolü uygulamak zorundadırlar.
Laktasyon dönemi
Masitentanın anne sütüne geçip geçmediği bilinmemektedir. Sıçanlarda, masitentan ve
metabolitleri emzirme sırasında süte geçmektedir (bkz. Bölüm 5.3). Emzirilen çocuğa yönelik
risk göz ardı edilemez. MASİPAH emzirme sırasında kontrendikedir (bkz. Bölüm 4.3).
Üreme yeteneği/Fertilite
Masitentan tedavisinden sonra erkek hayvanlarda testiküler tübüler atrofi gelişimi
gözlemlenmiştir (bkz. Bölüm 5.3). ERA alan hastalarda sperm sayısında azalmalar
gözlenmiştir. Masitentan, diğer ERA'lar gibi, erkeklerde spermatogenez üzerinde olumsuz bir
etkiye sahip olabilir.
4.7 Araç ve makine kullanımı üzerindeki etkiler
Masitentanın araç ve makine kullanma yeteneği üzerinde hafif etkisi olabilir. Hastanın araç ve
makine kullanma yeteneği değerlendirilirken, hastanın klinik durumu ve masitentanın advers
reaksiyon profili (baş ağrısı, hipotansiyon gibi) göz önünde bulundurulmalıdır (bkz. Bölüm
4.8).
4.8 İstenmeyen etkiler
Güvenlilik profili özeti
En sık bildirilen advers ilaç reaksiyonları nazofarenjit (%14), baş ağrısı (%13,6) ve anemidir
(%13,2, bkz. Bölüm 4.4). Advers reaksiyonların büyük kısmı hafif ile orta şiddettedir.
Advers reaksiyonların tablo halinde listesi
Masitentanın güvenliliği semptomatik PAH'ı olan 742 hastayı içeren uzun süreli, plasebo
kontrollü bir çalışmada değerlendirilmiştir (SERAPHIN çalışması). Ortalama tedavi süresi
masitentan 10 mg grubunda 103,9 hafta ve plasebo grubunda 85,3 haftadır. Bu klinik
çalışmada masitentan ile ilişkili olarak gözlemlenen advers reaksiyonlar aşağıdaki tabloda
6verilmektedir. Pazarlama sonrası advers reaksiyonlar da dahil edilmektedir.
Aşağıdaki terminolojik terimler istenmeyen etkilerin oluşumunu sınıflandırmak için
kullanılmıştır:
Çok yaygın (1/10); yaygın (1/100 ila <1/10); yaygın olmayan (1/1.000 ila <1/100); seyrek
(1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
MedDRA Sistem Organ Sınıflaması Sıklık Advers reaksiyon
Enfeksiyonlar ve enfestasyonlar Çok yaygın Nazofarenjit
Çok yaygın Bronşit
Yaygın Farenjit
Yaygın Grip
Yaygın İdrar yolu enfeksiyonu
Kan ve lenf sistemi hastalıkları Çok yaygın Anemi, hemoglobin azalması5
Yaygın Lökopeni6
Yaygın Trombositopeni7
Bağışıklık sistemi hastalıkları Yaygın olmayan Aşırı duyarlılık reaksiyonları (örn.
Anjiyoödem, kaşıntı, kızarıklık)1
Sinir sistemi hastalıkları Çok yaygın Baş ağrısı
Vasküler hastalıklar Yaygın Hipotansiyon2, kızarma
Solunum, göğüs hastalıkları ve Yaygın Nazal konjesyon 1
mediastinal hastalıklar
Hepatobiliyer hastalıklar Yaygın Aminotransferaz yüksekliği4
Genel bozukluklar ve uygulama Çok yaygın Ödem, sıvı tutulumu3
bölgesine ilişkin hastalıklar
1 Veri havuzlaştırılmış plasebo-kontrollü çalışmalardan elde edilmiştir.
Seçili advers reaksiyonların açıklaması
2 Hipotansiyon, Masitentanın da dahil olduğu ERA kullanımıyla ilişkilendirilmektedir. PAH
hastalarıyla yapılan uzun süreli, çift kör bir çalışmada, hipotansiyon masitentan 10 mg ve
plasebo verilen hastaların sırasıyla %7,0 ve %4,4'ünde bildirilmiştir. Bu oranlar masitentan 10
mg grubunda 3,5 olay/100 hasta-yıl ve plasebo grubunda 2,7 olay/100 hasta- yıl'a karşılık
gelmektedir.
3 Ödem / sıvı tutulumu Masitentanın da dahil olduğu ERA kullanımıyla ilişkilendirilmektedir.
PAH hastalarıyla yapılan uzun süreli, çift kör bir masitentan çalışmasında, masitentan 10 mg
grubunda ve plasebo tedavi grubunda ödem insidansı sırasıyla %21,9 ve % 20,5'tir. İdiyopatik
pulmoner fibroz hastalarıyla yapılan çift kör bir çalışmada, masitentan ve plasebo tedavi
gruplarında periferik ödem insidansı sırasıyla %11,8 ve %6,8'dir. Sistemik skleroz ile ilişkili
dijital ülser hastalarıyla yapılan iki çift kör klinik çalışmada, periferik ödem insidansı
masitentan 10 mg grubunda %13,4 ile %16,1 aralığında, plasebo grubunda %6,2 ile %4,5
aralığındadır.
Laboratuvar anomalileri
4 Karaciğer aminotransferazları
PAH hastalarıyla yapılan çift kör bir çalışmada, > 3 × NÜS düzeyinde aminotransferaz
(ALT/AST) artışı insidansı masitentan 10 mg ile %3,4 ve placebo ile %4,5 oranında
7gözlemlenmiştir. > 5 x NÜS düzeyindeki artışlar masitentan 10 mg grubundaki hastaların
%2,5'inde meydana gelirken, plasebo grubundaki hastaların %2'sinde meydana gelmiştir.
5 Hemoglobin
PAH hastalarıyla yapılan çift kör bir çalışmada, masitentan 10 mg plaseboya kıyasla
hemoglobinde 1 g/dL'lik ortalama azalma ile ilişkilendirilmiştir. Masitentan 10 mg ile tedavi
edilen hastaların %8,7'sinde ve plasebo ile tedavi edilen hastaların %3,4'ünde hemoglobin
konsantrasyonunda başlangıca göre 10 g/dL'nin altına düşen azalma bildirilmiştir.
6 Akyuvarlar
PAH hastalarıyla yapılan çift kör bir çalışmada, masitentan 10 mg ortalama lökosit sayısında
başlangıca göre 0,7 × 109/L'lik azalma ile ilişkilendirilirken, plasebo ile tedavi edilen
hastalarda değişiklik görülmemiştir.
7 Trombositler
PAH hastalarıyla yapılan çift kör bir çalışmada, masitentan 10 mg ortalama trombosit 9
sayısında 17 × 10 /L'lik azalma ile ilişkilendirilirken, plasebo ile tedavi edilen hastalarda
ortalama azalma 11 × 109/L olmuştur.
Uzun süreli güvenlilik
Pivot SERAPHIN çift kör çalışmasına katılan 742 hastadan 550'si uzun süreli açık etiketli
(OL) bir uzatma çalışmasına girmiştir. (OL kohortu, masitentan 10 mg'a devam eden 182
hastayı ve plasebo veya masitentan 3 mg alan ve masitentan 10 mg'a geçen 368 hastayı
içermiştir.)
Bu 550 hastanın medyan 3,3 yıllık maruziyet ve maksimum 10,9 yıllık maruziyet için uzun
süreli takibi, SERAPHIN çift kör fazı sırasında yukarıda tarif edildiği gibi tutarlı bir
güvenlilik profili göstermiştir.
Pediyatrik popülasyon:
Masitentanın çocuklarda ve 18 yaşın altındaki adölesanlarda güvenliliği henüz
belirlenmemiştir.
Şüpheli advers olayların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks; 0 312 218 35 99).
4.9 Doz aşımı ve tedavisi
MASİPAH, sağlıklı gönüllülere 600 mg'a kadar tekli dozlarda uygulanmıştır. Baş ağrısı, mide
bulantısı ve kusmayı içeren advers reaksiyonlar gözlemlenmiştir. Aşırı doz durumunda,
gerekirse standart destekleyici önlemler alınmalıdır. Masitentanın yüksek protein bağlanma
derecesi nedeniyle, diyalizin etkili olma olasılığı düşüktür.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer antihipertansifler, pulmoner arteriyel hipertansiyon için
8antihipertansifler
ATC kodu: C02KX04
Etki mekanizması
Endotelin (ET)-1 ve reseptörleri (ET ve ET ) vazokonstriksiyon, fibroz, proliferasyon,
A B
hipertrofi ve enflamasyon gibi çeşitli etkilere aracılık eder. PAH gibi hastalıklarda lokal ET
sistemi yukarı regüle edilir (up-regulation) ve vasküler hipertrofi ve organ hasarında rol
oynar.
Masitentan hem ET hem de ET reseptörü üzerinde etkin olan oral olarak aktif, güçlü bir
A B
endotelin reseptör antagonisti olup, ET için ET 'ye göre in vitro yaklaşık 100 kat daha
A B
seçicidir. Masitentan insan pulmoner arteriyel düz kas hücrelerinde ET reseptörleri için
yüksek afinite ve sürekli bağlanma gösterir. Bu da vazokonstriksiyon ve düz kas hücresi
proliferasyonuyla sonuçlanan ikinci haberci sistemlerin endotelin aracılı aktivasyonunu önler.
Klinik etkililik ve güvenlilik
Pulmoner Arteriyel Hipertansiyonu (PAH) olan hastalarda etkililik
Semptomatik PAH'ı olan 742 hastada yürütülen çok merkezli, çift kör, plasebo kontrollü,
paralel gruplu, olay güdümlü, Faz 3 sonuç çalışmasında (AC-055-302/SERAPHIN), hastalar
morbidite ve mortalite üzerindeki uzun süreli etkiyi değerlendirmek üzere üç tedavi grubuna
randomize edilmiştir (plasebo [N = 250], günde bir kez 3 mg [N = 250] ve 10 mg [N = 242]
masitentan).
Başlangıçta, kaydedilen hastaların büyük kısmına (%64), oral fosfodiesteraz inhibitörleri
(%61) ve/veya inhale/oral prostanoidlerle (%6) PAH için stabil dozda spesifik bir tedavi
uygulanmakta idi.
Primer sonlanım noktası, çift kör tedavinin sonuna kadar ölüm, atriyal septostomi ya da
akciğer nakli, intravenöz (i.v.) ya da subkütanöz (s.c.) prostanoidlere başlanması veya ‘diğer
PAH kötüleşmesi’ olarak tanımlanan ilk morbidite veya mortalite olayının oluşumuna kadar
geçen süre olarak belirlenmiştir. ‘Diğer PAH kötüleşmesi’ şu üç bileşenin birlikte varlığı
olarak tanımlanmıştır: 6 dakika yürüme mesafesinde (6DYM) başlangıca göre en az %15
oranında sürekli azalma, ve PAH semptomlarının kötüleşmesi (WHO fonksiyonel sınıfının
veya sağ kalp yetmezliğinin kötüleşmesi) ve PAH için yeni tedavi ihtiyacı. Tüm olaylar,
tedavi randomizasyonuna körleştirilen bağımsız bir karar komitesi tarafından doğrulanmıştır.
Tüm hastalar çalışmanın sonuna kadar hayati durumları açısından takip edilmiştir. Çalışma
sonu, önceden belirlenen sayıda primer sonlanım noktası olayına ulaşıldığında bildirilmiştir.
Tedavi sonu ile çalışma sonu arasındaki dönemde, hastalar açık etiketli masitentan 10 mg
veya alternatif PAH tedavisi alabilmiştir. Medyan çift kör tedavi süresi 115 hafta olmuştur
(maksimum 188 hafta masitentan tedavisi).
Tüm hastaların ortalama yaşı 46 olup (aralık: 12-85 yaş; 20 hasta 18 yaş altı, 706 hasta 18-74
arası ve 16 hasta 75 yaş ve üzeri), gönüllülerin büyük kısmı beyaz ırk (%55) ve kadındır
(%77). Hastaların yaklaşık %52, %46 ve %2'si sırasıyla WHO fonksiyonel sınıf II, III ve
IV'tedir.
Çalışma popülasyonundaki en yaygın etiyoloji idiyopatik veya kalıtsal PAH olup (%57), takip
eden etiyolojiler bağ doku hastalıklarına bağlı PAH (%31), düzeltilmiş basit konjenital kalp
9hastalığı ile ilişkili PAH (%8) ve diğer etiyolojilerle ilişkili PAH'tır (ilaç ve toksinler [%3] ve
HIV [%1]).
Sonlanım noktaları
Masitentan 10 mg tedavisi, tedavi sonuna kadar kompozit morbidite-mortalite sonlanım
noktasında plaseboya göre %45 oranında risk azalması sağlamıştır (tehlike oranı [HR] 0,55;
%97,5 GA: 0,39 ile 0,76; logrank p <0,0001) [Şekil 1 ve Tablo 1]. Tedavi etkisi erken ortaya
çıkmış ve çalışma boyunca sürmüştür.
Masitentan 10 mg'ın primer sonlanım noktası üzerindeki etkililiği, monoterapi veya başka bir
PAH tedavisi ile kombinasyon durumunda, tüm WHO FS gruplarında (I/II ve III/IV) ve yaş,
cinsiyet, etnik köken, coğrafi bölge, ve etiyoloji alt grupları arasında tutarlı olmuştur.
Şekil 1. SERAPHIN'de ilk morbidite-mortalite olayına ilişkin Kaplan-Meier tahminleri
Tablo 1. Sonuç olaylarının özeti
Olay yaşayan hastalar Tedavi Karşılaştırması:
Sonlanım Masitentan 10 mg ve Plasebo
Noktası ve Plasebo M asitentan M u tlak Relatif Risk HR a Logrank
İstatistikler (N = 250) 10 mg Risk Azalması (%97,5 GA) p değeri
(N = 242) Azalması (%97,5 GA)
Morbidite- %45 0,55
mortalite %53 %37 %16 (%24; %61) (0,39; 0,76) <0,0001
olayı b
Ölüm c %36 0,64
n (%) 19 (%7,6) 14 (%5,8) %2 (−%42; %71) (0,29; 1,42) 0,20
PAH
Kötüleşmesi 93 (%37,2) 59 (%24,4) %13 %49 0,51
n (%) (%27, %65) (0,35; 0,73) <0,0001
10i.v./s.c.
Prostanoide 6 (%2,4) 1 (%0,4) %2
Başlama
n (%)
a = Cox Oransal Tehlike Modeline göre
b = 36 ayda olay yaşayan hasta %'si = 100 × (1 - KM tahmini) c
= önceki kötüleşmeden bağımsız olarak tedavi sonuna kadar tüm nedenlere bağlı ölüm
Çalışma sonuna kadar tüm nedenlere bağlı ölüm sayısı masitentan 10 mg grubunda 35 ve
plasebo grubunda 44'tür (HR 0,77; %97,5 GA: 0,46 ile 1,28).
Tedavi sonuna kadar PAH'a bağlı ölüm veya PAH nedeniyle hastaneye yatma riski,
masitentan 10 mg (50 olay) alan hastalarda plaseboya göre (84 olay) %50 oranında azalmıştır
(HR 0,50; %97,5 GA: 0,34 ile 0,75; logrank p <0,0001). 36 ayda, plasebo alan hastaların
%44,6'sı ve masitentan 10 mg alan hastaların %29,4'ü (Mutlak Risk Azalması = %15,2) PAH
nedeniyle hastaneye yatırılmış veya PAH'a bağlı bir nedenden ölmüştür.
Semptomatik sonlanım noktaları
Egzersiz kapasitesi sekonder sonlanım noktası olarak değerlendirilmiştir. Masitentan 10 mg
tedavisi 6. ayda 6DYM'de 22 metrelik plaseboya göre düzeltilmiş ortalama artış sağlamıştır
(%97,5 GA: 3 ile 41; p = 0,0078). 6DYM'nin fonksiyonel sınıfa göre değerlendirmesi, FS
III/IV olan hastalarda başlangıçtan 6. Aya kadar 37 metrelik plaseboya göre düzeltilmiş
ortalama artışla (%97,5 GA: 5 ile 69) ve FS I/II olan hastalarda 12 metrelik artışla
sonuçlanmıştır (%97,5 GA: -8 ile 33). Masitentan ile elde edilen 6DYM artışı çalışma
süresince korunmuştur.
Plaseboya göre 6. ayda WHO FS iyileşmesi olasılığı, masitentan 10 mg tedavisi ile %74 daha
fazla bulunmuştur (risk oranı 1,74; %97,5 GA: 1,10 ile 2,74; p = 0,0063).
Masitentan 10 mg, SF-36 anketiyle değerlendirildiği üzere yaşam kalitesini artırmıştır.
Hemodinamik sonlanım noktaları
Hemodinamik parametreler 6 aylık tedaviden sonra bir hasta alt grubunda (plasebo [N = 67],
masitentan 10 mg [N = 57]) değerlendirilmiştir. Masitentan 10 mg ile tedavi edilen hastalar
plaseboya göre, pulmoner vasküler dirençte medyan %36,5 (%97,5 GA: %21,7 ile %49,2)
azalma ve kardiyak indekste medyan 0,58 L/dk./m2 (%97,5 GA: 0,28 ile 0,93 L/dk./m2) artış
elde etmiştir.
Uzun süreli PAH verileri
SERAPHIN çalışmasının çift kör (DB) fazında masitentan 10 mg ile tedavi edilen ve 182'si
açık etiketli (OL) uzatma çalışmasında (SERAPHIN OL) masitentan ile devam eden (DB/OL
kohortu) 242 hastanın uzun süreli takibinde, 1, 2, 5, 7 ve 9 yılın sonunda Kaplan-Meier
sağkalım tahminleri sırasıyla %95, %89, %73, %63 ve %53’tür. Medyan takip süresi 5,9
yıldır.
5.2 Farmakokinetik özellikler
Genel özellikler
Masitentan ve aktif metabolitinin farmakokinetikleri ağırlıklı olarak sağlıklı gönüllülerde
belgelenmiştir. PAH hastalarında masitentana maruziyet, sağlıklı gönüllülere göre yaklaşık
1,2 kat daha yüksektir. Hastalarda masitentana göre yaklaşık 5 kat daha az güçlü olan aktif
11metabolite maruziyet sağlıklı gönüllülere göre yaklaşık 1,3 kat daha yüksek olmuştur.
Masitentanın PAH hastalarındaki farmakokinetikleri hastalığın şiddetinden etkilenmemiştir.
Tekrarlı uygulamadan sonra masitentan farmakokinetikleri 30 mg'a kadar (30 mg dahil) dozla
orantılıdır.
Emilim
Masitentanın maksimum plazma konsantrasyonlarına uygulamadan yaklaşık 8 saat sonra
ulaşılır. Ardından, masitentan ve aktif metabolitinin plazma konsantrasyonları, sırasıyla
yaklaşık 16 saat ve 48 saatlik görünür eliminasyon yarılanma ömrü ile, yavaş yavaş azalır.
Sağlıklı gönüllülerde, masitentan ve aktif metabolitine maruziyet gıda varlığında
değişmemiştir, dolayısıyla masitentan yemekle birlikte veya yemekten bağımsız olarak
alınabilir.
Dağılım
Masitentan ve aktif metaboliti temelde albümin ve daha düşük ölçüde alfa1-asit glikoprotein
olmak üzere plazma proteinlerine yüksek oranda bağlanır (>%99). Masitentan ve aktif
metaboliti ACT-132577, masitentan ve ACT-132577 için sırasıyla yaklaşık 50 L ve 40 L olan
görünür dağılım hacminden (Vss/F) anlaşıldığı üzere dokulara iyi bir şekilde dağılır.
Biyotransformasyon
Masitentanın dört primer metabolik yolağı vardır. Sülfamidin oksidatif depropilasyonu
farmakolojik olarak aktif metaboliti verir. Bu reaksiyon, CYP2C8, CYP2C9 ve CYP2C19'un
küçük katkılarıyla birlikte ağırlıklı olarak CYP3A4 (yaklaşık %99) olmak üzere sitokrom
P450 sistemine bağlıdır. Aktif metabolit insan plazmasında dolaşıma girer ve farmakolojik
etkiye katkıda bulunuyor olabilir. Diğer metabolik yolaklar farmakolojik aktivitesi olmayan
ürünler verir. Bu yolaklar için, CYP2C9 baskın bir rol oynarken, CYP2C8, CYP2C19 ve
CYP3A4 minör katkı sağlar.
Eliminasyon
Masitentan yalnızca kapsamlı metabolizmadan sonra atılır. Ana atılım yolu idrar olup, dozun
yaklaşık %50'si idrarla atılır.
Hastalardaki karakteristik özellikler:
Özel popülasyonlar
Yaş, cinsiyet veya etnik kökenin masitentan ve aktif metabolitinin farmakokinetikleri
üzerinde klinik olarak anlamlı bir etkisi yoktur.
Böbrek yetmezliği
Şiddetli böbrek yetmezliği olan hastalarda masitentan ve aktif metabolitine maruziyet,
sırasıyla, yaklaşık 1,3 ve 1,6 kat artmıştır. Bu artış klinik olarak anlamlı kabul edilmemektedir
(bkz. Bölüm 4.2 ve 4.4).
Karaciğer yetmezliği
Hafif, orta derece ve şiddetli karaciğer yetmezliği olan hastalarda masitentana maruziyet
sırasıyla %21, %34 ve %6 oranında azalırken, aktif metabolitine maruziyet sırasıyla %20,
%25 ve %25 oranında azalmıştır. Bu azalma klinik olarak ilgili kabul edilmemektedir (bkz.
Bölüm 4.2 ve 4.4).
125.3 Klinik öncesi güvenlilik verileri
Masitentan, köpeklerde terapötik insan maruziyetine benzer maruziyetlerde kan basıncını
düşürmüştür. 4-39 haftalık tedaviden sonra insan maruziyetinin 17 katı olan düzeylerde
koroner arterlerde intimal kalınlaşma gözlemlenmiştir. Türe özgü hassasiyet ve güvenlik
marjına bağlı olarak, bu bulgu insanla ilgisiz kabul edilmiştir.
Fare, sıçan ve köpeklerde masitentan tedavisinden sonra karaciğer ağırlığında artış ve
hepatoselüler hipertrofi gözlemlenmiştir. Bu değişiklikler büyük oranda tersinir olup,
karaciğerin artan metabolik talebe olumsuz olmayan adaptasyonu olarak kabul edilmiştir.
Masitentan, fare karsinojenisite çalışmasında tüm dozlarda nazal kavitenin submukozasında
minimum ile hafif mukozal hiperplazi ve enflamatuvar infiltrasyona neden olmuştur. 3 aylık
fare toksisitesi çalışması veya sıçan ve köpek çalışmalarında hiçbir nazal kavite bulgusu
kaydedilmemiştir.
Masitentan standart in vitro ve in vivo test bataryasında genotoksik bulunmamıştır.
Masitentan, insan maruziyetinin 24 katına kadar maruziyetlerde tek dozdan sonra in vivo
fototoksik bulunmamıştır. 2 yıl süren karsinojenisite çalışmaları, sıçan ve farelerde insan
maruziyetinin sırasıyla 18 ve 116 katı olan maruziyetlerde karsinojenik potansiyel ortaya
koymamıştır.
Erkek sıçan ve köpeklerle yapılan kronik toksisite çalışmalarında, sırasıyla 11,6 ve 5,8
güvenlik marjıyla testiküler tübüler dilatasyon gözlemlenmiştir. Tübüler dilatasyon tamamen
tersinirdir. Sıçanlarda 2 yıllık tedaviden sonra insan maruziyetinin 4 katı olan dozlarda
testiküler tübüler atrofi görülmüştür. Sıçanlarda ömür boyu süren karsinojenisite çalışmasında
ve köpeklerde tekrarlı doz toksisite çalışmasında, sıçanlarda 9,7 ve köpeklerde 23 güvenlik
marjı veren maruziyetlerde hipospermatogenez gözlemlenmiştir. Fertilite için güvenlik
marjları erkek sıçanlarda 18 ve dişi sıçanlarda 44 olarak belirlenmiştir. 2 yıla kadar süren
tedaviden sonra farelerde herhangi bir testiküler bulgu kaydedilmemiştir.
Masitentan, tavşan ve sıçanlarda test edilen tüm dozlarda teratojenik bulunmuştur. Her iki
türde kardiyovasküler anomaliler ve mandibular ark füzyon anomalileri tespit edilmiştir.
Masitentanın dişi sıçanlara geç gebelik döneminden emzirme dönemine kadar insan
maruziyetinin 5 katı olan maternal maruziyetlerde uygulanması, yavru sağkalımında azalmaya
ve geç intrauterin ömrü sırasında ve emzirme döneminde süt aracılığıyla masitentana maruz
kalan yavrunun üreme kabiliyetinde bozulmaya neden olmuştur.
Juvenil sıçanlara doğum sonrası 4. Gün ile 114. Gün arasında uygulanan tedavi, vücut ağırlığı
artışında azalmaya neden olarak, gelişim üzerinde sekonder etkilere (testis inmesinde hafif
gecikme, uzun kemik uzunluğunda tersinir azalma, uzun süreli östrus siklusu) yol açmıştır.
İnsan maruziyetinin 7 katı olan maruziyetlerde pre-implantasyon ve post-implantasyon
kaybında hafif artış, ortalama yavru sayısında azalma, testis ve epididimis ağırlığında azalma
gözlemlenmiştir. Testiküler tübüler atrofi ve üreme değişkenleri ile sperm morfolojisi
üzerindeki minimum etkiler insan maruziyetinin 3,8 katı olan maruziyetlerde kaydedilmiştir.
6. FARMASÖTİK ÖZELLİKLER
6.1 Yardımcı maddelerin listesi
13Laktoz monohidrat (sığır kaynaklı)
Mikrokristalin selüloz pH 101
Krospovidon CL-F
Povidon K 30
Polisorbat 80
Krospovidon CL
Magnezyum stearat
Film Kaplama
Opadry AMB II White 88A180040
(Polivinil alkol-Part. Hidrolize, Talk, Titanyum dioksit, GMCC Tip1/Yağ asitlerinin Gliserol
Ester, Sodyum lauril sülfat)
6.2 Geçimsizlikleri
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
30°C’nin altındaki oda sıcaklığında saklayınız.
6.5 Ambalajın niteliği ve içeriği
Beyaz Opak PVC/PE/ PVDC – Al blisterlerde, 28 film kaplı tablet halinde karton kutuda
ambalajlanarak sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
‘Ambalaj Atıklarının Kontrolü Yönetmelik’lerine uygun olarak imha edilmelidir.
7. RUHSAT SAHİBİ
NOBEL İLAÇ SANAYİİ VE TİCARET A.Ş.
Saray Mahallesi Dr. Adnan Büyükdeniz Caddesi No:14
34768 Ümraniye / İSTANBUL
Tel: 0 216 633 00 00
Faks: 0 216 633 60 01
8. RUHSAT NUMARASI
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:
Ruhsat yenileme tarihi:
1410. KÜB’ÜN YENİLENME TARİHİ
15