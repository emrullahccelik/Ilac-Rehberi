1/14 
 KISA ÜRÜN BİLGİSİ  
 
 
1. BEŞERİ TIBBİ ÜRÜNÜN ADI 
 
GRAFALON 
20 mg/mL I.V. infüzyonluk çözelti konsantresi içeren flakon Steril  
 
2. KALİTATİF VE KANTİTATİF BİLEŞİM 
Etkin  madde:  
Tavşanlardan elde edilen anti “insan T - lenfosit” immünoglobulini 20 mg/mL  
 
Yardımcı madde(ler):  
Her 1 mL ’de; 
Sodyum dihidrojen fosfat dihidrat      1,56 mg 
Yardımcı maddeler için 6.1.’e bakınız. 
 
3. FARMASÖTİK  FORM  
 
Berrak ila hafif opak  ve renksiz ila açık sarı  infüzyon için konsantre çözelti  
  
 
4. KLİNİK  ÖZELLİKLER  
 
4.1. Terapötik  endikasyonlar  
 
İmmün cevabın supresyonu 
GRAFALON, genellikle diğer immüns üpresif tıbbi ürünlerle kombine olarak immün sistemi 
baskılamak ve böylece organ transplantasyonlarından sonraki akut rejeksiyonu veya  Graft 
Versus Host Hastalığını önlemek için kullanılır.  Genellikle aşağıda belirtilen durumlarda 
uygulanır:  
 
Allojenik solid organ transplantasyonu yapılmış hastalarda akut transplant rejeksiyonunun 
önlenmesi 
GRAFALON, allojenik solid organ transplantasyonunu takiben immünosupresyonu arttırmak 
için diğer immüns üpresif tıbbi ürünlerle (örneğin glukokortikosteroidler, purin antagonistleri, 
kalsinörin inhibitörleri veya mTOR inhibitörleri gibi) kombine olarak  kullanılır.  
 
Allojenik solid organ transplantasyonunu takiben kortikosteroide dirençli akut rejeksiyonun 
tedavisi  
GRAFALON, allojenik solid organ transplantasyonunu takiben yapılan metilprednizolon 
tedavisinin terapötik etkisinin yetersiz kaldığı durumlarda kortikosteroid dirençli akut rejeksiyon krizinin tedavisinde kullanılır.  2/14 
 Allojenik kök hücre transplantasyonundan (SCT) sonra yetişkinlerde Graft -Versus- Host 
hastalığının (GVHD) önlenmesi  
GRAFALON, hematolojik malignitesi olan yetişkinlerde uyumlu akraba dışı donörlerden 
yapılan kök hücre  transplantasyonunu takiben, standart  Siklosporin  A/metotreksat  profilaksisi 
ile kombine olarak Graft -Versus- Host hastalığının (GVHD) önlenmesinde  kullanılır.  
 
4.2. Pozoloji ve uygulama şekli  
 
GRAFALON,  sadece organ tran splantasyonunu izleyen  veya kök hücre 
transplantasyonlarından önce hazırlama amacıyla yapılan immünsüpresif tedavi 
uygulamalarında deneyimi olan hekimler tarafından reçete edilmelidir. GRAFALON’un kalifiye tıbbi gözetim altında uygulanması gerekmektedir.  
 
Pozoloji/uygulama sıklığı ve süresi  
GRAFALON’un dozu endikasyona bağlıdır. Doz önerileri vücut ağırlığı temel alınarak belirlenir.  
 
Allojenik solid organ transplantasyonu yapılmış hastalarda akut transplant rejeksiyonunun 
önlenmesi 
Tavsiye edilen  GRAFALON doz aralığı 2 ile 5 mg/kg/gün'dür. En yaygın kullanılan dozajlar 
3 ile 4 mg/kg/gün arasındadır. Tedavi, transplantasyonun yapılacağı gün, ya ameliyat 
öncesinde, ya ameliyat sırasında ya da derhal  ameliyat biter bitmez  başlamalıdır.  Tavsiye edilen 
tedavi süresi, hastanın durumuna, seçilen günlük doza ve eşzamanlı immüns üpresif rejime 
bağlı olarak 5 ile 14 gün arasında  değişir.  
 
Allojenik solid organ transplantasyonunu takiben kortikosteroide dirençli akut rejeksiyonun 
tedavisi  
Tavsiye edilen GRAFALON doz aralığı 3 ile 5 mg/kg/gün'dür. En yaygın kullanılan dozajlar   
3 ile 4 mg/kg/gün arasındadır. Tedavi süresi, nakledilen organın durumuna ve vücudun verdiği 
klinik  tepkiye  bağlı  olarak  genelde 5 ile 14 gün arasında değişir. 
 
Allojenik kök hücre  transplantasyonundan (SCT) sonra yetişkinlerde Graft -Versus- Host 
hastalığının (GVHD) önlenmesi  
Kök hücre transplantasyonuna yönelik miyeloablatif hazırlama rejimi kapsamında, tavsiye edilen GRAFALON dozu, genellikle kök hücre transplantasyonundan önceki 1- 3 gün içinde 
başlanarak uygulanmak üzere 20 mg/kg/gün’dür.  
 
Uygulama şekli  
İntravenöz kullanım (seyreltme sonrası) 
GRAFALON,  pH değeri  3,7 ± 0,3 olan, hipotonik  bir infüzyon çözeltisi  konsantresidir,  doğrudan 
enjekte edilmez. Hastaya intravenöz uygulanmadan önce 9 mg/mL (% 0,9) sodyum klorür 
çözeltisinde seyreltilmesi gerekmektedir. Gerekli osmolaliteyi sağlamak için 1:7 oranında bir 
seyreltme  (Her 1 mL GRAFALON’a  6 mL sodyum  klorür solüsyonu eklenir) tavsiye  
edilmektedir. Daha büyük oranlarda seyreltme ve buna bağlı olarak pH değerinin yükselmesi 
durumunda parçacık  oluşumu baş gösterebilir.  Gözle  görülür şekilde partikül içeren  çözeltiler  
kullanılamaz.  
 
Solid organ transplantasyonlarında standart infüzyon süresi 4 saattir, kök hücre 
transplantasyonlarında ise 4 ila 12 saatlik infüzyon süreleri tavsiye edilmektedir. İntraoperatif uygulamalarda genellikle 0,5 ila 2 saat arasında infüzyon süreleri uygulanmaktadır.  3/14 
 Uygulama esnasında hastanın aşırı duyarlılık ve anafilaksiye dair herhangi bir semptom gösterip 
göstermediği yakın takibe alınmalıdır. GRAFALON’un ilk dozunun verilmesi sırasında, ilk 30 
dakikada daha düşük bir infüzyon hızı uygulanmalıdır. Herhangi bir intolerans semptomu 
görülmezse infüzyon hızı arttırılabilir. Hekim, anafilaktik veya anafilaktoid reaksiyon 
durumlarında derhal müdahale etmeye hazır olmalı ve uygun tıbbi tedaviye başlamalıdır.  
 
Santral venöz kateter ile yapılan infüzyona alternatif olarak; büyük, debisi yüksek periferik bir  
damar da seçilebilir. Sistemik ve lokal toleransı arttırmak açısından infüzyondan önce metil 
prednisolon ve/veya antihistaminik verilmesi tavsiye edilir. Enjeksiyon yerinde standart hijyen 
kurallarına uyulması, infüzyon hızının azaltılması ve/veya venöz g iriş noktasının değiştirilmesi 
gibi hususlar göz önünde bulundurulmalıdır.  
 
GRAFALON’a sodyum heparin katılamaz, aynı yoldan sodyum heparin verilemez  (bkz. Bölüm 
6.2). 
 
 
Özel popülasyonlara ilişkin ek bilgiler  
Böbrek / karaciğer yetmezliği  
Böbrek/ karaciğer  yetmezliği olan hastalarda özel bir doz ayarlamasına  gerek  yoktur. Karaciğer 
yetmezliğinde, trombosit ve koagülasyon parametrelerinin dikkatle izlenmesi tavsiye edilir. 
(Bkz. Bölüm 4.4. Özel kullanım uyarıları ve  önlemleri).  
 
Pediyatrik popülasyon  
Halihazırda eldeki mevcut bilgiler Bölüm 4.8 ve 5.1’de açıklanmaktadır, ancak pozolojiye 
ilişkin bir öneride bulunmak mümkün değildir. Mevcut bilgiler, çocuk hastalarda erişkin 
hastalara kıyasla farklı dozlara gereksinim olmadığını göstermektedir.  
 
Geriyatrik popülasyon  
Yaşlı hastalardaki ( ≥ 65 yaş) deneyimler sınırlıdır, ancak bu hastalarda diğer yaş gruplarına 
kıyasla farklı bir dozaja gereksinimi olduğuna dair bir bilgi bulunmamaktadır.  
 
4.3. Kontrendikasyonlar  
 
- Etkin maddeye veya yardımcı maddeler den herhangi birine karşı aşırı duyarlılık durumunda 
(Bkz. Bölüm 6.1.),  
- Yeterli terapötik kontrol altında olmayan bakteriyel, viral veya mikotik ve paraziter 
enfeksiyonlu  hastalarda,  
- Ağır trombositopenili (örn. 50.000 trombosit/ µL) solid organ transplantasyonu yapılan 
hastalarda (GRAFALON trombositopeniyi  ve dolayısıyla  kanama riskini arttırabilir)  
- Kök hücre transplantasyonlarının tedavinin bir parçası olarak gerçekleştirildiği durumlar 
haricinde malign tümörü olan hastalarda, kontrendikedir.  
 
4.4. Özel kullanım uyarıları ve  önlemleri  
 
Bulaşıcı ajanlara karşı uyarı  
İnsan kanından ya da plazmasından hazırlanan tıbbi ürünlerin kullanımı nedeniyle 
oluşacak enfeksiyonların önlenmesi için alınacak standart önlemler, donörlerin seçimi, her 
bir bağış ve plazma havuzlarının spesifik enfeksiyon işaretleri açısından kontrolü ve 
virüslerin inaktive edilmesi /uzaklaştırılması için etkili üretim adımlarının eklenmesidir. 
Buna rağmen, insan kanından yada plazmasından hazırlanan tıbbi ürünler uygulanacağı 
zaman, enfeksiyon ajanlarının bulaşmasıyla ortaya  çıkabilecek bulaşıcı hastalık olasılığı  4/14 
  
 
Gerektiğinde acil tedavinin sağlanabilmesi için GRAFALON uygulanan hastalar, donanım ve 
personel  açısından yeterli laboratuvar  ve tıbbi destek  olanaklarına  sahip  kurumlarda  bakılmalıdır. 
GRAFALON, kalifiye tıbbi gözetim altında uygulanmalı ve monitörize edilmelidir.  
 
Aşırı duyarlılık reaksiyonları  
GRAFALON kullanımı ile ilişkili aşırı duyarlılık reaksiyonları bildirilmiştir.  
İlk GRAFALON uygulamasından önce anamnez yoluyla hastada, özellikle tavşan proteinlerine 
karşı, alerjik yatkınlık olup olmadığının belirlenmesi tavsiye edilir.  
Tekrarlanan  GRAFALON tedavileri  ya da başka  üreticilerin  tavşan  immünoglobulini  preparatları 
ile yapılan tedaviler şeklindeki re -ekspozisyon durumlarında önceki GRAFALON tedavisinde 
hassasiyet  meydana  gelmiş  olabileceğinden, anafilaktik  reaksiyon  geliştirme  riski daha  yüksektir.  
 
Ağır trombositopeni  
GRAFALON trombositopeniyi  ve dolayısıyla kanama riskini arttırabileceğinden,  ağır 
trombositopeni  geliştiren  (trombosit/µ L oranı  50.000'den az olan)  solid organ 
transplantasyonu yapılan hastalarda, GRAFALON tedavisine ara verilmeli ya da tedavi 
durdurulmalıdır. Klinik personel gerekli acil önlemleri almak üzere hazırlıklı olmalıdır.  
 
Karaciğer hastalıkları  
GRAFALON’un, karaciğer hastalığı olan hastalara dikkatli uygulanması gerekmektedir. Önceki 
pıhtılaşma bozuklukları daha kötüye gidebilir. Trombosit ve koagülasyon parametrelerinin 
dikkatle izlenmesi tavsiye edi lir. 
 
Kardiyovasküler hastalıklar  
GRAFALON'un, kardiyovasküler hastalığı olduğu bilinen veya olmasından şüphe edilen 
hastalara dikkatli uygulanması gerekmektedir. Hipotansiyonu olan veya ortostatik semptomu 
(örn.bilinç kaybı, halsizlik, kusma, mide bulantısı gibi belirtiler) olan kardiyak 
dekompensasyonlu hastalarda infüzyonun yavaşlatılması/kesilmesi düşünülmelidir.  
 
Enfeksiyonlar  
İmmüns üpresif tedavi genel olarak enfeksiyon riskini arttırır. GRAFALON uygulanan 
hastalarda artan bakteriyel, viral, mi kotik ve/veya paraziter enfeksiyon riski söz konusudur. 
Takip ve tedavi ile ilgili uygun önlemlerinin alınması gerekir.  
Kök hücre transplantasyonu uygulanan hastalarda CMV  (Sitomegalovirüs ) ve EBV (Epstein -
Barr Virü s) durumunun izlenmesi ve yeterli preemptif tedavi uygulanması tavsiye edilir. 
tam olarak önlenemez. Bu durum , henüz bilinmeyen ya da yeni görülen virüsler ve diğer 
patojenler için de geçerlidir.  
 
GRAFALON için alınan  önlemlerin  insan immün  yetmezliği  virüsü  (HIV),  Hepatit  B virüsü 
(HBV) ve Hepatit  C virüsü  (HCV)  gibi zarflı  virüslere  ve Hepatit A ve Parvovirüs  B19 gibi 
zarfsız virüslere karşı  etkili  olduğu  kabul  edilmektedir.  
 
Bu ürün insan kanından elde edildiğinden, virüsler gibi enfeksiyöz ajanların ve teorik olarak Creutzfeldt -Jacob (CJD) hastalığı ajanlarının bulaşma riskini taşıyabilir.  
Hekim bu ürünlerin riskleri ve yararları hakkında hastaya bilgi vermelidir.  5/14 
 Aşılama  
Hastalar, GRAFALON ile tedavi sırasında uygulanan cansız aşıların daha az etkin olabileceği 
hakkında  bilgilendirilmelidir.  İmmün  sistemi bastırılmış  hastalarda zayıflatılmış  canlı  virüs  aşıları 
kontrendikedir.  
 
Sodyum:  
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında 
sodyum içermez. Kullanıma hazır infüzyon çözeltisinin sodyum içeriği daha yüksektir ve bu 
durum seyreltme için kullanılan sodyum klorür çözeltisindeki miktardan kaynaklanmaktadır.  
 Hayvansal kaynaklı madde:  
GRAFALON, etkin madde olarak tavşanlardan elde edilen anti “insan T - lenfosit”  
immünoglobulini içerir.  Etkin maddenin üretim sürecinde kültür ortamı olarak sığır serumu 
kullanılır. Son üründen sığır serumu tamamen uzaklaştırılmıştır.  
 İzlenebilirlik  
Biyolojik tıbbi ürünlerin izlenebilirliğini iyileştirmek üzere, uygulanan ürünün adı ve seri 
numarası açıkça kaydedilmelidir.  
 
4.5. Diğer tıbbi ürünlerle etkileşim ler ve diğer etkileşim  şekilleri  
Etkileşim çalışmaları yapılmamıştır. 
İmmünsüpresif tıbbi ürünler  
GRAFALON ile eşzamanlı olarak başka immüns üpresif tıbbi ürünler rutin olarak  
uygulanmaktadır. GRAFALON ile kortikosteroidler, purin antagonistleri, kalsinörin inhibitörleri 
veya mTOR inhibitörleri arasında doğrudan bir etkileşim gözlenmemiştir. Ancak, bu tıbbi 
ürünlerin eşzamanlı olarak verilmesi enfeksiyon, trombositopeni ve anemi risklerini arttırabilir. 
Bu yüzden, kombine immüns üpresif tedavi alan hastaların dikkatle izlenmesi ve gereken 
adaptasyonun yapılması tavsiye  edilir.  
 
Aşılama  
İmmün sistemi baskılanmış hastalarda zayıflatılmış canlı virüs aşıları kontrendikedir. Diğer 
aşılara karşı antikor yanıtı zayıf gerçekleşebilir (bakınız Bölüm 4.4.).  
 
Özel popülasyonlara ilişkin ek bilgiler  
Pediyatrik popülasyon 
Çocuk hastalarda deneyim sınırlıdır, ek bilgi bulunmamaktadır. 
 
Geriyatrik popülasyon  
Yaşlı hastalardaki ( ≥ 65 yaş) deneyimler sınırlıdır, ek bilgi bulunmamaktadır.  
4.6. Gebelik ve  laktasyon  Genel  
tavsiye  
Gebelik kategorisi C  
 
Çocuk doğurma potansiyeli bulunan kadınlar / Doğum kontrolü ( Kontrasepsiyon)  
  Veri bulunmamaktadır. 
 6/14 
 Gebelik dönemi  
GRAFALON’un gebe kadınlarda kullanımına ilişkin yeterli veri mevcut değildir . 
Hayvanlar üzerinde yapılan çalışmalar, gebelik/ ve-veya/ embriyonal / fetal gelişim/ ve-veya / 
doğum/ ve -veya / doğum sonrası gelişim üzerindeki etkiler bakımından yetersizdir (Bkz. Bölüm 
5.3.). İnsanlara  yönelik potansiyel risk bilinmemektedir.  
 
Tedavi için karar, hastanın durumu göz önünde bulundurularak ve ilacın  yararları/riskleri 
değerlendirilerek  ilgili  hekim  tarafından  verilmelidir.  
 
Laktasyon dönemi  
GRAFALON’un emziren kadınlarda kullanımına ilişkin yeterli veri mevcut değildir. İnsan  
IgG’sinin plasenta bariyerini geç ebildiği veya anne sütüne geçebildiği göz önünde 
bulundurulmalıdır.  
 
Tedavi için karar, hastanın durumu göz önünde bulundurularak ve ilacın yararları/riskleri 
değerlendirilerek ilgili hekim tarafından verilmelidir.  
 
Üreme yeteneği  (fertilite ) 
İnsanlardaki üreme yeteneği ni (fertiliteyi)  etkileyip etkilemediği bilinmemektedir.  
 
4.7. Araç ve makine kullanımı üzerindeki  etkiler  
 
Geçerli değildir.  
 
4.8. İstenmeyen  etkiler  
 
Güvenlilik profili özeti  
GRAFALON immüns üpresif özellikleri olan bir immünoglobulindir. Bu grup ürünlerle ilgili 
olarak  iyi bilinen advers  etkiler; sitokin  salınımı ile ilişkili semptomlar,  anafilaksi  ve diğer  alerjik 
vakalar şeklindeki aşırı duyarlılık reaksiyonları, enfeksiyon duyarlılığında artış ve malignansi 
oluşumları nı içermektedir.  
 
Bu bölümde açıklanan advers reaksiyonlar ve sıklığı, rejeksiyon önleme endikasyonlu böbrek 
transplantasyonu yapılan (136 hasta) ve allojenik kök hücre transplantasyonu öncesi hazırlanan 
(106 hasta)  toplam  242 hastanın  katıldığı  6 klinik  araştırmaya  dayanan entegre  güvenlilik analizi 
ile incelenmiştir. İncelenen hastaların %94'ünde en az bir advers etki görülmüştür. Rapor edilen 
advers reaksiyonlar kısmen ilgili prosedürlerden, yani renal transplantasyonlardan (idrar yolları 
enfeksi yonu, böbrek yetmezliği) ve allojenik kök hücre transplantasyonlarından (pansitopeni, 
mukozal enflamasyon) sonra tipik olarak baş gösteren yaygın komplikasyonlardan 
kaynaklanmaktadır.  
 
Aşağıdaki tabloda GRAFALON ile bildirilen advers reaksiyonlar listelenm iş ve sıklık ve sistem 
organ sınıfına göre sınıflandırılmıştır.  
 
Sıklık gruplandırmaları aşağıdaki skalaya göre tanımlanmıştır: 
 
Çok yaygın ( ≥1/10); yaygın ( ≥1/100 ile <1/10); yaygın olmayan ( ≥1/1.000 ile <1/100); seyrek 
(<1/1.000); çok seyrek (<1/10.000); bilinmiyor (eldeki verilerden hareketle tahmin edilemiyor)  
 
Her sıklık gruplandırmasında istenmeyen etkiler azalan ciddiliğe göre sıraya koyulmuştur.  
 7/14 
 Advers reaksiyonların listesi  
Enfeksiyonlar ve enfestasyonlar  
Çok yaygın CMV enfeksiyonu*, idrar yolu enfeksiyonu*  
Yaygın Bakteriyel sepsis**, zatürre**,  piyelonefrit*, herpes  enfeksiyonu,   
influenza, oral kandidiy az, bronşit, rinit, sinüzit, nazofarinjit, cilt  
enfeksiyonu  
Yaygın olmayan Kateter yeri enfeksiyonu, Epstein -Barr virü s enfeksiyonu,  
                                               gastrointestinal enfeksiyon, erizipel, yara enfeksiyonu  
(Kistler ve polipler de dahil olmak üzere) iyi huylu  vekötü huylu neoplazmalar  
Yaygın Lenfoproliferatif bozukluk* 
 
Kan ve lenf sistemi hastalıkları  
Çok yaygın                             Anemi  
Yaygın Pansitopeni**, trombositopeni, lökopeni  
Yaygın olmayan Polisitemi  
 
Bağışıklık sistemi hastalıkları  
Yaygın Anafilaktik şok**/anafilaktik reaksiyon, aşırı duyarlılık  
 
Metabolizma ve beslenme hastalıkları  
Yaygın Hiperlipidemi  
Yaygın olmayan Vücutta sıvı toplanması,  hiperkolesterolemi  
 
Sinir sistemi hastalıkları  
Çok yaygın Baş ağrısı,  titreme  
Yaygın Parestezi  
 
Göz hastalıkları  
Yaygın Fotofobi  
 
Kardiyak hastalıklar  
Yaygın Taşikardi  
 
Vasküler hastalıklar  
Çok yaygın Yüzde ve boyunda  kızarma  
Yaygın Hipotansiyon*, venooklüzif hastalık, hipertansiyon 
Yaygın olmayan Şok**, lenfosel  
 
Solunum , göğüs bozuklukları ve mediastinal hastalıklar  
Çok yaygın Nefes darlığı 
Yaygın Öksürük, epistaksi  
 
Gastrointestinal hastalıklar  
Çok yaygın Kusma, mide bulantısı, ishal, karın ağrısı  
Yaygın Stomatit  
Yaygın olmayan Reflü özofajit, dispepsi  
 
Hepato -bilier hastalıklar  
Yaygın Hiperbilirubinemi  
 8/14 
 Deri ve deri altı doku hastalıkları  
Yaygın Eritem, şiddetli kaşıntı (prürit),  döküntü 
Yaygın olmayan İlaç erüpsiyonu 
 
Kas- iskelet bozuklukları, bağ doku ve kemik hastalıkları  
Yaygın Miyalji, artralji, sırt ağrısı, müsküloskeletal katılık 
 
Böbrek ve idrar hastalıkları  
Yaygın Renal tübüler nekroz*, hematüri  
Yaygın olmayan Böbrek yetmezliği**, renal nekroz* 
 
Genel bozukluklar ve uygulama bölgesine ilişkin hastalıklar  
Çok yaygın Pireksi**, grip nöbeti  
Yaygın Güçsüzlük, göğüs ağrısı, hipertermi, mukozal inflamasyon, 
periferik ödemler  
Yaygın olmayan Ödem  
 
Araştırmalar Yaygın Kan kreatinininde artış*, pozitif sitomegalovirüs antijeni, C - 
reaktif proteinde artış  
Yaygın olmayan Hepatik enzimlerde artış  
 
*   ciddi reaksiyon  
** bireysel hallerde fatal sonuç veren ciddi reaksiyon 
 
Seçili advers reaksiyonların tanımı  
Sitokin salımı ile ilişkili semptomlar  
Bu reaksiyonlar sitokin salınımına bağlı olarak baş gösterir ve ateş, grip nöbeti, baş ağrısı, 
bulantı, kusma, taşikardi ve kan dolaşımı değişimlerini içerir. Bu reaksiyonlar sitokin salımı 
sendromu olarak özetlenebilir. GRAFALON’un uygulanması sırasında veya sonrasında sık görülürler. Semptomlar  genellikle kolaylıkla kontrol altına alınabilir. Profilaktik ilaç  tedavisi 
yoluyla bu semptomları hafifletmek  mümkündür. 
 
Aşırı duyarlılık reaksiyonları  
Cilt kızarması,  döküntü, eritem,  ödem,  bronkospazmlı  veya bronkospazmsız  dispne  ve öksürük, 
uygulama sırasında  ve sonrasında  yaygın olarak  görülen reaksiyonlardır.  Bu reaksiyonlar  genel 
olarak tedaviye iyi yanıt verir. Uygun profilaktik ilaç tedavisi uygulayarak bu semptomları iyileştirmek mümkündür. Anafilaksi/anafilaktik şok görülürse, infüzyona derhal son verilmesi gerekir. GRAFALON'un uzun süreli  ve daha düşük dozajlı uygulandığı tedavi süreçlerinde 
görülen serum  hastalığı  nadiren  ağır seyreder  ve genellikle  semptomatik  tedaviye  iyi yanıt  verir.  
 
 
Hematolojik değişimler  
GRAFALON uygulamasının ardından, trombositopeni ve lökopeni olarak gözlemlenen 
trombosit ve lökosit sayımındaki geçici değişimler olmaktadır. GRAFALON uygulamalarının 
ardından anemi de çok yaygın olarak gözlemlenir.  
 9/14 
 Enfeksiyonlar  
İmmüns üpresif tedavi uygu lanan hastaların enfeksiyonlara karşı duyarlılığı daha yüksektir. 
GRAFALON uygulanan hastaların çoğu, solid organ transplantasyonunu izleyen ilk yıl 
içerisinde bakteriyel, viral veya mikotik kökenli enfeksiyonlar geliştirmiştir. İdrar yolu enfeksiyonları ç ok yaygın bakteriyel enfeksiyonlardır; çok yaygın viral enfeksiyonlar ise 
sitomegalovirüsünün (CMV) neden olduğu enfeksiyonlardır. Yaygın olarak bildirilen enfeksiyonlar arasında bakteriyel sepsis, bakteriyel zatürre, piyelonefrit, herpetik viral enfeksiyonlar ve oral kandidi yaz vardır. EBV / Epstein -Barr enfeksiyonları, CMV zatürresi ve 
CMV gastroenterit yaygın olmayan viral enfeksiyonlar arasındadır. Sistemik kandidi yaz 
yaygın olmayan bir fungal enfeksiyondur. Enfeksiyonların çoğunluğu  tedaviyle  
iyileştirilebilmektedir. Yaşamı  tehdit  eden  ve hatta  ölüme neden  olan enfeksiyonların varlığı  da 
bildirilmiştir.  Hastanın uygun şekilde moniterizasyonu ve profilaktik tedavisi, enfeksiyon 
oranını  azaltabilir.  
 
 
Malignite  
Genel olarak araştırmalara ve yayınlara bakıldığında GRAFALON tedavilerini izleyen 
malignite  vakaları  genellikle düşük olup bu vakaların  sayısı  diğer  immünsüpresif  medikasyon 
kombinasyonlarında gözlenen vakaların sayısı ile hemen hemen aynıdır. Post -transplant 
lenfoproliferatif hastalı k sadece  allojenik  kök hücre  transplantasyonu yapılan hastalarda  (%1,7) 
rapor  edilmiştir.  
 
Hemoliz  
Seyrek (her 1000 hastada 1’den az): GRAFALON uygulamasıyla ilişkili olarak hemoliz 
olayları bildirilmiş ve izole vakalarda fatal seyir görülmüştür. 
Özel popülasyonlara ilişkin ek bilgiler 
Pediyatrik popülasyon 
Eldeki mevcut  veri sınırlıdır.  Mevcut  bilgiler,  çocuk  hastalarda GRAFALON'un  güvenlik  
profilinin yetişkin hastalardakine göre önemli bir fark göstermediğine işaret  etmektedir.  
 
Yaşlı hastalar  
Yaşlılar (≥65 yaş) geçirdikleri uzun süreli kronik hastalıklar ve buna bağlı tedaviler nedeniyle 
genel immünosupresyona karşı daha duyarlı olabilirler. Ayrıca, immün sistem 
mekanizmalarındaki biyolojik düşüş nedeniyle de yaşlıların enfeksiyon geliştirme riskinin daha 
yüksek olduğu düşünülmektedir. Bununla  birlikte,  bu popülasyonda  GRAFALON  kullanımından 
kaynaklanan herhangi bir advers reaksiyon  raporlanmamıştır.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır.  Raporlama  yapılması,  ilacın  yarar/risk  dengesinin  sürekli  olarak  izlenmesine olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta: 
tufam@titck.gov.tr; tel: 0 800 314 00 08; faks: 0 312 218 35 99). 10/14 
 4.9. Doz aşımı ve  tedavisi  
 
Dozun aşılması durumunda, derhal geniş spektrumlu antibiyotik, antimikotik ve antiviral tedavi 
uygulanması tavsiye edilmektedir. GRAFALON tedavisi durdurulmalı ve eşzamanlı başka 
immüns üpresif tedaviler ise hemograma (özellikle lökositlere ve lenfositlere) göre 
ayarlanma lıdır. Trombosit sayımı yakından izlenmeli ve uygun görüldüğü şekilde replasman 
tedavisi başlatılmalıdır.  
 
 
5. FARMAKOLOJİK  ÖZELLİKLER  
 
5.1. Farmakodinamik özellikler  
Farmakoterapötik grubu: Antineoplastikler ve İmmünomodülatör Ajanlar/ Selektif 
İmmünosupresanlar   
ATC kodu:  L04AA04 
GRAFALON, bir lenfoblastoid hücre dizisi olan Jurkat hücreleriyle immünize edilmiş 
tavşanlardan elde edilen bir poliklonal anti -T-lenfosit immünoglobulinidir. T -hücre 
belirteçlerinin Jurkat hücreleri üzerindeki ekspresyonu GRAFALON'un lenfositler üzerindeki 
etkileriyle tutarlıdır. GRAFALON'un Jurkat hücrelerinin diğer yüzey antijenlerine karşı da antikor içerdiği belirlenmiştir.  
 
GRAFALON uygulanan hastalarda gerçekleştirilen lenfosit alt küme analizleri, Jurkat hücre 
dizisi tarafından ekspresyonu yapılan yüzey proteinlerini taşıyan lenfosit alt kümelerinde azalma 
olduğunu göstermektedir.  
GRAFALON, insan lenfositlerine karşı sitotoksik etkilidir. Veriler, aktifleştirilmiş lenfositlerin 
daha duyarlı olduğunu göstermekted ir. 
 
GRAFALON, T -hücrelerini (CD3 vasıtasıyla) veya lenfositleri aktifleştirmemiştir, ancak T - 
hücrelerinin bir anti- CD3 antikoru tarafından aktivasyonunu engellemiştir.  
 
GRAFALON, adezyon moleküllerine bağlanarak insan melanoma hücrelerinin göçünü azaltmı ştır. 
 
Domuz böbrekleri GRAFALON ile veya GRAFALON olmadan inkübe edilmiş insan 
lenfositleriyle perfüze edildiğinde, GRAFALON’un ilavesi ile böbrek damarlarında vasküler 
direncin düşmesi ve böbrekte daha az lenfosit tutulması, anti-adezif özelliklerle (anti- LFA-1 ve 
anti-ICAM -1 aktivitesi) açıklanabilir.  
 
GRAFALON, rhesus maymunlarında deri grefti ömrünü uzatmaktadır. Bu modelde 
immünosupresyon belirgin olup lökopeni ve lenfopeni gözlenmiştir. GRAFALON, cynomolgus 
maymunlarında iskemi / reperfüzyon hasarlarında lenfosit ve nötrofil adezyonunu engelleyerek 
faydalı bir etki göstermiştir.  
 
GRAFALON ile standart tedavi uygulanan renal transplant hastalarında lökosit ve trombosit 
sayısı önce düşmüş, ancak transplantasyonu izleyen 10 gün içerisind e tekrar normal düzeye 
dönmüştür. Lenfosit ve lenfosit alt popülasyonlarının sayımlarında da anlamlı bir düşüş 
görülmüştür.  CD2,  CD3,  CD4  ve CD8  sayımlarında  düşüş  izlenmiştir.  CD8  ilk 20 post-operatif  11/14 
 gün içerisinde normal düzeye dönmüş, ancak CD2, CD3 ve CD4 için aynı durum geçerli 
olmamıştır.  
 
Böbrek transplantasyonu yapılan hastalarda, uygulanan standart GRAFALON tedavisinin 
lenfosit alt popülasyonları üzerinde etkili olduğu ve CD4/CD8 oranında 66 aya kadar süren bir 
tersine dönüş gerçekleşt iği bildirilmiştir.  
 
9 mg/kg'lık tek bir yüksek GRAFALON  dozunun ardından,  TNF -α ve IL-10 yükselmiş,  IL-
12p40 hafifçe düşmüş, IL -12p70 ise stimüle  olmamıştır.  
 
Kök hücre transplantasyonu çalışması  
Uyumlu akraba dışı donör greftleriyle yapılan iki yıllık bir kök hücre transplantasyonu izleme 
çalışmasının sonuçları, standart GVHD profilaksisine ek olarak GRAFALON verilen 
hastalarda akut Graft -Versus- Host Hastalığı (aGVHD), kronik GVHD (kGVHD) ve GVHD 
ilişkili mortalite sıklığının azaldığını göstermiş tir. 
 
Metodlar:  
Araştırma  Avrupa  çapında  10 ülke ve 31 merkezde  Faz 3 prospektif, açık ve çok merkezli  bir 
çalışma şeklinde yürütülmüştür.  Hematolojik  maligniteli 202 erişkin  hasta,  Siklosporin  ve 
Metotreksata ilave olarak GRAFALON uygulanan veya uygulanmayan tedavi gruplarına göre 
randomize edilerek ayrılmıştır. Kök hücre transplantasyonundan önce Gün -3, Gün - 2 ve Gün 
-1'de       20 mg/kg GRAFALON uygulanmıştır. Myeloablatif hazırlığın ardından akraba dışı 
donörlerden periferik kan (n=164; %82) veya kemik iliği (n=37; %18) grefti nakledilen 201 hasta tam analiz seti kapsamına dahil edilmiştir ve randomize olarak belirlenen tedavi şekillerine göre analiz edilmiştir (GRAFALON n=103, kontrol n=98). Primer son nokta erken tedavi başarısızlığıdır: III- IV dereceli, ağır aGVHD veya transplantasyonu izleyen 100 gün 
içerisinde ölüm  gözlenmiştir.  
 
Sonuçlar:  
Siklosporin A ve Metotreksat ile uygulanan  standart GVHD profilaksisine GRAFALON 
eklendiğinde  tüm GVHD şekillerinin  sıklığı  gerilemiştir: Akut  GVHD (ağırlık  grupları  I-IV, II- 
IV ve III- IV) ve kronik GVHD (ağırlık grupları sınırlı ve yaygın). Tedavi grupları arasında 
tekrarlama, transplantasyonla ilişkili mortalite ve genel sağkalım bakımlarından fark  
görülmemiştir.  
 
Primer son nokta:  Erken  tedavi  başarısızlığı sıklığı,  %34,7 olan kontrol  grubuna  kıyasla, %21,4 
olarak gerçekleşmiştir (düzeltilmiş eşitsizlik oranı [odds ratio] 0,56, güven aralığı [GA] [0,28–  
1,11];  p=0,0983). 
 
GRAFALON grubunda kümülatif III -IV dereceli aGVHD sıklığı %11,7 kontrol grubunda ise  
%25,5 olarak gerçekleşmiştir (düzeltilmiş tehlike oranı [TO] 0,48, GA [0,24 -0,96];  p=0,0392). 
Kümülatif II -IV dereceli aGVHD sıklığı ise GRAFALON grubunda %33,0 kontrol  grubunda  
%52,0 dir. (düzeltilmiş TO 0,55, GA [0,35- 0,85]; p=0,0077). 
 
2 yıllık kümülatif yaygın kronik GVHD sıklığı %12,2'ye karşı %45,0 olarak belirlenmiştir 
(düzeltilmiş TO 0,196, GA [0,10- 0,39]; p<0,0001). 12/14  
 Şekil  1 GRAFALON grubunda kontrol  grubuna  
kıyasla kök hücre kaynağına ve hastalığın durumuna göre düz eltilmiş primer ve sekonder etkinlik parametreleri için 
göreceli risk (noktasal kestirimci ve %95 GA)  
 
Pediyatrik popülasyon  
GRAFALON'un çocuklarda kullanımına ilişkin birçok bildiri yayınlanmıştır. Bu bildiriler, bu 
ürün ile çocuk hastalardaki geniş deneyimi yansıtmakta ve çocuk hastalardaki güvenlik ve etkinlik profilleri ile yetişkin hastalardakiler arasında önemli bir fark olmadığını ortaya koymaktadır. Ancak, çocuk hastalarda dozaja ilişkin tam bir fikir birliği bulunmamaktadır. Pozoloji, 
yetişkinlerde olduğu gibi, çocuk hastalarda da endikasyon, uygulama rejimi ve diğer immüns üpresif ajanlarla kombinasyona bağlıdır. Hekim çocuk hastalarda uygun dozajı 
belirlerken bu faktörleri göz önünde bulundurmalıdır.  
 
5.2. Farmakokinetik özellikl er 
 
Farmakokinetik veriler toksikolojik çalışmaların toksikokinetik bölümlerinden elde edilmiştir. GRAFALON hızlı absorbe edilir ve eliminasyonu yavaştır. Sistemik maruz kalış, tüm doz düzeylerinde orantılı olmuş ve tekrarlanan dozlarda, cinsiyete göre değ işmeksizin, artmıştır. 
Prednisolon ile arasında herhangi bir ilaç -ilaç etkileşimi görülmemiştir.  
 
Emilim:  
 
GRAFALON, intravenöz uygulanır ve bu nedenle biyoyararlanımı %100’dür.  
 
13/14  
 Dağılım:  
GRAFALON'un yarı  ömrü yaklaşık 14 gün olup (7 gün süreyle 4 mg/kg/gün dozaj durumunda) 
doza ve uygulama süresine bağlı olarak bu süre 4 ile 45 gün arasında değişebilir.  
 
Biyotransformasyon:  
 
GRAFALON, diğer vücut proteinleri gibi protein metabolizmasına tabidir.  
Eliminasyon:  
 
Literatür araştırmaları, T -hücre spesifik antikorların total tavşan IgG'ine kıyasla daha hızlı 
elimine edildiğini göstermektedir.  
 
5.3. Klinik öncesi güvenlilik  verileri  
 
Non-klinik toksikoloji çalışmaları kapsamında GRAFALON’un tek -doz çalışması  tavşanlarda, 
cynomolgus maymunlarında ve rhesus ma ymunlarında; tekrarlanan -doz çalışması ise rhesus 
maymunlarında araştırılmıştır. GRAFALON'a karşı tolerans iyidir. Gözlemlenen bu etkilerin 
bazıları GRAFALON'un, immünosupresyon ve, başta T-lenfositler olmak üzere, lenfosit 
sayısında belirgin düşüş şeklind e kendini gösteren spesifik farmakodinamik etkisinden 
kaynaklanmaktadır. Yüksek dozlarda (250 ile 300 mg/kg), rhesus maymunlarında anafilaktik 
reaksiyonlar gözlenmiştir. Prednisolon ile birlikte uygulanması GRAFALON'un toksisitesini 
azaltmıştır. Serum hastalığı görülmemiş ve klinik belirtilerde GRAFALON'un tek başına 
uygulandığı duruma kıyasla belirgin bir düzelme  olmuştur.  
 
Kedilerde yapılan bir güvenlilik farmakolojisi çalışmasında MSS, kardiyovasküler veya solunum 
sistemleri üzerinde bir etki görülmemiştir.  
 
Genotoksik  aktivite, bölgesel  tahrişler  ve anti-glomerüler bazal  membran  antikorları 
gözlemlenmemiştir. Karsinojenite veya reprodüktif toksisite çalışmaları yapılmamıştır.  
 
6. FARMASÖTİK  ÖZELLİKLER  
 
6.1. Yardımcı maddeler  listesi  
 
Sodyum  dihidrojen fosfat dihidrat 
Fosforik asit (% 85) (pH ayarı için) Enjeksiyonluk su 
 
6.2. Geçimsizlikler  
 
GRAFALON infüzyon çözeltisi  konsantresi  glukoz,  kan, kan türevleri,  lipit içeren  çözeltiler  ve 
sodyum heparinle  karıştırılmamalıdır.  
 
6.3. Raf ömrü  
 
Raf ömrü 36 aydır.  
 
Seyreltilmiş solüsyonların oda sıcaklığında 24 saat süreyle kimyasal ve fiziksel açıdan kullanılırlığını koruduğu kanıtlanmıştır. Ancak seyreltilen ürün, mikrobiyolojik açıdan derhal 14/14 
 kullanılmalıdır. Eğer derhal kullanılmazsa, kullanıma kadar geçen süreden  ve saklama 
şartlarından uygulayıcı sorumludur.  
 
6.4. Saklamaya yönelik özel  uyarılar  
 
2°C-8°C arasında buzdolabında saklayınız. Dondurmayınız. Donmuş ürünleri çözüp 
kullanmayınız.  
Işıktan koruyunuz, bunun için flakonu kutusunda saklayınız. 
Seyreltilmiş tıbbi ürünün saklama koşulları için Bölüm 6.3.'e bakınız.  
 
6.5. Ambalajın niteliği ve  içeriği  
 
5 mL çözelti içeren 1 flakonluk veya 10 flakonluk ambalaj.  
 
6.6. Beşeri tıbbi üründen arta kalan maddelerin imhası ve di ğer özel  önlemler  
 
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve 
“Ambalaj atıklarının kontrolü yönetmeliği”ne uygun olarak imha edilmelidir.  
 
7. RUHSAT  SAHİBİ  
 
FRESENIUS MEDİKAL HİZMETLER A.Ş.  
Rüzgarlıbahçe Mah. Cumhuriyet Cad. Hasoğlu Plaza 
No: 39 Kat: 7, 34805 Kavacık / İstanbul  / TÜRKİYE  
Tel: (0216) 680 29 86 
Fax: (0216) 680 29 88 Web: www.freseniusmedicalcare.com.tr  
 
8. RUHSAT NUMARASI  (LARI):  
 
25 
 
9. İLK RUHSAT TARİHİ / RUHSAT YENİLEME TARİHİ  
 
İlk ruhsat tarihi: 16  Ocak 2008 
Ruhsat yenileme tarihi: 31 Mart 2014  
 
 
10. KÜB’ÜN YENİLENME TARİHİ  
 