   1  KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
CLINDOXYL %5+%1 Jel  
  
2. KALİTATİF VE KANTİTATİF BİLEŞİM  
 
Etkin maddeler:  
1 gram jel:  
% 1 a/a (10 mg/g) klindamisine eşdeğer % 1,28 a/a klindamisin fosfat, %5 a/a (50 mg/g) 
susuz benzoil peroksit’e eşdeğer % 6,67 a/a sulu formda benzoil peroksit içerir.  
 
Yardımcı maddeler:  
Yardımcı maddeler için Bölüm 6.1’e bakınız.  
 
3. FARMASÖTİK FORM  
Jel  
Rengi, beyazdan hafif sarıya kadar değişen homojen jel.  
 
4. KLİNİK ÖZELLİKLER  
4.1. Terapötik endikasyonlar  
Günde bir kez uygulanan jel, 12 yaş ve üzerindeki ergenlerde ve yetişkinlerde akne vulgarisin 
topikal tedavisinde kullanılır. (bkz. bölüm 4.4 ve 5.1). 
 
Antibakteriyel ajanların uygun kullanımına ilişkin lokal kılavuzlar dikkate alınmalıdır. 
 
4.2. Pozoloji ve uygulama şekli  
Pozoloji / uygulama sıklığı ve süresi:  
Erişkinlerde ve Ergenlik Döneminde Kullanımı (12 yaş ve üzeri ergen ve yetişkinlerde) 
Hekim tarafından başka şekilde önerilmediği takdirde, CLINDOXYL günde 1 kez akşamları 
etkilenen bölgeye uygulanmalıdır.  
 
Aşırı uygulamalar etkililiği arttırmadığı gibi iritasyona sebep olabilir. 
 
Eğer aşırı kuruluk ya da soyulma görülürse kullanım sıklığı azaltılmalı ya da uygulamaya 
geçici olarak ara verilmelidir (bkz. Bölüm 4.4).  
 
İnflamatuvar veya inflamatuvar olmayan lezyonlardaki terapötik etki görülme süresi 2-5 
haftayı bulabilir. (bkz. Bölüm 5.1) 
  
CLINDOXYL’in etkililiği ve güvenliliği akne vulgaris klinik araştırmalarında 12 haftadan 
fazla çalışılmamıştır. CLINDOXYL ile tedavi 12 haftadan fazla sürmemelidir.  
 
Uygulama şekli:  
Haricen kullanılır. CLINDOXYL günde 1 kez akşamları, cilt ılık su ile yıkanıp kurulandıktan 
sonra, lezyonlu bölgelere yaygın olarak ince bir tabaka şeklinde uygulanmalıdır.  
 
Eğer jel cilt üzerine kolayca sürülmüyorsa, çok fazla miktar uygulanıyor demektir.  
 
Uygulama sonrasında eller yıkanmalıdır. Gerektiğinde nemlendirici kullanılabilir.     2 Özel popülasyonlara ilişkin ek bilgiler:  
Böbrek / Karaciğer yetmezliği:  
Özel kullanımı yoktur. 
 
Pediyatrik popülasyon:  
12 yaşın altındaki çocuklarda CLINDOXYL’in etkililiği ve güvenliliği belirlenmemiştir. Bu 
nedenle bu popülasyondaki kullanımı önerilmemektedir. 
 
Geriyatrik popülasyon:  
Yaşlılarda özel kullanım önerisi yoktur.  
 
4.3. Kontrendikasyonlar  
CLINDOXYL, klindamisin, linkomisin, benzoil peroksit ve formülasyonunda bulunan 
yardımcı maddelere (bkz. Bölüm 6.1) karşı aşırı duyarlılığı olan kişilerde kullanılmamalıdır.  
 
4.4. Özel kullanım uyarıları ve önlemleri  
Ağız, göz, dudak, mukoz membranlar, egzamalı ve hasarlı cilt ile temas ettirilmemelidir. 
Hassas cilt bölgelerine dikkatle uygulanmalıdır. Kazara göz ile temas olursa bol su ile 
yıkanmalıdır.  
 
CLINDOXYL, daha önceden bölgesel enterit (Crohn’s hastalığı), ülseratif kolit veya 
antibiyotiklerin neden olduğu kolit geçirmiş hastalarda dikkatli kullanılmalıdır. 
 
CLINDOXYL kullanımı ile ciltte daha fazla kuruma görülebileceğinden atopik hastalarda da 
dikkatli kullanılmalıdır. 
 
Tedavinin ilk haftalarında hastaların çoğunda soyulma ve kızarıklıkta artış ortaya 
çıkmaktadır. Bu yan etkilerin şiddetine göre hastalar akne oluşumuna sebep olmayacak 
nemlendirici kullanabilir, klindamisin/benzoil peroksit uygulama sıklığını geçici olarak 
azaltabilir ya da kesebilir; bununla birlikte günde bir kereden daha az kullanım için etkinlik 
saptanmamıştır.    
 
Eşzamanlı topikal akne tedavisi dikkatli kullanılmalıdır; özellikle soyulmaya yol açan, abrazif 
ilaçlarla bazen şiddetli olabilen kümülatif iritasyon ortaya çıkabilir.  
 
Aşırı lokal iritasyon (örn. şiddetli eritem, şiddetli kuruluk ve kaşıntı, şiddetli batma/yanma) 
görüldüğü takdirde klindamisin/benzoil peroksit uygulaması kesilmelidir.  
 
Benzoil peroksit güneş ışığına duyarlılığı artırabilir; ultraviyole lambası kullanılmamalı, 
planlı ya da uzun süreli güneş ışığından kaçınılmalı ya da en aza indirilmelidir. Güçlü güneş 
ışığına maruziyet önlenemediğinde hastalara güneş koruyucu ürünler ve koruyucu giysiler 
kullanmaları önerilmelidir.  
Güneş yanığı olan bir hastada yanık düzelmeden klindamisin/benzoil peroksit 
kullanılmamalıdır.   
Saçları veya renkli giysileri beyazlatabilir. Saça, giysilere, mobilya ya da halıya temastan 
kaçınılmalıdır.   
    3 Psödomembranöz kolit klindamisin dahil olmak üzere neredeyse bütün antibakteriyel ilaçlarla 
bildirilmiştir; tedavi kesilmesinden sonra birkaç haftada başlamak üzere hafif dereceden 
yaşamı tehdit eden şiddete kadar olabilir.  Uzun süreli veya şiddetli diyare veya karın 
bölgesinde kramp görülürse, bu semptomlar antibiyotiğe bağlı kolitin göstergesi 
olabileceğinden, CLINDOXYL ile tedavi hemen durdurulmalıdır. Clostridium difficile  ve 
toksin değerlendirilmesi ve gerekirse kolonoskopi gibi uygun tanı yöntemleri uygulanmalı ve 
kolit için tedavi seçenekleri değerlendirilmelidir.  
Yakın zamanda sistemik ya da topikal klindamisin ya da eritromisin kullanma öyküsü olan 
hastalarda önceden antimikrobiyal direnci olan Propionibacterium acnes ve komensal flora 
bulunması daha olasıdır. (bkz. Bölüm 5.1) 
Çapraz direnç 
Klindamisine direnç sıklıkla eritromisin direnci ile ilişkilidir. Klindamisin ile linkomisin 
arasında çapraz direnç gösterilmiştir. (bkz. Bölüm 4.5) 
4.5. Diğer tıbbi ürünler ile etkileşimler ve diğer etkileşim şekilleri  
CLINDOXYL ile diğer ilaçlarla etkileşim üzerine resmi çalışma yapılmamıştır.  
 
CLINDOXYL klindamisin bileşeninin olası antagonizması nedeniyle eritromisin içeren 
ilaçlarla birlikte kullanılmamalıdır.  
 
Klindamisinin nöromusküler blokaj özelliği gösterilmiştir; diğer nöromusküler blokaj yapan 
ilaçların etkisini artırabilir. Bu nedenle CLINDOXYL bu ilaçları kullanan hastalarda dikkatli 
kullanılmalıdır.   
  
CLINDOXYL’in tretinoin, izotretinoin ve tazaroten içeren topikal akne preparatları ile 
eşzamanlı kullanımından kaçınılmalıdır; benzoil peroksit etkililiğini azaltabilir ve iritasyonu 
artırabilir. Kombinasyon tedavisi gerektiğinde ilaçlar günün farklı saatlerinde (örn. biri sabah 
diğeri akşam)  uygulanmalıdır.  
 
Topikal benzoil peroksit içeren ilaçların topikal sülfonamid içeren ilaçlarla birlikte 
kullanılması deri ve yüzde kıllanma ve geçici renk değişikliğine (sarı/turuncu) neden olabilir.   
 
Daha fazla iritan etki görülebileceğinden topikal antibiyotikler, tedavi edici veya “peeling” 
özellikli sabun ve temizleyiciler, güçlü kurutucu etkisi olan sabun ve kozmetikler, yüksek 
konsantrasyonda alkol ve/veya astrenjan içeren ürünler ile birlikte dikkatli kullanılmalıdır. 
 
Özel popülasyonlara ilişkin ek bilgiler 
Özel popülasyonlar için özel bir öneri bulunmamaktadır. 
 
Pediyatrik popülasyon 
Pediyatrik popülasyon için özel bir öneri bulunmamaktadır. 
 
4.6. Gebelik ve laktasyon  
Genel tavsiye  
Gebelik kategorisi: C 
  
 
    4 Çocuk doğurma potansiyeli bulunan kadınlar / Doğum kontrolü (Kontrasepsiyon)  
Uygun korunma yöntemi uygulayan çocuk doğurma potansiyeli bulunan kadınlar için 
herhangi bir kontrendikasyon yoktur. Gebe kadınlarda klinik çalışma olmadığından 
CLINDOXYL korunma yöntemi uygulamayan kadınlarda dikkatle kullanılmalıdır.  
 
Gebelik dönemi  
CLINDOXYL’in gebelerde kullanımı ile ilgili yeterli bilgi bulunmamaktadır. CLINDOXYL 
veya benzoil peroksit ile hayvanlarda üreme ve gelişmenin değerlendirildiği çalışmalar 
gerçekleştirilmemiştir. Gebe kadınlarda klindamisin ve benzoil peroksitin tek başına 
kullanıldığı sınırlı veriler bulunmaktadır. Gebeliğin ilk üç ayında klindamisin ile tedavi 
edilmiş sınırlı sayıda kadından alınan bilgiler, gebelik veya fetüs/yeni doğan bebeğin sağlığı 
üzerine olumsuz etkisinin olmadığını göstermiştir.  
 
Klindamisinin, subkutan ve oral dozlarının kullanıldığı, sıçan ve farelerde yapılan üreme 
çalışmalarında, klindamisin ile ilişkili fertilite bozukluğu veya fetüs üzerindeki zararına dair 
kanıt bulunmamıştır.  
 
CLINDOXYL Jel’in gebe kadınlardaki güvenilirliği kanıtlanmamıştır. Bu nedenle, gebelikte 
doktor tarafından risk/yarar değerlendirilmesi yapıldıktan sonra kullanılmalıdır.  
 
Laktasyon dönemi  
CLINDOXYL Jel’in emzirme sırasında kullanımı ile ilgili bir çalışma bulunmamaktadır. 
Bununla birlikte perkütan klindamisin ve benzoil peroksit emilimi düşüktür; klindamisin veya 
benzoil peroksitin CLINDOXYL Jel kullanımını takiben anne sütüne geçip geçmediği 
bilinmemektedir. Oral ve parenteral klindamisin uygulamasının anne sütünde klindamisin 
görülmesi ile sonuçlandığı bildirilmiştir. Bu nedenle CLINDOXYL Jel emzirme sırasında 
sadece beklenen fayda bebek için potansiyel riske gerekçe sağlarsa kullanılmalıdır. 
 
Emzirme sırasında kullanılırsa bebeğin kazayla yutmasından kaçınmak üzere CLINDOXYL 
Jel meme bölgesine uygulanmamalıdır. 
 
Üreme yeteneği / Fertilite  
Üreme yeteneği üzerinde etkisi ile ilgili bilgi bulunmamaktadır.  
 
4.7. Araç ve makine kullanımı üzerindeki etkiler  
Klindamisin ve benzoil peroksit kombinasyonunun araç ve makine kullanımı üzerindeki 
etkilerine ilişkin herhangi bir çalışma yürütülmemiştir. Ancak klindamisin ve benzoil peroksit 
kombinasyonunun yan etki profilinden bu aktiviteler üzerinde herhangi bir zararlı etki 
beklenmemektedir. 
 
4.8. İstenmeyen etkiler  
Yan etkilerin sıklık gruplandırması şöyledir:  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle 
tahmin edilemiyor).  
 
Deri ve deri altı dokusu hastalıkları 
Çok yaygın: Eritem, soyulma, kuruluk (genellikle hafif şiddette bildirilmiştir) 
Yaygın: Yanma hissi  
Yaygın olmayan: Dermatit, kaşıntı, eritematöz döküntü, akne durumunun kötüleşmesi     5 Sinir sistemi hastalıkları  
Yaygın olmayan: Parestezi  
 
Pazarlama sonrası deneyim 
Bu raporlar belirsiz büyüklükteki bir popülasyona ait olduğundan ve değişken faktörlere bağlı 
olduğundan, sıklıklarını güvenilir bir şekilde tahmin etmek mümkün değildir ancak sistemik 
reaksiyonlar nadiren görülür. 
 
Bağışıklık sistemi hastalıkları 
Bilinmiyor:  Hipersensitivite ve anafilaksi dahil olmak üzere alerjik reaksiyonlar 
 
Gastrointestinal sistem hastalıkları 
Bilinmiyor:  Kolit (psödomembranöz kolit dahil), hemorajik diyare, diyare, karın ağrısı 
 
Deri ve deri altı dokusu hastalıkları  
Bilinmiyor:  Ürtiker 
 
Genel bozukluklar ve uygulama yeri hastalıkları  
Bilinmiyor:  Renk değişikliği dahil uygulama yeri reaksiyonları  
 
Yukarıda belirtilen yan etkilere ilave olarak topikal %1 klindamisin / %3 benzoil peroksit jel 
ile yapılan bir merkezi klinik araştırmada uygulama bölgesinde yaygın olarak fotosensitivite 
reaksiyonları rapor edilmiştir.  
 
Ayrıca, sadece topikal klindamisinin uygulandığı çalışmalarda ise baş ağrısı ve uygulama 
bölgesinde ağrı yaygın olarak rapor edilmiştir.  
 
Lokal tolerabilite: 
CLINDOXYL jel ile yürütülen 5 klinik çalışma boyunca tüm hastalar eritem, soyulma, yanma 
hissi ve kuruluk açısından derecelendirmeye tabi tutulmuştur (0=mevcut değil, 1=hafif, 
2=orta, 3=şiddetli). Hastalarda tedavi öncesi ve sonrası semptomların görülme yüzdesi 
aşağıdaki tabloda belirtilmiştir:  
 
Faz 3 çalışmaları sırasında CLINDOXYL grubu (N=397) için lokal tolerabilite 
değerlendirmesi 
 Tedaviden önce (başlangıç ) Tedavi süresince  
 Hafif Orta Şiddetli Hafif Orta Şiddetli 
Eritem % 28 %3 0 %26 %5 0 
Soyulma  %6 <%1 0 %17 %2 0 
Yanma hissi  %3 <%1 0 %5 <%1 0 
Kuruluk  %6 <%1 0 %15 %1 0 
 
Şüpheli advers reaksiyonların raporlanması 
Ruhsatlandırma sonrası şüpheli ilaç advers reaksiyonlarının raporlanması büyük önem  
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)‘ne bildirmeleri gerekmektedir. ( www.titck.gov.tr ; e-
posta: tufam@titck.gov.tr; tel: 0800 314 00 08; faks: 0312 218 35 99)  
 
    6 4.9. Doz aşımı ve tedavisi  
CLINDOXYL’in aşırı uygulanması şiddetli iritasyona yol açabilir. Bu durumda derinin 
durumu düzelene kadar uygulama kesilmelidir.  
 
Topikal benzoil peroksit genellikle sistemik etki oluşturacak düzeyde emilmez.  
 
Topikal klindamisinin aşırı uygulanması sistemik etki oluşturacak düzeyde emilmesine yol 
açabilir.  
 
CLINDOXYL’in kaza ile yutulması sonucu klindamisinin sistemik uygulamasında gözlenen 
gastrointestinal advers reaksiyonlar ortaya çıkabilir.  
 
Aşırı uygulama sebebiyle oluşan iritasyonu iyileştirmek için uygun semptomatik tedavi 
uygulanmalıdır.  
 
Kazayla yutulması durumunda klinik izlem başlatılmalı ve mümkünse Ulusal Zehir 
Merkezinin önerilerine uyulmalıdır. 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup: Anti-akne preparatları, Akne tedavisi için antiinfektifler 
ATC Kodu: D10AF51 
 
Klindamisin:  
Klindamisin, Gram pozitif aerob bakterilere ve anaerob bakterilerin çoğuna karşı 
bakteriostatik etkili, linkozamid grubu bir antibiyotiktir. Klindamisin gibi linkozamidler, 
bakteri ribozomunun 23S alt ünitesine bağlanır ve protein sentezinin erken evresini inhibe 
eder. Klindamisin, esas olarak bakteriyostatik etkili olmasına rağmen, yüksek 
konsantrasyonlarda duyarlı türlere karşı yavaş bakterisidal etki de gösterebilir.  
 
İn vitro şartlarda klindamisin fosfat, inaktif olmasına rağmen, in vivo ortamda hızla hidroliz 
edilerek antibakteriyel etkili aktif klindamisine dönüştürülür.  
 
Klindamisinin komedonlu hastalarda Propionibacterium acnes türlerine karşı olan klinik 
aktivitesinin yeterli düzeyde olduğu gösterilmiştir. Klindamisin, in vitro ortamda bütün 
Propionibacterium acnes kültürlerini inhibe eder (MIC 0,4 mcg/ml). Klindamisin uygulaması 
sonrasında cilt yüzeyindeki serbest yağ asitlerinin düzeyi, yaklaşık olarak %14’den %2’ye 
inmiştir. Klindamisin lökosit kemotaksisini baskılayarak inflamasyonu azaltır.    
 
Benzoil peroksit:  
Benzoil peroksit, komedon gelişiminin tüm evrelerinde hafif keratolitik etkilidir. Akne 
vulgaris’e neden olan Propionibacterium acnes ’e karşı bakterisidal etkili, okside edici bir 
ajandır. Ayrıca, akneyle ilgili aşırı sebum üretimini azaltarak sebostatik etki gösterir.  
 
CLINDOXYL, hafif keratolitik ve antibakteriyel özelliklerin kombinasyonu ile hafif ve orta 
şiddetli akne vulgaris’in özellikle inflamasyonlu lezyonlarına karşı etki sağlar.  
    7 Kazanılmış direncin prevalansı belirli türler için coğrafi olarak ve zaman ile 
değişebilmektedir. Özellikle şiddetli enfeksiyon tedavilerinde direnç gelişimi ile ilgili 
bölgesel özelliklerin bilinmesi gereklidir.  
 
Benzoil peroksitin dahil edilmesi, klindamisine dirençli organizmaların ortaya çıkma 
potansiyelini azaltır. Her iki etkin maddenin bir üründe bulunması daha uygun olup, hastanın 
tedaviye uyumunu sağlamaktadır. 
 
Klinik etkililik ve güvenlilik 
Yüz bölgesinde inflamasyonlu ve inflamasyonsuz lezyonların bulunduğu akne vulgarisi olan 
1318 hastanın katıldığı randomize, çift-kör beş klinik çalışmada, 396 hasta CLINDOXYL, 
396 hasta benzoil peroksit, 349 hasta klindamisin ve 177 hasta sadece sıvağ kullanmıştır.  
 
Tedavi 11 hafta boyunca günde bir kez uygulama ile yapılmış ve 2., 5., 8. ve 11. haftalarda 
lezyonlar sayılıp, hastalar değerlendirilmiştir. 
 
11 hafta sonra lezyonların sayısındaki ortalama değişiklikler, yüzdesel olarak aşağıdaki 
tabloda gösterilmiştir. 
 
11 hafta sonra lezyonların sayısındaki ortalama azalma yüzdesi 
 Çalışma 
150  
(n = 120)  Çalışma 
151  
(n = 273)  Çalışma 
152  
(n = 280)  Çalışma 
156  
(n = 287)  Çalışma 
158*  
(n = 358)  
İnflamasyonlu lezyonlar  
CLINDOXYL  65 56 42 57 52 
Benzoil peroksit  36 37 32 57 41 
Klindamisin  34 30 38 49 33 
Sıvağ  19 -0,4 29 - 29  
İnflamasyonsuz lezyonlar  
CLINDOXYL  27 37 24 39 25 
Benzoil peroksit 12 30 16 29 23 
Klindamisin   -4 13 11 18 17 
Sıvağ  -9 -5 17 - -7 
Total lezyonlar (inflamasyonlu ve inflamasyonsuz lezyonlar) 
CLINDOXYL  41 45 31 50 41 
Benzoil peroksit  20 35 23 43 34 
Klindamisin  11 22 22 33 26 
Sıvağ  1 -1 22 - 16 
* Merkezi çalışma: İstatistiksel olarak anlamlı değişiklikler koyu renk ile gösterilmiştir. 
 
Çalışmaların hepsinde, CLINDOXYL tedavisi ile total lezyon sayısındaki azalma, tek başına 
kullanılan klindamisin veya sıvağdan daha anlamlı bulunmuştur. CLINDOXYL ile iyileşme 
tek başına benzoil peroksit kullanımına kıyasla daha fazla olmuş fakat bireysel çalışmalarda 
bu farklılık, istatistiksel olarak anlamlı düzeylere ulaşmamıştır.  
 
İnflamasyonlu lezyonlara karşı, CLINDOXYL beş çalışmanın dördünde klindamisinden, 
üçünde ise benzoil peroksitten anlamlı olarak üstün bulunmuştur. İnflamasyonsuz lezyonlara 
karşı, CLINDOXYL beş çalışmanın dördünde klindamisinden daha anlamlı fark göstermiş ve 
benzoil peroksitten daha iyi olma eğilimini sergilemiştir.  
    8 Aknedeki total iyileşme hekim tarafından değerlendirilmiş, CLINDOXYL, beş çalışmanın 
üçünde tek başına kullanılan benzoil peroksit veya klindamisinden daha anlamlı bulunmuştur. 
 
İnflamatuvar lezyonlar üzerindeki etki tedavinin 2. haftasından itibaren belirgin hale gelir. 
İnflamatuvar olmayan lezyonlar üzerindeki etki, genellikle tedavinin 2-5 haftasından sonra 
belirgin olacak şekilde daha değişkendir. 
5.2. Farmakokinetik özellikler  
Genel özellikler  
Emilim:  
Maksimum perkütanöz absorpsiyonun değerlendirildiği bir çalışmada, CLINDOXYL’in 4 
hafta uygulanması sırasında klindamisinin ortalama plazma konsantrasyonları ihmal edilebilir 
düzeyde bulunmuştur (uygulanan dozun % 0,043’ü).  
Benzoil peroksitin formülasyonda bulunması, klindamisinin perkutanöz absorpsiyonunu 
etkilememektedir. 
 
Dağılım, biyotransformasyon:  
Radyoaktif işaretli madde ile yapılan çalışmalar, benzoil peroksitin sadece benzoik aside 
dönüştükten sonra deriden emilebildiğini göstermiştir.  
 
Eliminasyon:  
Benzoik asit büyük oranda hippurik asit formuna konjuge edilerek böbreklerden atılır.  
 
Doğrusallık/Doğrusal olmayan durum: 
Yapılan çalışmalar, 4 haftalık doz periyodu boyunca uygulandığında, topikal uygulamayı 
takiben sistemik maruziyetin minimum olduğunu göstermektedir. Topikal uygulama için 
doğrusallık verisi mevcut değildir. Bununla birlikte, intramusküler uygulamadan elde edilen 
farmakokinetik veriler, emilim ve eliminasyon fazı sırasında klindamisin 
konsantrasyonlarının dozla orantılı olduğunu ve topikal uygulamadan sonra daha yüksek 
dozlarda bile farmakokinetikte doğrusallık olduğunu gösterir. 
 
5.3. Klinik öncesi güvenlilik verileri  
Farelerde yürütülen iki yıllık bir karsinojenisite çalışmasında, CLINDOXYL Jel’in topikal 
uygulanması kontrollere kıyasla artmış karsinojenik risk kanıtı göstermemiştir. 
Farelerde yürütülen bir fotokarsinojenisite çalışmasında, CLINDOXYL Jel ve simüle güneş 
ışığına eşzamanlı maruziyet sonrasında kontrollere kıyasla tümör oluşumuna kadar geçen 
medyan sürede hafif bir azalma gözlenmiştir. Bu çalışmadaki bulguların klinik ilgisi 
bilinmemektedir. 
CLINDOXYL ile yinelenen doz ve dermal toksisite çalışması yapılmış, 90 günden uzun süren 
bu uygulamada lokal iritasyon haricinde toksik etki görülmemiştir.  
 
Oküler iritasyon çalışmasında CLINDOXYL’in sadece çok hafif iritan olduğu bulunmuştur.  
CLINDOXYL ile başka preklinik çalışma yapılmamıştır, sadece benzoil peroksit ve 
klindamisinin ayrı ayrı kullanıldığı çalışmalar mevcuttur.  
 
Benzoil peroksit  
Hayvan toksisite çalışmalarında, benzoil peroksit topikal olarak uygulandığında çok iyi tolere 
edilmiştir.     9 Benzoil peroksitin yüksek dozlarda DNA zincirinde kırılmalara neden olduğu gösterilmiş olsa 
da, diğer mutajenite, karsinojenite çalışmaları ve bir foto ko-karsinojenite çalışmasından elde 
edilen veriler, benzoil peroksitin karsinojen veya fotokarsinojen etkisinin olmadığını 
göstermektedir.  
Üreme üzerine toksisitesi ile ilgili bilgi mevcut değildir. 
 
Klindamisin  
İn vitro ve in vivo çalışmalarda klindamisine ait herhangi bir mutajenik potansiyel 
görülmemiştir. Klindamisinin tümörojenik potansiyelini belirleyen uzun süreli hayvan 
çalışmaları yapılmamıştır.  
 
Diğer taraftan, konvansiyonel tek doz ve yinelenen doz toksisite çalışmaları ve üreme 
toksisitesi temelindeki preklinik çalışmalar, insanlar için özel bir risk oluşturmadığını 
göstermektedir. 
 
6. FARMASÖTİK ÖZELLİKLER  
6.1. Yardımcı maddelerin listesi  
Karbomer  
Dimetikon  
Disodyum Lauril Sülfosüksinat  
Disodyum EDTA  
Gliserol  
Kolloidal Sulu formda Silika  
Poloksamer 182  
Sodyum Hidroksit  
Saf Su  
 
6.2. Geçimsizlikler  
Bilinen herhangi bir geçimsizlik yoktur.  
 
6.3. Raf ömrü  
CLINDOXYL’in raf ömrü, üretim tarihinden itibaren: 24 ay  
 
CLINDOXYL’in raf ömrü, hastanın ilacı satın almasından itibaren: 2 ay  
 
6.4. Saklamaya yönelik özel tedbirler  
Eczanede: Buzdolabında (2°C-8°C) saklanmalıdır. Dondurmayınız.  
Hasta ilacı satın aldıktan sonra: 25 °C altındaki oda sıcaklığında saklamalı, 2 ay sonra 
atmalıdır.  
 
6.5. Ambalajın niteliği ve içeriği  
Karton kutu içerisinde bulunan, iç tarafı lak tabakası ile kaplanmış ağzı membranlı 
alüminyum tüp, vidalı polietilen kapaklı.  
 
Ambalaj büyüklüğü: 25 gram ve 50 gram.  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmelikleri”ne uygun olarak imha edilmelidir. 
    10 7. RUHSAT SAHİBİ  
GlaxoSmithKline İlaçları San. ve Tic. A.Ş. 1. Levent Plaza Büyükdere Cad. No: 173 B Blok 
34394 1.Levent / İSTANBUL  
Telefon: 0212  339 44 00  
Faks: 0212  339 45 00  
 
8. RUHSAT NUMARASI  
2018/446 
 
9. İLK RUHSAT TARİHİ / RUHSAT YENİLEME TARİHİ  
İlk ruhsat tarihi: 13.08.2018 
Ruhsat yenileme tarihi:  
 
10. KÜB’ÜN YENİLENME TARİHİ  
 
 
 
 