KISA ÜRÜN BİLGİSİ
1.BEŞERİ TIBBİ ÜRÜNÜN ADI
LOCANEST-A 40 mg/2mL+0,025mg/2mL enjeksiyonluk çözelti
Steril
2.KALİTATİF VE KANTİTATİF BİLEŞİM
Etkin madde:
Her 2 mL’lik ampulde 40 mg Lidokain hidroklorür, 0,025 mg Adrenalin içerir.
1 mL’de:
Lidokain hidroklorür………………………………….20 mg/mL
Adrenalin ….…………………………………….0,0125 mg/mL
Yardımcı maddeler:
Sodyum klorür……………………………………….0,08 mg/mL
Sodyum metabisülfit…………………………………..0,5 mg/mL
Yardımcı maddeler için 6.1’e bakınız.
3.FARMASÖTİK FORM
Ampul,enjeksiyonluk çözelti
Berrak, renksiz çözelti
4. KLİNİK ÖZELLİKLER
4.1. Terapötik endikasyonlar
LOCANEST-A,
• İnfiltrasyon teknikleri ile (örneğin perkutan enjeksiyon ile) rejyonel ve lokal anestezi
oluşturmada,
• Periferal sinir blokları teknikleri ile (örneğin brakiyal pleksus), interkostal ve santral
nöral teknikleri ile (örneğin lumbar ve kaudal epidural blok ile) intravenöz rejyonel
anestezi oluşturmada, endikedir.
4.2. Pozoloji ve uygulama şekli
Pozoloji:
Yetişkinlerde (Lidokain HCl)
Terminal anestezilerde : 1 mLampul çözeltisi (20mg)
Rejyonel anestezilerde : 1.5 ila 2 mL ampul çözeltisi (30-40 mg)
1Cerrahi müdahalelerde : 3 ila 5 mL ampul çözeltisi (60-100 mg)
Çocuklarda (6-12 yaş) : Yetişkin dozunun yarısı
Total Maksimum Doz
Vücut ağırlığı üzerinden 3 mg/kg etken madde (lidokain hidroklorür)
Önerilen bu dozlar birçok rutin süreçler için gerekli anestezik miktara birer örnek oluşturur.
Uygulama sıklığı ve süresi:
Kullanılacak olan ampul çözeltisi mililitre hacmi; cerrahi sürecin türü ve alanı, istenen
anestezinin derinliği ve süresi, gereken kas gevşemesinin derecesi ile hastanın fiziksel
durumu gibi birçok etkenlere bağlıdır. Her durumda, istenen sonucu verebilecek olan en ufak
doz uygulanmalıdır.
Uygulama şekli:
Anestezinin yerine ve cinsine göre değişmektedir.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek rahatsızlığı olan hastalarda dozlar azaltılmalıdır.
Lidokain büyük miktarda karaciğerde metabolize olduğu için karaciğer yetmezliğinde
dikkatli kullanılmalıdır.
Pediyatrik popülasyon:
Pediyatride, fiziksel durum, vücut ağırlığı ve yaşa göre çocuk dozları azaltılmalıdır. 6-12 yaş
aralığı için yetişkin dozunun yarısı kullanılmalıdır.
Geriyatrik popülasyon:
Lokal anestezik ihtiyacı geriyatrik popülasyonda azalmıştır. Bu sebepten dolayı uygulanacak
doza dikkat edilmelidir.
Diğer:
Güçsüz hastalar ve kalp rahatsızlığı olan hastalarda dozlar azaltılmalıdır.
4.3. Kontrendikasyonlar
Lidokain içerdiğinden;
• Amid türü lokal anesteziklere karşı aşırı duyarlılığı olduğu bilinen hastalarda,
2Adrenalin (epinefrin) içerdiğinden;
• Vazokonstriksiyon ve dokunun soyulma riskini artırabileceğinden, el ve ayak
parmakları, burun, kulak ve penis anestezisinde,
• Kardiyak dilatasyon ve koroner yetmezlikte,
• Aritmik etkili sempatomimetik ilaçlara karşı kalbi duyarlı hale getirebileceğinden,
siklopropan veya halojenize hidrokarbon anestezikleri ile birlikte,
• İkinci fazı geciktirebileceğinden, doğumda,
• Organik beyin hasarında,
kullanılmamalıdır.
4.4. Özel kullanım uyarıları ve önlemleri
Amid türü lokal anestezik olan lidokain karaciğer tarafından metabolize olduğundan,
karaciğer rahatsızlığı olan kişilerde, hipovolemisi olan hastalarda, diabetik hastalarda,
bradikardi gibi kardiovasküler bozukluğu olan hastalarda dikkatli kullanılmalıdır.
Rejyonel anestezi prosedürleri daima uygun ekipman ve personel açısından donanımlı olan
yerlerde uygulanmalıdır. Monitorizasyon ve acil durum için gereken ilaç ve ekipmanlar
anında ulaşılabilir durumda olmalıdır. Majör blok ya da yüksek doz uygulamalarda, lokal
anestezik injekte edilmeden önce IV kanül uygulanmalıdır. Klinisyenler prosedürlerin
uygulanması konusunda yeterli uygun eğitimi almış olmalı ve yan etkiler, sistemik toksisite
ve diğer komplikasyonların tanı ve tedavisi hakkında yeterli bilgiye sahip olmalıdır (Bkz.
Bölüm 4.8 ve 4.9).
LOCANEST-A intravenöz olarak verilmemelidir.
Enjeksiyon, inflamasyonlu ya da infekte bölgelere uygulandığında, lokal anestezik etki
azalabilir.
Majör bloklardan önce, hastanın durumunu optimize etmek için, denemeler yapılmalıdır.
Rejyonel anestezi en uygun anestezi tekniği olmasına rağmen, tehlikeli yan etkilerin oluşma
riskini azaltmak için, bazı hastalarda özel dikkat gösterilmesi gerekir. Örneğin;
- Epilepsi hastaları
- Solunum fonksiyonları bozulmuş olan hastalar
- Yaşlılar, genel durumu bozuk kişiler ve ağır hastalar (doz azaltılabilir)
- Kısmi ya da tam kalp bloğu olan hastalar (lokal anestezikler myokardiyal iletimi
deprese edebilir)
- İlerlemiş karaciğer hastalığı ya da renal disfonksiyonu olan hastalar (ciddi renal
bozukluklarda toksisite riski vardır)
- III. sınıf antiaritmik (ör. amiodaron) ilaçlarla tedavi edilen hastalar (kardiyak etkiler
artabileceğinden gözlem altında tutulmalı ve gerekirse EKG monitörizasyonu
düşünülmelidir)
3- Akut porfirili hastalar
Birtakım lokal anestezi prosedürleri, ciddi advers reaksiyonlar ya da lokal anestezik ilaçların
kullanımına gereken dikkatin gösterilmemesi ile ilişkili olabilir. Örneğin;
- Boyun ve baş bölgesine yapılacak uygulamalarda, dikkatsizlik ya da ihmal sonucu
arter içine yapılabilecek enjeksiyonlar, düşük dozlarda bile serebral semptomlar oluşmasına
neden olabilir.
- Paraservikal blok bazen fötal bradikardi ya da taşikardiye neden olabilir, fötal kalp
atım hızının dikkatle izlenmesi gerekmektedir.
- Ameliyat sonrası, intraartiküler olarak devamlı infüzyon şeklinde uygulandığında,
eklemlerde (özellikle de omuz eklemlerinde) kondrolize neden olduğu bildirilmiştir. Bu
veriler doğrultusunda intraartiküler devamlı infüzyon tavsiye edilmemektedir.
- Vücut sıcaklığı artışı, yaşamı tehdit eden yan etkilere neden olabilecek sistemik
absorpsiyon artışına ve toksisiteye sebep olabilir.
- Ağır şok durumlarında dikkatli kullanılmalıdır.
Epinefrin içerdiğinden hipertansiyon, kalp rahatsızlığı, serebrovasküler yetmezlik, mevcut
hipertiroidizm ve tiroid hastalıkları (advers etki riskini artırırlar), dar açılı glokom, mevcut
prostat hipertrofisi ya da miksiyon güçlüğü, ilerlemiş diyabet ve epinefrin kullanımı ile
kötüleşebilecek diğer patolojik durumu olan hastalarda dikkatle kullanılmalıdır.
Periferal konstriksiyon ve kardiyak sitümülasyon durumlarında, epinefrin kullanımı
pulmoner ödem ve ölüm riskini artırabilir.
LOCANEST-A epinefrin içerdiğinden, uzun QT sendromu / Torsades de Pointes’e neden
olabilir. Bu nedenle tanısı konmuş veya şüpheli konjenital uzamış QT sendromu veya
Torsades de Pointes hastalarında kullanılmamalıdır.
LOCANEST-A, lidokain hidroklorür etken maddesi yanında antioksidan olarak sodyum
metabisülfit maddesini de içermektedir. Bu nedenle duyarlı kişilerde, anafilaksi ve hayatı
tehdit edici veya az ciddi astmatik olguları da içeren alerjik tür reaksiyonlara neden olabilir.
Sülfit duyarlılığının toplumdaki yaygınlığı bilinmemekle beraber, düşük olma olasılığı vardır.
Bu tür duyarlılık, astmatiklerden çok, astmatik olmayan kişilerde daha sık görülmektedir.
LOCANEST-A, sodyum metabisülfit içerdiğinden nadir olarak şiddetli aşırı duyarlılık
reaksiyonlarına ve bronkospazma neden olabilir.
LOCANEST-A her ampulde (2 mL) 1 mmol (23 mg)’dan daha az sodyum ihtiva eder; yani
aslında sodyum “içermez’’.
44.5. Diğer tıbbi ürünler ile etkileşimler ve diğer etkileşim şekilleri
Lidokain, diğer lokal anestezikleri ya da amid tipi lokal anestezikler ile yapısal ilişkisi olan
ajanları (örneğin; meksiletin gibi antiaritmikler sistemik toksik etkilerde artışa neden
olmaktadır) alan kişilerde dikkatle kullanılmalıdır. Lidokain ve III. sınıf antiaritmikler (ör;
amiodaron) arasında spesifik bir etkileşim olduğu gösterilmemiştir, ancak dikkatli
olunmalıdır.
Lidokain klerensini azaltan ilaçlar (ör; simetidin ya da beta blokerler), lidokainin tekrarlayan
yüksek dozlarda uzun süre verilmesi durumunda, toksik plazma konsantrasyonları meydana
getirmektedir. Lidokain ile önerilen dozlarda, kısa dönem tedavilerin takibinde bu tür
etkileşimlerin klinik önemi bulunmamaktadır.
LOCANEST-A, epinefrin içerdiğinden, trisiklik antidepresan, MAOI (izokarboksazid,
linezolid, fenelzin, tansilipromin gibi), potent genel anestezik ajan alan hastalarda dikkatli
kullanılmalıdır. Şiddetli ve uzun süren hipertansiyona neden olabilir. Ek olarak, epinefrin
içeren solüsyonların ergot tipi oksitosik ilaçlarla (ör. dihidroergotamin) birlikte kullanımı
şiddetli, persistan hipertansiyon ve muhtemel serebrovasküler ve kardiyak hasara neden
olabilir bu nedenle birlikte kullanılmamalıdır. Fenotiyazinler ve butirofenonlar epinefrinin
vazokonstrüktör etkilerine karşı etki oluşturarak, hipotansif cevap ve taşikardi oluşumuna
neden olabilirler.
LOCANEST-A, epinefrin içerdiğinden, şiddetli kardiyak aritmi meydana gelmesi riski
nedeniyle halotan ve enfluran gibi inhalasyon anestezikleri ile genel anestezi altında olan
hastalarda dikkatle kullanılmalıdır.
Propranolol gibi kardiyoselektif olmayan beta blokörler, epinefrinin presör etkilerini
değiştirerek, ciddi hipertansiyon ve bradikardiye neden olabilirler. Fenotiazin ve
butirofenonlar, epinefrinin presör etkisini azaltabilirler veya tersine dönüştürebilirler. Bu
türden ilaçlarla birlikte kullanılmasından sakınılmalıdır. Eğer birlikte tedavi gerekiyorsa,
hasta dikkatle izlenmelidir.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
LOCANEST-A için gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3).
5Gebe kadınlara verilirken tedbirli olunmalıdır.
Gebelik dönemi
Hayvanlar üzerinde yapılan çalışmalar, fetüs üzerinde zararlı bir etki olduğuna dair bulgu
vermese de, LOCANEST-A erken gebelik döneminde kullanılmadan önce, tüm ilaçlarda
olduğu gibi beklenen yararın, potansiyel riskten fazla olup olmadığı değerlendirilmelidir.
Lokal anestezikler plasentadan çabuk geçerler. Epidural, paraservikal, pudental veya kaudal
blok anestezisi için kullanıldıklarında, değişik ölçülerde annede, fetusta ve neonatalde
toksisiteye neden olabilirler. Toksisite potansiyeli, ilacın uygulanma süresine, miktarına ve
ilacın veriliş tekniğine bağlıdır. Burada oluşacak advers reaksiyonlar santral sinir sistemi,
periferal vasküler tonus ve kalp fonsiyonundaki değişiklikler ile ilgilidir.
Epinefrin ilavesi, özellikle maternal kan damarlarına dikkatsizce enjeksiyon yapıldığında
uterus kan akımını ve kontraktilitesini azaltabilir.
Fetal bradikardi gibi lokal anestezik nedeniyle meydana gelen fetal advers etkiler, genellikle
paraservikal blok anestezisinde görülür. Bu durumun nedeni, fetüse yüksek konsantrasyonda
lokal anesteziğin ulaşması olabilir.
Laktasyon dönemi
Lidokain hidroklorür az miktarda da olsa anne sütü ile atılmaktadır.
Epinefrinin anne sütü ile atılıp atılmadığı bilinmemektedir.
Emzirmenin durdurulup durdurulmayacağına ya da LOCANEST-A tedavisinin durdurulup
durdurulmayacağına / tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve LOCANEST-A tedavisinin emziren anne açısından
faydası dikkate alınmalıdır.
Üreme yeteneği / Fertilite
Hayvanlar üzerindeki üreme çalışmaları, insanlardaki yanıtları daima önceden saptayacak
şekilde değildir. Öncelikle gebeliğin ilk devirlerinde, organogenesiste; çocuk bekleyen
kadınlara lokal anestezik uygulamadan önce bu durum göz önüne alınarak dikkatli
davranılmalıdır.
Yapılan hayvan deneylerinde lidokainin karsinojenik, mutajenik veya fertilite üzerine
herhangi bir etkisine rastlanmamıştır.
4.7. Araç ve makine kullanımı üzerindeki etkiler
Lokal anesteziklerin, direk anestezik etkilerinin yanında, mental fonksiyonlar ve
koordinasyon üzerine hafif etkileri bulunmaktadır. Ayrıca hareket etme yeteneği ve uyanıklık
6üzerinde geçici bozukluklara neden olabilir. Araç ve dikkat gerektiren makine kullananlar bu
konuda uyarılmalıdır.
4.8. İstenmeyen etkiler
İstenmeyen etkiler aşağıdaki sınıflama kullanılarak sıklık gruplarına ayrılmıştır.
Çok yaygın (≥1/10), yaygın (≥1/100, < 1/10), yaygın olmayan ((≥1/1.000, < 1/100), seyrek
(≥1/10.000, < 1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Sistemik reaksiyonlar diğer amid türü lokal anesteziklerde olduğu gibi, genellikle dozun aşırı
olmasından dolayı plazma düzeyinin yükselmesinden, hızlı absorpsiyondan, aşırı
duyarlılıktan veya hastanın o bölgesinin azalan toleransından ileri gelebilir. Ciddi advers
reaksiyonlar genellikle sistemik yapıdadır ve santral sinir sistemi ve/veya kardiyovasküler
sistemle ilgilidir.
Kan ve lenf sistemi hastalıkları:
Bilinmiyor: Methemoglobinemi
Bağışıklık sistemi hastalıkları:
Seyrek: Alerjik reaksiyonlar, anaflaktik reaksiyonlar
Psikiyatrik hastalıkları:
Yaygın: Anksiyete, korku, huzursuzluk
Sinir sistemi hastalıkları:
Yaygın: Parestezi, baş dönmesi, baş ağrısı, asteni, titreme
Yaygın olmayan: SSS toksisitesi bulgu ve belirtileri (konvülsiyonlar, dilde hissizleşme, ağız
çevresinde parestezi, kulak çınlaması, disartri, hiperakuzi, görme bozukluğu, SSS
depresyonu)
Seyrek: Nöropati, periferal sinir hasarı, araknoidit
Bilinmiyor: Serebral hemoraji
Göz hastalıkları:
Seyrek: Diplopi
Kardiyak hastalıklar:
Yaygın: Bradikardi, taşikardi,
Yaygın olmayan: Kardiyak arest, kardiyak aritmi,
Bilinmiyor: Kardiyak disritmi, ventriküler fibrilasyon, anjina, otonomik hiperrefleksi,
7Vasküler hastalıklar:
Yaygın: Hipotansiyon, hipertansiyon
Solunum, göğüs bozuklukları ve medastinal hastalıklar:
Yaygın: Solunum ile ilgili bulgular
Seyrek: Solunum depresyonu
Bilinmiyor: Pulmoner ödem
Gastrointestinal hastalıklar:
Yaygın: Bulantı, kusma
Deri ve deri altı doku hastalıkları:
Yaygın: Solgunluk, terleme
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Lokal anesteziklerden ileri gelen akut tehlikeler, genellikle lokal anesteziklerin terapötik
amaçla kullanımı sırasında yüksek plazma düzeyi oluşması ile ilgilidir veya lokal anestezik
çözeltisinin dikkatsizce subaraknoid enjeksiyonu sonucudur.
İlaç çözeltisinin subaraknoid enjeksiyonuna bağlı ortaya çıkan yetersiz ventilasyonda veya
solunum durmasında, derhal pozitif hava basıncı sağlayabilecek bir maske yardımı ile
akciğerdeki solunum kanallarının çalışması sağlanmalıdır. Bu sağlandıktan sonra, dolaşımın
yeterli olup olmadığı değerlendirilir.
Konvülsiyonları tedavi eden ilaçlar intravenöz yolla verildikleri zaman, dolaşımı bastırdıkları
unutulmamalıdır. Hastanın kardiyovasküler ve hayati solunum belirtileri sürekli izlenmelidir.
Yeterli solunum desteği sağlanmasına rağmen, konvülsiyonlar yine devam ederse ve dolaşım
durumu elverirse, çok kısa etkili barbiturat (örneğin tiopental veya tiyamilal) veya
benzodiazepin (örneğin diazepam) küçük ölçüde intravenöz yolla verilir.
Eğer derhal tedaviye girişilmemişse, konvülsiyonlar ve kardiovasküler depresyonlar, hipoksi,
asidoz, bradikardi, aritmi ve kalp durması ile sonuçlanabilir.
85. FARMAKOLOJİK ÖZELLİKLER
5.1.Farmakodinamik özellikler
Farmakoterapötik grup: Lokal anestezikler, lidokain kombinasyonları
ATC Kodu: N01BB52
LOCANEST-A, etkin madde olarak lidokain hidroklorür içermektedir. Bu madde, etki süresi
orta derecede olan amid türü bir lokal anesteziktir.
Lidokainin, yüksek dozlarda miyokard üzerinde kinidin benzeri etkileri vardır, kardiyak
depresandır. Tüm lokal anestezikler SSS’ni stimüle eder. Anksiyete, huzursuzluk ve
titremelere neden olabilir.
Lidokain hidroklorür kimi kez vazodilatasyon oluşturabildiğinden vasküler absorpsiyonu
yavaşlatmak ve anestezik etki süresini uzatmak için LOCANEST-A içerisine lidokain
hidroklorür etken maddesinin yanında epinefrin de ilave edilmiştir.
5.2. Farmakokinetik özellikler
Genel özellikler
Emilim:
Lokal olarak uygulandığında lidokain hidroklorür oldukça çabuk absorpsiyona uğrar.
Lidokainin etkisinin başlama hızı ve sürekliliği vazokonstriktör madde eklenmesi ile artar,
enjeksiyon yerindeki absorpsiyonu azalır.
Dağılım:
Yapılan çalışmalar, lidokainin parenteral uygulamalardan sonra neredeyse tamamının
emildiğini göstermiştir. Emilme hızı uygulama bölgesine göre farklılıklar göstermektedir.
İntravasküler uygulamalar dışında, kanda en yüksek seviyelerine interkostal bloklarda
çıkarken, en düşük seviyeleri subkutan uygulamalarda görülmektedir.
Biyotransformasyon:
Lidokain karaciğerde ilk geçiş etkisine uğrar.
Karaciğerde alkil grubunu kaybederek mono etil glisin ve ksilidid maddelerine dönüşür. Son
ürün önemli bir anestezik ve toksik etkiye sahiptir.
Eliminasyon:
Eliminasyon yarı ömrü 2 saattir.
Uygulanan dozun % 10’undan daha azı, değişikliğe uğramadan böbrekler aracılığı ile atılır.
Ksilidid yan maddesinin yaklaşık % 75’i başka bir metabolit olan 4-Hidroksi-2-6-Dimetil
anilin şeklinde dışarı atılır.
9Doğrusallık/Doğrusal olmayan durum:
Hem tek hem de çoklu doz uygulamasının ardından lidokainin farmakokinetik
parametrelerinin benzer olduğu anlaşılmıştır.
5.3. Klinik öncesi güvenlilik verileri
İnsanlarda uygulanan normal dozun 6 ila 7 katı kadarı farelere verildiğinde lidokain
hidrokloridin fetüs üzerinde bir zararı gözlenmemiştir.
Hayvan çalışmalarında, lidokainin yüksek dozlarında, santral sinir sistemi ve kardiyovasküler
sistem üzerine etkilere neden olan belirti ve semptomlar kaydedilmiştir. Üreme toksisitesi
çalışmalarında ilaçla ilişkili advers etkilere rastlanmamıştır. Lidokain, in-vivo ve in-vitro
mutajenite testlerinde mutajenik potansiyel göstermemiştir. Terapötik kullanım alanı ve
sürekliliği nedeniyle lidokain ile kanser çalışmaları yapılmamıştır.
Yapılan hayvan deneylerinde lidokainin karsinojenik, mutajenik veya fertilite üzerine
herhangi bir etkisine rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum metabisülfit,
Sodyum klorür,
Sitrik asit,
Enjeksiyonluk su
6.2. Geçimsizlikler
Mevcut değildir.
6.3. Raf ömrü
24 ay
6.4. Saklamaya yönelik özel uyarılar
25°C altındaki oda sıcaklığında ve güneş ışığından korunarak saklanmalıdır.
Çözelti partikül içeriyorsa kullanılmamalıdır.
6.5. Ambalajın niteliği ve içeriği
Amber renkli Tip I cam ampul içinde 2 mL solüsyon – 20 ve 50’lik kutularda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri” ilkelerine uygun olarak imha edilmelidir.
107. RUHSAT SAHİBİ
Türkem İlaç San. ve Tic. A.Ş.
Yenimahalle / ANKARA
8. RUHSAT NUMARASI (LARI)
2018/726
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 24/12/2018
Ruhsat yenileme tarihi:
10. KÜB’ÜN YENİLENME TARİHİ
11