 
1 
 KULLANMA TALİMATI  
 
DİCLOMEC  FORT  %2.32  jel  
 
Cilt üzerine haricen uygulanır.  
 
• Etkin madde : Her 1 g jel 20 mg d iklofenak sodyuma eşdeğer 23,2 mg diklofenak 
dietilamonyum içerir.  
 
• Yardımcı madde ler: Karbomer  974, adonia esansı, vazelin  likit, saf su, izopropil alkol, 
propilen glikol,  makrogol setostearil eter , kokoil kaprilokaprat,  trietanolamin.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.   
 
Bu Kullanma Talimatında:  
 
1. DİCLOMEC  FORT  nedir ve ne için kullanılır?  
2. DİCLOMEC  FORT ’u kullanmadan önce dikkat edilmesi gerekenler  
3. DİCLOMEC  FORT  nasıl kullanılır?  
4. Olası yan etkiler nelerdir?  
5. DİCLOMEC  FORT ’un saklanması  
 
Başlıkları yer almaktadır.  
1. DİCLOMEC  FORT  nedir ve ne için kullanılır?  
 
• DİCLOMEC  FORT  etkin madde olarak diklofenak dietilamonyum içeren, beyaz veya 
beyazımsı, opak homojen krem görünümünde jel formunda bir ilaçtır.  
• DİCLOMEC  FORT  haricen kullanılan non-steroid al antiinflamatuvar  preparatları olarak 
adlandırılan bir ilaç grubuna dahildir.   
• DİCLOMEC  FORT , 50 g’lık tüpler ile kullanıma sunulmaktadır.  
• DİCLOMEC  FORT  aşağıdaki hastalıkların bölgesel şikayetlere yönelik tedavisinde ağrı 
kesici (analjezik) ve iltihap giderici (antiinflamatuvar) olarak etkilidir:   
 
o Kas ve eklem yaralanmaları (örn. burkulmalar, incinmeler, ezilmeler, sırt ağrısı, 
spor yaralanmaları), ağrıyı hafifletme ve normal fonksiyona geri dönmeye 
yardımcı olma;  
 
o Tendinit gibi yumuşak doku romatizmasının lokalize formları (örn. tenisçi 
dirseği), dirsek veya diz çevresindeki eklem hastalıklıkları, şişlik.   
2 
 2.   DİCLOMEC  FORT ’u kullanmadan önce dikkat edilmesi gerekenler  
 
DİCLOMEC  FORT ’u aşağıdaki durumlarda KULLANMAYINIZ  
Eğer:  
• Diklofenak ’a veya DİCLOMEC  FORT ’un bileşiminde bulunan yardımcı maddelerden 
herhangi birine karşı (yardımcı maddeler listesine bakınız) alerjiniz var ise  
• Asetilsalisilik asit (ağrı kesici bir ilaç) veya ibuprofen gibi diğer steroid olmayan iltihap 
giderici ilaçlar ile hırıltı ya da kısa nefes alma (astım atağı), sıvı kabarcıklı deri döküntüsü 
ya da kurdeşen veya burun akıntısı gibi şikayetleriniz oluyorsa  
• Herhangi başka bir diklofenak ya da aspirin ya da ibuprofen gibi ağız yoluyla alınan 
steroid olmayan iltihap giderici ilaçlar kullanıyorsanız  
• Bir yaralanma veya aşırı kullanım ile ilgili olmayan, yakın zamanda ortaya çıkan şiddetli 
eklem ağrınız varsa,  
• Hastalık hissi, ateş ya da ağrıya eşlik eden herhangi  başka  bir şikayetiniz varsa,  
• Hamileyseniz (özellikle son 3 aylık dönemde) kullanmayınız.  
• Uygulama sonrasında cildinizde döküntü gelişirse ilacı kullanmayı bırakınız.  
• 14 yaşından küçük çocuklarda ve adolesanlarda kullanmayınız.  
 
DİCLOMEC  FORT ’u aşağıdaki durumlarda DİKKATLİ KULLANINIZ  
Eğer:   
• DİCLOMEC FORT’u açık yaralara ya da hasar görmüş, döküntülü ve ekzemalı  cilt 
üzerine uygulamayınız. İlacın uygulanmasından sonra ciltte kızarıklıklar görülürse ilacı 
kullanmayı bırakınız.  
• Geniş alanlara uygulanacaksa veya uzun süreli tedavi amacıyla kullanacaksanız dikkatli 
kullanınız.  Doktor tavsiyesi olmadan kullanmayınız.  
• DİCLOMEC  FORT  yalnızca harici kullanım içindir. Ağız içine uygulamayınız. 
Yutmayınız.  Uygulamadan sonra eller yıkanmalıdır (tedavi edilen yer elleriniz değilse).  
• DİCLOMEC FORT kapatıcı olmayan bandajlarla kullanılabilir; ancak hava geçirmeyen 
kapatıcı bandajlar kullanılmamalıdır.  
• Mide ya da bağırsak ülseriniz (mide -bağırsak yaraları) varsa ya da geçmişte olmuşsa, 
ürünü kullanmadan önce doktorunuza danışınız.  
• Astımınız varsa DİCLOMEC FORT kullanmadan önce doktorunuza danışınız.  
• DİCLOMEC  FORT ’un gözle temasından kaçınınız. Gözle teması durumunda gözünüzü 
temiz suyla yıkayınız. Rahatsızlık devam ederse doktorunuza ya da eczacınıza danışınız . 
• Ciddi yanma riski nedeniyle, uygulama sonrası sigara içmeyin veya çıplak alevin yanına 
gitmeyin. Ürünle temas eden kumaş (giysi, yatak takımı, pansuman vb.) daha kolay yanar 
ve ciddi bir yangın tehlikesi oluşturur. Giysileri ve yatakları yıkamak ürün birik imini 
azaltabilir, ancak tamamen uzaklaştırmaz.  
 
Bu uyarılar geçmişteki herhangi bir dönemde dahi olsa sizin için geçerliys e lütfen doktorunuza 
danışınız.  
 
DİCLOMEC  FORT ’un yiyecek ve içecek ile kullanılması  
DİCLOMEC  FORT ’un uygulama yöntemi açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
• DİCLOMEC  FORT ’u kesinlikle gerekli olmadıkça hamilelikte kullanmayınız.   
3 
 • DİCLOMEC FORT  gerekli olmadıkça gebeliğin ilk altı ayında kullanılmamalıdır. 
Gebelik planlayan ya da gebeliğin ilk üç ayında ve ikinci üç aylık döneminde kullanan 
kadınlarda düşük dozla ve olabildiğince kısa süreli tedavi uygulanmalıdır. Gebeliğin son 
üç ayında kesinli kle kullanılmamalıdır.  
• DİCLOMEC FORT ’un gebelik döneminde kullanılması önerilmemektedir. Özellikle 
gebeliğin son üç ayında diklofenak, rahmin normal gelişiminin engellenmesi ve/veya 
ductus arteriosusun (normalde anne karnında açık olup doğumu takiben kapanması 
gereken, kalpten çıkan iki büyü k atardamar arasındaki açıklık) erken kapanması 
olasılıkları nedeniyle kontrendikedir.  
 
Tedavi niz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
DİCLOMEC  FORT ’u kesinlikle gerekli olmadıkça emzirme döneminde kullanmayınız. 
Doktorunuz tarafından kullanılması gerekli görüldüğünde geniş alanlara uygulamayınız, uzun 
süreli kullanmayınız ve göğüs üzerine uygulamayınız.  
 
Araç ve makine kullanımı  
DİCLOMEC  FORT ’un araç ve makine kullanma yeteneğiniz üzerinde etkisi yoktur  veya etkisi 
ihmal edilebilir . 
 
DİCLOMEC  FORT ’un içeriğinde bulunan bazı yardımcı maddeler hakkında önemli 
bilgiler  
DİCLOMEC  FORT  propilen glikol içerdiğinden deride tahrişe ( iritasyon ) neden olabilir.  
 
Diğer ilaçlar ile birlikte kullanımı  
Jelin topikal uygulamasını takiben sistemik diklofenak absorbsiyonu çok düşük olduğundan 
herhangi bir etkileşim gözlenmesi beklenmez. Aşağıdaki etkileşimler diklofenak oral formları ya 
da diğer NSAİİ’lar ile gözlenmiştir, aşağıdaki ilaçlardan birini alıyor sanız lütfen doktorunuza 
veya eczacınıza bunlar hakkında bilgi veriniz.  
Diklofenak içeren veya diğer nonsteroidal antiinflamatuvar ağrı kesici/iltihap giderici (aspirin ya 
da ibuprofen gibi) , 
Psikiyatrik hastalıkların tedavisinde kullanılan lityum,  
Kalp sorunlarının tedavisinde kullanılan digoksin gibi kalp glikozitleri,  
Kan sulandırıcılar (antikoagülanlar)  
Şeker hastalığı tedavisinde kullanılan antidiyabetikler,  
Bazı inflamatuar hastalıkların tedavisinde ve reddi önlemek için organ nakli sonrasında 
kullanılan bağışıklık sistemi baskılayıcı siklosporin,  
Bazı inflamatuar hastalıkların tedavisinde ve kanser tedavisinde kullanılan bağışıklık sistemi 
baskılayıcı metotreksat,  
Enfeksiyon tedavisinde kulanılan kinolon antimikrobiyaller  
Antiinflamatuar (yangı önleyici) özelliklere sahip steroidler  
İdrar söktürücüler (Diüretik)  
Gebelik sonlandırmada kullanılan Mifepriston  
Yüksek tansiyon tedavisinde kullanılan antihipertansifler   
4 
  
Eğer reçeteli ya  da reçetesiz herhangi bir ilacı şu anda kullanıyorsanız veya  son zamanlarda 
kullandınız ise  lütfen doktorunuza v eya eczacınıza bunlar hakkında bilgi veriniz.  
 
3. DİCLOMEC  FORT  nasıl kullanılır ? 
 
Uygun kullanım ve doz/uygulama sıklığı için talimatlar : 
 
Yetişkinler  ve 14 yaş ve üzerindeki ergenler (adolesanlar) : 
DİCLOMEC  FORT , derinin etkilenen bölgesine tercihen sabah ve akşam olmak üzere günde 2 
defa yavaşça ovmak suretiyle uygulanmalıdır . Gerekli olan miktar ağrıl ı yerin genişliğine 
bağlıdır. Örn eğin:  etkilenen alanın büyüklüğüne göre 2 gram (yaklaşık kiraz büyüklüğünde) - 4 
gram (yaklaşık ceviz büyüklüğünde) DİCLOMEC FORT yaklaşık olarak 2 -2.5 cm çapında bir 
alanı tedavi etmek için yeterlidir. Maksimum günlük doz 8 g’dır. Böylece maksimum haftalık 
doz 56 g’dır.   
 
7 gün kullanmanız sonucunda ağrı ve şişlik durumunda bir gelişme olmazsa ya da daha kötüye 
giderse doktorunuza danışınız.  Doktor tarafından farklı bir kullanım önerilmediği durumda, 14 
günden fazla kullanmayınız.  
 
Uygulama yolu ve metodu:  
Derinin ağrıyan ya da şişen bölgesine yavaşça ovmak suretiyle uygulayınız. Ovma sırasında hafif 
serinletici bir etki hissedebilirsiniz. Uygulamadan sonra ellerinizi emici bir kağıt (ıslak mendil 
olmamalı) ile siliniz ve sonrasında yıkayınız (tedavi edilen bölge elleriniz değilse).  
 
Değişik yaş grupları : 
 
Çocuklarda kullanım:   
DİCLOMEC  FORT ’un çocuklarda ve 14 yaşın altındaki ergenlerde kullanımı önerilmemektedir.  
 
14 yaş ve ü zeri ergenlerde , ağrı için 7 günden uzun sü re kullanılması  ya da belirtilerin  
kötüleşmesi durumunda  doktora danışılması önerilmektedir . 
 
Yaşlılarda kullanım:  
Yaşlılarda DİCLOMEC  FORT ’un yetişkin dozları kullanılabilir.  
 
Özel kullanım duruml arı:  
Özel kullanım durumu yoktur.  
 
Eğer DİCLOMEC  FORT ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla DİCLOMEC  FORT  kullandıysanız :  
Eğer siz ya da çocuğunuz kazara DİCLOMEC FORT yutarsanız/yutarsa doktorunuza danışınız 
ya da hastanenin acil servisine başvurunuz.  
 
DİCLOMEC  FORT’ tan kullanmanız gerekenden fazlasını kullanmışsanız bir doktor veya eczacı 
ile konuşunuz.  
 
  
5 
 DİCLOMEC  FORT’u  kullanmayı unutursanız : 
Eğer DİCLOMEC  FORT ’u doğru zamanda uygulamayı unutursanız, hatırladığınız anda 
uygulayınız ve sonra normal şekilde devam edin.  
 
Unutulan dozları dengelemek için çift doz uygulamayınız.   
 
DİCLOMEC FORT ile tadavi sonlandırıldığındaki oluşabilecek etkiler:  
Bulunmamaktadır.  
 
4.  Olası yan etkiler  nelerdir ? 
 
Tüm ilaçlar gibi DİCLOMEC  FORT ’un içeriğinde bulunan maddelere duyarlı olan kişilerde yan 
etkiler olabilir.  
 
Yan etkiler görülme sıklıklarına göre aşağıdaki şekilde sıralanmıştır.  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor: Eldeki veriler ile tahmin edilemiyor.  
 
Aşağıdakilerden biri olursa DİCLOMEC  FORT ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ağız, yüz, dil ve boğazda şişme  
• Sıvı kabarcıklı deri döküntüsü ya da kurdeşen  
• Hırıltı ya da kısa nefes alma ya da göğüste sıkışma hissi (astım)  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin DİCLOMEC  
FORT ’a karşı ciddi alerjiniz var demektir. Acil tıbbi müdahaleye veya hastaneye yatırılmanıza 
gerek olabilir.  
 
Bu çok ciddi yan etkilerin hepsi oldukça seyrek görülür.  
 
Yaygın görülen yan etkiler  
• Deride döküntü, ekzema, eritem (derinin kızarması), dermatit (temas dermatiti dahil)  
• Kaşıntı  
• Baş ağrısı, baş dönmesi ya da vertigo (denge bozukluğundan kaynaklanan baş dönmesi)  
 
Yaygın olmayan yan etkiler  
• Epigastrik ağrılar (Mide bölgesindeki ağrılar), diğer gastrointestinal bozukluklar (ör: 
bulantı, kusma, ishal, karın bölg esinde kramplar, hazımsızlık, gaz, iştahsızlık  
• Anormal karaciğer fonksiyonu test sonuçları (serum aminotransferaz enzimlerinin 
yükselmesi (ALT, AST))  
• Deride döküntü ya da cilt kabarcıkları  
 
Seyrek görülen yan etkiler  
• Deride içi sıvı dolu kabarcıklar  
• Deride kaşıntılı kırmızı döküntüler (ürtiker)   
6 
 • Vücudun su tutması (ödem)  
• Uyuşukluk, yorgunluk  
• Mide -barsak kanalında kanama, mide ya da ince barsak ülseri (kanamalı ya da delinmeli 
olan ya da olmayan), kanlı ishal  
• Hepatit dahil karaciğer fonksiyon bozuklukları (hastalığı bilinen korunaklı hastalarda, hızlı 
kötüleşebilen ciltte ya da gözlerde sararma görülen veya görülmeyen durumlar)  
 
Çok seyrek görülen yan etkiler  
• Deride iltihaplı kabarcıklar  
• Aşırı hassasiyet tepkileri (deride kaşıntılı kırmızı döküntüler, yüzün, dudakların, ağzın, 
dilin ya da boğazın şişmesiyle ortaya çıkan alerjik reaksiyon)  
• Ekzema, kabarcıklı deri döküntüleri, dudaklarda, gözlerde ve ağızda kabarcıkların 
oluşması, pullanma ya da soyulmayla birlikte görülen deri iltihabı (eritema multiforme ya 
da ateş varsa Stevens -Johnson sendromu (ciltte ve göz çevresinde kan oturması, şiş lik ve 
kızarıklıkla seyreden iltihap) ya da toksik epidermal nekroliz (deride içi sıvı dolu 
kabarcıklarla seyreden ciddi bir hastalık), pullanma ya da soyulmayla birlikte görülen deri 
döküntüsü (eksfoliyatif dermatit), derinin güneşe hassasiyetinde artış ( ışığa duyarlılık 
reaksiyonu), saç dökülmesi, Mor deri lekeleri (purpura ya da bir alerji nedeniyle oluştuysa 
alerjik purpura  
• Vücudun su tutması, deri altındaki bölgenin biriken sıvı nedeniyle şişmesi (anjiyoödem)  
• Nefes almada güçlük, hırıltı ve öksürük ile birlikte soluk alıp vermede ani güçlük ve 
göğüste sıkışma hissi (astım belirtileri)  
• Gün ışığına aşırı hassasiyet  
• Düşük kırmızı kan hücresi düzeyi (anemi), düşük beyaz kan hücresi düzeyi (lökopeni), 
düşük trombosit düzeyi (trombositopeni), ani ve sık gelişebilen lökopeni azalması 
(agranülositoz), kemik iliği fonksiyon bozukluğu ile ortaya çıkan kırmızı kan hücreleri , 
beyaz kan hücreleri ve kan hücrelerinde eksikliğe bağlı yorgun hissetme (aplastik anemi)  
• Cinsel iktidarsızlık (diklofenaka bağlı olduğu bilinmemektedir)  
• Düzensiz kalp atışı ve çarpıntı (palpitasyon), göğüs ağrısı, hipertansiyon  
• Duygu bozukluğu, ciltte karıncalanma hissi, hafıza bozukluğu, disoryantasyon, görüş 
bozuklukları (bulanık görme, çift görme), duyma bozukluğu. Kulak çınlaması, uykusuzluk, 
havale, anksiyete, depresyon, kabus görme, titreme, psikotik reaksiyonlar, tat alm ada 
değişiklik bozukluğu  
• Düşük gut diye bilinen düşük bağırsak bozuklukları ( örn: spesifik olmayan kanamalı kalın 
bağırsak iltihabı, kalın bağırsağın iç yüzeyinde yaşanan iltihabi hastalık, kolon hasarı ve 
daralma oluşumu v.b)  
• Pankreas iltihaplanması, ağız yaraları, dil iltihaplanması, yemek borusu lezyonları, kabızlık  
• Vücutta şişme, güçsüzlük hissi ya da idrar çıkışında değişiklik (akut böbrek yetmezliği 
belirtileri), üriner anormallikler (örn: idrarda aşırı miktarda protein (proteinüri belirtileri), 
idrarda kan (hematüri belirtileri)), yüzde ya da karında şişme, yüks ek kan basıncı (nefrotik 
sendrom belirtileri), idrar çıkışında artış ya da azalma, sersemlik, bilinç bulanıklığı, bulantı 
(interstisiyel nefrit belirtileri), idrar çıkışının ciddi şekilde azalması (renal papiller nekroz 
belirtileri)  
NSAİ’larla aşırı duyarlılık reaksiyonları raporlanmıştır. Bu çok seyrek vakalar alerjik şok 
(anaflaktik/anaflaktoid) sistem reaksiyonlarını içeren düşük tansiyon (hipotansiyon) ve 
astım, ağırlaşmış astım, bronşları çevreleyen kasların kasılması (bronkospaz m) ya da nefes 
darlığı (dispne) gibi solunum yolu reaktivitesini kapsamaktadır.  
 
  
7 
 Bilinmiyor  
• Ciltte kepeklenme derinin soyulması ve ciltte renk değişikliği  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana  gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5.  DİCLOMEC  FORT ’un saklanması   
 
DİCLOMEC  FORT ’u çocukların göremeyeceği,  erişemeyeceği yerlerde ve ambalajında 
saklayınız.   
 
25 °C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Etiketin veya ambalajın  üzerinde belirtilen son kullanma tarihinden sonra DİCLOMEC  FORT ’u 
kullanmayınız.  
 
Eğer üründe ve/veya ambalajında bozukluklar fark ederseniz DİCLOMEC  FORT ’u 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:   
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak / Sarıyer / İ stanbul  
 
Üretim yeri:   
Abdi İbrahim İlaç San. ve Tic. A.Ş.  
Esenyurt / İstanbul   
 
 
Bu kullanma talimatı  ………  tarihinde  onaylanmıştır.  
 