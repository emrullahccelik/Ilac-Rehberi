KISA ÜRÜN BİLGİSİ
1- BEŞERİ TIBBİ ÜRÜNÜN ADI
Ketomino Film Kaplı Tablet
2-KALİTATİF VE KANTİTATİF BİLEŞİM
Etkin madde:
(RS)-3-metil-2-okso-valerat 67 mg
(DL- İzolösin α-ketoanoloğu), kalsiyum tuzu
4-metil-2-okso-valerik asit 101 mg
(Lösin α-ketoanoloğu), kalsiyum tuzu
2-okso-3-fenil-propiyonik asit 68 mg
(Fenilalanin α-ketoanaloğu), kalsiyum tuzu
3-metil-2-oksobutirik asit 86 mg
(Valin α-ketoanoloğu), kalsiyum tuzu
RS-2-hidroksi-4-(metiltiyo)-butirik asit 59 mg
(Metionin α-hidroksi analoğu), kalsiyum tuzu
L-lizin asetat 105 mg
(75 mg L-lizine eşdeğer miktarda)
L-treonin 53 mg
L-triptofan 23 mg
L-histidin 38 mg
L-tirozin 30 mg
Her tablet için toplam azot miktarı 36 mg
Her tablet için kalsiyum miktarı 1,25 mmoL=50 mg
Yardımcı maddeler için 6.1’e bakınız.
3- FARMASÖTİK FORMU
Film kaplanmış tablet
Parlak sarı, oblong film kaplı tabletler
4- KLİNİK ÖZELLİKLERİ
4.1. Terapötik endikasyonlar
Yetişkinlerde ve 3 yaşından büyük çocuklarda;
Kronik böbrek yetmezliğinde protein metabolizmasının yetersizliği veya bozulmasına
bağlı oluşabilecek hasarların önlenmesi/ tedavisi ve kronik böbrek yetmezliği ilerleme
hızının yavaşlatılması amacıyla, günlük protein alımının yetişkinlerde 40 g ve altında
1olacak şekilde kısıtlandığı düşük veya tercihen çok düşük proteinli diyet ile birlikte,
glomerüler filtrasyon hızı 25 ml/dk’nın altındaki prediyaliz hastalarında kullanılır.
4.2. Pozoloji ve uygulama şekli
Pozoloji/ uygulama sıklığı ve süresi:
KETOMİNO glomerüler filtrasyon hızı (GFR) 25 mL/dk’nın altında olduğu ve eş
zamanlı olarak alınan günlük protein miktarı 40 g veya daha az olarak kısıtlandığı
sürece kullanılır.
Diyaliz tedavisi gören hastaların protein alımı, kabul görmüş normlara uygun olmalıdır.
Başka bir şekilde tavsiye edilmemişse yetişkinlerde (70 kg/ vücut ağırlığı) yemek
esnasında günde 3 kere 4-8 tablet ( 1 tablet/5 kg/gün) alınır.
Uygulama şekli:
Oral kullanım içindir.
Çiğnemeden yutunuz.
Özel popülasyonlara ilişkin ek bilgiler:
Pediyatrik popülasyon: Çocuklar için; yemeklerle beraber 1 tablet/ 5 kg’dır. 3-10 yaş
arası çocuklar için yemeklerle alınması tavsiye edilen protein miktarı, günde 0,8-1,4
g/kg vücut ağırlığıdır. 10 yaşından büyük çocuklar için ise, günde 0,6-1,0 g/kg vücut
ağırlığıdır.
4.3. Kontrendikasyonlar
- İçerisindeki etkin ya da yardımcı maddelerden herhangi birine karşı aşırı duyarlılık,
- Hiperkalsemi,
- Bozulmuş aminoasit metabolizması.
4.4. Özel kullanım uyarıları ve önlemleri
Herediter fenilketonüri durumunda bu ürünün fenilalanin içerdiği dikkate alınmalıdır.
Serum albumin düzeyi 4 g/dl ve üzerinde ise kullanılmaz. Enfeksiyon ve enflamasyon
durumlarında ve buna bağlı olarak CRP düzeyinin yüksekliğinde, serum albümin düzeyi
4g/dl’nin altında olsa bile kullanılmaz. Serum kalsiyum düzeylerinde artmaya yol
açabileceğinden hiperkalsemi mevcutsa kullanılmaz.
Serum kalsiyum seviyesi düzenli olarak kontrol edilmelidir.
2Eş zamanlı alüminyum hidroksit kullanımı durumunda serum fosfat düzeyinin izlenmesi
gerekmektedir (Bkz. Bölüm 4.5).
Yeterli kalori desteği sağlandığından emin olunmalıdır.
4.5. Diğer tıbbi ürünlerle etkileşimler ve diğer etkileşim şekilleri
Kalsiyum içeren ilaçların eş zamanlı kullanımı serum kalsiyum seviyesinin artmasına ya
da artışın hızlanmasına neden olur.
Etkin maddelerin absorpsiyonuna engel olmamak için, kalsiyum ile çözünebilen
bileşikler meydana getiren ilaçları (örn; tetrasiklinler, siprofloksasin ve norfloksasin gibi
kinolonlar, demir, flor ve estramustin içeren ilaçlar) KETOMİNO ile aynı anda
almayınız.
Kan kalsiyum konsantrasyonunun yükselmesi ve kardiyak etkili glikozitlere karşı
hassasiyet artışına bağlı olarak aritmi riski de artar.
KETOMİNO ile tedavide üremik semptomlar artar. Bu nedenle gerekli olduğu
durumlarda alüminyum hidroksit uygulaması azaltılmalıdır.
Serum fosfatındaki azalma izlenmelidir.
4.6. Gebelik ve laktasyon
Genel Tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınların KETOMİNO kullanırken herhangi bir
doğum kontrol yöntemi kullanmasının gerekli olup olmadığı ile ilgili bir çalışma henüz
yapılmamıştır.
Gebelik dönemi
Hamilelikte uygulanmasıyla ilgili bir çalışma henüz yapılmamıştır.
Hayvan çalışmaları; hamilelik, embriyonal/ fetal gelişim, doğum ya da postnatal gelişim
üzerinde doğrudan ya da dolaylı olarak zararlı etki bulunduğunu göstermemiştir
(Bkz.Bölüm 5.3). Hamile kadınlara reçete edildiğinde dikkatli kullanılmalıdır.
Laktasyon dönemi
Laktasyonda uygulanmasıyla ilgili bir çalışma henüz yapılmamıştır.
3Üreme yeteneği / Fertilite
KETOMİNO’nun üreme yeteneği üzerindeki etkisi ile ilgili bir çalışma henüz
yapılmamıştır.
4.7. Araç ve makine kullanımı üzerindeki etkiler
KETOMİNO’nun araç ve makine kullanımına bir etkisi yoktur.
4.8. İstenmeyen etkiler
Görülen advers ilaç reaksiyonlarının sıklık sınıflandırması şu şekildedir:
Çok yaygın (≥1/10)
Yaygın (≥1/100 ila 1/10)
Yaygın olmayan (≥1/1.000 ila 1/100)
Seyrek (≥1/10.000 ila <1/1.000)
Çok seyrek (<1/10.000)
Bilinmiyor (eldeki verilerden hareketle tahmin edilemiyor).
Metabolizma ve beslenme bozuklukları:
Çok seyrek: Hiperkalsemi durumu gelişebilir. Bu durumda D vitamini alımının
düşürülmesi önerilir. Hiperkalsemi uzarsa, KETOMİNO’nun ve diğer kalsiyum
kaynaklarının dozunu azaltınız.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0312 218 35
99).
4.9. Doz aşımı ve tedavisi
Bugüne kadar herhangi bir semptomla karşılaşılmamıştır.
45- FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik grubu : Enteral ve oral beslenmede kullanılan ürünler
ATC kodu : V06DD
KETOMİNO kronik böbrek yetmezliğinde beslenme tedavisi için kullanılır.
KETOMİNO; esansiyel aminoasit alımına imkan tanırken; amino- azot alımını en aza
indirger. Keto ve hidroksi analoglar emilimi takiben esansiyel olmayan aminoasitlerden
azot olarak karşılık gelen esansiyel aminoasitlere transamine olur, böylelikle amino
grupları tekrar kullanılarak üre oluşumunu azaltır. Bu nedenle üremik toksinlerin
birikmesi azalmış olur. Keto- ve/veya hidroksi- asitler rezidüel nefronların
hiperfiltrasyonuna neden olmaz. Keto asit içeren katkılar renal hiperfosfatemi ve
sekonder hiperparatiroidizm üzerinde pozitif etkiye sahiptirler. Ayrıca renal
osteodistrofiyi iyileştirebilirler. Düşük protein diyetiyle birlikte KETOMİNO kullanımı
düşük protein kaynaklı eksik protein alımını ve malnutrisyonu önlerken azot alımının
azalmasını sağlar.
5.2. Farmakokinetik Özellikler
Genel özellikler
Emilim
Gastrointestinal emilim çok hızlıdır.
Dağılım
Aminoasitlerin ve metabolik yolaklardaki birleşmelerinin plazma kinetiği iyi
bilinmektedir. Bununla birlikte üremik hastalarda plazma bozukluklarının beslenme ile
alınan aminoasitlere bağlı olmadığı ve emilim sonrası kinetiğinin hastalık gelişiminin
oldukça erken döneminde bozulabildiği unutulmamalıdır. Sağlıklı bireylerde, oral yolla
alımdan 10 dakika sonra keto asitlerinin plazma düzeyinde bir artış olur. Bu düzeyler
başlangıç değerin yaklaşık 5 katı kadardır. Plazma düzeyi; doruk seviyesine 20-60
dakika içinde ulaşır ve 90 dakika sonra normal seviyeye iner.
Biyotransformasyon:
Plazmada keto analoglar ve karşılık gelen aminoasitlerdeki eş zamanlı artış, keto
analoglarının transaminasyonunun oldukça hızlı olduğunu göstermiştir. Vücutta
5ketoasitlerin kullanımını sağlayan doğal yolaklar sayesinde dışardan alınan ketoasitler
çok hızlı şekilde metabolik döngülere katılmaktadır.
Eliminasyon:
Ketoasitler klasik aminoasitlerle aynı katabolik yolları izler. Ketoasitlerin itrahı üzerine
spesifik bir çalışma gerçekleştirilmemiştir.
Doğrusal/ doğrusal olmayan durum:
Bu konu ile ilgili yeterli veri mevcut değildir.
5.3. Klinik öncesi güvenlilik verileri
Akut ve tekrarlayan doz toksisistesi, farmakolojik emniyet ve genotoksisiste çalışmaları
sonucunda insanlar için tehlikeli olabilecek bir preklinik veri açıklanmamıştır.
KETOMİNO’nun teratojenik özelliğe sahip olmadığı gösterilmiştir.
6.FARMASÖTİK ÖZELLİKLERİ
6.1.Yardımcı maddelerin listesi
Mısır nişastası
Krospovidon
Talk
Kollioidal silikon dioksit (Aerosil 200)
Magnezyum stearat
Makrogol (PEG) 6000
Povidon (Kolloidon 30)
Opadry II Yellow 85F38107*
Opadry Clear **
* Opadry II Yellow içeriği (Polivinil alkol, titanyum dioksit, polietilen glikol/makrogol,
talk, kinolin sarısı, alüminyum lake, kırmızı demir oksit)
** Opadry Clear içeriği (Hidroksipropil metilselüloz, polietilen glikol/makrogol)
6.2. Geçimsizlikler
Bilinen bir geçimsizlik yoktur.
66.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında, kuru bir yerde saklayınız.
6.5. Ambalajın niteliği ve içeriği
50, 100 veya 300 film kaplı tablet içeren blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü
Yönetmeliği’ ve ‘Ambalaj ve Ambalaj Atıklarının Kontrolü’ yönetmeliklerine uygun
olarak imha edilmelidir.
7- RUHSAT SAHİBİ
Dinçsa İlaç San. ve Tic. A.Ş.
1. Organize Sanayi Bölgesi, Avar Cad. No:2
Sincan / ANKARA
8- RUHSAT NUMARASI
2017/867
9- İLK RUHSAT TARİHİ / RUHSAT YENİLEME TARİHİ
İlk ruhsat tarihi : 29.12.2011
Ruhsat yenileme tarihi : 16.11.2017
10- KÜB’ÜN YENİLENME TARİHİ
7