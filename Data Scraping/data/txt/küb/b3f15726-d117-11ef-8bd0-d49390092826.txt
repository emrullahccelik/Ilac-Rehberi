KISA ÜRÜN BİLGİSİ
1. BEŞERİ TIBBİ ÜRÜNÜN ADI
TİONAMİD 250 mg kaplı tablet
2. KALİTATİF VE KANTİTATİF BİLEŞİM
Etkin madde:
Protionamid 250 mg
Yardımcı madde(ler):
Sukroz 129,75 mg
Yardımcı maddeler için 6.1.’e bakınız.
3. FARMASÖTİK FORM
Kaplı tablet
Yeşil renkli, bikonveks yuvarlak kaplı tablet
4. KLİNİK ÖZELLİKLER
4.1. Terapötik endikasyonlar
TİONAMİD yetişkinlerde ve çocuklarda Mycobacterium tuberculosis’in sebep olduğu tüm
tüberküloz formlarının tedavisinde diğer antitüberküloz ajanlarla kombine kullanımda
endikedir.
TİONAMİD sadece ilk basamak ilaçlara karşı direnç veya bu ilaçların toksisite durumlarında
ikinci basamak antimikobakteriyel ilaç olarak endikedir.
4.2. Pozoloji ve uygulama şekli
TİONAMİD çoklu-ilaç dirençli tüberküloz tedavisinde deneyimli bir uzman doktor tarafından
verilmelidir.
TİONAMİD daima diğer antitüberküloz ajanları ile kombinasyon halinde kullanılmalıdır.
Pozoloji/uygulama sıklığı ve süresi:
Optimum günlük doz 15-20 mg/kg’dır. Normal günlük doz vücut ağırlığı ve toleransa bağlı
olarak 500 mg ila 750 mg (günde 1 g’a kadar)’dır. Bu günlük doz tek başına alınabildiği gibi
dayanıklılığı artırmak için gün boyunca iki doza bölünerek de alınabilir.
Tedavi süresi:
Antitüberküloz tedavisinin süresi seçilen rejime, hastanın klinik ve radyografik cevaplarına,
simir ve kültür sonuçlarına ve Mycobacterium tuberculosis’in hastadan veya şüpheli kaynak
vakalarından izole edildiği duyarlılık çalışmalarına bağlıdır.
Eğer tedavi kesilirse, tedavi programı, kesilmenin uzunluğuna, tedavi ile geçen süreye (erken
veya geç) ve hastanın durumu vb’e bağlı olarak bir sonraki tamamlanma tarihine kadar
uzatılmalıdır.
Bir doz unutulduğunda ve bu 6 saat içinde fark edildiğinde, unutulan doz mümkün olduğunca
erken alınmalıdır. Bir sonraki doz normal programına göre alınmalıdır. Eğer 6 saatten daha
1geç fark edilirse, normal doz zamanında alınmalıdır. Unutulan tekli dozlar için çiftli dozlar
alınmamalıdır.
Uygulama şekli:
Oral yoldan kullanılır.
TİONAMİD aç veya tok karnına alınabilir. Gıdalarla birlikte veya uyku zamanı alınması
gastorintestinal dayanıklılığı artırabilir (bkz. Bölüm 5.2.).
Dayanıklılığı değerlendirmek ve artırmak için, tedavi günlük 125 mg-250 mg’lık doz ile
başlanabilir ve hasta tarafından tölere edildikçe kademeli titrasyonla optimal doza ulaşılabilir.
Dozlar, birkaç gün içinde 125-250 mg’lık artışlarla tam doza ulaşılana kadar artırılmalıdır.
Tüm hastalara protionamid kullanırken piridoksin (vitamin B6) alması önerilmelidir.
Yetişkinler için önerilen doz, 100 mg’dır ve çocuklar, kilolarıyla orantılı bir doz almalıdır
(günde 10-50 mg aralığında olacak şekilde 1-2 mg/kg/gün).
Özel popülasyonlara ilişkin ek bilgiler:
Böbrek/Karaciğer yetmezliği:
Protionamid karaciğerde CYP450 sistemi tarafından, hangi CYP enziminin sorumlu
olduğunun bilinmemesine rağmen, hemen hemen tamamen metabolize edilir. Ciddi karaciğer
yetmezliği bulunan hastalarda kullanımından kaçınılmalıdır. Hafif ila orta derece karaciğer
yetmezliği olan hastalar için veri mevcut değildir. Renal olarak çok az protionamid vücuttan
atılır ve böbrek yetmezliği bulunan hastalarda doz ayarlanmasının gerekli olduğu
düşünülmemektedir.
Pediyatrik popülasyon:
Çocuklarda 15-20 mg/kg/gün’lük önerilen dozlar genellikle gün boyunca 2-3 doza bölünür
(günde 1 g’a kadar). Tek günlük doz bazen uykudan hemen önce bazen de ana yemekle
birlikte verilebilir.
Tüberkülozun kombinasyon tedavisinde protionamidin ağırlığa dayalı doz ayarlama şeması
Vücut Ağırlığı Günlük tablet sayısı (doz)
Çocuklar
5-10 kg 0,5 tablet (125 mg/gün)
11-18 kg 1 tablet (250 mg/gün)
19-24 kg 1,5 tablet (375 mg/gün)
25-29 kg 2 tablet (500 mg/gün)
Yetişkinler
30-45 kg 2 tablet (500 mg/gün)
46-70 kg 3 tablet (750 mg/gün)
> 70 kg 4 tablet (1000 mg/gün)
Geriyatrik popülasyon:
Erişkin dozları kullanılabilir.
24.3. Kontrendikasyonlar
• Şiddetli karaciğer ve böbrek yetmezliği olanlarda,
• Serebral nöbet bozuklukları ve psikozlarda,
• Periferik nöropati ve optik nörit, tioizonikotianamid türevlerine alerjik olanlarda,
• İlacın içerdiği etkin madde ya da yardımcı maddelere alerjik olanlarda,
• Hamilelerde ve emziren kadınlarda kesinlikle kullanılmamalıdır.
4.4.Özel kullanım uyarıları ve önlemleri
Direnç
Tüberküloz tedavisinde tek başına protionamidin kullanımı hızlıca direnç gelişimi ile
sonuçlanır. Bunun olması kaçınılmazdır, bu sebeple uygun diğer antitüberküloz ilaçlar veya
duyarlılık testlerinin sonuçlarına dayanılarak seçilen ilaçlarla birlikte kullanılır. Ancak uzman
doktor tarafından uygun görülmesi halinde duyarlılık testleri sonuçlanmadan önce de tedavi
başlatılabilir.
Karaciğer toksisitesi
Protionamid tedavisi boyunca sarılıkla birlikte veya sarılık olmaksızın bilirubin ve alkalin
fosfataz, karaciğer transaminaz seviyelerinin artışının yanı sıra toksik hepatit, obstruktif
sarılık, akut hepatik nekroz bildirilmiştir. Tedaviden önce referans karaciğer fonksiyon testleri
yapılmalı ve serum transaminazları tedavi süresince her 2-4 haftada bir izlenmelidir. Eğer
semptomlarla birlikte veya semptomsuz transaminaz seviyeleri Normal Üst Limit’in (ULN)
beş katını geçerse veya sarılık ve/veya hepatit semptomları ile birlikte ULN’in üç katını
geçerse TİONAMİD 250 mg kaplı tablet veya eşzamanlı uygulanan diğer potansiyel olarak
hepatoksik ilaçlar laboratuvar anomalileri çözülene kadar geçici olarak kesilmelidir.
Hepatoksisiteye sebep olan ilaçların belirlenmesinden sonra sıralı olarak bu ilaç (veya ilaçlar)
yeniden verilebilir.
Diabetes mellitus hastalarında artmış bir hepatoksisite riski tanımlanmıştır.
Nörolojik etkiler
Protionamid dahil tiamid antimikobakteriyeller ile pellegra benzeri sendromun yanında
psikotik rahatsızlıklar, ensefalopati, periferal ve optik nörit bildirilmiştir. Bazı vakalarda bu
semptomlar, nikotinamid ve piridoksin sübstitüsyonları ile düzeltilmiştir. Bu sebeple
protionamidin nörotoksik etkilerini önlemek için piridoksinin eşzamanlı kullanımı şiddetle
önerilmektedir.
Protionamid tedavisi sırasında nöropati oluşumunu önlemek için günde 50-100 mg piridoksin
verilmelidir. Bu özellikle izoniazide bağlı nörit geçirenler için geçerlidir.
Protionamid tedavisi uzun sürerse periyodik olarak göz muayenesi ve nörolojik muayene
yaptırılmalıdır.
Protionamidle diğer nikotinik asit türevleri, izoniazid, pirazinamid, etionamid ve nikotinik asit
arasında çapraz alerji görülebilir.
Protionamid, depresyonu veya başka bir psikiyatrik rahatsızlığı olan hastalara, epilepsisi
olanlara ve kronik alkoliklere dikkatle verilmelidir. Tedavi esnasında kesinlikle alkol
alınmamalıdır.
Özellikle mukoz membranlarda olmak üzere pelegra hastalığında gözlenen vitamin B ve
nikotinik asit eksikliğine bağlı deri reaksiyonları gözlenebilir, bu durumda ilacın kesilmesi
gerekebilir.
3Kan şekeri
Protionamid tedavisi hipoglisemi ile ilişkilendirildiğinden, TİONAMİD ile tedaviden önce ve
tedavi boyunca kan şekeri periyodik olarak gözlenmelidir. Diabetes mellitus’ta kan şekeri
kontrolü, artan hipoglisemi riski de dahil, protionamid tedavisi sırasında daha zor olabilir
(bkz. bölüm 4.5).
Diyabetik hastalarda kan şekeri sık olarak izlenmelidir.
Koagulopati görülen hastalarda dikkat edilmelidir.
Hipotiroidizm
Protionamid gibi tiamid antimikobakteriyeller ile tedavi esnasında bildirilmiş olan guatrlı
veya guatrsız hipotiroidizm için tiroid fonksiyonunun periyodik olarak izlenmesi önerilir.
Etionamidle ilgili bazı guatr ve hipotiroid vakaları mevcut olduğundan ve diyabetlilere
verildiğinde diyabet kontrolü zorlaştığından, protionamid de bu tip hastalarda dikkatle
kullanılmalıdır.
Alerjik reaksiyonlar
Protionamid, döküntü ve ateş ile ciddi alerjik hipersensitiviteye neden olabilir. Bu oluşursa,
TİONAMİD tabletlerin kullanımı kesilmelidir.
Görme bozuklukları
Protionamid görme bozukluklarına sebep olabileceğinden, TİONAMİD ile tedaviden önce ve
tedavi süresince oftalmoskopi önerilir.
Yardımcı Maddeler
TİONAMİD, sukroz içerir. Nadir kalıtımsal fruktoz intoleransı, glukoz –galaktoz
malabsorsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Rifampisin ve protionamid gibi tiamid antimikobakteriyellerinin eşzamanlı uygulanması,
muhtemelen ölümcül olan sarılıkla seyreden yüksek sıklıkta bir hepatitle ilişkilendirilir.
Tedaviden sağlanacak yarar risklerden ağır basmadıkça eşzamanlı uygulamadan
kaçınılmalıdır ve bu durumda hasta, klinik belirtiler ve karaciğer fonksiyon bozukluğu
semptomları yanı sıra karaciğer fonksiyon test anomalileri açısından düzenli olarak
izlenmelidir.
Protionamid izoniazid ile birlikte verildiğinde kandaki protionamid konsantrasyonu artar. Bu
nedenle protionamid dozu azaltılmalıdır (= ikiye bölünür ve 500 mg’ı geçmez).
Protionamid, izoniyazid bozunmasını yavaşlatır.
Tioamidlerin bozunması kimotripsinle azalır.
Etionamidle izosiyanidin eşzamanlı uygulanması hem hızlı hem de yavaş asetilatörlerde
serum izoniyazid konsantrasyonunu artırır. Eğer eşzamanlı uygulamanın gerekli olduğuna
karar verilirse, takviye olarak piridoksin verilmelidir, ayrıca izoniyazidin yan etkileri
(periferal nörit, hepatotoksisite, ensefalopati) izlenmelidir.
4Etionamid ve sikloserin eş zamanlı uygulandığında reversibl pellegra benzeri bir ensefalopati
oluşmuştur. Bu, piridoksin metabolizmasından kaynaklanmış olabilir.
İnsülin veya kan şeker düzeyini azaltan ilaçların dozu azaltılmalıdır.
Alkol ile birlikte alındığında santral sinir sistemini uyarıcı etkisi artar. Etionamid tedavisi
süresince aşırı etanol kullanımının psikotik reaksiyonlara zemin hazırladığı bildirilmiştir ve
bu sebeple protionamid kullanımından kaçınılmalıdır.
Özel popülasyonlara ilişkin ek bilgiler:
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda gerekli olmadıkça TİONAMİD
kullanılmamalı veya uygun ilacın kullanılma durumunda uygun bir doğum kontrol yöntemi
uygulanmalıdır.
İlacın doğum kontrol yöntemlerine bilinen bir etkisi bulunmamaktadır.
Gebelik dönemi
Hamile kadınlarda protionamid kullanımına dair veriler sınırlıdır veya bulunmamaktadır.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz
Bölüm 5.3).
TİONAMİD, hamile kadınlardaki klinik durum protionamid ile tedaviyi gerektirmedikçe
hamilelerde kullanılmamalıdır.
Laktasyon dönemi
Protionamid ile tedavi gören kadınların yeni doğan bebeklerinde/infantlarında protionamid
tespit edilmiştir. Protionamidin yeni doğanlara/infantlardaki etkisi bilinmemektedir.
Emzirmenin veya TİONAMİD ile tedavinin kesilmesi konusunda karar; tedavinin anneye
yararı ve anne sütünün bebeğe yararı değerlendirilerek verilmelidir.
Hem emziren anne hem de bebeği için takviye piridoksin (Vitamin B6) önerilir.
Üreme yeteneği/Fertilite
Protionamidin/metabolitlerinin üreme yeteneği ve fertilite üzerine etkisini gösteren veriler
bulunmamaktadır. Hayvan çalışmalarında erkek ve dişi bireylerin üreme yeteneği üzerine
etkileri değerlendirilmemiştir.
54.7. Araç ve makine kullanımı üzerindeki etkiler
Araç ve makine kullanma yeteneği üzerine etkileriyle ilgili çalışma yapılmamıştır. Yine de
hastanın araç ve makine kullanma yeteneği değerlendirilirken, hastanın klinik durumu ve
TİONAMİD’in advers etki reaksiyon profili dikkate alınmalıdır.
4.8. İstenmeyen etkiler
Protionamid tedavisi ile ilişkili en az bir advers olay aşağıda vücut sistem, organ sınıfına ve
mutlak sıklığına göre belirlenmiştir. Advers etkilerin sıklık gruplandırması şöyledir: Çok
yaygın ( ≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100); seyrek
(≥ 1/10.000 ila < 1/1000); çok seyrek (< 1/10.000); bilinmiyor (eldeki verilerden hareketle
tahmin edilemiyor). Ek olarak, etionamidin pazarlama sonrası görülen yan etkilerin sıklık
gruplandırması bilinmiyor olarak belirtilmiştir. Veriler, sayısı bilinmeyen bir gönüllü
popülasyondan toplandığından, sıklık tahmini yapılamamaktadır. Protionamidle muhtemel
sıradan ilişkili bu olaylar ciddiyetleri ve bildirilme sayıları dikkate alınarak bulunmuştur. Her
sıklık grubunda istenmeyen etkiler azalan ciddiyet sıralaması ile sunulmaktadır.
Kan ve lenf sistemi hastalıkları
Bilinmiyor: Trombositopeni
Metabolizma ve beslenme hastalıkları
Bilinmiyor: Pellegra benzeri sendrom, hipotiroidizm, hipoglisemi
Psikiyatrik hastalıklar
Bilinmiyor: Depresyon, konfüzyon, konsantrasyonda güçlük, psikoz, intihara teşebbüs.
Sinir sistemi hastalıkları
Yaygın: Başağrısı, sersemlik, uyuşukluk, asteni, parestezi
Bilinmiyor: Ensefalopati, periferal nörit, koklama duyusuyla ilgili rahatsızlıklar.
Kardiyovasküler hastalıklar
Bilinmiyor: Postural hipotansiyon
Gastrointestinal hastalıklar
Çok yaygın: Metal ya da sülfür tadı, ağız kuruluğu, tükrük artışı, anoreksi, bulantı
Yaygın olmayan: Kusma, mide yanması, karın ağrısı, tokluk hissi, diyare, kabızlık,
meteorizm, kulak altı tükürük bezlerinin şişmesi.
Hepato-bilier hastalıklar
Çok yaygın: Transaminaz düzeyinde artış
Yaygın: Hepatit, sarılık.
Bilinmiyor: Karaciğer yetmezliği.
Deri ve deri altı doku hastalıkları
Bilinmiyor: Pellagroid reaksiyonlar, fotodermatoz, ragad, stomatit, akne, şilit, glosit ve
alopesi
6Üreme sistemi ve meme hastalıkları
Bilinmiyor: Jinekomasti, menstrüal rahatsızlık, impotens
Göz hastalıkları
Bilinmiyor: Göz bozuklukları (diplopi, bulanık görme, optik nörit)
Bkz. sinir sistemi hastalıkları
Kulak ve iç kulak hastalıkları
Bilinmiyor: Ototoksisite.
Kas ve iskelet sistemi hastalıkları
Bilinmiyor: Artralji, artrit.
Böbrek ve idrar yolu hastalıkları
Bilinmiyor: Ürelitiyazis
Solunum, göğüs bozuklukları ve mediastinal hastalıkları
Bilinmiyor: Hemoptizi
Bağışıklık sistemi hastalıkları
Bilinmiyor: Alerjik reaksiyonlar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TUFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Şiddetli doz aşımı vakaları literatürde tanımlanmamıştır. Doz aşımı durumunda, tedavi
semptomatik olmalıdır. Protionamid diyalize uygun değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu : Antimikobakteriyeller, Tüberküloz tedavisinde kullanılan ilaçlar
ATC kodu : J04AD01
Protionamid M. tuberculosis’e karşı terapötik konsantrasyonlarda bakteriyostatiktir fakat
yüksek konsantrasyonlarda bakterisid olabilir. Protionamid ayrıca M. kansasii, M. leprae ve
bazı M. avium kompleksi suşlarına karşı da etkilidir. Protionamidin tam etki mekanizması
bütünüyle açıklanmamıştır ancak ilacın şüpheli organizmalarda peptit sentezini inhibe ettiği
düşünülmektedir. Protionamid mikobakteriyel enzimler tarafından aktive edilmesi gereken ön
ilaçtır. Protionamid monoterapi olarak uygulandığında hızlıca ilaç direnci gelişir. Protionamid
ve etionamid tamamen çapraz-dirençlidir.
5.2. Farmakokinetik özellikler
Genel özellikler
7Emilim:
Protionamid oral olarak alındığında tamamına yakını absorplanır. Protionamid’in sağlıklı
gönüllülerde tek doz uygulamasını takiben ortalama (±SD) protionamid C değeri 1729
maks
ng/ml (±768 ng/ml), EAA ’e tekabül eden değer 5661 ng.h/ml (±1679 ng.h/ml). Ortalama
0-t
(±SD) protionamid t değeri 1,2 (±0,62) saattir.
maks
Dağılım:
Plazma proteinleri bağlanması yaklaşık %30’dur ve dağılım hacmi yaklaşık 80 litre olarak
bildirilmiştir. Protionamidin serebrospinal sıvıya penetrasyonu iyidir.
Biyotransformasyon:
Protionamid sonradan nikotinamid ve nikotinik asit formlarına metabolize olan aktif
sülfoksitlerine ve diğer inaktif metabolitlerine dönüşür.
Eliminasyon:
Protionamid ekstensif karaciğer metabolizmasına maruz kalarak birkaç farklı metabolite
dönüşür, sadece verilen dozun yaklaşık %1’i değişmemiş olarak idrarla atılır. Protionamid-
sülfoksit ana metabolittir; antibakteriyel aktivitesi olduğu bildirilmiştir. Protionamidin plazma
yarı ömrü yaklaşık 2-3 saattir.
Doğrusallık/Doğrusal olmayan durum:
Veri bulunmamaktadır.
Özel popülasyonlar
Böbrek/Karaciğer yetmezliği: Farmakokinetik veriler ne böbrek yetmezliği ne de hafif ila orta
derecede karaciğer yetmezliği olan hastalar mevcut değildir.
Çocuklar
Protionamid farmakokinetiğinin çocuklarda kullanımına dair verileri kısıtlıdır. 0-12 yaş arası
çocuklarda gerçekleştirilen bir çalışmada günlük kullanılan 15-20 mg/kg dozların hastaların
çoğunluğunda hedeflenen konsantrasyon 2,5 µg/ml’in üzerinde bir C değeri elde edildiği
max
görülmüştür. Hedeflenen bu konsantrasyon değeri yayınlanmış uzman görüşlerine
dayanmaktadır. Maruziyet yaşça küçük, özellikle 2 yaşından küçük hastalarda daha düşük
olma eğilimindedir.
5.3. Klinik öncesi güvenlilik verileri:
Genotoksisite ve karsinojenik potansiyele dair çalışmalara dayanan klinik öncesi veriler,
insanlar için özel bir zararın olmadığını işaret etmektedir.
Protionamid ile yürütülen hayvan çalışmaları, ilacın farelerde, tavşanlarda ve sıçanlarda
embriyotoksik ve teratojenik etkilerinin bulunduğunu göstermektedir. Erkek ve dişi bireylerin
üreme yeteneği üzerine etkileri ile ilgili yapılmış çalışmalar bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz
Polivinilpirolidon K 30
Kroskarmelloz sodyum
Talk
8Magnezyum stearat
Şellak (Laccifer lacca böceği kaynaklı reçine)
Sukroz
Talk
Arap zamkı
Titanyum dioksit
Euroblend green
Nişasta
Polietilen glikol 6000
6.2. Geçimsizlikler
Uygulanmaz.
6.3. Raf ömrü
24 ay
İlk açılıştan sonra 25°C altındaki oda sıcaklığında saklayınız.
6.4. Saklamaya yönelik özel tedbirler
Kuru yerde, sıkı kapatılmış kaplarda saklayınız.
6.5. Ambalajın niteliği ve içeriği
50 ve 500 kaplı tablet içeren amber renkli, pilverpruf plastik kapaklı cam şişeler.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
KOÇAK FARMA İlaç ve Kimya Sanayi A.Ş.
Mahmutbey Mah. 2477. Sok. No:23
Bağcılar/İstanbul
Tel. : 0212 410 39 50
Faks : 0212 447 61 68
8. RUHSAT NUMARASI(LARI)
212/74
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.09.2007
Ruhsat yenileme tarihi:
10. KÜB’ÜN YENİLENME TARİHİ
-
9