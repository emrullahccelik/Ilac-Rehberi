KISA ÜRÜN BİLGİSİ
1. BEŞERİ TIBBİ ÜRÜNÜN ADI
PAİNEX % 5 jel
2. KALİTATİF VE KANTİTATİF BİLEŞİM
Etkin madde:
Her bir g jel 50 mg etofenamat içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Jel
Berrak, renksiz ila hafif sarımsı renkte jel.
4. KLİNİK ÖZELLİKLER
4.1 Terapötik endikasyonlar
Aşağıdaki durumlarda ortaya çıkan ağrının dışarıdan destekleyici semptomatik tedavisi:
• Spor yaralanmaları gibi künt travmalardan sonra eklemlerdeki akut ezilme, burkulma ve
zorlanmalara ait ağrılı durumlar
• Gonartrozlarda eklem çevresi yumuşak dokulara (bursa, tendon, bağlar ve eklem kapsülü)
ait ağrılı durumlar
Semptomların 3 günden daha fazla sürmesi durumunda doktora danışılmalıdır.
4.2 Pozoloji ve uygulama şekli
Pozoloji/uygulama sıklığı ve süresi:
PAİNEX jel, günde 3 kez uygulanır. Ağrılı alanların genişliğine bağlı olarak, yaklaşık 10 cm
uzunluğunda bir şerit halinde (yaklaşık 3 g jel’e ve 150 mg etofenamata eşdeğer) uygulanması
yeterli olacaktır. Künt travmalarda günlük maksimum doz, 450 mg etofenamata eşdeğer 9 g
jeldir.
Künt travmalarda (ör. spor yaralanmaları) genellikle 1 haftalık tedavi yeterlidir. Daha uzun
süreli kullanımın terapötik yararı doğrulanmamıştır.
Romatizmal hastalıklar için, 3-4 hafta süren tedavi çoğu vakada yeterli olmaktadır.
Semptomlar devam ederse, daha fazla tedavinin gerekip gerekmediğini belirlemek için doktora
danışılmalıdır.
1Uygulama şekli:
Sadece deriye haricen uygulama içindir. Yutulmamalıdır.
PAİNEX jel, vücudun etkilenen bölgelerine ince bir tabaka halinde uygulanır ve nazikçe
deriye yedirilerek sürülür.
PAİNEX jelin uygulanmasından sonra birkaç dakika deri üzerinde kurumasına izin
verilmelidir. Üzerinin bir bandaj veya pansuman ile kapatılması önerilmemektedir.
Tedavi edilen alan eller değilse, uygulama sonrasında eller yıkanmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Doz ayarlanmasına gerek yoktur.
Pediyatrik popülasyon:
Çocuklar ve adölesanlarda PAİNEX jel kullanılmamalıdır.
Geriyatrik popülasyon:
Doz ayarlanmasına gerek yoktur.
4.3 Kontrendikasyonlar
PAİNEX jel aşağıdaki durumlarda kontrendikedir:
• Etkin madde etofenamata, ana metabolit flufenamik asite veya PAİNEX’un içerdiği
yardımcı maddelerden herhangi birine karşı aşırı duyarlılığı olanlarda.
• Asetilsalisilik asit veya diğer non-steroid antiinflamatuvar ilaçların alımı ile oluşan aşırı
duyarlılık reaksiyonları (örneğin astım, bronkospazm, rinit, anjioödem veya ürtiker)
geçmişi olanlarda.
• Deride egzama ya da açık yaralar, deri inflamasyonları veya enfeksiyonları üzerine
uygulanmamalıdır.
• Gözler, dudaklar ya da mukoz membranlar üzerine uygulanmamalıdır.
• Gebeliğin son trimesterinde.
• Çocuklarda ve adölesanlarda.
4.4 Özel kullanım uyarıları ve önlemleri
PAİNEX jelin belirli önlemler alındığında ve sadece yakın tıbbi gözlem altında kullanılması
gereken durumlar:
2• Astım, kronik obstruktif solunum yolu hastalığı, saman nezlesi veya nazal mukozanın
kronik şişkinliği (nazal polip olarak da adlandırılır) olan hastalarda ya da özellikle de saman
nezlesi benzeri klinik bulguları olan kronik obstruktif solunum yolu hastalığı veya kronik
solunum yolu enfeksiyonu olan hastalar.
Bu hastalar, PAİNEX jele reaksiyon göstermede astım ataklarına benzer semptomları olan
(analjezik intoleransı/analjezik astımı olarak da adlandırılır), deri ve mukoz membranlarda
lokal şişkinlik (Quincke hastalığı olarak da adlandırılır) ya da ürtikeri olan hastalara göre
daha fazla risk taşırlar.
• PAİNEX jelin içeriğinde bulunan diğer maddelere karşı alerjik reaksiyon gösteren
hastalarda; örneğin deri reaksiyonları, kaşıntı veya ürtiker oluşumu gibi.
PAİNEX jel ile tedavi altındayken ve sonrasındaki en az iki hafta süreyle direkt güneş ışığına
maruziyetten veya güneşlenmekten kaçınılmalıdır.
PAİNEX jelin geniş cilt yüzey alanına ve uzun süreli kullanımı durumunda, PAİNEX jel
kullanımı ile ilişkili sistemik yan etkilerin oluşması göz ardı edilemez.
Çocuklar, bu ürünün uygulandığı cilt bölümleri ile temas etmemelidir.
PAİNEX jel, cilalı mobilya veya plastik yüzeylerde hasar ve renk değişikliğine yol açabilir.
Bu nedenle, ürünü uyguladıktan sonra eller yıkanmalı ya da yukarıdaki maddelerle temastan
kaçınılmalıdır.
4.5 Diğer tıbbi ürünler ile etkileşimler ve diğer etkileşim şekilleri
Etofenamatın topikal olarak önerildiği şekilde kullanımında, hiçbir etkileşim
bilinmemektedir.
Özel popülasyonlara ilişkin ek bilgiler
Böbrek/Karaciğer yetmezliği:
Bilinmemektedir.
Pediyatrik popülasyon:
Çocuklar ve adölesanlarda PAİNEX jel kullanılmamalıdır.
4.6 Gebelik ve laktasyon
Genel tavsiye
Gebelik Kategorisi: C/D (3.trimester).
3Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalmayı planlayan kadınlarda kullanımı önerilmemektedir. PAİNEX kullanılacak ise
etkili doğum kontrol yöntemi uygulanmalıdır.
Gebelik dönemi
PAİNEX jelin gebe kadınlarda kullanımına ilişkin yeterli veri mevcut değildir. İnsanlarda
gebelik üzerine prostaglandin sentezinin inhibisyonunun etkisi, henüz tam olarak
araştırılmadığından, PAİNEX jel, gebeliğin birinci ve ikinci trimesterinde sadece risk-fayda
oranı dikkatli bir şekilde belirlendikten sonra kullanılmalıdır. Günlük maksimum doz
aşılmamalıdır (bkz. Bölüm 4.2).
PAİNEX jel kullanımı gebeliğin son trimesterinde kontrendikedir.
Gebeliğin son üç ayı sırasında, bu tıbbi ürünlerin etki mekanizması doğum aktivitesinin
supresyonuna, gebeliğin ve doğum travayının uzamasına yol açabilir ve çocuklarda
kardiyovasküler (duktus arteriozusun erken kapanması ve pulmoner hipertansiyon) ve renal
(oligüri ve oligoamnioz) toksisiteye, anne ve çocukta kanama eğiliminin artmasına ve annede
ödem oluşma riskinde artışa neden olabilir.
Laktasyon dönemi
Etofenamat küçük miktarlarda anne sütüne geçebileceğinden PAİNEX jelin emziren annelerde
uzun süreli kullanımından kaçınılmalıdır ve günlük doz kesinlikle aşılmamalıdır. Bebeklerin
maruz kalmasından kaçınmak için, bu ürün annenin göğüs bölgesinde kullanılmamalıdır.
Jel uygulandıktan sonra, bebeğin bu ürün ile temasından kaçınmak için eller yıkanmalıdır.
4.7 Araç ve makine kullanımı üzerindeki etkiler
PAİNEX jelin araç ve makine kullanımı üzerine etkisi yoktur.
4.8 İstenmeyen etkiler
İstenmeyen etkilerin değerlendirilmesi aşağıdaki sıklık bilgilerine dayalıdır.
Çok yaygın (≥1/10); yaygın (≥1/100 ila < 1/10); yaygın olmayan (≥1/1000 ila <1/100);
seyrek (≥1/10.000 ila <1/1000); çok seyrek (<1/10.000); bilinmiyor (eldeki verilerden
hareketle tahmin edilemiyor)
Deri ve deri altı doku hastalıkları
Yaygın olmayan: Ciltte kızarıklık (eritem), kaşıntı, yanma hissi, deri döküntüsü, bazen
kabarcıklar veya ürtiker gibi deri iltihapları (dermatit)
Çok seyrek: Kabartı/şişlik, ışığa duyarlılık (fotosensitivite)
4Bağışıklık sistemi hastalıkları
Seyrek: Aşırı duyarlık reaksiyonları, lokal alerjik reaksiyonlar (temas dermatiti)
Seçilmiş istenmeyen etkilerin tanımı
Non-steroid antiinflamatuvar ilaçların sistemik kullanımını takiben aşırı duyarlılık
reaksiyonları rapor edilmiştir. Bunlar; a) spesifik olmayan alerjik reaksiyonlar ve anafilaksi,
b) astım, kötüleşen astım, bronkospazm veya dispneden oluşan solunum yolu reaktivitesi ya
da c) farklı tiplerde kızarıklıklar, kaşıntı, ürtiker, purpura, anjioödem ve daha seyrek olarak
eksfolyatif ve bülloz deri hastalığını (toksik epidermal nekroliz, Steven-Johnson sendromu ve
eritema multiforme dahil) kapsayan çeşitli deri hastalıklarını içerebilir. İlk kullanımdan hemen
sonra oluşabilecek bu semptomların herhangi birinin görülmesi durumunda derhal tıbbi yardım
gerekmektedir.
PAİNEX jel, geniş cilt yüzey alanlarına ve uzun süreli uygulanırsa, etofenamat içeren ilaçların
sistemik kullanımlarından sonra görüldüğü gibi spesifik organ sistemlerini veya tüm vücudu
etkileyebilecek yan etkilerin gelişmesi olasıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
PAİNEX deri üzerine önerilen dozdan daha fazla uygulanırsa, jel uzaklaştırılmalı ve cilt su ile
yıkanmalıdır.
Spesifik antidotu yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Non-steroid anti-inflamatuvar / analjezik ilaçlar
ATC Kodu: M02AA06
Etofenamat, iyi bilinen hayvan inflamasyon modellerinde prostaglandin sentezini inhibe
ederek etkili olduğu kanıtlanmış, analjezik özellikleri olan bir non-steroidal
antiinflamatuvardır.
55.2 Farmakokinetik özellikler
Genel özellikler
Emilim:
PAİNEX jel formunda 300 mg etofenamatın gönüllülerde uygulanmasından sonra, pik plazma
flufenamik asit düzeylerine uygulamadan sonra 12 ila 24 saat arasında ulaşılmıştır (21-28
ng/mL).
Dağılım:
Plazma proteinlere % 98-99 oranında bağlanmaktadır.
Biyotransformasyon:
Etofenamat, çok sayıda flufenamik asit metabolitleri (hidroksilasyon, eter ve ester ayrışması)
ve bunların konjugatları halinde, %55 oranında böbrek yoluyla atılır.
Enterohepatik dolaşıma katılabilir.
Eliminasyon:
Topikal kullanımı takiben eliminasyon yarılanma ömrü yaklaşık 3,3 saat olarak görülmüştür.
Etofenamat, flufenamik asit olarak düşük konsantrasyonlarda anne sütüne geçmektedir.
Biyoyararlanım:
Etofenamat içeren ürünlerin biyoyararlanımında, esas olarak uygulama bölgesi, cilt nemi ve
diğer faktörlerden kaynaklanan, büyük ölçüde bireyler arası ve bireye bağlı dalgalanmalar
görülür. Deriye uygulanmasını takiben, rölatif biyoyararlanım diğer etofenamat ürünlerinin
sınırları (%20'ye varan oranda) içerisindedir.
5.3 Klinik öncesi güvenlilik verileri
Etofenomat topikal olarak uygulandığında, toksikolojik veri değerlendirmesinde emilim oranı
akılda bulundurulmalıdır.
Akut toksisite:
Etofenamat akut toksisite araştırmaları, sıçan, fare, kobay ve tavşanlarda farklı uygulama
şekilleriyle gerçekleştirilmiştir. Oral uygulama yolunun, intramusküler yoldan daha toksik
olduğu gösterilmiştir. İntoksikasyon görünümü, diyare ve kilo kaybı ile gastrointestinal
bozukluklarla karakterizedir. Bu semptomların ilk ortaya çıkışı, genellikle etkin maddenin
uygulanmasından birkaç gün sonra olmaktadır. Etkin maddenin uygulanmasının 2. ve 14.
günleri arasında ölüm meydana gelmektedir.
6Subletal dozlardan sonra, hayvanlar yaklaşık 14 günlük bir süreçte iyileşmiştir. Ölen
hayvanların post-mortem incelemesi, peritonit ve asit (karın boşluğunda sıvı toplanması) ile
ilişkilendirilmiştir.
Subkronik ve kronik toksisite:
Subkronik toksisite, çeşitli hayvan türlerinde araştırılmıştır. Oral uygulama ile bir yıllık
çalışmalar sıçanlarda (7, 27, 100 mg/kg/gün) ve primatlarda (7, 26, 100 mg/kg/gün)
gerçekleştirilmiştir. Vücut ağırlığı başına 100 mg/kg verilen sıçanlarda gastrointestinal
kanama ve ülserleri takiben peritonit gelişmiştir ve mortalite artmıştır.
Yüksek doz, primatlarda vücut ağırlığında, timus bezi ağırlığında ve hemoglobinde azalmaya
yol açmıştır.
Mutajenisite ve kanserojenisite
İn vitro ve in vivo gen ve kromozom mutasyonu indüksiyonu araştırmaları, negatif sonuçlar
vermiştir. Mutajenik olma olasılığı yeterli güvenilirlikle hariç bırakılmıştır.
Sıçanlara (7, 21, 63 mg/kg/gün) ve farelere (15, 45, 140 mg/kg/gün) oral uygulamayı içeren
uzundönem çalışmalar, etofenamata ait herhangi bir tümörijenik potansiyel kanıtı
sağlamamıştır.
Üreme toksisitesi:
Etofenamat, plasental bariyeri geçmektedir.
İnsanlarda uygulamaya dair herhangi bir deneyim yoktur. Hayvan çalışmalarında,
embriyotoksik doz, maternal toksik dozdan daha düşüktü. Sıçanlarda, oral uygulanan 21
mg/kg/gün dozunda, böbrek pelvisinde genişleme insidansında artma ve anneleri tedavi
görmüş olan yavrularda oral olarak 7 mg/kg/gün doz ile 14 kaburga çifti insidansında artma
olmuştur.
6. FARMASÖTİK ÖZELLİKLER
6.1 Yardımcı maddelerin listesi
Transcutol
Karbomer 940 (Carbopol)
Ökaliptol esansı
Çam esansı
Trietanolamin
Etil alkol
Deiyonize su
6.2 Geçimsizlikler
Geçerli değil.
76.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
Plastik kapaklı 40 g’ lık metal tüplerde
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Toprak İlaç ve Kimyevi Mad. San. Ve Tic. A.Ş.
Hobyar Mah. Ankara Cad. Hoşağası İşhanı
No: 31/516 Fatih/İstanbul
8. RUHSAT NUMARASI
188/97
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.10.1998
Ruhsat yenileme tarihi: -
10. KÜB’ÜN YENİLENME TARİHİ
-
8