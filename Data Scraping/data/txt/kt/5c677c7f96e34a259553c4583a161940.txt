 1 / 6 
 KULLANMA TALİMATI  
 
 PAROL PLUS 250 mg/150 mg/ 50 mg Tablet  
Ağız yoluyla kullanılır . 
 
Etkin madde:  250 mg parasetamol, 150 mg propifenazon ve 50 mg kafein  
Yardımcı maddeler:  Mikrokristali n selüloz, mısır nişasta sı, povidon, stearik asit , etil alkol.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunu z, çünkü  sizin için önemli bilgiler içermektedir.  
   Bu kullanma  talima tını saklay ınız. Daha sonra tekrar okuma ya ihtiyaç duyabilirsiniz.  
   Eğer ila ve sorular ınız olursa, lütfen doktorunuza  veya ecz acınıza dan ışınız. 
   Bu ilaç kişisel olarak sizin için reçete edilm iştir, başkalar ına vermeyi niz. 
  Bu ilacın kullanımı sırasında doktora  veya hastaneye  gittiğinizde  doktorunuza  bu ilacı 
kullan dığınızı söyleyi niz. 
  Bu  talimatta  yazılanlara  aynen  uyunuz.  İlaç  hakk ında  size  önerilen  dozun  dışında 
yüksek veya  düşük doz kullanmay ınız. 
 
 
Bu Kullanma Talimatında:  
1. PAROL PLUS nedir ve ne için kullanılır?  
2. PAROL PLUS’ı kullanmadan önce dikkat edilmesi gerekenler  
3. PAROL PLUS nasıl kullanılır?  
4. Olası yan etkiler nelerdir?  
5. PAROL PLUS’ın saklanması  
 
Başlıkları yer almaktadır . 
 
1. PAROL PLUS nedir ve ne için kullanılır?  
 
 Her tablet 250  mg parasetamol, 150 mg propifenazon ve 50 mg kafein içerir.  
 PAROL PLUS 30 tabletlik ambalajlarda sunulmaktadır.  
 PAROL PLUS , hafif ve orta şiddetli ağrıların tedavisinde kullanılır.  İlacın içerdiği 
parasetamol ve propifenazon ağrı kesici ve ateş düşürücü etki gösteri r, kafein ise ağrı kesici 
etkiyi ar ttırır. 
 
2. PAROL PLUS’ı kullanmadan önce dikkat edilmesi gerekenler  
 
PAROL PLUS’ı aşağıdaki durumlarda KULLANMAYINIZ  
Eğer:  
 İlacın içindeki maddelerden birine ya da benzer ilaçlara karşı alerjiniz (aşırı duyarlılı ğınız ) 
var ise  
 Kalıtsal (ı rsi) bir hastalığa bağlı hemolitik anemi (alyuvarların parçalanması ile seyreden bir 
kansızlık du rumu)  adı verilen kansızlığınız varsa  
 Bebeklerde ve 12 yaşından küçük çocuklarda  
 10 günden uzun süren ağrılarda  
 Şiddetli karaciğer  ve böbrek  yetmezl iğiniz varsa  
 Akut hepatik porfiria adı verilen ve kansızlığa neden olan bir hastalık  varsa. 
  2 / 6 
 PAROL PLUS’ı aşağıdaki durumlarda DİKKATLİ KULLANINIZ  
Eğer;  
•  
• Sarılığa neden olan ve Gilbert sendromu denen bir hastalığınız varsa  
• Kan hücreleri ile ilgili hastalığınız varsa  
• Alkolikseniz  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır.  
 
Birden (akut) yüksek doz verildiğinde ciddi karaciğer toksisitesine neden olur. Erişkinlerde uzun 
süreli (kronik) günlük dozlarda karaciğer hasarına neden olabilir.  
Alkolik karaciğer hastalarında dikkatli kullanılmalıdır. Alkol alan kişilerde karaciğer 
zehirlenmesi (hepatotoksisite) riski nedeniyle günlük alınan parasetamol dozunun 2 gramı 
aşmaması gerekir.  
 
Ağrı ve ateş yakınmanız bir haftadan daha fazla sürdüyse mutlaka doktorunuza danışınız. Başka 
bir ilaç kullanmakta iseniz doktorunuza söyleyiniz.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Astım, saman nezlesi veya benzer i hastalı klarınız varsa PAROL PLUS'ı doktorunuza  
danışmadan almayınız.  
 
Parasetamolü ilk kullananlarda veya daha önce kullanım hikayesi olanlarda, kullanımın ilk 
dozunda veya tekrarlayan dozlarında deride kızarıklık, döküntü veya bir deri reaksiyonu 
oluşabilmektedir. Bu durumda doktor ile irtibata geçilerek ilacın kullanımının bırakılması ve 
alternatif bir tedaviye geçilm esi gerekmektedir. Parasetamol ile deri reaksiyonu gözlenen kişi bir 
daha bu ilacı veya parasetamol içeren başka bir ilacı kullanmamalıdır. Bu durum çok ciddi ve 
ölümle sonuçlanabilen durumlara neden olabilmektedir (Bkz. Bölüm 4. Olası Yan Etkiler 
Nelerdir ?). 
 
Bir seferde yüksek dozda ya da sürekli olarak günlük dozda parasetamol kullanımı karaciğer 
hasarına sebep olabilir. Ağrı kesicilerin düzenli biçimde ve uzun süre kullanılmasının sakıncalı 
olduğunu ve bunun ancak doktorunuzun önerisi ile yapılması gere ktiğini unutmayınız.  
 
Parasetamol veya propifenazon kullanan bazı duyarlı hastalarda solunum ve dolaşım sistemi ile 
ilgili sorunlar olabileceği bildirilmiştir.  
 
PAROL PLUS’ın yiyecek ve içecek ile kullanılması  
 
PAROL PLUS tedavisi sırasında alkol kullanmayınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
PAROL PLUS kullanımı hamilelerde önerilmemektedir. Ancak doktorun yarar -risk hesabı 
yapmasıyla ve mutlaka önermesi halinde kullanılabilir.  
  3 / 6 
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 
PAROL PLUS kullanımı emzirenlerde  önerilmemektedir. Ancak doktorun yarar -risk hesabı 
yapması ve mutlaka önermesi  halinde kullanılabilir.  
 
PAROL PLUS'ın içeriğinde bulunan kafein anne sütüne geçerek, bebekte huzursuzluk, ağlama, 
uykusuzluk vb. istenmeyen etkilere neden olabilir.  
 
Araç ve makine kullanımı  
 
Araç ve makine kullanımını olumsuz etkileme ihtimali düşüktür.  Yine de parasetamol bazı 
hastalarda baş dönmesi ve uyku haline neden olabilir.  
 
PAROL PLUS’ın içeriğinde bulunan bazı yardımcı maddeler hakkında önemli bilgiler  
 
PAROL PLUS ’ın içeriğinde bulunan yardımcı maddelere karsı a şırı bir duyarlılı ğınız yoksa, bu 
yardımcı maddelere bağlı olumsuz bir etki beklenmez.  
 
Diğer ilaçlar ile birlikte kullanımı  
 
Bazı ilaçlar ile birlikte kullanıldığında PAROL PLUS'ın ya da kullanılan diğer ilacın etkisi 
değişebilir. Aşağıdaki ilaçları kullanıyorsanız lütfen doktorunuza söyl eyiniz:  
• Uyku veren bazı ilaçlar (barbitüratlar)  
• Epilepsi (Sara ) hastalığında kullanılan bazı ilaçlar (fenitoin, fenobarbital, karbamazepin)  
• Antibiyotik olarak kullanılan bazı ilaçlar (kloramfenikol, rifampisin)  
• Mide boşalma süresini etkileyen bazı ilaçlar (propantelin, metoklopropamid)  
• Kan sulandırıcı bazı ilaçlar (varfarin, kumarin)  
• AIDS tedavisinde kullanılan zidovudin  
• Alerji tedavisinde kullanılan bazı ilaçlar  
• Sempatomimetik ilaçlar (Sempatik sinir sisteminin uyarılmasına neden olan ilaçl ar, 
 oksimetazon, imidazolin türevleri, psödoefedrin)  
• Ağız yoluyla alınan d oğum kontrol hapları  
• Tiroid hormonu (tiroksin) (Guatr, kronik tiroidit ve hipotiroidizm tedavisinde  kullanılan 
 hormon)  
 
Besinler PAROL PLUS’ın barsaklardan emilim hızını azalta bilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. PAROL PLUS nasıl kullanılır?  
 
Uygun kullanım ve doz/uygulama sıklığı için talimatlar:  
Doktorunuz ayrı bir tavsiyede bulunmadıkça:   4 / 6 
 Yetişkin iseniz tek seferde 1-2 tablet kullanabilirsiniz.  Gerektiğinde 24 saat içinde 3 kez  PAROL 
PLUS alabilirsiniz . 
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2 gramı aşmaması gerekir.  
 
Uygulama yolu ve metodu:  
Tabletler i bol su  ile yutunuz . 
 
Doktorunuz PAROL PLUS ile tedavinizin ne kadar süreceğini size bildirecektir.  
 
Değişik yaş grupları:  
 
Çocuklarda kullanım:  
 
12-16 yaş arası  hastalar tek seferde 1 tablet  kullanabilirler . Gerektiğinde 24 saat içinde 3 kez 
uygulanabilir.  
12 yaşın altındaki  çocuklarda ve bebeklerde kullanılmamalıdır .  
 
Özel Kullanım dur umları:  
 
Böbrek yetmezliği:  Hafif-orta şiddette  böbrek yetmezliğiniz var ise PAROL PLUS  kullanırken 
dikkat ediniz . 
 
Karaciğer yetmezliği: Hafif -orta şiddette karaciğer yetmezliğiniz var ise PAROL PLUS 
kullanırken dikkat ediniz.  
 
Eğer PAROL PLUS’ın etkisinin çok güçlü veya zayıf olduğuna dair bir izleniminiz va r ise 
doktorunuz veya eczacınız ile konuşunuz.  
 
Kullanmanız gerekenden fazla PAROL PLUS kullandıysanız:  
 
Solgunluk, iştahsızlık , bulantı ve kusma parasetamolün aşırı dozda kullanımında sık görülen 
erken belirtileridir ortaya çıkabilir.  Bu belirtilerin görülmesi halinde mutlaka doktorunuza 
başvurunuz.  
 
PAROL PLUS’ dan kullanmanız gerekenden daha fazlasını kullanmışsanız bir doktor veya eczacı 
ile konuşunuz.  
 
PAROL PLUS’ı kullanmayı unutursanız:  
 
Unutulan dozları dengelemek için çift doz kullanmayınız.  
 
4. Olası yan etkiler nelerdir?  
 
Tüm ilaçlar gibi PAROL PLUS’ın içeriğinde bulunan maddelere duy arlı olan kişilerde yan 
etkiler  olabilir . 
 
Aşağıdakilerden biri olursa PAROL PLUS’ı kullanmayı durdurunuz ve DERHAL 
doktorunuza bildiriniz veya size  en yakın hastanenin acil bölümüne başvurunuz.   5 / 6 
 • Cilt döküntüsü  
• Anjiyoödem (göz kapakları, eller, ayaklar, bilekler, ağız, boğaz, dudak ve dilde şişme)  
• Anaflaktik şok (tansiyon düşüklüğü ve nefes darlığına yol açan ciddi alerjik reaksiyon)  
• Alerjik reaksiyonlar (aşırı duyarlılık)  
• Eritma multiform (Ağızda ve tüm vücutta derinin su toplaması ile kendini gösteren bir 
hastalık), Steven -Johnson sendromu (Ateş, nezle benzeri belirtileri ağız, gözler ve/veya 
cinsel organlarda kabarcıkların eşlik edebildiği yaygın ve ağır bir döküntü durumu)  
• Toksik epidermal nekroliz (Deride içi sıvı dolu kabarcıklarla, deri soyulmaları ve doku 
kaybı ile seyreden ciddi bir hastalık)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin PAROL PL US‘a karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz hemen doktorunuza bildiriniz veya size en 
yakın hastanenin acil bölümüne başvurunuz.  
• Nefes darlığı  
• Astım belirtileri (öksürme, göğüste ıslık/hırıltı, nefes daralması)  
• Karaciğer bozuklukları, siroz ve fibroz dahil (yorgunluk , bulantı)  
• Astım belirtileri (öksürme, göğüste hırıltı /ıslık, nefes daralması)  
• Kan hücresi sayısında bozukluklar  
• Bronş spazmı (solunum yollarının daralmasına bağlı olarak zor nefes alma)  
• Böbrek hasarları (çok su içme, çok idrara çıkma, ödem, gece sık idrara çıkma, idrar 
 miktarında  azalma)  
• Kan pulcuğu -sayısında azalma (hal sizlik, solukluk, yorgunluk)  
• Akyuvar sayısında azalma (sık enfeksiyonlara – iltihap oluşturan mikrobik hastalık – 
 yakalanma)  
• Kan hücrelerinde azalma (tam kan tetkiklerinde tespit edilmektedir.  Halsizlik,
 solukluk, yorgunluk, Sık enfeksiyonlara -iltihap olu şturan mikrobik hastalık -yakalanma)  
• Ateş, iğne başı şeklinde kırmızı morarmalar, bilinç bulanıklığı, baş ağrısı ve 
trombositlerin sayısında azalma belirtilerinin birlikte görüldüğü trombositopenik purpura 
(kan pulcuğu sayısında azalma ile il işkili deri bul guları)  
• Karaciğer bozuklukları, siroz ve fibroz dahil (yorgunluk, bulantı, paslı dil, ciltte sarılık, 
yüzde lekeler)  
• Ürtiker (kurdeşen)  
• Alerjik ödem  
• Akut generalize ekzantematöz püstülozis (yüksek ateşin eşlik ettiği akut yaygın 
döküntülü içi cerahat dolu küçük kabarcıklar)  
 
Bunların hepsi cid di yan etkilerdir. Acil tıbbi mü dahale gerekebilir.  
Ciddi yan etkiler seyrek görülür.  
 
Aşağıdakilerden herhangi birini fark ederseniz , doktorunuza söyleyiniz:  
• Kaşıntı  
• Kızarıklık  
 
Bunlar PAROL PLUS’ın hafif yan etkileridir.  
  6 / 6 
 Eğer bu kullanma talimatında bahsi geçmeyen herhangi bir yan etki ile karşıla şırsanız 
doktorunuzu veya eczacınızı bilgilendiriniz.  
 
5. PAROL PLUS’ın saklanması  
 
PAROL PLUS’ı çocukların göremeyeceği, erişemeyeceği yerlerde ve ambalajında saklayınız.  
25°C’nin altında oda sıcaklığında saklayınız.   
 
Son kullanma tarihiyle uyumlu olarak kullanınız.  Son kullanma tarihi geçmiş veya kullanılmayan 
ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
Ambalajdaki son kullanma tarihinden sonra PAROL PLUS’ı  kullan mayınız . 
 
Eğer ürün de ve/veya ambalajında bozuklukl ar fark ederseniz PAROL PLUS’ı kullanmayınız.  
 
Ruhsat Sahibi : ATABAY KİMYA SAN. ve TİC. A.S.   
                          Acıbadem Köftüncü Sokak No: 1  34718 Kadıköy / İSTANBUL   
                          Tel  : 0216 326 69 65  
                          Faks  : 0216 340 13 77  
                          e-posta : info@atabay.com  
 
Üretim yeri : ATABAY İLAÇ FABRİKASI A.Ş.   
                     Acıbadem Köftüncü Sokak No: 1  34718 Kadık öy / İSTANBUL   
                     Tel  : 0216 326 69 65  
                     Faks  : 0216 340 13 77  
                     e-posta : info@atabay.com  
 
Bu kullanma talimatı …/…/… tarihinde onaylanmıştır . 