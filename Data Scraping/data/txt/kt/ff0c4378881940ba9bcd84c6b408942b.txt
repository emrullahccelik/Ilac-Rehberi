1 KULLANMA TALİMATI  
 
BETNOVATE %0.1 losyon  
Haricen kullanılır.  
 Etkin madde : 20 ml %  0.1 betametazon (17 -valerat şeklinde)  içerir.  
Yardımcı m addeler:  İzopropil alkol, metil hidroksi benzoat, l ambritol wax  N21, dietilen 
glikol monostearat, setostearil alkol , setomakrogol 1000, likit parafin, gliserin, sitrik asit  
monohidrat , sodyum hidroksit, distile su.  
 
Bu ilacı kullanmaya başlamadan önce bu KULLANMA TALİMATINI dikka tlice 
okuyunuz, çünkü sizin için önemli bilgiler içermektedir.  
o Bu kullanma talimatını saklayı nız. Daha sonra tekrar okumaya ihtiyaç duyabilirsiniz.  
o Eğer ilave sorularınız olursa, lütfen doktorunuza veya eczacınıza danışınız. 
o Bu ilaç kişisel olarak sizin için reçete edilmiştir, başkalarına vermeyiniz. 
o Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
o Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. BETNOVATE nedir ve ne için  kullanılır?  
2. BETNOVATE’ ı kullanmadan önce  dikkat edilmesi gereken ler 
3. BETNOVATE nasıl kullanılır?  
4. Olası yan etkiler  nelerdir?  
5. BETNOVATE’ ın saklan ması 
 Başlıkları yer almaktadır.  1. BETNOVATE nedir ve ne için  kullanılır?  
BETNOVATE betametazon valerat adı veri len bir ilaç içerir ve losyon formunda, 20 ml 
plastik şişeler halinde bulunmaktadır.  BETNOVATE s teroid adı verilen bir ilaç grubuna aittir. Derideki şişlik ve tahrişin 
giderilmesine yardımcı olur.    
 BETNOVATE aşağıdaki hastalıkların tedavisinde kullanıl ır: 
• Egzama (iltihaplı bir çeşit deri hastalığı)  
• Prurigo nodularis (şiddetli kaşıntı, döküntü ve kabartılara yol açan bir deri hastalığı),  
• Sedef hastalığı (yaygın plaklarla seyreden tipleri hariç)  
• Liken planus ve liken simpleks (deri, deri ekleri ve mukoza ları etkileyen iyi huylu deri 
hastalığı) dahil nörodermatozlar  
• Seboreik dermatit (genellikle derinin yağlı bölümlerinde görülen iltihaplı ve kaşıntılı 
bir deri hastalığı)  
• Temas duyarlılığı reaksiyonları 
• Diskoid lupus eritematozus (genellikle yüzde plak oluşumuna yol açan deri hastalığı)  
• Tüm vücuda etki eden ve böbrek üstü bezlerinden salınan hormonlara benzer etki gösteren ilaç ( steroid ) tedavisine ek olarak yaygın eritroderma (şiddetli kızarıklık)   
• Böcek sokması ve isilik. 2 2. BETNOVATE’ ı kullanmadan önce  dikkat edilmesi gerekenler  
 
BETNOVATE’ ı aşağıdaki durumlarda KULLANMAYINIZ  
Eğer;  
• BETNOVATE’ın bileşenlerine karşı aşırı duyarlılığınız veya hassasiyetiniz varsa  
• Tedavi edilmemiş deri enfeksiyonları  
• Rozasea (ciltte ve burun çevresinde ciddi al basması)  
• Akne (sivilce)  
• Perioral dermatit (ağız kenarında sivilce benzeri oluşumlar ve soyulmayla kendini gösteren bir tür dermatit)  
• Makat (anüs ) çevresinde ve üreme ( genital ) bölgenizde kaşıntı varsa, 
• İnflamasyonsuz kaşıntı  
• 1 yaşın altındaki çocuklarda  
 BETNOVATE’ ı aşağıdaki durumlarda DİKKATLİ KULLANINIZ  
• Geçmişte diğer bir steroide karşı alerjik reaksiyon yaşadıysanız  
• Özellikle bebeklerde ve 12 yaşından küçük çocuklarda geniş alanda, yüksek doz, uzun 
süre uygulanması adrenal süpresyon (böbrek üstü bezinde baskılanm a) yapabilir. 
Bebek bezi uygulama etkisini artırabilir.  
• Geniş yüzeylere, yüz gibi ince derili yüzeylere, çatlamış cilt üzerine ve bez parçası ile 
kapatılmış alanlara uygulandığında artan sistemik etki riski görülebilir.  
• Yetişkinlere nazaran çocuklarda to pikal kortikosteroid emilimi daha fazla olduğundan 
istenmeyen etkilere duyarlılık da daha fazladır.  
• Güçlü bölgesel etkili kortikosteroidlerle uzun süreli tedavide yüzde, vücudun diğer 
bölümlerinde atrofik değişiklikler (ciltte incelme, çizgilenme, aşırı k ıllanma ve renk 
kaybı) olabilir. Atrofik değişikliklere daha yatkın olduğundan yüze uzun süreli 
uygulama tercih edilmez.  
• Göz kapağı uygulamalarında göze kaçmamasına dikkat edilmelidir.  
• Çocuklarda ve yüzde uygulaması 5 gün ile sınırlanmalıdır. 
• BETNOVATE’ı  sedef hastalığında kullanıyorsanız yakından takip gereklidir.  
• Enfekte olmuş iltihaplı hasarların tedavisinde uygun antimikrobik tedavi uygulanmalıdır. Enfeksiyon genişlemesi görülürse derhal BETNOVATE tedavisine son verilmeli, gerekirse sistemik antimikr obik tedaviye geçilmelidir. Oklüzyon 
tedavisi (cildin bir sargı ile örtülmüş olması) ve deri katları bakteri üremesini 
kolaylaştıracak ılık ve nemli ortamı sağlayacağından oklüzyon uygulandığında yeni bir oklüzif sargı uygulanmadan önce deri temizlenmelidi r.  
• BETNOVATE saç, cilt veya giysileri boyayabilir, uygulandığında giysileri korumak 
için gerekli önlemler alınmalıdır.  
• Aydede yüzü, deve hörgücü ense ve tüm vüdutta şişme ile seyreden bir sendrom (Cushing’s sendromu)  ve beyin ve böbrek üstü bezlerindeki bir hormonal ( hipotalamik 
pituiter adrenal (HPA) ) eksen in baskılanması sistemik emilim artışına sebep olabilir. 
Bu durum gözlemlendiğinde ya ilacın uygulama sıklığı azaltılarak ilaç yavaş yavaş 
bırakılır ya da daha az güçlü bir kortikosteroid uygulanır. İl acın aniden bırakılması 
glukokortikosteroid eksikliğine yol açabilir.  
• Topikal kortikosteroidler süregelen bacak ülserleri etrafındaki cilt hastalığı ( dermatit  
gibi)  tedavisinde kullanıldığında lokal aşırı duyarlılık reaksiyonlarının daha fazla 
görülmesine  ve lokal iltihaplanmanın artmasına sebep olabilir.  
• BETNOVATE’ın içeriğinde setostearil alkol bulunduğundan lokal deri 
reaksiyonlarına (örn. kontakt dermatit) sebebiyet verebilir.  3 • BETNOVATE yardımcı maddelerinden metil hidroksibenzoat alerjik reaksiyonla ra 
(muhtemelen gecikmiş) sebebiyet verebilir.  
• Yanıcı içerik ihtiva ettiğinden uygulama sırasında ya da hemen sonrasında sigaradan 
veya alevden uzak durulmalıdır. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız . 
 BETNOVATE’ ın yiyecek ve içecek ile birlikte kullanılması 
Veri bulunmamaktadır.  
 Hamilelik  
İlacı kullanmadan önce doktorunuza veya eczacınıza danışınız.  
BETNOVATE hamilelikte en az miktarda ve en kısa süre kullanılmalıdır.  
 Tedaviniz sıras ında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
BETNOVATE’ın anne sütüne geçip geçmediği bilinmemektedir. Birçok ilaç anne sütü ile atıldığı için BET NOVATE emziren annelerde dikkatli kullanılmalıdır.  Emzirme sırasında 
kullanılırken bebeğin yanlışlıkla yutmaması için memeye uygulanmamalıdır.  
 Araç ve makine kullanımı  
Herhangi bir etki oluşturması beklenmez. 
 
BETNOVATE’ın içeriğinde kullanılan bazı yardı m maddeler hakkında önemli bilgiler  
BETNOVATE’ın içeriğinde setostearil alkol bulunmaktadır. Lokal cilt reaksiyonlarına sebebiyet verebilir.  BETNOVATE yardımcı maddelerinden metil hidroksibenzoat ise alerjik reaksiyonlara (muhtemelen gecikmiş) sebebiyet v erebilir.  
 
Diğer ilaçlar ile birlikte kullanımı 
Ritonavir (HIV  (İnsan Bağışıklık Yetmezlik Virüsü)  enfeksiyonu tedavisinde kullanılan bir 
ilaç) ya da itrakonazol (mantar enfeksiyonlarının tedavisinde kullanılan bir ilaç) 
kullanıyorsanız doktorunuza söyle yiniz.  
 Eğer reçeteli ya da reçetesiz herhangi bir ilacı şu anda kullanıyorsanı z veya son zamanlarda 
kullandınız  ise lütfen doktorunuza veya eczacınız a bunlar hakkında bilgi veriniz.  
 
3. BETNOVATE nasıl kullanılır?  
 
Uygun kullanım ve doz/uygulama sıklığı için talimatlar:  
Hekim tarafından başka şekilde tavsiye edilmediği takdirde;  
BETNOVATE özellikle geniş yüzeylere az miktarlarda uygulama gerektiğinde ve saçlı deriye 
uygulamada kullanılır.  BETNOVATE , ince bir tabaka h alinde yumuşak bir şekilde etkilenen 
alanı kaplayacak miktarda, günde bir ya da iki kez düzelme sağlanana kadar 4 hafta boyunca uygulanır. Daha sonra uygulama sıklığı azaltılır ya da tedavi daha az güçlü bir ilaca 4 değiştirilir. Her uygulama sonrasında bir yumuşatıcı uygulanmadan önce emilim için yeterli 
süre beklenmelidir.  
Uygulama yolu ve metodu:  
Gerektiğinde, dirsek ve dizlerdeki kalın sedef plakları gibi daha dirençli hasarlarda, tedavi 
alanına oklüzyon (cildin bir sargı ile kapatılması) uygulanarak losyonun etkisi artırılabilir. Bu 
olgularda genellikle gece cildin sargı ile kapatılması yeterlidir. Daha sonra cilt kapatılmadan düzenli uygulama  ile iyileşme korunur.  
Durum kötüleşirse ya da 2 -4 haftada düzelme sağlanmazsa tedavi ve tanı yeniden 
değerlendir ilmelidir.  
 Yanıcı içerik ihtiva ettiğinden uygulama sırasında ya da hemen sonrasında sigaradan veya alevden uzak durmalısınız.  
 
Atopik dermatit (allerjik deri reaksiyonları)  
Kontrol sağlandıktan sonra tedavi azaltılarak kesilmelidir ve idame tedavi ola rak bir 
yumuşatıcı kullanılmalıdır. Tedavinin ani kesilmesi derideki olayın kötüleşmesine yol 
açabilir.   
 Tedaviye dirençli deri bozuklukları  
Sık tekrarlayan olaylarda sık kullanım ile belirtiler tedavi edildikten sonra tedaviye aralıklı (günde bir kez, haftada iki kez, kapalı tedavi olmadan) olarak devam edilebilir.     Önceden etkilenmiş ya da tekrar etme potansiyeli olan alanlara uygulama sürdürülmelidir. Bu 
rejim rutin günlük bir yumuşatıcı ile birlikte uygulanmalıdır. Durum ve sürdürülen tedavinin yararları ve riskleri düzenli olarak yeniden değerlendirilmelidir.  
 
Değişik yaş grupları:  Çocuklarda kullanım:  
1 yaşın altındaki çocuklarda kullanılmamalıdır.    5 günden uzun süre kullanılmamalıdır ve uygulama sonrası cilt kapatılmamalıdır. Çocuklarda 
yarar sağlanan en düşük miktarda uygulanmalıdır.  
 Yaşlılarda kullanımı:  
İstenen klinik etkiyi sağlamak için en düşük miktarda ve en kısa sürede kullanılmalıdır.  
   Özel kullanım durumları:  
Böbrek/karaciğer yetmezliği:  
İstenen klinik etkiyi sağlamak için e n düşük miktarda ve en kısa sürede kullanılmalıdır.  
 Eğer  BETNOVATE’ ın etkisinin çok güçlü veya zayıf olduğuna dair bi r izleniminiz var  ise 
doktorunuz  veya eczacınız ile konuşun.  
 Kullanmanız gerekenden daha fazla BETNOVATE kullandıysanız:  
Kısa sürede yü ksek doz kullanılması pek muhtemel olmamakla birlikte, uzun süreli yüksek 
doz veya yanlış kullanım sonucu hiperkortizolizm (böbreküstü bezinden aşırı derecede steroid hormonu salgılanması) belirtileri görülebilir ve bu durumda BETNOVATE tedavisi, adrenal yetersizlik (böbrek üstü bezi yetmezliği) riski nedeniyle azaltılarak kesilmelidir.  
 BETNOVATE’tan kullanmanız gerekenden fazlasını kullanmışsanız bir doktor veya eczacı ile konuşunuz. 5 BETNOVATE’ ı kullanmayı unutu rsanız 
Unutulan dozları de ngelemek için çif t doz almayınız . 
Eğer BETNOVATE’ı kullanmayı unutursanız, hatırlar hatırlamaz uygulayınız. Ancak bir 
sonraki uygulama zamanı yaklamışsa bu zamanının gelmesini bekleyiniz. 
 
BETNOVATE ile tedavi sonlandırıldığındaki oluşabilecek etkiler  
BETNOVATE  tedavisi so nlandırıldığında, herhangi bir olumsuz etki oluşması beklenmez. 
Ancak  BETNOVATE’ı düzenli kullanıyorsanız, ilacı aniden bırakmanız durumunuzun 
kötüleşmesine sebebiyet verebileceğinden BETNOVATE’ı kullanmayı bırakmadan önce doktorunuza danışınız.  
 
4. Olası  yan etkiler nelerdir?  
Tüm ilaçlar gibi BETNOVATE ’ın içeriğinde bulunan maddelere duyarlı olan kişilerde yan 
etkiler olabilir.  
 
BETNOVATE’ı kullanmayı durdurunuz ve DERHAL doktorunuza bildiriniz:    
Derideki tedavi bölgesinde kötüleşme ya da şişlik olursa . BETNOVATE ’a alerjiniz olabilir, 
enfeksiyon gelişmiş olabilir ya da başka bir tedavi gerekli olabilir.   
 
Sedef hastalığınız varsa deri altında iltihapla birlikte şişlikler gelişebilir. Bu durum çok seyrek 
görülür . 
 
 
Yan etkiler aşağıdaki kategorilerde gös terildiği şekilde sınıflandırılmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görüle bilir.  
Seyrek:   1.000 hastanın birinden az görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketle tahmin edilemiyor.  
 
Yaygın görülen yan etkiler  
• Deride k aşıntı, yanma ve ağrı  
 
Çok seyrek görülen yan etki ler  
• Ağırlık artışı 
• Aydede yüzü/yüzde yuvarlaklaşma  
• Obezite  
• Deride incelme  
• Deride kırışıklık  
• Deride kuruluk  
• Deri yüzeyi altında kan damarlarının görünmesi   
• Deri renginde değişiklik  
• Vücut kıllarında artma  
• Saç dökülmesi/uzamaması/ saçta incelme  
• Uygulama y erinde allerjik reaksiyon  
• Derideki durumun kötüleşmesi  
• Uygulama yerinde tahriş  
• Kızarıklık  
• Döküntü, kaşıntı  6 • Sedef hastalığınız varsa iltihaplı şişlikler oluşması  
• Deri enfeksiyonu  
• Çocuklarda kilo artışı/büyümede yavaşlama  
• Kanda kortizol hormonunun azalması   
• Kanda şeker düzeyi artışı ve idrarda şeker bulunması  
• Kan basıncı yükselmesi  
• Gözün lensinde bulutlanma (katarakt)  
• Göz içi basıncı artışı (glokom)  
• Kemiklerde mineral kaybına bağlı güçsüzlük (osteoporoz)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrı ca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi“ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)‘ne bildiriniz. Meydana gelen yan etki leri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. BETNOVATE’ ın Saklanması  
BETNOVATE’ı çocukların  göremeyeceği, erişemeyeceği yerlerde ve ambalajında saklayınız.  
25oC'nin altındaki oda sıcaklığında saklayınız. 
BETNOVATE’ı kullandıktan sonra kapağını sıkıca kapatınız. Yanıcı madde ihtiva ettiğinden 
ateşten, alevden veya sıcaktan uzak tutunuz. BETNOVATE’ı direkt güneş ışığına maruz bırakmayınız.  
 Son kullanma tarihiyle uyumlu olarak kullanınız.  
Ambalajdaki son kullanma tarihinden sonra BETNOVATE’ ı kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:   
GlaxoSmithKline İlaçları San. Ve Tic. A.Ş.  
1. Levent Plaza Büyükdere Cad. No: 173 B Blok 34394 1.Levent / İSTANBUL  
 
Üretim yeri: Abdi İbrahim İlaç San. ve Tic. A.Ş., Hadımköy, İstanbul  
 
Bu kullanm a talimatı ../../….tarihinde onaylanmıştır. 
 