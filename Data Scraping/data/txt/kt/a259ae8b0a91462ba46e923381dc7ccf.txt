 KULLANMA TALİMATI  
 
FLOXAPEN® 500 mg film kaplı tablet  
Ağızdan alınır.  
• Etkin madde : Bir adet film kaplı tablet  500 mg Flukloksasilin’e  eşdeğer  544 mg 
Flukloksasilin                  sodyum  monohidrat içerir.  
• Yardımcı madde (ler): Laktoz monohidrat (inek kaynaklı), nişasta, avicel PH 102, 
magnezyum stearat, beyaz kaplama maddesi, metil alkol, metilen klorid.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen dokt orunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.   
 
 
Bu Kullanma  Talimatında:   
 
1. FLOXAPEN® nedir ve ne için kullanılır?  
2. FLOXAPEN®’i kullanmadan önce dikkat edilmesi gerekenler  
3. FLOXAPEN®  nasıl kullanılır?  
4. Olası yan etkiler nelerdir?  
5. FLOXAPEN® ’in saklanması  
 
Başlıkları yer almaktadır.  
 
1. FLOXAPEN® nedir ve ne için kullanılır?  
FLOXAPEN® tablet  beyaza  yakın  renkte,  iki yüzünde  kırılma  çizgisi  bulunan  film kaplı  
oblong       tablettir.  
FLOXAPEN® tablet,  16 adet film kaplı tabletten  oluşan , PVC, alüminyum blister  ambalaj 
içerisinde ve karton kutuda kullanma talimatıyla birlikte kullanıma sunulmuştur.  
FLOXAPEN® tablet,  enfeksiyonların  tedavisinde  buna  sebep  olan bakterileri  öldürmek  için 
kullanılan  bir antibiyotiktir. “Penisilin”  adı verilen  bir antibiyotik grubuna  dahildir.  
 
FLOXAPEN® tablet,  aşağıda  bildirilen  enfeksiyonların  tedavisinde  kullanılır:  
• Çıban  (Fronkül)  
• İmpetigo: Bakteriyel kaynaklı çok bulaşıcı bir cilt hastalığı. Küçük kırmızı yaralarla 
başlar,  patlayan  yaralardan  ıslak,  kızarık  döküntü  ve kabuklanmalar  oluşur.  Genellikle  
küçük  çocuklar  ve bebeklerin  yüz, boyun  ve ellerinde,  bez kullanan  çocuklarda  
genelde  bez bölgesinde görülür.   • Apse  (doku  içerisinde iltihap  birikmesi)  
• Enfeksiyonlu  yaralar  
• Kan çıbanı  (karbonkül)  
• Enfeksiyonlu  yanıklar  
• Deri grefti  (tıbbi  nedenlerle  bir bölgeye  deri nakli) için  koruma  
• Fronküloz  (Bakteriyel  enfeksiyon  sonucu  deride  oluşan  ağrılı,şiş  apse)  
• Selülit  (Bakteriyel  sebeplerle  üst deri dokularında  oluşan  kızarıklıklar)  
• Solunum  yolu enfeksiyonları  
• Pnömoni  (zatürre)  
• Farenjit  (Yutak  iltihabı)  
• Ampiyem  (Akciğer  Zarları  Arasında  Ağır İltihaplanma)  
• Sinüzit  
• Orta kulak ve  dış kulak  iltihabı  
Flukloksasiline  duyarlı  organizmaların  neden  olduğu  diğer  enfeksiyonlar:  
• Kemik  enfeksiyonları  
• Septisemi  (Kanda  bakteri  üremesi  ile gelişen  enfeksiyon)  
• Bağırsak  iltihabı  
• Endokardit  (kalp  iç zarı enfeksiyonu)  
• İdrar  yolu enfeksiyonu  
 
FLOXAPEN® tablet  aynı zamanda  büyük  ameliyatlar  sırasında  enfeksiyon  oluşumunu  
önlemek  için kullanılır (örneğin kalp ve  ortopedi ameliyatlarında).  
 
Bu ürün inek kaynaklı  laktoz  monohidrat  maddesi  içermektedir.  Doktorunuza  danışmadan  
ilacınızı  kullanmayı bırakmayınız.  
 
2. FLOXAPEN®’ i kullanmadan ön ce dikkat edilmesi gerekenler  
FLOXAPEN®’ i aşa ğıdaki durumlarda KULLANMAYINIZ  
• Flukloksasilin ya  da diğer  penisilin  antibiyotiklerine  alerjiniz varsa  (bkz. B ölüm  4) 
• İlacın  diğer  herhangi  bir içeriğine  alerjiniz varsa  (bkz. B ölüm  6) 
• Daha  önceden  Flukloksasilin  kullandıktan  sonra  karaciğer  problemi  (örneğin  
sarılık)  yaşadıysanız.  
 
 
FLOXAPEN®’i aşağıdaki durumlarda DİKKATLİ KULLANINIZ  
• Böbrek  problemi  yaşıyorsanız,  normalden  daha  düşük  bir doz kullanmanız  
gerekebilir  (böbrek  problemi yaşayan  hastalarda yüksek  doz nadir  olarak  kasılmalara  
sebep  olabilir)  
• Karaciğer  problemi  yaşıyorsanız  bu ilaç problemlerin  kötüleşmesine  yol açabilir  
• 50 yaş  ve üzerindeyseniz  
• Hepatik  (karaciğer)  reaksiyon  riski yüksek  hastalarda  dikkatli  kullanılmalıdır.   • Duyarlılaşma  meydana  gelebileceğinden  diğer  penisilinlerle  temastan  kaçınılmalıdır.  
• FLOXAPEN®  tablet  ile tedaviye  başlamadan  önce,  beta laktamlara  aşırı 
hassasiyet  reaksiyonlarına  ilişkin  tetkikler yapılmalıdır.  
• Diğer  ciddi  hastalıklarınız  varsa  (bu ilacın  tedavi  etmeye  çalıştığı  enfeksiyon  dışında)  
• Alerjik  bir yapınız  varsa  (aşırı  duyarlılık)  ya da alerjik  astımınız,  bahar  nezleniz,  
mononükleoz (virüslerin sebep olduğu bir hastalık) hastalığınız veya akut lenfatik 
löseminiz  (lenf  hücrelerinin anormal artmasına  bağlı kan kanseri)  varsa. 
• Yeni  doğanlarda  sarılık  oluşturabilir.  
• Bu ilacı uzun süredir kullanıyorsanız  karaciğer ve böbrek fonksiyonlarının düzenli 
olarak  test edilmesi tavsiye  edilir.  
• Eğer  uzun  süredir  FLOXAPEN® kullanıyorsanız  karaciğer  ve böbrek  fonksiyonlarının  
düzenli  olarak  denetlenmesi  tavsiye  edilir.  Eğer  idrar  ya da kan tahlili  yapacaksanız  
doktorunuza  FLOXAPEN®  kullandığınızı  söyleyin, çünkü  bu sonuçları etkileyebilir.  
 
Bu uyarılar, geçmişteki herhangi bir dönemde dahi olsa sizin için geçe rliyse lütfen 
doktorunuza  danışınız.  
 
FLOXAPEN®’in yiyecek ve içecek ile kullanılması  
FLOXAPEN® tablet, aç karnına alınmalıdır. Yemekten bir  saat önce ya da iki saat sonra 
alınması gerekir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
Eğer  hamileyseniz,  hamile  olduğunuzu  düşünüyorsanız  veya  bebek  yapma  planlarınız  varsa  
FLOXAPEN® kullanıp kullanmayacağınıza  doktorunuz  karar verecektir.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
Emzi rme 
İlacı kullanmadan  önce  doktorunuza  veya eczacınıza  danışınız.  
FLOXAPEN® tablet  anne  sütüne  az miktarda  geçebilir.  Kullanıp  kullanmayacağınıza  
doktorunuz  karar  verecektir.  
 
FLOXAPEN®´nin içeriğinde bulunan bazı yardımcı maddeler hakkında önemli bilgiler  
Bu tıbbi ürün her bir film kaplı tablet için yaklaşık 46,10 mg laktoz içerir. Eğer daha önceden 
doktorunuz tarafından bazı şekerlere karşı intoleransınız (dayanıksızlığınız) olduğu 
söylenm işse bu tıbbi ürünü almadan önce doktorunuzla temasa geçiniz.  
 
Araç ve makine kullanımı  
FLOXAPEN®´nin araç ve makine  kullanımı  üzerine  etkisine  dair herhangi  bir kayıda  
rastlanmamıştır.    
Diğer ilaçlar ile birlikte kullanımı  
Özellikle  aşağıdaki  ilaçlardan  birini  veya  birkaçını  kullanıyorsanız  doktorunuz  ya da 
eczacınıza                      mutlaka  danışın ; 
• Probenesid  veya  sulfinpirazon  (gut tedavisinde  kullanılır).  
• Metotreksat  (bir kemoterapi  ilacı)  
• Oral tifüs aşısı (antibiyotikler  bunun  etkisini  azaltabilir)  
• Sugammadeks  (Genel  anestetiklerle  kullanılır)  
• Piperasilin  (enjeksiyonla  alınan  bir antibiyotik)  
• Varfarin  (kan pıhtılaşmasını  önlemek  için alınan  bir ilaç) 
 
Bazı ilaçlar diğer ilaçların çalışma şeklini etkileyebilir. Başka ilaçları eğer kullanıyorsanız, 
yakın  zamanda kullanmışsanız ya da tekrar kullanacaksanız doktorunuz veya eczacınıza 
danışın. Bu  kendi  kendinize  aldığınız  ilaçlar  olduğu kadar  doktorunuzun reçetelediği  ilaçlar  
da dahildir.  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınız  ise lütfen  doktorunuza veya eczacınıza  bunlar hakkında  bilgi veriniz.  
 
3. FLOXAPEN® nasıl kullanılır?  
• Uygun kullanım ve doz/uy gulama sıklığı için talimatlar : 
Bu ilacı daima doktorunuz ya da eczacınızın size söylediği şekilde kullanın. Onların 
talimatları  bu broşürdeki  bilgilerden  farklı  olabilir.  Eczacınızın  etiketi  hangi  dozda  ve hangi  
sıklıkta  alınacağını  söylemelidir. Eğer  emin değilseniz doktorunuz  ya da eczacınıza danışın.  
İlacınızı  aç karnına  kullanın,  yemeklerden  önce  en az otuz dakikayla  bir saat arasında  
zaman  olmasına  dikkat edin.  İlacınızı  doğru zamanlarda kullanmak  önemlidir.  
Dozun  miktarı  hastaya  göre değişir  ve doktorunuz  tarafından  karar  verilir.  Ancak,  her yaş 
grubu  için miktarlar  genellikle  aşağıdaki  gibidir:  
 
• Uygulama yolu ve metodu:  
Ağızdan  alınır.  
 
Yetişkinlerde kullanımı:  
Normal  doz: Günde  dört defa olmak  üzere  250 mg’dır  . 
Diğer  farmasötik formlar önerilir.  
• Kemik ya da  kalp enfeksiyonu:  Günde  8 g’a kadar,  6 ila 8 saat arayla  bölünmüş  dozlar  
halinde  
• Cerrahi  profilaksi:  Anestezinin  uygulanmasıyla  1 ila 2 g IV, takiben  72 saate  kadar  
her 6 saatte  bir 500 mg  
 
• Değişik yaş grupları:  
Çocuklarda kullanımı:  
Çocuklarda şurup formu kullanılır.    2 – 10 yaş: Günde  4 kez 125 mg  
2 yaş altı: Günde  4 kez 62.5mg  
 
Yaşlılarda kullanımı:  
Özel  doz ayarlanmasına  gerek  yoktur.  Yetişkin  dozları  kullanılabilir.  
FLOXAPEN® tablet karaciğer  yetmezliği (hepatik disfonksiyon),  50 yaş üstü veya geçmişte  
tanısı konulmuş devam eden hastalığı olan karaciğer reaksiyon riski yüksek hastalarda 
tedbirle  kullanılmalıdır.  
 
• Özel kullanım durumları:  
Böbrek/Karaciğer  yetmezliği;  
Böbrek yetmezliği olan hastalarda dozaj düşümü gerektirmez. Ancak şiddetli böbrek 
yetmezliği  (kreatinin klirensı 10ml/min’den az) durumunda nörotoksisite (sinir dokusu için 
zehirli olma)  riski sebebiyle dozda  düşüş  ya da doz aralığında artış düşünülmelidir.  
 
FLOXAPEN® tablet diyalizle yok olmaz ve bu nedenle ne diyaliz p eriyodu süresince ne  
sonunda  destekleyici  dozaja ihtiyaç  yoktur.  
 
Hepatit  (sarılık)  ve kolestatik  sarılık  (karaciğerde  safra  akımının  durması  veya  azalmasıyla  
biçimlenen)  bildirilmiştir.  Bu reaksiyonların  dozla  ya da uygulama  yoluyla  ilişkili  değildir.  
FLOXAPEN® tablet karaciğer  yetmezliği, 50  yaş üstü  veya  geçmişte tanısı  konulmuş  
devam  eden  hastalığı  olan karaciğer  reaksiyon  riski yüksek  hastalarda  tedbirle  
kullanılmalıdır.  
 
Eğer FLOXAPEN®’in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 
Kullanmanız gerekenden daha fazla FLOXAPEN  kullandıysanız:  
FLOXAPEN®’den kullanmanız gerekenden fazlasını kullanmışsanız bir dok tor veya eczacı ile 
konuşunuz.  
 
FLOXAPEN®’i kullanmayı unutursanız  
Bir dozu  almayı  unutursanız,  hatırlar  hatırlamaz  alın ve önceden  olduğu  gibi devam  edin.  
 
Unutulan dozları deng elemek için çift doz almayınız.  
 
FLOXAPEN® ile tedavi sonlandırıldığında ki oluşabilecek etkiler  
Doktorunuz  size söyleyene  kadar  ilacı kullanmaya  devam  edin.  Yalnızca  iyi hissetmeye  
başladığınız için ilacı kullanmayı bırakmayın. Eğer bırakırsanız, enfeksiyonunuz geri 
dönebilir  veya  daha  kötüleşebilir.  Eğer  ilacı kullandıktan  bir süre sonra  hala kötü 
hissediyorsanız,  doktorunuzla  görüşmeye  gidin.  
  Eğer  bu ilacın  kullanımıyla  ilgili  başka  sorularınız  varsa,  doktorunuz  veya eczacınıza  sorun.  
 
4. Olası yan etkiler nelerdir?  
Diğer tüm ilaçlar gibi, bu ilaç da yan etkilere sebep olabilir ancak bu herkeste böyle olduğu  
anlamına  gelmez.  Eğer  gerçekleşirse  bunların  geçici  olması  muhtemeldir  ve ciddi  etkiler  
değildirler.  Ancak, bazıları ciddi  olabilir ve  tıbbi müdahale  gerekebilir.  
 
Aşağıdakilerden biri olursa, FLOXAPEN®  tablet kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerji ve aşırı hassasiyet (kaşıntılı döküntü, kaşınma, iltihaplı ağız ve gözler, surat, 
dudaklar,  boğaz ve  dilde  şişlik veya  nefes  problemleri)  
• Yoğun,  kanlı  ishal  
• Sarılık  (deride  sarı renk ve gözlerde  beyazlık),  hepatit  (karaciğerde  yanma)  – bazen  
karaciğer  üzerindeki bu  etkiler  tedaviyi takiben  2 aya  kadar gecikebilir.  
• Yoğun cilt hastalığı (kanlanma, kabarıklık ya da ülser -Stevens J ohnson sendromu -) 
ya da  kızarıklık,  soyulma  ve şişmeye  yol açıp yanık  gibi görünen  cilt hastalığı  (toksik  
epidermal  nekroliz)  
 
Bunların  hepsi  çok ciddi  yan etkilerdir.  Eğer  bunlardan  biri sizde  mevcut  ise, acil tıbbi 
müdahaleye  veya  hastaneye  yatırılmanıza  gerek  olabilir.  
Yan etkiler  sıklıklarına  göre aşağıdaki  katagorilerde  gösterildiği  şekilde  sıralanmıştır;  
• Çok yaygın:  10 hastanın birinden  fazla  görülebilir.  
• Yaygın:  100 hastanın  1 ila 10 da görülebilir  
• Yaygın  olmayan:  1.000  hastanın  1 ila 10 da görülebilir  
• Seyrek:  10.000  hastanın  1 ila 10 da görülebilir.  
• Çok seyrek:  10.000  hastanın  birinden  az görülür  
• Bilinmiyor:  Eldeki  verilerden  hareketle  tahmin  edilemiyor.  
 
Çok yaygın  
• İshal,  karın  ağrısı  ve hasta  hissetmek  – Genellikle  hafif  olur ve etkisi  birkaç  günden  
sonra  azalır.  Eğer  yoğunsa  ve etkisi  uzun  sürüyorsa, doktorunuza  sorun.  
 
Yaygın olmayan  
• Kaşıntı  
• Ürtiker  (Kurdeşen)  
 
Çok seyrek  
• Doku  içi böbrek  iltihabı  (interstisyel  nefrit)  
• Olağandışı  kanama  ya da morarma,  anemi  (kan hücrelerinin  sayısındaki  değişikten  
dolayı  olabilir)  
• Dairesel  kırmızı  lekeler  ile deri döküntüsü  (eritema  multiforma)  
• Eklem ya  da kas ağrısı  veya  ateş (tedavi  başlangıcından  2 gün sonra  oluşabilir)  
• Kalın  bağırsakta  iltihaplanma,  karın  ağrısı, gaz  artışı.  (psödomembranöz  kolit)   • Ateş 
• Eklem  ağrısı  (atralji)  
• Kas ağrısı  (miyalji)  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz  ile konuşunuz. Ayrı ca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi”  ikonuna  tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkez i 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenli liği hakkında daha fa zla bilgi edinil mesine katkı sağlamış olacaksınız.  
 
 
5. FLOXAPEN®’in Saklanması  
FLOXAPEN®’i çocukların göremeyeceği, erişemeyeceği yerlerde  ve ambalajında saklayınız.  
25 °C altındaki oda sıcaklığında ve kuru yerde saklanmalıdır.  
Son kullanma tari hiyle uyumlu olarak kullanınız.  
Ambalajdaki son kullanma tarihind en sonra FLOXAPEN®’ i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Eğer üründe ve/veya ambalajında bozukluklar fark ederseniz, FLOXAPEN®'i kullanmayınız.  
 
Ruhsat s ahibi:  Natural İnovasyon İlaç ve Tıbbi Atık San. v e Tic. A.Ş.  
Osmangazi /BURSA  
Üretim yeri :  Atabay Kimya San. ve Tic.  A.Ş 
   Gebze /KOCAELİ   
 
Bu kullanma talimatı 30/06/2022  tarihinde onaylanmı ştır. 