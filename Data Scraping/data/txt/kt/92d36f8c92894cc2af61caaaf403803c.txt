1 
 
   
 
SUTENT® 37,5 mg Kapsül  
Ağızdan  alınır.  
Sitotoksik  KULLANMA TALİMATI  
• Etkin  madde: 37,5 mg sunitinibe eşdeğer 50,1 mg sunitinib malat  
• Yardımcı  maddeler:  
Kapsül içeriği: Mannitol (E421), kroskarmeloz sodyum (E468) , povidon, saf su , 
magnezyum stearat (E572)   
Kapsül kılıfı (baskılı, opak, standart sarı, boyut #3, sert jelatin kapsül):  Titanyum dioksit 
(E171), sarı demir oksit (E172iii), jelatin (E441)  
Baskı  mürekkebi:  Şellak  (E904), propilen glikol (E1520), güçlü amonyak çözeltisi, 
potasyum hidroksit, siyah demir oksit (E172i), dehidraft alkol, izopropil alkol, bütil alkol . Ürün, sığır kaynaklı jelatin hammaddesi içermektedir.  
 
 
 
Bu Kullanma  Talimatında:  
 
1. SUTENT  nedir  ve ne için kullanılır?  
2. SUTENT’i kullanmadan  önce dikkat edilmesi  gerekenler  
3. SUTENT  nasıl  kullanılır?  
4. Olası  yan etkiler  nelerdir?  
5. SUTENT’in  saklanması  
 
Başlıkları  yer almaktadır. 
 
1. SUTENT nedir ve ne için kullanılır?  
 
• SUTENT,  kanser  tedavisinde  kullanılan  bir ilaçtır.  SUTENT,  bu etkisini  kanserli  
hücrelerin  büyümesi  ve yayılmasına  yol açan bir grup proteinin işlevini  önleyerek  
gerçekleştirir.  
 
• SUTENT,  Alüminyum/PVC/Aclar blister içinde,  28 kapsül  şeklinde bulunur.  
 
• SUTENT  kapsülleri,  iki parçalı, opak baskılı, sarı, sert jelatin kapsüllerdir, sarı ile 
turuncu arası renkte granül içerirler. Herbir SUTENT kapsülü 37,5 mg sunitinibe 
eşdeğer sunitinib malat içerir.  Bu ilacı kullanmaya  başlama dan önce  bu KULLANMA  TALİMATINI  dikkatlice  
okuyunuz,  çünkü  sizin  için önemli  bilgiler içermektedir.  
• Bu kullanma talimatını  saklayınız.  Daha sonra tekrar  okumaya ihtiyaç  
duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu 
ilacı kullandığınızı  söyleyiniz . 
• Bu talimatta  yazılanlara  aynen  uyunuz . İlaç hakkında size önerilen  dozun dışında 
yüksek  veya düşük doz kullanmayınız.  
2 
 
  • SUTENT  böbrek hücresi  kanseri  ve mide  ve bağırsak duvarının yapısını 
destekleyen  dokunun kötü huylu  tümörlerinin  ve pankreasın bazı kanserlerinin  
tedavisinde uzman bir  doktor  tarafından  reçetelendirilir.  
 
Metastatik  Renal  Hücreli  Kanser  
SUTENT,  böbrek tübül  hücrelerinde gelişen  böbrek hücresi  kanserinin tedavisi  
için kullanılır.  
 
Gastrointestinal Stromal Tümör  
SUTENT,  gastrointestinal stromal tümör  tedavisinde  kullanılır.  Bu tümör,  mide  
ve bağırsak duvarının yapısını  destekleyen  dokunun kötü huylu tümörüdür.  Bu 
dokudaki  kontrol  dışı hücre  büyümesinden kaynaklanır. SUTENT  bu hücrelerin  
büyümesini  önler.  Bu hücrelerin  beslenmesi  için gereken  damar  oluşumunu 
engeller.  
 
Pankreatik  Nöroendokrin  Tümör  
SUTENT , somatostatin ve türevleri tedavisi sonrası hastalığı ilerlemiş,  ameliyatla  
çıkarabilecek  durumda  olmayan,  yayılmış  pankreatik  nöroendokrin tümörlerin  
tedavisinde  kullanılır. Bu tümör, pankreasın hormon salgılayan hücrelerinden 
köken alan  seyrek  görülen  bir kanserdir.  
 
SUTENT  ile veya neden size verildiği  ile ilgili sorularınızı doktorunuza  danışınız.  
 
2. SUTENT’i kullanmadan  önce dikkat  edilmesi  gerekenler  
 
Bu kullanma talimatından  farklı olsa da doktorunuzun talimatlarına dikkatle uyunuz.  
 
SUTENT’i aşağıdaki durumlarda  KULLANMAYINIZ  
 
Eğer,  
• Sunitinib  malat  veya SUTENT’in  içerisindeki  diğer  yardımcı maddelere  karşı  
aşırı duyarlı (alerjik) iseniz  SUTENT kullanmayınız. 
 
SUTENT’i  aşağıdaki  durumlarda  DİKKATLİ  KULLANINIZ  
 
Eğer , 
 
• Yüksek  kan basıncınız  (yüksek tansiyon) varsa . SUTENT  kan basıncınızı  
yükseltebilir.  Tedavi  sırasında  doktorunuz  kan basıncınızı kontrol  ederek  
gerekli  durumlarda  kan basıncınızı  düşürmek için ilaç tedavisine  
başlayabilir.  
 
• Kan ile ilgili  bir hastalığınız,  kanamayla  ilgili  problemleriniz  veya  
morarma  var ise. Burnunuz veya diğer organlarınızda kanama fark 
ederseniz.  SUTENT  kullanımı  yüksek  kanama riskine  neden  olabilir.  Ayrıca  
anemiye sebebiyet  veren  kandaki  bazı hücrelerin  sayısında  değişime  neden 
olur veya  kanın pıhtılaşma  kabiliyetini etkiler.  Eğer kanınızı  incelterek  pıhtı 
oluşmasına  engel  olan varfarin  veya asenokumarol  kullanıyorsanız  kanama 
riskiniz  yüksek  olabilir.  Bu sebepten  dolayı  SUTENT kullanımınız  
sırasında kanama geçirirseniz doktorunuza  söyleyiniz.  
 
3 
 
  • Kalp  hastalığınız  varsa . SUTENT  kullanımı  kalp problemlerine  sebep  
olabilir.  Eğer kendinizi çok yorgun  hissediyorsanız, nefesiniz kesiliyorsa  
veya  ayaklarınızda  ve ayak bileklerinizde  şişme  varsa doktorunuza  
söyleyiniz. 
 
• Anormal  kalp  ritim  değişikliğiniz  varsa. SUTENT  kullanımı kalp 
ritminizde  anormalliklere  sebep  olabilir.  Doktorunuz  SUTENT ile tedavi  
sırasında  kalbinizdeki  bu problemleri  değerlendirmek için 
elektrokardiyogram  isteyebilir.  SUTENT  kullanımı  sırasında  eğer kendinizi  
sersemlemiş,  güçsüz  hissediyor  ve normal  olmayan  kalp atışınız  olduğunu  
düşünüyorsanız  doktorunuza  söyleyiniz. 
 
• Eğer yakın  zamanda  toplardamar  ve/veya atardamarlarınızda (damar  
çeşitleri)  inme,  kalp  krizi,  damar  tıkanıklığı  veya  damarda  kanın  
pıhtılaşması  gibi pıhtı  probleminiz  varsa . SUTENT  ile tedaviniz  
sırasında  göğüste  ağrı veya baskı, kollarınızda,  sırtınızda,  boynunuzda  veya 
çenenizde ağrı, vücudunuzun bir tarafında zayıflık  veya  uyuşukluk 
hissediyorsanız,  konuşma  probleminiz  var ise, baş ağrısı  veya  baş dönmesi  
yaşıyorsanız  hemen  doktorunuza  söyleyiniz.  
 
• Eğer anevrizmanız (bir kan damarı duvarının genişlemesi ve 
zayıflaması) varsa ya da geçmişte olduysa veya kan damarı duvarında bir 
yırtılma olduysa . 
 
• Trombotik  Mikroanjiyopati  (TMA) olarak  bilinen  en küçük kan 
damarlarınızda  bir hasarın  varlığı  ya da daha  önce böyle bir hasarın  
olması  durumunuz  varsa . Eğer kendinizde  ateş, yorgunluk,  bitkinlik,  
morarma,  kanama,  şişkinlik, bilinç bulanıklığı,  görme kaybı  ve nöbetiniz  
olursa hemen doktorunuza  söyleyiniz. 
 
• Tiroid  beziniz ile ilgili  probleminiz  var ise. SUTENT  tiroid  problemlerine  
sebep  olabilir.  Eğer  tedaviniz  sırasında  normalden  daha  çabuk  
yoruluyorsanız, diğer  insanlardan  daha  çok üşüyorsanız  veya sesiniz  
derinleşmişse  doktorunuza  söyleyiniz.  SUTENT  kullanmadan  önce  ve 
kullanım  sırasında  düzenli  olarak  tiroid  fonksiyonlarınız  kontrol  
edilmelidir.  Eğer tiroid  bezleriniz yeterli  tiroid  hormonu üretmiyorsa tiroid  
hormonu tedavisi görebilirsiniz. 
 
• Pankreasınız  veya safra keseniz ile ilgili bir rahatsızlığınız  varsa. Eğer 
midenizin  olduğu  yerde  ağrı hissediyorsanız,  mide  bulantısı,  hazımsızlık, 
ishal, kusma  ve ateş var ise doktorunuza  söyleyiniz.  Bunlar  pankreasınızın  
veya  safra  kesenizin  iltihaplanmasından  kaynaklı  olabilir.  
 
• Karaciğer bozukluğunuz  varsa. Eğer SUTENT  ile tedavi  sırasında  
kaşıntı,  deride  veya gözlerde  sararma,  koyu  renk idrar,  mide  bölgesinin  
sağ üst kısmında  ağrı veya rahatsızlık  hissi gibi belirtileri  gözlemlediyseniz  
doktorunuza  söyleyiniz.  Doktorunuz  SUTENT  kullanmadan önce  ve 
kullanım  sırasında  karaciğer  fonksiyonlarınızı kontrol  etmek  amacıyla  kan 
testleri yapacaktır.  
 
 
4 
 
  • Böbrek  bozukluğunuz  varsa.  Doktorunuz  böbrek fonksiyonlarınızı  
izleyecektir.  
 
• Yakın  zamanda ameliyat  olacaksanız  veya olduysanız . SUTENT  
yaralarınızın  iyileşmesini  etkileyebilir.  Ameliyat olacaksanız SUTENT  
kullanmayı  bırakmalısınız.  Doktorunuz  SUTENT’e  tekrar  başlayacağınız  
zamanı  belirleyecektir.  
 
• Doktorunuz  SUTENT  tedavisine  başlamadan  önce dişleriniz  ile ilgili 
bir kontrol  yapılmasını  talep  edebilir.  
 
• Ağzınızda, dişlerinizde  ya da çenenizde ağrı olduysa  ya da şu anda 
varsa,  ağzınızda  yara ya da şişmeler  görülüyorsa,  çenenizde ağırlık  
ya da uyuşma  hissediyorsanız  ya da dişinizi kaybettiyseniz  hemen  
doktorunuza  ve diş hekiminize  bildiriniz.  
• Diş tedavisi  görmek ya da dişinize  cerrahi  bir işlem uygulanmak  
zorundaysa  ve özellikle  aynı zamanda damar  yoluyla  uygulanan 
bisfosfanatlar  denen  ilaçları  kullanıyorsanız,  aynı zamanda SUTENT  
kullandığınızı diş hekiminize  söyleyiniz. 
 
• Ciddi deri veya cilt altı doku reaksiyonlarınız  varsa. SUTENT’i  kullanırken 
“gangrenli  piyoderma”  (ağrılı  deri  ülseri)   veya  nekrotizan  fasit (hayatı  tehdit  
edici  olabilecek  şekilde  deri/yumuşak doku enfeksiyonlarının  hızlıca  yayılması)  
oluşabilir.  Yara çevresinde, ateş, ağrı, kızarıklık, şişme veya irin veya kan 
akması gibi semptomları içerecek bir enfeksiyon oluşması durumunda derhal 
doktorunuz ile iletişime geçiniz. Bu durum  sunitinib kullanımının  
bırakılmasıyla  düzelir.  Genellikle  gövdede kendini  kırmızımsı noktalar  veya 
ortasında  kabarcık  olan dairesel  benekler  olarak  kendini  gösteren ciddi  deri 
döküntüleri  (Stevens -Johnson  sendromu, toksik  epidermal  nekroz, eritem  
multiforme)  sunitinib  kullanımı  ile bildirilmiştir.  Döküntü yaygın kabarcıklara  
veya  derinin  soyulmasına  kadar  ilerleyebilir  ve ölümcül  olabilir.  Bu durumlar  
ile karşılaşmanız  durumunda  hemen  sizi yönlendirmesi  için doktorunuza  
danışınız. 
 
• Sara  hastalığı   olarak   bilinen   epilepsi   nöbetleri   geçiriyorsanız   veya   daha  
önce  geçirdiyseniz.  Eğer yüksek kan basıncınız  (tansiyonunuz), baş ağrınız  
veya  görüşünüzde  kayıp  var ise mümkün olan en kısa zamanda doktorunuzu 
bilgilendiriniz.  
 
• Şeker hastalığınız  varsa. Diyabet  hastalarında  düşük kan şekeri  riskini  en aza 
indirmek  için, kullanılan  anti- diyabetik ilaçların  dozunun ayarlanması  
gerekliliğini  değerlendirmek için kan glukoz  seviyesi  düzenli olarak  kontrol 
edilmelidir.  
 
Bu uyarılar, geçmişteki  herhangi  bir dönemde  dahi olsa sizin için geçerliyse lütfen  
doktorunuza  danışınız.  
     
5 
 
  SUTENT’in yiyecek  ve içecek ile kullanılması 
 
SUTENT  yemeklerle beraber  ya da haricinde kullanılabilir.  
 
Ancak  SUTENT  ile tedavi görürken greyfurt  suyu içmekten kaçınmalısınız.  
 Hamilelik  
 
İlacı kullanmadan  önce doktorunuza veya  eczacınıza  danışınız.  
 
Eğer hamileyseniz, emziriyorsanız, hamile olduğunuzu düşünüyorsanız ya da hamile kalmayı planlıyorsanız ilacı kullanmadan önce doktorunuza veya eczacınıza danışınız.   Hamile kalma olasılığı bulunan kadınlar, SUTENT tedavisi süresince gerekli doğum 
kontrol yöntemlerini kullanmalıdırlar. Hamileyseniz kullanmayınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme 
 
İlacı kullanmadan  önce doktorunuza veya  eczacınıza  danışınız.  
 Emziriyorsanız  SUTENT’i  kullanmayınız. 
 
Araç ve makine kullanımı  
 
Eğer  baş dönmesi  veya anormal  yorgunluk  gibi şikayetleriniz  olursa  araç ve makine  
kullanırken dikkatli  olunuz. 
 
SUTENT’in  içeriğinde  bulunan  bazı yardımcı  maddeler hakkında  önemli  bilgiler  
 
Bu tıbbi ürün her “doz”unda (kapsül) 1 mmol (23 mg)’dan daha az sodyum ihtiva eder; yani aslında “sodyum içermez”.  
 Diğer ilaçlar ile  birlikte  kullanımı 
 
Yakın zamanda reçeteli veya reçetesiz olmak üzere aldığınız veya alacağınız herhangi 
bir ilaç varsa doktorunuza veya eczacınıza bildiriniz.  
 
 Bazı ilaçlar vücudunuzdaki S UTENT  düzeyini etkileyebilir. Eğer aşağıda belirtilen aktif 
maddeleri içeren herhangi bir ilaç kullanıyorsanız doktorunuzu bilgilendiriniz:   
 
• Tüberküloz  ilaçları  (rifampin),  
• Antibiyotikler (eritromisin,  klaritromisin,  rifampisin),  
• Depresyon  ve anksiyete tedavisinde kullanılan sarı kantaron  (Hypericum 
perforatum ) içeren bitkisel ürünler   
• Alerjik/solunum ya da deri hastalıkları ilaçları (Kortizon ve benzeri ilaçlar, 
deksametazon gibi)  
• Sara (epilepsi) ilaçları  (fenitoin, karbamazepin,  fenobarbital), 
• Mantar enfeksiyonunda kullanılan antifungal  ilaçlar (ketokonazol, itrakonazol),  
6 
 
  • HIV enfeksiyonunda (AIDS) kullanılan  ilaçlar (ritonavir)  
• Varfarin  veya  asenokumarol  gibi kan sulandırıcı ilaçlar  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son 
zamanlarda kullandınız  ise lütfen  doktorunuza veya eczacınıza  bunlar hakkında  
bilgi veriniz.  
 
3. SUTENT nasıl kullanılır?  
 
Uygun  kullanım  ve doz/uygulama  sıklığı için talimatlar:  
 SUTENT’i her zaman doktorunuzun tam olarak size belirttiği şekilde kullanınız. Emin değilseniz doktorunuza danışınız.  
 
Doktorunuz, tedavi  edilmesi gereken  kanser  tipine  göre,  size uygun  dozu  
belirleyecektir.   
- Gastrointestinal  stromal tümör  ya da böbrek kanseri  için tedavi  alıyorsanız,  
toplam 6 haftalık  tedavi  uygulanacak şekilde,  normal  doz 28 gün (kesintisiz  4 
hafta)  boyunca  günde  bir kez 50 mg’dır  ve ardından  14 günlük (2 hafta)  
istirahat (ilaçsız)  dönemi  geçmelidir.  Doktorunuz  bu 6 haftalık  tedavinin kaç 
defa uygulanacağını  belirleyecektir.   
- Pankreatik  nöroendokrin  tümör  için tedavi  alıyorsanız,  normal  doz, istirahat  
dönemi  olmaksızın günde bir kez 37,5 mg’dır.  
 
Doktorunuz almanız gereken uygun dozun yanı sıra SUTENT tedavinizi kesmeniz 
gerekip gerekmediğine ve gerekiyorsa son verme zamanına karar verecektir.  
 
Uygulama  yolu ve  metodu: 
SUTENT ağızdan  alınır.  Aç karnına veya  yemeklerle beraber  alınabilir.  
Kapsülleri  açmayınız.  
 
Değişik  yaş grupları:  
Çocuklarda  kullanımı:  
SUTENT’in  çocuk hastalardaki  güvenlilik  ve etkililiği değerlendirilmemiştir.  18 
yaş altında kullanılması önerilmemektedir.  
 
Yaşlılarda kullanımı:  
Genç ve yaşlı hastalar  arasında  güvenlilik  ve etkililik  açısından  herhangi  bir 
anlamlı fark gözlenmemiştir.  
 
Özel  kullanım  durumları:  
Böbrek/Karaciğer yetmezliği:  
Hekiminiz  sizin  durumunuz  için uygun kararı verecektir.  
 
Eğer  SUTENT’in  etkisinin  çok güçlü  veya zayıf olduğuna dair bir izleniminiz  var 
ise doktorunuz  veya  eczacınız  ile konuşunuz.  
 
Kullanmanız  gerekenden  daha  fazla  SUTENT  kullandıysanız:  
 
SUTENT’ten  kullanmanız  gerekenden  fazlasını kullanmışsanız  bir doktor  veya 
eczacı  ile konuşunuz.  Tıbbi yardım almanız  gerekebilir.  
 
7 
 
  SUTENT’i kullanmayı unutursanız:  
 
Unutulan  dozları dengelemek için  çift doz almayınız. 
 
 SUTENT ile  tedavi  sonlandırıldığındaki  oluşabilecek  etkiler:  
SUTENT  tedavisi  sonlandırıldığında özellik gerektirecek bir durum  oluşmaz.  
Doktorunuza danışmadan  tedaviyi  sonlandırmayınız. 
 
4. Olası yan etkiler nelerdir?  
 
Tüm  ilaçlar  gibi SUTENT’in  içeriğinde  bulunan  maddelere duyarlı  olan kişilerde  
yan etkiler  olabilir.  
  
  Aşağıdakilerden biri olursa SUTENT’i kullanmayı durdurunuz ve DERHAL   
doktorunuza bildiriniz veya size en yakın hastanenin acil bölümüne 
başvurunuz : 
 
Kalp  Problemleri:  Eğer;  kendinizi  çok yorgun  hissediyorsanız, kısa aralıklarla  
nefes  alıp veriyorsanız,  ayaklarınız ve ayak  bilekleriniz  şişiyorsa  doktorunuza  
bildiriniz.  Bu belirtiler  kalp yetmezliği,  kalp kası problemleri  
(kardiyomiyopati)’nin  de dahil  olduğu kalp problemlerinin  belirtileri olabilir. 
 
Akciğer  veya nefes  alma  problemleri:  Öksürük, göğüste  ağrı, ani nefes  darlığı  
veya  öksürükle  kan gelmesi  durumlarında  doktorunuza  bildiriniz.  Bunlar  kan 
pıhtılarının  akciğerlere  ilerlemesinden  kaynaklanan pulmoner  emboli  adı verilen  
durumun  belirtileri  olabilir.  
 
Böbrek  bozuklukları:  İdrara  çıkma  sıklığında  değişiklik  veya idrara  çıkamama  
gibi böbrek yetmezliği belirtileri olursa doktorunuza  bildiriniz.  
 
Kanama:  SUTENT  ile tedavi  esnasında  ciddi  kanamanız veya karında  ağrı, 
şişkinlik,  kan kusma, siyah,  yapışkan  dışkı, kanlı  idrar,  baş ağrısı  veya bilinç  
durumunuzda  değişim,  öksürürken kan gelmesi  veya akciğerlerden  veya 
havayolarından  gelen  kanlı  balgam gibi belirtiler  olursa  doktorunuza  bildiriniz.  
 
Bağırsakta delinmeye yol açan  tümör  tahribatı:  Karnınızda  şiddetli  ağrı, ateş, 
mide  bulantısı,  kusma,  dışkıda  kan veya  bağırsak  alışkanlıklarınızda  değişiklik  
olursa  doktorunuza  bildiriniz.  
 Bunların hepsi çok ciddi yan etkilerdir. Eğer bunlardan biri sizde mevcut ise, acil 
tıbbi müdahaleye veya hastaneye yatırılmanıza gerek olabilir.  
 
Aşağıda,  görülme sıklığına göre tüm yan etkiler  listelenmiştir.  
 Yan etkiler aşağıdaki kategorilerde gösterildiği şekilde sınıflandırılmıştır:  
 
Çok yaygın         :10 hastanın birinden fazla görülebilir.  
Yaygın        :10 hastanın birinden az, fakat 100 hastanın birinden fazla  
      görülebilir.  
Yaygın olmayan : 100 hastanın birinden az, fakat 1000 hastanın birinden fazla 
  
     görülebilir. 
8 
 
  Seyrek  : 1.000 hastanın birinden az, fakat 10.000 hastanın birinden fazla  
                              görülebilir.  
Çok seyrek        : 10.000 hastanın birinden az görülebilir.  
Bilinmiyor        : Eldeki verilerden hareketle tahmin edilemiyor. 
 
Çok yaygın:  
•  Kırmızı kan hücresi  ve/veya  nötrofil  (bir çeşit beyaz kan hücresi)  sayısında  
azalma  
•  Trombositopeni  (kan  pulcuğu da  denilen  trombosit sayısında azalma)  
• Nefes  darlığı  
• Yüksek  kan basıncı  
• Aşırı  yorgunluk, güç kaybı  
• Deri altında ve göz çevresindeki  sıvıdan  kaynaklı  doku şişmesi,  alerjik  döküntü 
• Ağızda  ağrı/tahriş,  ağızda yara/iltihap/kuruluk,  tat alma  bozukluğu, mide  
rahatsızlığı,  mide  bulantısı, kusma, ishal,  kabızlık,  karın  ağrısı/şişkinlik,  iştah 
azalması/kaybı  
• Vücutta tiroid bezinin az çalışması  (hipotiroidizm)  
• Sersemlik  
• Baş ağrısı  
• Burun kanaması  
• Sırt ağrısı,  eklem  ağrısı  
• Kollarda ve  bacaklarda  ağrı 
• Deride sararma/ renk kaybı, derinin  aşırı renklenmesi,  saç rengi  değişikliği,  
avuç içinde ve  ayak  tabanında  döküntü, döküntü, cilt kuruluğu 
• Öksürük  
• Ateş 
• Uykuya  dalmada  güçlük  
• Ödem  
 
Yaygın:  
• Virüs ve bakterilere karşı koruyan kandaki beyaz kan hücrelerinde azalma  
• Kan damarlarında pıhtı oluşumu 
• Göğüste  ağrı, kesik  kesik  nefes  almak  ile kendini  gösteren  koroner  
atardamarlarında daralma veya  tıkanmadan  dolayı  kalp kaslarına kan 
sağlamada bozukluk  
• Göğüs  ağrısı  
• Huzursuzluk, nefes  almada  güçlük, çarpıntı  ve düşük kan basıncı  ile kendini  
gösteren kalp  tarafından  pompalanan kan miktarında  azalma  
• Göğsün  yan tarafında batıcı  tarzda bir ağrı ile kendini  gösteren  akciğerleri  
çevreleyen  sıvı birikimi 
• Enfeksiyonlar  
• Şiddetli enfeksiyona bağlı (kan dolaşımında mevcut olan enfeksiyon) doku hasarı, 
organ yetmezliği ve ölüm.  
• Kandaki  şeker  seviyesinde  azalma.  Eğer  düşük kan şekerini  gösteren  yorgunluk,  
çarpıntı,  terleme,  açlık  ve bilinç  kaybı  gibi belirtiler  deneyimliyorsanız  hemen  
doktorunuza  bilgi  veriniz. 
• Bazen  şişmeye  yol açan  idrarda protein kaybı  
• Grip benzeri  belirtiler  
• Kan testlerinde pankreas  ve karaciğer  enzimlerinde anormallik  
9 
 
  • Kanda aşırı  miktarda  ürik asit 
• Hemoroid,   rektumda   ağrı,  diş  etlerinde   kanama,   yutkunma   güçlüğü  ya  da 
yutkunamama  
• Dilde  yanma  veya  acı hissi,  sindirim sisteminde  iltihaplanma,  bağırsak  veya 
midede aşırı  gaz 
• Kilo kaybı  
• Kas iskelet sistemi ağrıları  (kaslarda ve kemiklerde  ağrı),  kaslarda zayıflık,  
kaslarda yorgunluk,  kas ağrısı,  kas spazmları  
• Burun kuruluğu,  burun tıkanıklığı 
• Fazla gözyaşı  salgısı  
• Ciltte  anormal  hassaslık,  cilt kuruluğu, kaşıntı,  ciltte  pullanma  ve iltihaplanma , 
deride sulu kabarcıklar,  akne, tırnaklarda renk değişikliği, saç dökülmesi  
• Kol ve bacaklarda anormal  duyarlılık  
• Duyarlılıkta anormal  artma  ya da azalma,  özellikle  dokunma  hissinde  
• Mide  yanması  
• Uyuma  hissi,  yorgunluk,  susuzluk, ciltte  kuruluk ile kendini  gösteren  su kaybı  
(dehidrasyon)  
• Sıcak  basması , yüzde kızarıklık  
• Anormal  renkte idrar  
• Depresyon  
• Ürperme  
 
Yaygın  olmayan:  
• Kadınlık  veya erkeklik  organının da dahil  olduğu  hayatı  tehdit  edici  yumuşak  
doku enfeksiyonları.  Cilt hasarının  çevresinde  ateş, ağrı, kızarıklık,  şişme  ve 
kan ya da irin gelen  enfeksiyon olduğunda doktorunuza  başvurunuz.  
• İnme  
• Kalbe kan akışında azalma veya kesilmeden  kaynaklı kalp  krizi  
• Kalbin elektriksel  aktivitesinde (EKG) değişiklikler  ya da anormal  ritm  
• Keskin  bir göğüs  ağrısı  ile kendini  gösteren  kalp çevresinde sıvı birikmesi  
• Mide  bulantısı,  iştah  kaybı, kilo kaybı  ile kendini  gösteren karaciğer  yetmezliği  
• Pankreas  iltihabından kaynaklanan karın ağrısı  
• Dışkıda  kan görülmesi,  dışkının parlak  kırmızı veya  koyu  siyah  olması  ile 
      kendini  gösteren  bağırsakta  delinmeye  yol açan  tümör  tahribatı (perforasyon)  
• Karın  ağrısı  ve ateş ile kendini  gösteren  safra  kesesi  taşlarının  eşlik ettiği veya 
etmediği  safra kesesi iltihabı 
• Fistül, anal fistül  
• Ağızda,  dişte  ve/veya  çenede ağrı, ağız içinde şişme  veya  yara,  çenede hissizlik  
veya  ağırlık  hissi veya dişte  gevşeme.  Bu yan etkiler  çenede kemik  hasarının  
(osteonekroz)  belirtisi olabilir.  Bu yan etkilerle  karşılaşırsanız  hemen  
doktorunuza  haber veriniz.  
• Aşırı  sinirlilik,  çarpıntı,  hızla  zayıflama  ile kendini  gösteren tiroid  
hormonlarının  aşırı üretimi  sonucu vücudun dinlenme  sırasında  kullandığı  
enerji  miktarında artma.  
• İdrar yolunda kanama  
• Ameliyat  sonrasında  yara iyileşmesinde anormallik 
• Kas kaynaklı  kandaki enzim (kreatin  fosfokinaz) seviyesinde artış  
• Alerji oluşturan bir maddeye karşı ; saman nezlesi, deri döküntüsü, deride kaşıntı, 
ürtiker, vücutta ödem ve nefes almada zorluk gibi  aşırı reaksiyon lar 
10 
 
  • Solunum güçlüğü, öksürükle ağızdan kan gelmesi  
• Kolon iltihabı (kolit, iskemik kolit ). 
 
Seyrek:  
• Cilt veya mukozalarda  ciddi  reaksiyon (Stevens -Johnson sendromu, toksik  
epidermal  nekroliz, eritema multiforme)  
• Tümör  lizis sendromu, kanser  tedavisi  esnasında  ortaya  çıkabilen  bir grup 
metabolik  rahatsızlıktan  ibarettir.  Bu rahatsızlıklar,  ölen kanser  hücrelerinin  
yıkımından kaynaklanır  ve belirtileri şunlardır:  bulantı,  nefes  darlığı,  düzensiz    
kalp    atımı,     kas    krampları,     nöbet,    bulanık     idrar    böbrek 
fonksiyonlarında  değişme  ve akut böbrek yetmezliğine  yol açabilen  anormal  
laboratuvar  test sonuçları  (kanda  yüksek potasyum, ürik asit ve fosfor  
seviyeleri  ve düşük kalsiyum  seviyeleri)  ile ilişkili yorgunluk  
• Böbrek  sorunlarına  yol açabilen  anormal  kas yıkımı  (rabdomiyolizis)  
• Baş  ağrısı,   zihin  karışıklığı,   nöbet,   görüş   kaybı  gibi  bazı  belirtiler   veren  
beyinde anormal  değişiklikler (geri  dönüşümlü lökoensefalopati  sendromu)  
• Ağrılı  deri ülseri  (piyoderma gangrenosum)  
• Karaciğer iltihabı  (hepatit)  
• Boyun  bölgesinde  şiddetli ağrı ile kendini  gösteren  tiroid  
bezlerinin  iltihaplanması  
• Trombotik mikroanjiyopati (TMA) olarak bilinen en küçük kan damarlarında 
hasar olması  
 
Bilinmiyor :   
• Kan damarı  duvarının genişlemesi ve zayıflaması veya kan damarı duvarında bir 
yırtık (anevrizmalar ve arter diseksiyonları)  
• Enerji eksikliği, kafa karışıklığı, uyku hali, bilinç kaybı/koma - bu belirtiler, 
kandaki yüksek amonyak seviyelerinin (hiperamonaemik ensefa lopati) neden 
olduğu beyin toksisitesinin belirtileri olabilir. 
 
Eğer  bu kullanma talimatında  bahsi geçmeyen  herhangi bir yan  etki ile 
karşılaşırsanız doktorunuzu veya  eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi  bir yan etki meydana  
gelmesi  durumunda  hekiminiz,  eczacınız  veya  hemşireniz  ile konuşunuz.  Ayrıca  
karşılaştığınız  yan etkileri  www.titck.gov.tr  sitesinde  yer alan "İlaç  Yan Etki 
Bildirimi"  ikonuna  tıklayarak  ya da 0 800 314 00 08 numaralı yan etki bildirim 
hattını  arayarak  Türkiye  Farmakovijilans  Merkezi  (TUFAM)'ne  bildiriniz.  
Meydana  gelen  yan etkileri  bildirerek  kullanmakta  olduğunuz  ilacın  güvenliliği 
hakkında  daha  fazla  bilgi edinilmesine katkı sağlamış  olacaksınız.  
 
5. SUTENT’in  saklanması  
 
SUTENT’i  çocukların  göremeyeceği,  erişemeyeceği  yerlerde ve ambalajında 
saklayınız.  
 
25°C'nin altındaki  oda sıcaklığında saklayınız. 
 
Son kullanma  tarihiyle uyumlu  olarak  kullanınız.  
 
11 
 
  Ambalajdaki  son kullanma tarihinden sonra SUTENT’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , 
Şehircilik  ve İklim Değişikliği Bakanlığınca belirlenen toplama sistemine veriniz.  
 Eğer     üründe    ve/veya     ambalajında     bozukluklar    fark    ederseniz    SUTENT’i  
kullanmayınız.  
 
Çevreyi  korumak amacıyla kullanmadığınız SUTENT’i ç öpe veya  lavaboya  
atmayınız.  İhtiyacınız  olmayan ilacın  imhası  hakkında  eczacınıza  danışınız.  
 
Sitotoksik ve sitostatik beşeri tıbbi ürünlerin kullan ımları sonucu boşalan iç 
ambalajlarının atıkları TEHLİKELİ ATIKTIR  ve bu atıkların yönetimi 2/4/2015 
tarihli ve 29314 sayılı Resm î Gazetede yayımlanan Atık Yönetimi Yönetmeliğine 
göre yapılır.  
 
Ruhsat  Sahibi:  Pfizer  PFE İlaçları  A.Ş. Şişli / İstanbul  
 Üretim  yeri:  Pfizer Italia S.r.l., Ascoli Piceno, İTALYA  
Bu kullanma talimatı ../../.. tarihinde onaylanmıştır.  
