1/5  KISA ÜRÜN BİLGİSİ  
 
 
1. Ürünün  İsmi  
 
SİNUPRET® FORTE Kaplı Tablet  
2. Kalitatif ve Kantitatif Bileşimi 
Etkin  maddeler:  
1 kaplı tablet aşağıdakileri içermektedir:  
 
Verbena officinalis (mineçiçeği) toprak üstü kısımları tozu   36 mg 
Gentiana lutea (centiyan)  kök tozu  12 mg 
Rumicis herba (kuzukulağı) toprak üstü  kısımları  tozu  36 mg 
Sambucus nigra (mürver)  çiçek  tozu  36 mg 
Primulae flos (çuha çiçeği) çiçek tozu (çanak yaprak  ile birlikte)  36 mg  
 
Yardımcı maddeler:  
Sıvı glukoz   2.712  mg 
Laktoz  monohidrat   48.490  mg 
Sukroz   123.816 mg 
Sorbitol   0.444  mg 
 
Yardımcı maddeler arasında kerria lacca’dan elde edilmiş şellak ve balıktan  elde edilmiş jelatin 
bulunmaktadır.  
Yardımcı maddeleri n tam listesi için bkz. bölüm 6.1.  
 
3. Farmasötik  Form  
 
Kaplı tablet  
 
Düz bir yüzeye sahip yeşil, yuvarlak ve bikonveks kaplı tabletlerdir.  
 
4. Klinik  Özellikler  
 
4.1. Terapötik  Endikasyonlar  
 
Paranazal sinüslerin akut ve kronik enflamasyonlarında endikedir.  
 
4.2. Dozaj ve Uygulama  Yöntemi  
 
Başka türlü reçete edilmediği takdirde, yetişkinler ve 12 yaş ve üzeri ergenler günde 3 kere 1 
kaplı tablet alır.  
 
Kaplı tabletler çiğnenmeden bol miktarda su ile yutularak alınmalıdır.  Mide hassasiyeti olan 
hastalar için SİNUPRE T® FORTE’nin yemeklerden sonra alınması önerilmektedir.  
 
Başka türlü reçete edilmediği takdirde, uygulama süresi 7 – 14 gündür. Ayrıca “Kullanım için  
özel uyarılar ve önlemler” başlığı altındaki talimatları da göz önüne alınız.  
 2/5  Özel popülasyonlara ilişkin  ek bilgiler:  
 
Pediyatrik popülasyon:  
Pediatrik hastalarda ilacın güvenlik ve etkinliği bilinmemektedir. 12 yaşın altındaki çocuklarda  
kullanılmamalıdır.  
Geriatrik popülasyon  
Geriatrik popülasyonların kullanımına ilişkin yeterli veri mevcut değildir.  
 
4.3 Kontrendikasyonlar  
 
Etkin veya yardımcı maddelerden herhangi  birisine karşı aşırı duyarlılığı olan hastalarda  
kontrendikedir.  
 
4.4 Kullanım İçin Özel Uyarılar ve  Önlemler  
 
12 yaş altındaki çocuklarda SİNUPRET® FORTE kullanımı ile ilgili yeterli araş tırma 
bulunmamaktadır. Bu nedenle SİNUPRET® FORTE 12 yaş altındaki çocuklarda 
kullanılmamalıdır.  
 
Her bir kaplı tablet 2,712 mg glukoz şurubu içermektedir. Nadir glukoz -galaktoz 
malabsorpsiyon hastalığı olan hastaların bu ürünü kullanmamaları gerekir.  
 
Her bir kaplı tablet 48,490 mg laktoz monohidrat içerir. Nadir kalıtımsal galaktoz intoleransı, 
Lapp laktoz yetmezliği ya da glikoz -galaktoz malabsorpsiyon problemi olan hastaların bu ürünü 
kullanmamaları gerekir.  
 
Her bir kaplı tablet 123.816  mg sukroz içerir. Nadir kalıtımsal früktoz intoleransı, glikoz - 
galaktoz malabsorpsiyon veya sükraz -izomaltaz yetmezliği problemi olan hastaların bu ürünü 
kullanmamaları gerekir.  
 
Her bir kaplı tablet 0,444 mg sorbitol içerir. Nadir kalıtımsal früktoz int olerans problemi olan 
hastaların bu ürünü kullanmamaları gerekir.  
 
Kullanma talimatında hasta, semptomların 7 – 14 günden uzun sürmesi ya da periyodik olarak 
nüksetmesi durumunda, bir hekimle iletişime geçilmesi konusunda bilgilendirilmiştir.  
 
Mide hassasi yeti ya  da rahatsızlığı olan hastalarda dikkatle kullanılmalıdır.  SİNUPRET® FORTE  
tercihen yemeklerden sonra bir bardak su ile alınmalıdır.  
 
 
4.5 Diğer Tıbbi Ürünler ile Etkileşimler ve Diğer Etkileşim  Şekilleri  
 
Şu ana kadar diğer tıbbi ürünlerle bilinen bir etkileşimi mevcut değildir . 
 
4.6 Gebelik ve  Laktasyon  
 
Gebelik dönemi  
 
SİNUPRET® FORTE’nin gebe kadınlarda kullanımına ilişkin yeterli veri mevcut 
olmadığından, gebelik döneminde sadece hekim  denetiminde risk -yarar oranı değerlendirilmek 3/5  sureti ile kullanılabilir.  
 
Laktasyon dönemi  
 
SİNUPRET® FORTE içeriğindeki etkin maddelerin/metabolitlerin  anne sütüne geçip 
geçmediği bilinmemektedir. Emzirilen çocuğa yönelik risk göz ardı edilemeyeceği için 
laktasyon döneminde kullanılmamalıdır.  
 
4.7 Araç ve Makine Kullanma Yeteneği Üzerin deki Etkiler  
Araç ve makine kullanımı üzerine etkileri bilinmemektedir.  
 
4.8 İstenmeyen  Etkiler  
 
Tüm ilaçlarda olduğu gibi, SİNUPRET® FORTE’nin de istenmeyen etkileri olabilir.  
 
Solunum, göğüs bozuklukları ve mediastinal hastalıkları:  
Bilinmiyor : Solunum yollarında  daralma ile birlikte (anjiyödem) dudaklar, dil, b oğaz ve/veya  
larinkste şişme, nefes darlığı, yüzde şişme  
 
Gastrointestinal hastalıklar:  
Yaygın değil: Mide ağrısı, mide bulantısı  
 
Deri ve deri altı doku hastalıkları:  
Nadir: Deri döküntüsü, kızarıklık, kaşıntı 
Şüpheli Advers Reaksiyonların Raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli adv ers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e- posta: 
tufam@titck.gov.tr ; tel: 0 800 314 00 08; faks: 0312 218 35 99).  
 
4.9 Doz Aşımı  
 
Bugüne  kadar  SİNUPRET® FORTE  ile meydana  gelmiş  zehirlenme  vakaları  bilinmemektedir.  
 
Doz aşımı durumunda yukarıda listelenmiş olan yan etkiler daha şiddetli bir şekilde meydana  
gelebilir.  
 
Zehirlenmelerin tedavisi:  
Zehirlenme ya da doz aşımı işaretleri meydana geldiğinde, semptomatik tedavi gereklidir.  
 
5. Farmakolojik  Özellikler  
 
5.1 Farmakodinamik  Özellikler  
 
Farmakoterapötik grup: Diğer soğuk algınlığı preparatları. 4/5  ATC kodu: R05X  
İki farklı hayvan modelinde (sıçan, tavşan), karışık ekstrakt ve her bir bileşenin sekretolitik 
bir etki yaptığı  gözlenmiştir.  
Sıçanlar üzerinde yapılan ka rageninle indüklenmiş ödem testinde, kontrol grubuna kıyasla 
pençe ödeminde doza bağlı bir azalma gözlenmiştir.  
 
5.2 Farmakokinetik  Özellikler  
SİNUPRET®   FORTE  veya  tek   tek   bileşiminde  bulunan   etken   maddeler   ile ilgili 
farmakokinetik bilgiler  bulunmamaktadır.  
 
5.3 Klinik Öncesi Güvenlilik  Verileri  
 
Akut ve kronik toksisite ile ilgili dokümantasyon mevcut değildir. İnsandaki dozun 1 ila 20 katı 
dozlar kullanılarak SİNUPRET® FORTE ilaç karışımı ile 13 haftaya kadar süren subkronik 
toksikoloj i çalışmaları yapılmıştır. NOEL 200 mg/kg vücut ağırlığı (> insan dozunun 4 katı) 
olarak belirlenmiştir.  
 
Çeşitli test sistemlerinde SİNUPRET® FORTE için fertilite üzerinde genotoksik, teratojenik ya 
da toksik etkiler gözlenmemiştir.  
 
Bir SİNUPRET® FORTE kaplı tablet, Rumicis herba (kuzukulağı toprak üstü kısımları) 
kaynaklı, en fazla 0.036 mg hidroksiantrasen türevleri (emodin olarak kaydedilmiş) 
içermektedir.  
 
SİNUPRET® FORTE, primin içeriği 1.25 ppm olarak belirlenmiş (ilaca göre) saptama 
sınırını n altında olan Primulae flos (çuhaçiçeği, çanak yaprakları ile birlikte)  içermektedir.  
 
6. Farmasötik  Özellikler  
 
6.1 Yardımcı Maddelerin  Listesi  
 
Dekstrin, eudragit E 12.5, jelatin ( balıktan elde edilmiş jelatin), sıvı glukoz , patates nişastası, 
laktoz monohidrat, mısır nişastası, hafif magnezyum oksit, montan glikol mum,  kalsiyum 
karbonat,  rafine kastor yağı, sukroz, şellak (Kerria lacca’dan elde edilmiş şellak), koloidal susuz 
silika, sorbitol, stearik asit, talk, E 104 - alüminyum tuzu, indigo karmin, E 132 - alüminyum 
tuzu, kalsiyum karbonat (E 170 ), titanyum  dioksit (E  171), riboflavin (E 101), klorofil a – bakır 
kompleksi trisodyum tuzu (E 141)  
 
6.2 Geçimsizlikler  
 
Bilin en bir geçimsizliği yoktur . 
 
6.3 Raf Ömrü  
 
36 ay  
Son kullanma tarihinden sonra bu ürünü kullanmayınız.  5/5   
6.4 Özel Saklama  Önlemleri  
 
25°C’nin altındaki oda sıcaklığında saklayınız.  
Çocukların görebileceği ve erişebileceği yerlerden uzak tutulmalıdır.  
 
6.5 Ambalajın Yapısı ve  İçeriği  
 
PVC/PVDC blister içeren 20, 50 veya 100 kaplı tabletlik kutular  
6.6 Kullanılmış Bir Ürünün veya Böyle Bir Üründen Kaynaklanan Atık Maddelerin 
İmha  Talimatları  
 
Kullanılmış olan ürünler veya atık materyaller “Tıbbi Atıkların Kontrolü Yönetmeli ği” ve 
“Ambalaj ve Ambalaj Atıklarının Kontrolü Yönetmeliğ i’ne uygun olarak imha edilmelidir.  
 
7. Ruhsat  Sahibi  
 
Bionorica İlaç Ticaret A.Ş.  
Kavacık Mahallesi Ruhi Esmer Sk.  
Nart Plaza Apt. No:1/1  
34810 Beykoz/İstanbul  
 
Tel: 0216 227 41 45  
Faks: 0216 693 15 46  
 
8. Ruhsat  Numarası  
 
2018/275  
 
9. İlk Ruhsat Tarihi/Ruhsatın Yenilenme  Tarihi  
 
Ruhsat tarihi: 18.05.2018  
Son yenileme  tarihi:  
 
10. KÜB Yenileme  Tarihi  