KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8. Şüpheli advers reaksiyonların
raporlanması.
1. BEŞERİ TIBBİ ÜRÜNÜN ADI
ADYNOVATE 500 IU/2 ml IV enjeksiyonluk çözelti hazırlamak için liyofilize toz ve çözücü
Steril
2. KALİTATİF VE KANTİTATİF BİLEŞİM
Etkin madde:
Her bir flakon, 2 mL çözücü ile sulandırıldıktan sonra 250 IU/mL konsantrasyona karşılık
gelen, nominal olarak 500 IU insan koagülasyon faktör VIII (rDNA), rurioktokog alfa pegol
içerir.
Potensi [Uluslararası Ünite (IU)] kromojenik ölçüm yöntemiyle belirlenmiştir.
ADYNOVATE'in spesifik etkinliği yaklaşık 3.800-6.000 IU/mg protein'dir.
Rurioctocog alfa pegol (PEG'lenmiş insan koagülasyon faktörü VIII (rDNA)) 20 kDa PEG-
polimeri ile konjuge edilmiş moleküler ağırlığı yaklaşık 280 kDa polietilen glikol (PEG) olan,
2.332 amino asitli bir proteindir. Çin Hamster Overi (CHO) hücre serisinde rekombinant DNA
teknolojisiyle üretilmiştir.
Yardımcı madde(ler):
Her bir flakon 26,3 mg sodyum klorür içerir.
Diğer yardımcı maddeler için 6.1’e bakınız.
3. FARMASÖTİK FORMU
Enjeksiyon çözeltisi için toz ve çözücü (enjeksiyon çözeltisi için toz).
Toz: Beyaz ila beyazımsı gevrek toz
Çözücü: Berrak ve renksiz çözelti
1Sulandırıldıktan sonra, çözelti pH değeri 6,7 – 7,3'tür. Osmolalite ≥ 380 mOsmol/kg'dır.
4. KLİNİK ÖZELLİKLER
4.1 Terapötik endikasyonlar
Antihemofilik Faktör (Rekombinant), PEGile ADYNOVATE, hemofili A (konjenital faktör
VIII eksikliği) olan çocuklar ve yetişkinlerde:
• Kanama epizodlarının gereksinime bağlı tedavisi ve kontrolü
• Perioperatif tedavi
• Kanama epizodlarının sıklığını azaltmak için rutin profilaksisinde endike olan bir insan
antihemofilik faktörüdür.
ADYNOVATE, von Willebrand hastalığının tedavisi için endike değildir.
4.2 Pozoloji ve uygulama şekli
Tedavi, hemofili tedavisinde deneyimli hekim gözetiminde yapılmalıdır.
Pozoloji/uygulama sıklığı ve süresi:
Her bir ADYNOVATE flakon etiketi, uluslararası birimlerdeki gerçek faktör VIII potensini
belirtir. Bu, nominal flakon potensinden/içeriğinden daha fazla ya da az olabilir. Bir uluslararası
birim, bir mililitre normal insan plazmasında bulunan faktör VIII'in aktivitesine karşılık gelir.
Dozaj ve tedavi süresi faktör VIII eksikliğinin şiddetine, kanamanın yeri ve boyutuna ve
hastanın klinik durumuna bağlıdır. Ciddi veya hayati tehlike taşıyan kanama epizodlarında
replasman tedavisinin dikkatli bir şekilde izlenmesi gerekir.
Potens belirleme, tek aşamalı bir pıhtılaşma tahlili kullanılarak kararlaştırılır. Plazma faktör
VIII seviyeleri, tek aşamalı bir pıhtılaşma tahlili kullanılarak klinik olarak izlenebilir.
Kg vücut ağırlığı başına bir uluslararası ADYNOVATE ünitesinin plazma faktör VIII
seviyesini plazma dL başına 2 IU artırdığı ampirik bulgusuna dayanarak ADYNOVATE
dozunu hesaplayın. dL başına IU (veya normalin %'si) olarak ifade edilen faktör VIII
seviyesinde beklenen in vivo pik artışını ve faktör VIII seviyesinde istenen in vivo pik artışa
ulaşacak dozu tahmin etmek için aşağıdaki formülü kullanın:
2FVIII’in tahmini artışı (IU/dL veya normalin %‘si) = [Toplam doz (IU)/ vücut ağırlığı (kg)] x
2 (IU/kg başına IU/dL)
Doz (IU) = Vücut ağırlığı (kg) x istenen FVIII artışı (IU/dL veya normalin %‘si) x 0,5 (IU/dL
başına IU/kg)
Hastalar farmakokinetiklerinde (örneğin, klirens, yarılanma ömrü, in vivo düzelme) ve klinik
yanıtlarında çeşitlilik gösterir. Bireysel klinik yanıt konusunda ADYNOVATE dozu ve sıklığı
temel alınır.
Kanama epizodlarının gereksinime bağlı tedavisi ve kontrolü
Kanama epizodlarının gereksinime bağlı tedavisi ve kontrolü için ADYNOVATE dozajı için
bir kılavuz Tablo l'de verilmiştir. Plazma faktör VIII aktivitesi, tanımlanan plazma aktivitesi
seviyesinde veya üstünde tutulur (dL başına IU cinsinden veya normalin %’si).
Tablo 1: Kanama Epizodlarının Gereksinime Bağlı Tedavisi ve Kontrolü için Dozaj
Hedef
Faktör VIII
Doza Dozaj sıklığı
Kanama Türü Seviyesi Tedavi Süresi
(IU/kg) (saat)
(IU/dL veya
normalin %’si)
Minör
Kanama
Erken hemartroz, hafif
20-40 10-20 12-24 düzelinceye
kas kanaması veya ağızda
kadar.
hafif kanama epizodu
Orta dereceli
Kas kanaması, ağız Kanama
boşluğunda orta dereceli 30-60 15-30 12-24 düzelinceye
kanama, kesin hemartroz kadar.
ve bilinen travma.
Majör
Anlamlı gastrointestinal
kanama, intrakraniyal,
intraabdominal veya Kanama
intratorasik kanama, 60-100 30-50 8-24 düzelinceye
merkezi sinir sistemi kadar.
kanaması, retrofarengeal
veya retroperitoneal
boşluklarda veya
3iliopsoas kılıfında
kanama, kırıklar, kafa
travması.
a Doz (IU/kg) = İstenen faktör VIII yükselişi (IU/dL veya normalin %’si) x 0,5 (IU/dL başına IU/kg)
Perioperatif Tedavi
Ameliyat sırasında ADYNOVATE dozajı (perioperatif tedavi) için bir kılavuz Tablo 2'de
verilmiştir. Bir faktör VIII aktivitesinin hedef aralıkta veya üstünde korunması için özen
gösterilmelidir.
Tablo 2: Perioperatif Tedavi için Dozaj
Gerekli
Faktör VIII
Seviyesi Doz
Ameliyat Türü Doz Sıklığı (saat) Tedavi Süresi
(normalin (IU/kg)
%’si veya
IU/dL)
Ameliyattan bir saat Tek doz veya
Minör önce. kanama düzelinceye
60-100 30-50
Diş çekimi dahil Gerekirse 24 saat sonra kadar gerektiği
tekrarlayın. şekilde tekrarlayın.
%100 aktivite elde
etmek için
Majör operasyondan bir saat
İntrakraniyal, önce.
80-120
intraabdominal FVIII aktivitesini hedef Yeterli yara
(pre ve 40-60
veya intratorasik aralıkta içinde korumak iyileşmesine kadar
postoperatif)
cerrahi, eklem için her 8 ila 24 saatte
replasman cerrahisi (<12 yaş hastalar için 6
ila 24 saatte) bir
tekrarlayın
Rutin Profilaksi
Yetişkin ve adolesanlarda (12 yaş ve üstü) kg vücut ağırlığı başına haftada iki kez 40-50 IU
uygulanır.
4Çocuklarda (<12 yaş), kg başına maksimum 70 IU olacak şekilde, kg vücut ağırlığı başına
haftada iki kez 55 IU uygulanır.
Doz ve doz aralıkları hastanın klinik yanıtına göre ayarlanır.
Uygulama şekli:
ADYNOVATE sadece sulandırıldıktan sonra intravenöz kullanım içindir.
Uygulama hızı dakikada 10 mL’yi geçmeyecek şekilde hastanın rahat edeceği bir hızda
olmalıdır.
Uygulamadan önce tıbbi ürünün sulandırılması ile ilgili talimatlar için bölüm 6.6’ya bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
Özel kullanımı yoktur.
Pediyatrik popülasyon:
ADYNOVATE'in rutin profilakside ve kanama epizodlarının tedavisindeki güvenliliği ve
etkililiği, çocuklar ve yetişkinler arasında benzerdir (Bkz Bölüm 5.1).
Geriyatrik popülasyon:
Özel kullanımı yoktur.
4.3 Kontrendikasyonlar
Etkin maddeye, ana molekül oktokog alfaya veya bölüm 6.1'de listelenen yardımcı
maddelerden herhangi birine karşı aşırı duyarlılık.
Fare veya hamster proteinine karşı bilinen alerjik reaksiyon.
4.4 Özel kullanım uyarıları ve önlemleri
Takip edilebilirlik
Biyoteknolojik ürünlerin takip edilebilirliğinin sağlanması için uygulanan ürünün ticari ismi ve
seri numarası mutlaka hasta dosyasına kaydedilmelidir.
Aşırı duyarlılık reaksiyonları
ADYNOVATE ile anafilaksi dahil alerjik tipte aşırı duyarlılık reaksiyonları rapor edilmiştir.
Tıbbi ürün, fare ve hamster proteini izlerini içermektedir. Aşırı duyarlılık semptomlarının
5ortaya çıkması durumunda, hastalara derhal tıbbi ürünü kullanmayı bırakmaları ve doktora
başvurmaları önerilmelidir. Hastalar, kurdeşen, yaygın ürtiker, göğüste sıkışma hissi, hırıltılı
solunum, hipotansiyon ve anafilaksi dahil olmak üzere erken duyarlılık reaksiyonları belirtileri
hakkında bilgilendirilmelidir.
Şok durumunda, şok için standart tıbbi tedavi uygulanmalıdır.
İnhibitörler
Faktör VIII’e karşı nötralize edici antikor (inhibitörler) oluşumu, hemofili A hastalarının
tedavisinde bilinen bir komplikasyondur. Bu inhibitörler genellikle faktör VIII prokoagülan
aktiviteye yönelik olan IgG immünoglobülinleridir ve modifiye tetkik kullanılarak her mL
plazmada Bethesda Ünitesi (BU) olarak ölçülür. İnhibitör gelişme riski, faktör VIII'e
maruziyetin yanı sıra hastalığın şiddeti ile ilişkilidir ve bu risk ilk 50 maruziyet gününde en
yüksek seviyededir; ancak risk yaygın görülmemesine rağmen yaşam boyu devam eder.
İnhibitör gelişiminin klinik önemi inhibitör titremesine bağlı olacaktır; düşük titrenin teşkil
ettiği yetersiz klinik yanıt riski, yüksek titreli inhibitörlere kıyasla daha az olacaktır.
Genel olarak, koagülasyon faktörü VIII ürünleri ile tedavi edilen tüm hastalar, uygun klinik
gözlem ve laboratuvar testleri ile inhibitörlerin gelişimi açısından dikkatle izlenmelidir. Eğer
beklenen faktör VIII aktivitesinin plazma düzeylerine ulaşılamazsa veya yeterli doz ile kanama
kontrol altına alınamazsa faktör VIII inhibitörü varlığı açısından test yapılmalıdır. İnhibitör
düzeyleri yüksek olan hastalarda faktör VIII tedavisi etkili olmayabilir ve diğer tedavi
seçenekleri dikkate alınmalıdır. Böyle hastaların tedavisi hemofili ve faktör VIII inhibitörleri
tedavisi konusunda deneyimli hekimler tarafından yönlendirilmelidir.
İmmün tolerans indüksiyonu (ITI)
ADYNOVATE kullanımı için ITI'de klinik veri mevcut değildir.
Kardiyovasküler olaylar
Kardiyovasküler risk faktörleri varolan hastalarda, faktör VIII ile ikame tedavisi
kardiyovasküler riski artırabilir.
6Tedavide kateterle ilişkili komplikasyonlar
Santral venöz erişim cihazı (SVEC) gerekliyse, lokal enfeksiyonlar, bakteriyemi ve kateter
bölgesinde trombozis dahil olmak üzere SVEC ile ilişkili komplikasyon riski göz önünde
bulundurulmalıdır.
ADYNOVATE’in bazı yardımcı maddeleri hakkında önemli bilgiler
Bu tıbbi ürün, her flakonda 12,42 mg'a kadar sodyum içerir; bu, Dünya Sağlık Örgütü'nün bir
yetişkin için tavsiye ettiği günlük maksimum 2 g sodyum alımının %0,62'sine eşdeğerdir. Vücut
ağırlığına ve pozolojiye bağlı olarak hasta birden fazla flakon alabilir. Bu, kontrollü sodyum
diyeti uygulayan hastalar tarafından dikkate alınmalıdır.
ADYNOVATE bir hastaya her uygulandığında, hasta ile tıbbi ürün serisi arasındaki bağlantıyı
sürdürmek için ürünün adı ve parti numarasının kaydedilmesi önemle tavsiye edilir.
Pediyatrik popülasyon:
Yukarıda sıralanan uyarılar ve önlemler hem yetişkinler hem de çocuklar için geçerlidir.
4.5 Diğer tıbbi ürünler ile etkileşimler ve diğer etkileşim şekilleri
İnsan koagülan faktör VIII (rDNA) ürünlerinin diğer tıbbi ürünler ile hiçbir etkileşimi
bildirilmemiştir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C.
Faktör VIII ile hayvan üreme çalışmaları yapılmamıştır. Hemofili A kadınlarda nadir
görüldüğünden, gebelikte faktör VIII kullanımı konusunda deneyim mevcut değildir. Bu
nedenle, faktör VIII gebelikte yalnızca çok gerekliyse kullanılmalıdır.
Çocuk doğurma potansiyeli olan kadınlar/Doğum kontrolü (Kontrasepsiyon)
Herhangi bir çalışma yürütülmemiştir. Dolayısıyla, üreme yeteneği/fertilite üzerindeki etkisi
bilinmemektir.
7Gebelik dönemi
ADYNOVATE’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. bölüm
5.3). İnsanlara yönelik potansiyel risk bilinmemektedir.
ADYNOVATE gerekli olmadıkça (başka bir tedavi seçeneği yoksa) gebelik döneminde
kullanılmamalıdır.
Laktasyon dönemi
Hemofili A'nın kadınlarda nadir görülmesine bağlı olarak, emzirme döneminde faktör VIII
kullanımı konusunda deneyim mevcut değildir. Bu nedenle, faktör VIII laktasyon döneminde
yalnızca çok gerekliyse kullanılmalıdır.
Üreme yeteneği/Fertilite
Üreme yeteneği/Fertilite üzerindeki etkisi bilinmemektedir.
4.7 Araç ve makine kullanımı üzerindeki etkiler
ADYNOVATE’in araç veya makine kullanma yeteneği üzerine herhangi bir etkisi
bulunmamaktadır veya göz ardı edilebilir etkiye sahiptir.
4.8 İstenmeyen etkiler
Güvenlilik profili özeti
Aşırı duyarlılık ya da alerjik reaksiyonlar (bunlar arasında anjiyoödem, infüzyon bölgesinde
yanma ve batma, titreme, sıcak basması, yaygın ürtiker, baş ağrısı, kurdeşen, kan basıncında
düşme, letarji, bulantı, huzursuzluk, taşikardi, göğüste sıkışma hissi, karıncalanma, kusma,
hırıltılı solunum yer alabilir) nadiren gözlenmiştir ve bazı olgularda şiddetli anafilaksiye kadar
ilerleyebilir (şok dahil).
İlgili aşırı duyarlılık reaksiyonları ile birlikte, fare veya hamster proteinine karşı antikor
gelişimi çok nadiren gözlenmiştir.
8ADYNOVATE da dahil olmak üzere faktör VIII ile tedavi edilmiş hemofili A hastalarında
nötralize edici antikorlar (inhibitörler) gelişebilir(bkz. bölüm 5.1). Bu tür inhibitörler oluşursa,
durum, yetersiz klinik yanıt şeklinde kendini gösterebilir. Bu gibi durumlarda uzman hemofili
merkezleriyle bağlantı kurulması önerilmektedir.
Advers reaksiyonların tablo halinde listesi
ADYNOVATE'in güvenliliği, çok merkezli, prospektif, açık etiketli tamamlanmış 6 klinik
çalışma ve devam etmekte olan 1 klinik çalışmada en az bir doz ADYNOVATE almış, daha
önce tedavi edilen 365 şiddetli hemofili A (normalin % 1'inden daha az faktör VIII) hastasında
değerlendirilmiştir.
Aşağıdaki veriler, MedDRA sistem organ sınıflandırmasına (SOC ve Tercihli Terim Düzeyi)
uygundur.
Görülme sıklıkları şu yaklaşıma göre değerlendirilmiştir: Çok yaygın (≥1/10); yaygın (≥1/100
ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok seyrek
(<1/10.000), bilinmiyor (eldeki verilerden hareketle tahmin edilemiyor).
Advers reaksiyonlar her bir sıklık grubunda azalan ciddiyet sırasına göre verilmiştir.
Kan ve lenf sistemi hastalıkları:
Çok yaygın: Faktör VIII inhibisyonu (HTGH’ler)*
Yaygın olmayan: Faktör VIII inhibisyonu (TGH’ler)*
Bağışıklık sistemi hastalıkları:
Yaygın olmayan: Aşırı duyarlılık
Bilinmiyor: Anafilaktik reaksiyon**
Sinir sistemi hastalıkları:
Çok yaygın: Baş ağrısı
Yaygın: Baş dönmesi
Göz hastalıkları:
Yaygın olmayan: Oküler hiperemi
Vasküler hastalıkları:
Yaygın olmayan: Kızarma
9Gastrointestinal hastalıkları:
Yaygın: İshal, bulantı
Deri ve deri altı doku hastalıkları:
Yaygın: Döküntü, ürtiker
Yaygın olmayan: Kaşıntılı döküntü
Araştırmalar:
Yaygın olmayan: Eozinofil sayısında artış
Yaralanma, zehirlenme ve prosedürle ilgili komplikasyonlar:
Yaygın olmayan: İnfüzyon ile ilgili reaksiyon
*Sıklık, şiddetli hemofili A hastalarının yer aldığı, tüm FVIII ürünleri ile yapılmış çalışmalara
dayanmaktadır.
TGH'ler = daha önce tedavi görmüş hastalar, HTGH'ler = daha önce tedavi görmemiş hastalar
Sunulan sıklıklar, ilgili ve ilgisiz tüm advers olaylar kullanılarak hesaplanmıştır.
**Pazarlama sonrası gözetimde tanımlanan advers reaksiyon.
Seçilmiş advers reaksiyonların açıklaması
Aşırı duyarlılık:
Gözlenen aşırı duyarlılık olayı, ADYNOVATE tedavisi sırasında daha önce döküntü geliştiren
2 yaşındaki bir hastada meydana gelen hafif, geçici, ciddi olmayan bir döküntüydü.
Pediyatrik popülasyon:
Çocuklarda advers reaksiyonların sıklığı, tipi ve şiddetinin yetişkinlerle aynı olması
beklenmektedir. ADYNOVATE'in güvenliliği, sırasıyla toplam 2880 maruziyet günü (ED) ve
2975 ED biriktirmiş, <6 yaş 38 denekte ve 6 ila <12 yaş 34 denekte değerlendirilmiştir.
Ortalama (SD) yaş, sırasıyla 3,3 (1,55) ve 8,1 (1,92) idi.
Pediyatrik kullanım: 12 Yaş altı çocuklarda yüksek klirens, kısalmış yarı ömür ve daha
yavaş FVIII dönüşüm hızının görüldüğü bildirilmiştir. Bu grupta vücut ağırlığına (kg
başı) göre doz ayarlaması veya daha yakın dozlama takibinin yapılması gerekir.
10Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Rekombinant koagülan faktör VIII ile doz aşımı semptomları bildirilmemiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antihemorajikler, kan koagülasyon faktör VIII
ATC kodu: B02BD02
Etki mekanizması
Faktör VIII/von Willebrand faktör kompleksi, farklı fizyolojik fonksiyonlara sahip iki
molekülden (faktör VIII ve von Willebrand faktörü) oluşur. Hemofili hastasına verildiğinde,
faktör VIII, hastanın dolaşımındaki von Willebrand faktörüne bağlanır. Aktive faktör VIII,
aktive faktör IX için bir kofaktör olarak görev yapar ve faktör X'un aktive faktör X’a
dönüşümünü hızlandırır. Aktive faktör X, protrombini trombine dönüştürür. Trombin daha
sonra fibrinojeni fibrine dönüştürür ve bir pıhtı oluşabilir. Hemofili A, faktör VIII: C'nin
seviyelerinin azalmasına bağlı olarak cinsiyete bağlı herediter bir kan pıhtılaşma hastalığıdır ve
spontan veya kazara ya da cerrahi travmanın sonucu olarak eklemlerde, kaslarda veya iç
organlarda yoğun kanama ile sonuçlanmaktadır. Replasman tedavisi ile faktör VIII'in plazma
seviyeleri artar, böylece faktör eksikliğinin geçici olarak düzeltilmesi ve kanama eğilimlerinin
düzeltilmesi sağlanır.
Rurioktokog alfa pegol, yarılanma ömrü uzatılmış, pegile bir rekombinant insan faktörü
VIII'dir. Rurioktokog alfa pegol, polietilen glikol (PEG) reaktifi (MW 20 kDa) ile 2.332 amino
asitten oluşan, oktokog alfanın bir kovalent konjugatıdır. Rurioktokog alfa pegolün terapötik
etkinliği, Çinli bir hamster over hücre dizisinden rekombinant DNA teknolojisi ile üretilen
oktokog alfadan türetilir. Oktokog alfa daha sonra PEG reaktifiyle kovalent olarak birleşir. PEG
kısmı, plazma yarılanma ömrünü arttırmak için oktokog alfa ile birleşir.
11Klinik etkililik ve güvenlilik
ADYNOVATE’in güvenliliği, etkililiği ve farmakokinetiği, haftada iki kez profilaktik bir
tedavi rejimini gereksinime bağlı tedaviyle karşılaştıran ve kanama epizodlarının tedavisinde
hemostatik etkililiği saptayan pivotal çok merkezli, açık etiketli, prospektif bir klinik çalışmada
değerlendirilmiştir. Şiddetli hemofili A hastası olan toplam 137 erkek PTP (12 ila 65 yaş) en az
bir infüzyon ADYNOVATE almıştır. Yüz otuz yedi denekten 25’i adolesandı (12 ila <18 yaş).
Daha önce tedavi görmüş, rutin profilaksi, kanama epizodlarının gereksinime bağlı tedavisi
veya periyodik tedavinin bir parçası olarak en az bir doz ADYNOVATE almış yaşları 1 ila <18
yaş arasında olan 91 pediyatrik hastada güvenlilik ve etkililik çalışmaları yapılmıştır. Yaşları
12 ila <18 olan adolesan denekler (n=25), yetişkin ve adolesan güvenlilik ve etkililik
çalışmasına alınmış ve <12 yaş denekler (n=66), pediatrik bir çalışmaya alınmıştır.
ADYNOVATE'in rutin profilakside ve kanama epizodlarının tedavisindeki güvenliliği ve
etkililiği, çocuklar ve yetişkinler arasında benzerdir.
Çocuklarda farmakokinetik çalışmalar (<12 yaş) yetişkinlere kıyasla daha yüksek klirens, daha
kısa yarılanma ömrü ve daha düşük artımlı faktör VIII düzelmesi göstermiştir. Klirensin (kg
vücut ağırlığına göre) çocuklarda (<12 yaş) daha yüksek olduğu gösterilmiş olduğundan, bu
popülasyonda kg vücut ağırlığına göre doz ayarlanması veya daha sık dozlama yapmak
gerekebilir.
İmmünojenisite
Daha önce tedavi edilmiş hastalarda (PTP'ler) tamamlanmış 6 klinik çalışmanın bir veya daha
fazlasına katılan deneklerin hiçbiri, FVIII ≥ 0,6 BU/mL’ye karşı (Bethesda miktar tayininin
Nijmegen modifikasyonuna dayalı olarak) kalıcı nötralize edici (inhibitör) antikorlar
geliştirmemiştir. Bir hastada, %8-12'lik bir FVIII seviyesi hedeflenen kişiye özel profilaksi
sırasında en düşük pozitiflik sınırında (0,6 BU) geçici bir FVIII inhibitörü gelişmiştir.
Daha önce tedavi görmemiş, şiddetli hemofili A'sı olan < 6 yaş hastalarda devam eden bir
çalışmadan, ADYNOVATE tedavisiyle ilişkili 9 FVIII inhibitörü gelişimi vakasına dair ön
raporlar alınmıştır.
Profilaktik tedavi
Denekler, 6 aylık dönem boyunca haftada iki kez kg başına 40-50 IU dozunda ADYNOVATE
ile profilaktik tedavi (n=120) veya kg başına 10-60 IU dozunda ADYNOVATE ile gereksinime
bağlı tedavi (n=17) almıştır. Medyan dozaj aralığı 3,6 gündü ve ortalama doz (SD), 48,7 (4,4)
12IU/kg idi. Yüz yirmi profilaksi deneğin 118’i (%98), doz ayarlaması yapılmadan önerilen
başlangıç rejiminde kaldı ve 2 denek, hedef eklemlerde kanama nedeniyle profilaksi sırasında
dozlarını 60 IU/kg'a çıkardı.
Protokol başına popülasyonda, yani protokole spesifik dozaj gereksinimlerine göre dozlanan
profilaksi kolunda toplam 101 denek haftada iki kez rejim aldı ve gereksinime bağlı kolda 17
denek epizodik olarak tedavi edildi. Gereksinime bağlı tedavi kolundaki medyan yıllık kanama
oranı (ABR), haftada iki kez profilaksi rejimindeki 1,9’a kıyasla 41,5 idi. Gereksinime bağlı
koldaki medyan eklem ABR (Q1; Q3), profilaksideyken 0 (0; 2)'a kıyasla 38,1 (24,5; 44,6) idi
ve medyan spontan ABR, profilaksideyken 0 (0; 2)'a kıyasla gereksinime bağlı kolda 21,6
(11,2; 33,2) idi. Tam analiz popülasyonunun sonuçları, protokol başına popülasyonun
sonuçlarına benzerdi. Not olarak, ABR farklı faktör konsantrasyonları arasında ve farklı klinik
çalışmalar arasında karşılaştırılabilir değildir.
Profilaksi kolunda 101 denekten 40'ı (%40) kanama epizodu geçirmedi, 101 denekten 58'i
(%57) eklem kanama epizodu geçirmedi ve 101 denekten 58'i (%57) spontan kanama epizodu
geçirmedi. Gereksinime bağlı koldaki tüm denekler, eklem veya spontan kanama epizodu dahil
olmak üzere kanama epizodu geçirdi.
Pediyatrik Deneklerde (<12 yaş) Rutin Profilaksi Klinik Çalışması
ADYNOVATE'in güvenliliği ve etkililiği, toplam 73 pediyatrik PTP'de değerlendirildi,
bunlardan 66 deneğe (<6 yaş 32 denek ve 6 ila <12 yaş arası 34 denek) ayrı bir pediyatrik klinik
çalışmada doz verildi. Profilaktik rejim, ortalama (SD) doz 51,1 IU/kg ile haftada iki kez 40-60
IU/kg ADYNOVATE idi (5,5). Medyan [ortalama] toplam ABR, tedavi edilen popülasyondaki
66 denek için 2 [3,61] idi ve spontan ve eklem kanama epizodları için medyan [ortalama]
ABR'ler her ikisi için de 0 [sırasıyla 1,18 ve 1,12] idi. Profilaktik olarak tedavi edilen 66
denekten 25'inde (%38) kanama epizodu görülmedi, 44'ünde (%67) spontan kanama epizotu
yoktu ve 48'inde (%73) eklem kanama epizodu yoktu.
Pediyatrik çalışma sırasında gözlemlenen 70 kanama epizodunun %82,9'u 1 infüzyon ile
kontrol edildi, % 91,4'ü 1 veya 2 infüzyon ile kontrol edildi. Kanama kontrolü 70 kanama
epizodunun 63'ünde (%90) mükemmel (tek bir infüzyondan sonra ağrının tamamen giderildiği
ve objektif kanama belirtilerinin kesildiği) veya iyi (tek bir infüzyondan sonra kesin ağrı
hafiflemesi ve/veya kanama belirtilerinde iyileşme) olarak derecelendirildi. Pediyatrik klinik
13çalışmada mükemmel veya iyi tanımlamalar, adolesan ve yetişkin deneklerde önceden yapılan
profilaksi klinik çalışmasına kıyasla değişmedi.
Yetişkin ve pediyatrik hastalarda yapılan bir uzatma çalışmasında, daha önce tedavi görmüş
şiddetli hemofili A'sı olan 216 hastada profilaktik tedavi rejiminin güvenliliğini ve etkililiğini
değerlendirilmiştir. Büyük çoğunluğu yetişkin ve adolesan çalışmasını veya pediyatrik
çalışmayı tamamlamıştır. Bu uzatma çalışmasında da benzer etkililik kaydedilmiştir.
Kanama epizodlarının tedavisi
Protokol başına popülasyonda toplam 518 kanama epizodu ADYNOVATE ile tedavi edildi.
Bunlardan, gereksinime bağlı kolda 361 kanama epizodu (n=17 denek) oluştu ve profilaksi
kolunda 157 kanama epizodu (n=61 denek) meydana geldi. Protokol başına popülasyondaki
tüm kanama epizodlarını tedavi etmek için infüzyon başına medyan doz, kg başına 32
(Çeyrekler Arası Aralık (Interquartile Range) (IQR): 21,5) IU idi. Genel olarak, kanama
epizodlarının %95,9'u 1 ila 2 infüzyonla kontrol edildi, %85,5'i ise sadece 1 infüzyonla kontrol
edildi. 518 kanama epizodunun %96,1'i, ADYNOVATE tedavisine yanıtlarında mükemmel
(tek bir infüzyondan sonra ağrının tamamen giderildiği ve objektif kanama belirtilerinin
kesildiği) veya iyi (tek bir infüzyondan sonra kesin ağrı hafiflemesi ve/veya kanama
belirtilerinde iyileşme) olarak derecelendirildi.
Perioperatif tedavi (cerrahi profilaksi)
Cerrahi çalışmasında 21 özgün denekte toplam 21 majör cerrahi işlem ve 5 ek minör ameliyat
yapıldı ve değerlendirildi. Majör ameliyatlar için preoperatif yükleme dozu 36 IU/kg-109 IU/kg
(medyan: 63 IU/kg) arasında; ve postoperatif toplam doz 186 IU/kg-1320 IU/kg (medyan: 490
IU/kg) arasında değişmiştir. Majör ameliyatlar için medyan toplam doz 553 IU/kg (aralık: 248-
1394 IU/kg) idi ve minör ameliyatların medyan toplam dozu 106 IU/kg (aralık: 76-132 IU/kg)
idi.
Perioperatif hemostatik etkililik, tüm 26 (21 majör, 5 minör) işlem için mükemmel (hemofilik
olmayan bir hastada gerçekleştirilen aynı tür işlem için beklenenden az veya buna eşit kan kaybı
ve hemofilik olmayan bir popülasyonda beklenenden az veya benzer kan bileşenleri
transfüzyonları gerektiren) olarak derecelendirildi. Medyan (IQR) gözlemlenen intraoperatif
kan kaybı (n=14), majör ortopedik ameliyatlar için öngörülen ortalama 150 (140) mL kan
kaybına (n=14) kıyasla 10 (20) mL idi.
14Avrupa İlaç Kurumu, konjenital faktör VIII yetmezliği tedavisinde, pediyatrik popülasyonun
bir veya daha fazla alt grubunda ADYNOVATE ile yapılan çalışmaların sonuçlarını gönderme
yükümlülüğünü ertelemiştir. Pediyatrik kullanım hakkında bilgi için bkz. bölüm 4.2.
Pediyatrik ve yetişkin deneklerde uzun süreli profilaksi tedavisi
ADYNOVATE'in kanama epizodlarının profilaksisi ve tedavisinde uzun süreli güvenliliği ve
etkililiği, daha önce diğer ADYNOVATE çalışmalarına katılmış veya daha önce
ADYNOVATE kullanmamış şiddetli hemofili A'sı olan 216 pediyatrik ve yetişkin PTP'lerde
değerlendirilmiştir. Tedavi edilen popülasyonda, denekler, 12 yaş ve üzerinde ise 40 ila 50
IU/kg veya 12 yaşından küçükse ise 40 ila 60 IU/kg haftada iki kez sabit doz rejimi almıştır.
FVIII çukur seviyelerini > %1'de tutmak için gerekirse doz haftada iki kez 80 IU/kg'a
ayarlanmıştır. Kişiye özel (farmakokinetik olarak uyarlanmış) bir profilaktik rejimi seçen
denekler, haftada en az iki kez ≥ %3'lük FVIII çukur seviyelerini hedefleyen infüzyon başına
80 IU/kg'a kadar dozlar almıştır. Profilaktik rejime, kanama bölgesi ve etiyolojisine göre ABR
Tablo 3'te sunulmuştur.
Tablo 3: Profilaktik rejime göre yıllık kanama hızı (ABR) (ITT popülasyonu)
Haftada İki Kez 5 Günde Bir 7 Günde Bir PK -
(N=186) (N=56) (N=15) uyarlanmış a
Kanama Bölgesi Etiyolojisi
(N=25)
Ortalama
[Nokta Tahmini - %95 Güven Aralığı]
Genel 2,2 [1,85 – 2,69] 2,1 [1,54 – 2,86] 2,7 [1,44 -5,2] 2,6 [1,7 – 4,08]
Eklem 1,2 [0,96 – 1,58] 1,1 [0,81 – 1,55] 2 [0,9 – 4,62] 1,4 [0,91 – 2,17]
Spontan 1,2 [0,92 – 1,56] 1,3 [0,87 – 2,01] 1,8 [0,78- 4,06] 1 [0,54 – 1,71]
Nokta tahminleri ve %95 güven aralıkları,logaritmik bağlantı fonksiyonu ile negatif bir binom dağılımına uyan genelleştirilmiş bir
doğrusal modelden elde edilmiştir.
Birden fazla rejimde doz alan denekler, birden fazla rejim ile ilgili özetlere dahil edilmiştir.
Çalışmadaki tüm denekleri içerir (yetişkinler ve 18 yaş altı pediyatrik denekler). Haftada İki Kez ve PK'ye özel dozlama için, Her 5 ve 7
Günde bir dozlamaya 12 yaş altı olan hiçbir denek dahil edilmemiştir.
ITT = tedavi amaçlı; N = Analize dahil edilen denek sayısı
a normalin ≥%3 seviyelerinde hedeflenen FVIII aktivitesi
ABR, farklı faktör konsantreleri ve farklı klinik çalışmalar arasında benzer değildir.
Uzun süreli hemostatik etkililik, ADYNOVATE ile tedavi edilen 910 kanama epizodunda
değerlendirilmiştir ve kanama epizodlarının %88,5'i mükemmel veya iyi olarak
derecelendirilmiştir. Yaş kategorileri arasında ve hem sabit doz hem de PK'ye özel doz rejimi
için kanama tedavilerinin >%85'i mükemmel veya iyi olarak derecelendirilmiştir. Kanama
epizodlarının çoğu bir (%74) veya iki (%15,4) infüzyonla tedavi edilmiştir.
Adolesan ve yetişkin deneklerde kişiselleştirilmiş profilaksi PROPEL klinik araştırması
15ADYNOVATE'in güvenliliği ve etkililiği, 12 aylık bir tedavi süresi boyunca şiddetli hemofili
A’sı olan 121 (115 randomize) adolesan (12-18 yaş) ve yetişkin PTP'lerde yapılan prospektif,
randomize, açık etiketli çok merkezli bir çalışmada değerlendirilmiştir. Çalışma, haftada iki kez
uygulanan %1-3 (N=57) veya gün aşırı uygulanan %8-12 (N=58) Faktör VIII çukur seviyelerini
hedefleyen ADYNOVATE'in PK’ya bağlı profilaktik 2 doz rejimini, ikinci 6 aylık çalışma
döneminde toplam ABR'si 0 olan deneklerin oranlarını değerlendirerek karşılaştırmıştır.
% 1-3 ve % 8-12 çukur kollarında uygulanan ortalama profilaktik dozlar, sırasıyla yılda 3866,1
IU/kg [ortalama (SD) infüzyonlar/hafta = 2,3 (0,58)] ve yılda 7532,8 IU/kg [(ortalama (SD)
infüzyonlar/hafta = 3,6 (1,18)] idi. Profilaksinin ilk 6 aylık döneminde doz ayarlamasından
sonra, ikinci 6 aylık dönemde medyan çukur seviyeleri (tek aşamalı pıhtılaşma testine göre ve
planlanan infüzyon aralığının sonunda hesaplanan), %1-3 çukur seviye kolunda 2,1 IU/dL ila 3
IU/dL arasında ve %8-12 çukur seviye kolunda 10,7 IU/dL ila 11,7 IU/dL arasında değişerek,
2 profilaksi rejiminde dozlamanın, istenen FVIII çukur seviyelerini elde etmek ve sürdürmek
için genellikle yeterli olduğunu göstermiştir.
Çalışmanın primer sonlanım noktası olarak ikinci 6 aylık dönemde toplam ABR'si 0 olan
deneklerin oranına, ITT hasta popülasyonunda (p= 0,0545) ulaşılamazken, protokol başına
popülasyonda ulaşılmıştır (p = 0.0154). İkinci 6 aylık çalışma döneminde toplam ABR'ler,
spontan ABR'ler ve spontan yıllık eklem kanama oranları (AJBR'ler) 0 olan randomize
deneklerin oranları Tablo 4'te sunulmuştur.
Tablo 4: Yıllık kanama oranı (ABR) 0, ikinci 6 aylık çalışma dönemi
6 Ayda Kanama Olmayan Deneklerin Oranı [Nokta
Tahmini - %95 Güven Aralığı]
ITT Popülasyonu
%1-3 Çukur Seviye (N=57) %8-12 Çukur Seviye (N=58)
Toplam ABR 0 0,421 [0,292; 0,549] 0,621[0,491; 0,75]
Spontan ABR 0 0,596 [0,469; 0,724] 0,76 [0,645; 0,875]
Spontan AJBR 0 0,649 [0,525; 0,773] 0,85 [0,753; 0,947]
ABR = Yıllık kanama oranı. AJBR = Yıllık eklem kanama oranı.
Kanama sayısının yıllara göre gözlem süresine bölünmesiyle belirlenen yıllık kanama oranı.
6 Ayda Kanama Olmayan Deneklerin Oranı [Nokta Tahmini
- %95 Güven Aralığı]
Protokol Başına Popülasyon
%1-3 Çukur Seviye (N=52) %8-12 Çukur Seviye (N=43)
Toplam ABR 0 0404 [0,27; 0,549] 0,674 [0,515; 0,809]
Spontan ABR 0 0,596 [0,451; 0,73] 0,814 [0,666; 0,916]
Spontan AJBR 0 0,654 [0,509; 0,78] 0,907 [0,779; 0,974]
16ABR = Yıllık kanama oranı. AJBR = Yıllık eklem kanama oranı.
Protokol başına popülasyon = ikinci 6 aylık profilaktik tedaviyi tamamlayan ve çalışma sonuçlarını etkileyecek protokolden
önemli sapmaların olmadığı tüm denekler.
Kanama sayısının yıllara göre gözlem süresine bölünmesiyle belirlenen yıllık kanama oranı.
ABR, farklı faktör konsantreleri ve farklı klinik çalışmalar arasında benzer değildir.
İkinci 6 aylık çalışma döneminde toplam ABR'ler, spontan ABR'ler ve spontan AJBR'ler Tablo
5'te sunulmuştur.
Tablo 5: Yıllık kanama oranı (ABR) ikinci 6 aylık çalışma dönemi
(ITT Popülasyonu)
%1-3 Çukur Seviye (N=57) %8-12 Çukur Seviye (N=53)
Medyan Ortalama (SD) Medyan Ortalama (SD)
Toplam ABR 2 3,6 (7,5) 0 1,6 (3,4)
Spontan ABR 0 2,5 (6,6) 0 0,7 (1,7)
Spıntan AJBR 0 2 (6,4) 0 0,5 (1,7)
ABR = Yıllık kanama oranı. AJBR = Yıllık eklem kanama oranı.
Kanama sayısının yıllara göre gözlem süresine bölünmesiyle belirlenen yıllık kanama oranı.
Protokol Başına Popülasyon
%1-3 Çukur Seviye (N=52) %8-12 Çukur Seviye (N=43)
Medyan Ortalama (SD) Medyan Ortalama (SD)
Toplam ABR 2 2,4 (3,2) 0 2,1 (4,2)
Spontan ABR 0 1,6 (2,6) 0 0,8 (2,4)
Spontan AJBR 0 1 (1,8) 0 0,7 (2,2)
ABR = Yıllık kanama oranı. AJBR = Yıllık eklem kanama oranı.
Protokol başına popülasyon = ikinci 6 aylık profilaktik tedaviyi tamamlayan ve çalışma sonuçlarını etkileyecek protokolden
önemli sapmaların olmadığı tüm denekler.
Kanama sayısının yıllara göre gözlem süresine bölünmesiyle belirlenen yıllık kanama oranı.
% 1-3 çukur seviye kolunda 40 denekte 155 kanama ve % 8-12 çukur seviye kolunda 26 denekte
87 kanama olmak üzere 66 denekte toplam 242 kanama epizodu ADYNOVATE ile tedavi
edilmiştir. Kanamaların çoğu (%86, 208/242), 1 veya 2 infüzyonla tedavi edilmiştir ve kanama
epizodunun çözülmesinde kanama tedavisi, kanamaların %84,7'sinde (205/242) mükemmel
veya iyi olarak derecelendirilmiştir.
5.2 Farmakokinetik özellikler
Genel özellikler
ADYNOVATE’in farmakokinetiği (FK), ADYNOVATE ile 6 aylık bir tedaviden sonra 26
denekte (18 yetişkin ve 8 adolesan) ve 22 denekte (16 yetişkin ve 6 adolesan) oktokog alfa ile
yapılan çapraz çalışmada değerlendirildi. Plazma faktör VIII aktivitesi, tek aşamalı pıhtılaşma
tayini ve kromojenik tayin ile ölçüldü.
17Emilim:
ADYNOVATE’e ilişkin değişik yaş gruplarında (küçük ve büyük çocuklar, adolesanlar ve
erişkinler) hastalar için emilim sonuçları Tablo 6’da verilmektedir.
Dağılım:
ADYNOVATE’e ilişkin değişik yaş gruplarında (küçük ve büyük çocuklar, adolesanlar ve
erişkinler) hastalar için dağılım hacimlerinin bir özeti Tablo 6’da verilmektedir.
Biyotransformasyon:
Uygulanabilir değildir.
Eliminasyon:
ADYNOVATE, tek aşamalı pıhtılaşma ve kromojenik tayinlere dayanarak belirlendiği gibi,
sırasıyla adolesan ve yetişkin popülasyondaki rekombinant insan pıhtılaşma faktörü VIII'e
(oktokog alfa) kıyasla 1,4 ila 1,5 kat uzatılmış bir yarılanma ömrüne sahiptir. Ana molekül
oktokog alfaya kıyasla Eğri Altındaki Alanda (EAA) bir artış ve klirenste de bir azalma
gözlemlenmiştir. Artımlı düzelme, her iki ürünle de karşılaştırılabilirdi. FK parametrelerindeki
değişim hem yetişkin hem de adolesan popülasyonlarında ve tek aşamalı pıhtılaşma ve
kromojenik substrat tayinleri arasında benzerdi.
Doğrusallık / doğrusal olmayan durum:
Bilinmemektedir.
Tablo 6: Kromojenik test kullanılan farmakokinetik parametreler (Aritmetik ortalama ±
SS)
ADYNOVATE ADYNOVATE ADYNOVATE ADYNOVATE
Yetişkin Adolesan Pediyatrik Pediyatrik
FK
(18 yaş ve (12 ila <18 yaş) (6 ila <12 yaş) (<6 yaş)
Parametreleri
üzeri) N=8 N=17 N=14
N=18 Doz: Doz: Doz:
Doz: 45 ± 5 IU/kg 50 ± 10 IU/kg 50 ± 10 IU/kg
1845 ± 5 IU/kg
Dizayn Tam örnekleme ile bireysel FKa Seyrek örnekleme ile bireysel FKb
Terminal
yarılanma ömrü
15,01 ± 3,89 13,80 ± 4,01 11,93 ± 2,58 12,99 ± 8,75
[saat]
MRT [saat]
19,70 ± 5,05 17,73 ± 5,44 17,24 ± 3,73 18,74 ± 12,60
KL
2,16 ± 0,75 2,58 ± 0,84 2,80 ± 0,67 3,49 ± 1,21
[mL/(kg·saat)] d
Artımlı Düzelme
nac nac
2,87 ± 0,61 2,34 ± 0,62
(2,19± 0,40) (1,90 ± 0,27)
[(IU/dL)/(IU/kg)]
EAA
0-∞
2589 ± 848 1900 ± 841 2259 ± 514 2190 ± 1593
[IU·saat/dL]
Vss [dL/kg]
0,40 ± 0,09 0,54 ± 0,22 0,46 ± 0,04 0,54 ± 0,03
C [IU/dL]
nac nac
maks 145 ± 29 117 ± 28
(130 ± 24) (117 ± 16)
Kısaltmalar: C : maksimum gözlemlenen aktivite; EAA: eğri altındaki alan; MRT: ortalama kalış süresi; KL:
maks
klirens; V : kararlı durumda vücut ağırlığı ayarlı dağılım hacmi;
ss
a. 12 infüzyon sonrası örnekten oluşan bireysel PK
b. Randomize oluşturulan programa dayalı 3 infüzyon sonrası örnekten oluşan popülasyon PK modeli
c. Uygulanamaz, çocuklarda artan iyileşme ve Cmaks bireysel PK ile belirlenmiştir. Artan iyileşme ve Cmaks
sonuçları, parantez içerisindeki bireysel PK ile belirlenmiştir.
d. 12’den 18 yaşa kadar olan grupta yer alan denek 122001’in 12,18 mL/kg(kg-sa) klirens değeri klirens analizine
dahil edilmemiştir.
Hastalardaki karakteristik özellikler
Pediyatrik popülasyon:
Tablo 6’da gösterildiği gibi, <18 yaş 39 denekten (tedavi amaçlı analiz) hesaplanan
farmakokinetik parametreler 14 çocuk (2 ila <6 yaş), 17 daha büyük çocuk (6 ila <12 yaş) ve 8
adolesan denek (12 ila <18 yaş) için mevcuttur. Pediyatrik popülasyondaki yarı ömür uzaması
hem tek aşamalı pıhtılaşma hem de kromojenik testler kullanılarak 1.3 ila 1.5 kat olmuştur.
ADYNOVATE'in ortalama klirensi (vücut ağırlığına göre) daha yüksekti ve <12 yaş çocuklarda
ortalama yarılanma ömrü yetişkinlerden daha düşüktü. Doz ayarlaması <12 yaş çocuklarda
gerekebilir (Bkz. Bölüm 4.2).
Geriyatrik popülasyon:
ADYNOVATE klinik çalışmaları 65 yaş ve üzeri hasta grubunu içermemektedir.
195.3 Klinik öncesi güvenlilik verileri
Sinomolgus maymunda yapılan tekrarlanan doz toksisite çalışmasında, iki hayvan orta doz
grubunda (350 IU/kg) böbrekte vakuol (boşluk) oluşumu gösterdi. Vakuol oluşumları 2 hafta
sonra geçmedi. Preklinik çalışmada gözlemlenen böbrek vakuol oluşumunun insanla ilişkisi
bilinmemektedir.
Klinik olmayan veriler 1 aylık maruziyet ile sınırlıdır ve ADYNOVATE ile jüvenil hayvanlarda
hiçbir çalışma yapılmamıştır. Bu nedenle, pediyatrik popülasyonda ADYNOVATE’in kronik
kullanımıyla alakalı çeşitli dokularda/organlarda PEG birikiminin potansiyel riskleri üzerine
karar vermek mümkün olmamıştır. ADYNOVATE ile genotoksisite, karsinojenisite veya
üreme toksisitesi ile ilgili hiçbir çalışma yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Toz
Mannitol (E421)
Trehaloz dihidrat
Histidin
Glutatyon
Sodyum klorür
Kalsiyum klorür dihidrat (E509)
Tris (hidroksimetil) aminometan
Polisorbat 80 (E433)
Çözücü
Enjeksiyonluk su
6.2 Geçimsizlikler
Geçimsizlik çalışmaları bulunmadığından, bu tıbbi ürün diğer tıbbi ürünlerle
karıştırılmamalıdır.
6.3 Raf ömrü
Açılmamış flakon
24 ay.
20Tıbbi ürün açılmadan önce oda sıcaklığında (30°C'ye kadar) 3 aya kadar bir sürede saklanabilir.
Oda sıcaklığında 3 aylık saklamanın son günü ürün kartonuna kaydedilmelidir. Bu tarih,
başlangıçta dış karton kutuda belirtilen tarihi asla geçmemelidir. Bu sürenin sonunda, ürün
buzdolabına geri konmamalı, kullanılmalı veya atılmalıdır.
Sulandırıldıktan sonra
Kimyasal ve fiziksel kullanımda stabilite, 30°C'nin üzerinde olmayan bir sıcaklıkta 3 saat
boyunca gösterilmiştir. Mikrobiyolojik açıdan bakıldığında, sulandırma metodu mikrobiyal
kontaminasyon riskini engellemediği sürece ürün derhal kullanılmalıdır. Hemen
kullanılmadığında, kullanımda saklama süreleri ve koşulları kullanıcının sorumluluğundadır.
Dondurulmamalıdır.
6.4 Saklamaya yönelik özel tedbirler
Buzdolabında saklayınız (2°C ila 8°C arasında).
Dondurmayınız.
BAXJECT III sistemin içeresindeki ADYNOVATE: Işıktan korumak için kapalı blisteri dış
karton kutunun içinde muhafaza ediniz.
Tıbbi ürünün sulandırılmasından sonraki saklama koşulları için, bkz bölüm 6.3.
6.5 Ambalajın niteliği ve içeriği
500 IU toz içeren, klorobütil kauçuk tıpa ile kapatılmış Tip I cam flakon.
2 mL enjeksiyonluk su içeren, klorobütil veya bromobütil kauçuk tıpa ile kapatılmış Tip I cam
flakon.
- BAXJECT III sistemi içerisindeki ADYNOVATE: Her pakette, kapalı bir blisterde
kullanıma hazır bir BAXJECT III sistemi, sulandırma için önceden birleştirilmiş toz flakon
ve çözücü flakon ile birlikte uygulama seti kapsamında kelebek iğneli infüzyon seti ve tek
kullanımlık enjektör bulunur.
6.6 Beşeri tıbbi üründen arta kalan maddelerin imhası ve diğer özel önlemler
Sulandırılmış tıbbi ürün uygulanmadan önce partiküler madde ve renk değişikliği için görsel
olarak kontrol edilmelidir. Çözelti berrak veya hafif bulanık olmalıdır. Dumanlı veya birikintili
olan çözeltiler kullanılmamalıdır.
Sulandırıldıktan sonra, çözelti pH değeri 6,7 – 7,3'tür. Osmolalite ≥ 380 mOsmol/kg'dır.
21BAXJECT III sistemiyle sulandırma
Kapak blister üzerinde tamamen kapatılmamışsa kullanmayınız.
1. Ürün hala buzdolabında saklanıyorsa, kapalı blisteri (sulandırmak için sistemle önceden
monte edilmiş toz ve çözücü flakonları içerir) buzdolabından alınız ve oda sıcaklığına
(15°C ile 25°C arasında) ulaşmasını sağlayınız.
2. Ellerinizi sabun ve ılık su kullanarak iyice yıkayınız.
3. Kapağı soyarak ADYNOVATE blisterini açınız. BAXJECT III sistemini blisterden
çıkarınız.
4. Toz flakonunu, çözücü flakon üstte olacak şekilde düz bir yüzeye yerleştiriniz (Şekil 1).
Çözücü flakonunun mavi bir şeridi vardır. Mavi bir kapağı daha sonraki bir adımda
talimat verilinceye kadar çıkarmayınız.
5. Bir eliniz BAXJECT III sistemindeki toz flakonu tutarken, sistem tamamen çökene ve
çözücü toz flakonun içine akana kadar çözücü flakonun üzerine diğer elinizle sıkıca
bastırınız (Şekil 2). Aktarım tamamlanana kadar sistemi eğmeyiniz.
6. Çözücünün aktarımının tamamlandığını doğrulayınız. Tüm materyal eriyene kadar
yavaşça döndürünüz (Şekil 3). Tozun tamamen çözündüğünden emin olunuz, aksi halde
sulandırılan çözeltilerin tümü cihaz filtresinden geçmeyecektir. Ürün hızlı bir şekilde
çözünür (genellikle 1 dakikadan az). Sulandırıldıktan sonra çözelti berrak, renksiz ve
parçacıklardan arındırılmış olmalıdır.
Şekil 1 Şekil 2 Şekil 3
Şekil 4 Şekil 5
22Uygulama
• Kullanımdan önce sulandırılmış çözeltiyi partiküler madde ve renk değişikliği açısından
görsel olarak inceleyiniz.
Sulandırılmış çözeltinin görünümü berrak ve renksizdir.
o
Partiküler madde veya renk değişikliği gözlemlenirse kullanmayınız.
o
• En kısa sürede, ancak sulandırıldıktan en geç 3 saat sonra uygulayınız.
Uygulama Adımları:
1. Mavi kapağı BAXJECT III cihazından çıkarınız (Şekil 4). Enjektörün içine hava
çekmeyiniz.
Enjektörü BAXJECT III cihazına bağlayınız. Kit içerisinde yer alan Luer-lock enjektörün
kullanılması tavsiye edilir.
2. Sistemi ters çeviriniz (toz flakon şimdi üstte). Pistonu yavaşça geri çekerek sulandırılmış
çözeltiyi enjektöre çekiniz (Şekil 5).
3. Enjektörü çıkarınız; kit içerisinde yer alan kelebek iğneyi takınız ve damardan enjekte
ediniz. Bir hasta birden fazla ADYNOVATE flakonu alacaksa, birden fazla flakon içeriği
aynı enjektörün içine çekilebilir.
4. Beş dakikaya kadar olan bir süre boyunca uygulayınız (maksimum infüzyon hızı
dakikada 10 mL).
ADYNOVATE’in her uygulanışında, ürünün adının ve seri numarasının kaydedilmesi şiddetle
tavsiye edilir. Soyularak çıkan etiketler toz flakonun üzerinde bulunur.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir
7. RUHSAT SAHİBİ
Takeda İlaç Sağlık Sanayi Ticaret Limited Şirketi
Levent-Şişli/İstanbul
8. RUHSAT NUMARASI
2022/204
239. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 04.04.2022
Son yenileme tarihi: -
10. KÜB’ÜN YENİLENME TARİHİ
24