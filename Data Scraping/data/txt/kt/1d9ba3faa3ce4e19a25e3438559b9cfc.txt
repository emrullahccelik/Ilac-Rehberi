 
 1 KULLANMA TALİMATI   WİLKİNSON % 12.5 Pomat  Cilt üzerine uygulanır.  Etkin madde: Her bir gram pomat 0,125 g Goudron Vegetal, 0,125 g kükürt içerir.  Yardımcı maddeler: Savonnoir, kalsiyum karbonat, vazelin ve lanolin.  Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir. • Bu kullanma talimatını saklayınız. Daha sonra tekrar okumaya ihtiyaç duyabilirsiniz. • Eğer ilave sorularınız olursa, lütfen doktorunuza veya eczacınıza danışınız. • Bu ilaç kişisel olarak sizin için reçete edilmiştir, başkalarına vermeyiniz. • Bu ilacın kullanımı sırasında doktora veya hastaneye gittiğinizde doktorunuza bu ilacı   kullandığınızı söyleyiniz. • Bu talimatta yazılanlara aynen uyunuz. İlaç hakkında size önerilen dozun dışında yüksek  veya düşük doz kullanmayınız.  Bu Kullanma Talimatında:  1. WİLKİNSON nedir ve ne için kullanılır? 2. WİLKİNSON kullanman önce dikkat edilmesi gerekenler nelerdir? 3. WİLKİNSON nasıl kullanılır? 4. Olası yan etkiler nelerdir? 5. WİLKİNSON’un saklanması  Başlıkları yer almaktadır.  1. WİLKİNSON nedir ve ne için kullanılır? WİLKİNSON, kahverengi renkli homojen bir pomat olup, 100 gram pomat içeren alüminyum tüplerde bulunmaktadır. WİLKİNSON lokal antiseptik, antipruritik ve antiparaziter etkisinden dolayı uyuz hastalığı (scabies) tedavisinde kullanılır.  2. WİLKİNSON kullanmadan önce dikkat edilmesi gerekenler WİLKİNSON’ ı aşağıdaki durumlarda KULLANMAYINIZ. Eğer; • WİLKİNSON’ın bileşiminde bulunan etkin ve yardımcı maddelerinden herhangi birine karşı alerjiniz varsa (aşırı duyarlı iseniz). Eğer alerjik olup olmadığınızdan emin değilseniz lütfen doktorunuza danışınız.  Enfeksiyonlu, yanık ve çatlamış deriye uygulanmamalıdır.  
 2 WİLKİNSON’ ı aşağıdaki durumlarda DİKKATLİ KULLANINIZ. Haricen kullanım içindir. Yüz (göz, ağız ve mukoza membranları dahil), el ve ayak tabanları ve genital organlarda kullanımında dikkatli olunmalıdır. Alerjik reaksiyonlar nadiren görülür. Ürünün içeriğinde bulunan kükürt, gümüş gibi metallerle temas etmesi sonrasında metalin renginin değişmesine sebep olabilir. Civa bileşikleri içeren ürünler ile birlikte kullanımında, kötü koku ve deride siyah lekeler oluşabilir.   Bu uyarılar geçmişte herhangi bir dönemde dahi olsa sizin için geçerliyse lütfen doktorunuza danışınız. WİLKİNSON’ ın yiyecek ve içecek ile kullanılması Uygulama yolu sebebiyle herhangi bir etkileşim beklenmemektedir.  Hamilelik İlacı kullanmadan önce doktorunuza veya eczacınıza danışınız.  WİLKİNSON hamilelik döneminde gerekli olmadıkça kullanılmamalıdır.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  Emzirme WİLKİNSON emzirme döneminde gerekli olmadıkça kullanılmamalıdır.  İlacı kullanmadan önce doktorunuza veya eczacınıza danışınız.  Araç ve makine kullanımı Araç kullanma becerisini etkilemesi beklenmez.  WİLKİNSON’ın içeriğine bulunan bazı yardımcı maddeler hakkında önemli bilgiler Bu tıbbi ürün lanolin ihtiva eder, lokal deri reaksiyonlarına (örneğin kontak dermatit) sebebiyet verebilir.   Diğer ilaçlar ile birlikte kullanımı WİLKİNSON’ ın diğer ilaçlarla bilinen bir etkileşimi yoktur. Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.       
 3 3. WİLKİNSON nasıl kullanılır?  Uygun kullanım ve doz/uygulama sıklığı için talimatlar:  12 yaş üzeri çocuklarda ve erişkinlerde:  WİLKİNSON, hekim tarafından başka şekilde önerilmedikçe, hasta yıkanıp keselendikten sonra 3 gün süre ile her gün boyundan aşağı, hasta olmayan bölgelerde dahil olmak üzere ince bir tabaka halinde bütün vücuda ovularak sürülür.   Süre sonunda hasta yıkanmalı ve yüksek ısıda yıkanmış giyecekler giydirilmelidir. Temizlenen ‘hasta ve kaşıntılı cilde’ merhemin iyice nüfuz etmesi için ovularak sürülmesi tavsiye edilir. Merhemden çamaşırların kirlenmemesi için sürülen yerlerin üzerine naylon veya jelatin kağıdı ile örtülmesi tavsiye olunur.  • Uygulama yolu ve metodu:  WİLKİNSON sadece cilt üzerine uygulama içindir.  • Değişik yaş grupları: Çocuklarda Kullanımı: 6 ile 11 yaş arası çocuklarda: Erişkinlerde olduğu şekilde kullanılır. 6 yaş altındaki çocuklarda: 6 yaşın altındaki çocuklarda kullanımı doktor kontrolünde ve dikkatli kullanılmalıdır. Yaşlılarda kullanımı: Erişkinlerde olduğu şekilde kullanılır. • Özel kullanım durumları:  Böbrek/Karaciğer yetmezliği: Karaciğer veya böbrek yetmezliği olan hastalarda dikkatli kullanılmalıdır. Eğer WİLKİNSON’un çok güçlü veya zayıf olduğuna dair bir izleminiz var ise, doktorunuz veya eczacınız ile konuşunuz.  Kullanmanız gerekenden daha fazla WİLKİNSON kullandıysanız; WİLKİNSON'dan kullanmanız gerekenden fazlasını kullanmışsanız bir doktor veya eczacı ile konuşunuz. Pratikte aşırı doz söz konusu değildir. Ancak kazara yutulmuşsa doktora başvurulmalıdır.   WİLKİNSON’u kullanmayı unutursanız; Eğer dozunuzu zamanında almayı unuttursanız, mümkün olan en kısa zamanda uygulayınız, sonra tekrar normal kullanıma devam ediniz.  Unutulan dozları dengelemek için çift doz almayınız.  
 4  WİLKİNSON ile tedavi sonlandırıldığında oluşabilecek etkiler WİLKİNSON ile tedavinizi doktorunuza danışmadan bırakmayınız.   4. Olası yan etkiler nelerdir?  Tüm ilaçlar gibi WİLKİNSON’un içeriğinde bulunan maddelere duyarlı olan kişilerde yan etkiler olabilir. Yan etkiler aşağıdaki kategorilerde gösterildiği şekilde sıralanmıştır:   Çok yaygın : 10 hastanın en az 1’inde görülebilir. Yaygın : 10 hastanın 1’inden az, fakat 100 hastanın 1’inden fazla görülebilir. Yaygın olmayan : 100 hastanın 1’inden az, fakat 1000 hastanın 1’inden fazla görülebilir. Seyrek : 1000 hastanın 1’inden az, fakat 10.000 hastanın 1’inden fazla                                              görülebilir. Çok seyrek : 10.000 hastanın 1’inden az görülebilir.  Bilinmiyor : Eldeki verilerden hareketle tahmin edilemiyor.  Seyrek: - Bölgesel tahriş (Lokal irritasyon) - Cilt üzerinde akne benzeri lezyon (leke benzeri oluşumlar) oluşumu - Deride hassasiyet - Işığa duyarlılık - Kıl, deri ve kumaşlarda lekelenme  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  Yan etkilerin raporlanması Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5.         WİLKİNSON’un saklanması WİLKİNSON’u çocukların göremeyeceği, erişemeyeceği yerlerde ve ambalajında saklayınız. 25ºC’nin altındaki oda sıcaklığında saklayınız.  Son kullanma tarihiyle uyumlu olarak kullanınız. Ambalajdaki son kullanma tarihinden sonra WİLKİNSON kullanmayınız. Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
 5    Ruhsat Sahibi: Mega-Farma İlaç ve Kozmetik San. Tic. Paz. Ltd. Şti. Şerifali Mah. Emin Sok. No:6 Flexkon Plaza K:1 D:1 Ümraniye-İstanbul Telefon numarası: 0216 455 89 58 Faks numarası:  0216 455 89 59   Üretim yeri: Merkez Laboratuvarı İlaç San.ve Tic.A.Ş. Taşdelen Çamlık Mah., Ayça Sokak No:06  Çekmeköy / İSTANBUL  Bu kullanma talimatı……..tarihinde onaylanmıştır. 