1 / 7 KULLANMA TALİMATI  
 
BUTAMCOD FORT  15 mg/ 5 mL şurup 
Ağız  yoluyla alınır.  
 
• Etkin madde: Her 5 mL  şurup, 15 mg butamirat sitrat ( 3 mg/mL ) içerir.  
• Yardımcı maddeler: Sorbitol  % 70  a/a, sakarin sodyum, benzoik asit, etanol, vanilin, 
sukroz, gliserol ve saf su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin/çocuğunuz  için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size /çocuğunuza önerilen dozun 
dışında yüksek veya düşük doz kullanmayınız.    
 
Bu Kullanma Talimatında:  
 1. BUTAMCOD  FORT  nedir ve n e için kullanılır?  
2. BUTAMCOD  FORT ’u kullanmadan önce dikkat e dilmesi gerekenler  
3. BUTAMCOD  FORT  nasıl kullanılır?  
4. Olası yan etkiler nelerdir?  
5. BUTAMCOD  FORT ’un s aklanması  
     Başlıkları yer almaktadır. 
 
1. BUTAMCOD nedir ve ne için kullanılır ? 
• BUTAMCOD FORT etkin madde olarak butamirat sitrat içeren, şurup formunda bir ilaçtır.  
• BUTAMCOD FORT , “öksürük baskılayıcı ilaçlar” olarak adlandırılan bir ilaç grubuna 
dâhildir . 
2 / 7 • BUTAMCOD FORT şurup, çocuk korumalı kapaklı, amber renkli 100 mL  ve 5 mL’lik 
şişelerde 5 mL ’lik ölç ülü kaşıkla birlikte kullanıma sunulmaktadır .  
• BUTAMCOD FORT çeşitli nedenler den kaynakla nan öksürüğün şikâyetlere  yönelik 
(semptomatik) tedavisinde  kullanılır.  
     
2. BUTAMCOD FORT ’u kullanmadan önce dikkat edi lmesi gerekenler  
BUTAMCOD FORT ’u aşağıdaki durumlarda KULLANMAYINIZ   
Eğer sizin/çocuğunuzun butamirat veya BUTAM COD FORT ’un bileşiminde bulunan 
yardımcı maddelerden herhangi birine karşı (yardımcı maddeler listesine bakınız) 
alerjiniz/alerjisi varsa  
Eğer çocuğunuz 3 yaşın altında ise BUTAMCOD  FORT ’u kullanmayınız.  
 
BUTAMCOD FORT ’u aşağıdaki durumlarda DİKKATLİ KULLANINIZ  
Eğer siz/çocuğunuz aynı zamanda başka balgam söktürücü ilaçlar alıyorsanız, dikkatli olmalısınız. BUTAMCOD  FORT ’un bu tür ilaçlarla aynı anda kullanılmaması önerilir. 
 6 yaşın altında önerilmez. 
 Bu uyarılar geçmişteki  herhangi bir dönemde dahi olsa  sizin/çocuğunuz için geçerliyse lütfen 
doktorunuza danışınız.  
 Öksürük kötüleşirse ya da 7 günden daha uzun süre devam ederse  ve/veya ateş ya da inatçı 
baş ağrısı olursa  doktorunuza veya eczacınıza danışınız. 
 
BUTAM COD FORT ’un yiyecek ve içecek ile kullanılması  
BUTAM COD FORT ’un yiyecek ve içeceklerle etkileşimi yoktur.  
BUTAM COD FORT ’u aç ya da tok karnına kullanabilirsiniz. 
 Hamilelik  
• İlacı kullanmadan önce doktorunuza veya eczacınıza danışınız.  
• Hamile iseniz, ilk üç ay BUTAMCOD  FORT kullanmamanız önerilmektedir. Daha sonraki 
dönemde, ancak doktorunuz kesin gereklilik olduğuna karar verirse BUTAMCOD FORT 
kullanabilirsiniz.  
3 / 7 • Tedaviniz sırasında hamile olduğunuzu fark ederseniz hemen doktorunuza ya da eczacınıza 
danışınız.  
 
Emzirme  
• İlacı kullanmadan önce doktorunuza veya eczacınıza danışınız.  
• Bebeğinizi emziriyorsanız, BUTAMCOD FORT almadan önce doktorunuza danışınız. 
 Araç ve makine kullanımı  
• BUTAMCOD FORT uykulu hissetmenize neden olabilir. Bu nedenle araç ve makine 
kullanırken veya dikkat gerektiren diğer işleri yaparken dikkatli olunuz.  
 BUTAMCOD FORT ’un içeriğinde bulunan bazı maddeler hakkında önemli bilgiler  
BUTAMCOD FORT, sorbitol  içermektedir.  Eğer daha önceden doktorunuz tarafından bazı 
şekerlere karşı intoleransınız  olduğu söylenmişse bu tıbbi ürünü almadan önce doktorunuz la 
temasa geçin iz. 
 
Bu tıbbi üründe  hacmin %5,25’i (a/h) kadar etanol (alkol) vardır ; örneğin, her dozda 787,5 
mg’a kadar, her dozda 15,75 mL  biraya eşdeğer , her dozda 7,875 mL  şaraba eşdeğer gibi . 
 
Alkol bağımlılığı olanlar için zararlı olabilir.  
 Hamile veya emziren kadınlar, çocuklar ve karaciğer hastalığı ya da epilepsi gibi yüks ek risk 
grubundaki hastalarda  dikkate alınmalıdır.  
 
BUTAMCOD, sukroz içerir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz . 
 
                                                                                                                                                                                                                                                                                                                                         
Diğer ilaçlar ile birlikte kullanımı  
Eğer balgam söktürücü özelliği olan başka ilaçlar kullanıyorsanız doktorunuzu mutlaka bilgilendiriniz.  
 
4 / 7 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandı nız ise  lütfen doktorunuza veya eczacınıza bunlar hakkında bilgi veriniz.  
 3. BUTAMCOD FORT n asıl kullanılır?  
Uygun kullanım ve doz/uygulama sıklığı için talimatlar : 
Doktor tarafından başka şekilde tavsiye edilmediği takdirde kendiniz/çocuğunuz için belirtilen 
dozlarda kullanınız:  
6 yaşın altındaki çocuklarda kullanımı önerilmez.  
6-12 yaşındaki çocuklarda:
 Günde 3 defa 1 ölçülü kaşık ( 5 mL) 
12 yaş üzeri ergenlerde (adolesanlarda):  Günde 3 defa 1,5 ölçülü kaşık ( 7,5 mL) 
Yetişkinlerde:  Günde 4 defa 1,5 ölçülü kaşık (7,5 mL ) 
Doktorunuz farklı bir tavsiyede bulunmadıkça, BUTAM COD FORT ’u 7 günden daha uzun 
süre kullanmayınız.  
 Uygulama yolu ve metodu : 
BUTAMCOD FORT ağız yoluyla kullanılır. İlacınızın dozunu ayarlanmak için ölçü kaşığını  kullanınız. Ölçü kaşığı her kullanımda 
yıkayıp kurulayınız.  
Değişik yaş grupları  
Çocuklarda kullanım ı 
BUTAMCOD FORT Şurup 3 yaşın altındaki çocuklarda kullanılmamalıdır
. BUTAMCOD 
Şurup’un, 6 yaş altındaki çocuklarda kullanımı önerilmez.  
                  
Yaşlılarda kullanım ı 
BUTAMCOD FORT ’un yaşlılarda kullanımı araştırılmamıştır.  
 
Özel kullanım durumları 
BUTAMCOD FORT  böbrek veya karaciğer yetmezliği olan hastalarda araştırılmamıştır.  
 
Eğer BUTAMCOD  FORT ’un etkisinin çok güçlü veya zayıf olduğuna dair  izlenimin iz var ise  
doktorunuz  veya  eczacınız  ile konuşunuz. 
 
Kullanmanız gerekenden daha fazla BUTAMCOD FORT  kullandıysanız:  
5 / 7 BUTAMCOD FORT ’dan kullanmanız gerekenden fazlasını kullanmışsanız bir doktor veya 
eczacı ile konuşunuz.  
 
BUTAMCOD FORT ’u kullanmayı unutursanız:  
Unutulan dozları dengelemek için çift doz almayınız.  
Aşırı dozda BUTAM COD FORT alınması halinde şu belirtiler görülebilir: Uyku hali, bulantı, 
kusma, ishal, sersemlik ve tansiyon düşmesi. Bu etkiler doz azaltılınca veya tedavi kesilince ortadan kalkabilir. Eğer ilaç kesildiğinde bu etkiler devam ediyorsa doktorunuz veya 
eczacınıza danışınız.  
BUTAMCOD FORT  ile tedavi s onlandırıldığındaki oluşabilecek etkiler  
Bulunmamaktadır. 
   
4. Olası yan e tkiler nelerdir?  
Tüm ilaçlar gibi, BUTAMCOD FORT ’un içeriğinde bulunan maddelere duyarlı olan kişilerde 
yan etkiler olabilir.  
Yan etkiler görülme sıklıklarına göre aşağıdaki şekilde sıralanmıştır. 
• Çok yaygın: 10 hastanın en az birinde görülebilir. 
• Yaygın : 10 hastanın birinden az, fakat 100 hastanın birinden fazla görülebilir. 
• Yaygın olmayan: 100 hastanın birinden az, fakat 1000 hastanın birinden fazla görülebilir.  
• Seyrek : 1000 hastanın birinden az, fakat 10.000 hastanın birinden fazla görülebilir. • Çok seyrek: 10.000 hastanın birinden az görülebilir. 
• Bilinmiyor: Eldeki veriler ile tahmin edilemiyor.  
 Aşağıdakilerden herhangi birini fark ederseniz, doktorunuza söyleyiniz:  
Seyrek:  
• Uyku hali  
• Bulantı , ishal  
• Ürtiker (kurdeşen)  
 
Bunlar BUTAMCOD FORT ’un hafif yan etkileridir.  
 
Yan etkilerin raporlanması  
6 / 7 Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
5. BUTAMCOD FORT ’un saklanması  
BUTAMCOD FORT ’u çocukların göremeyeceği , erişemeyeceği yerlerde ve ambalajında 
saklayınız. 
 
25°C  altındaki oda sıcaklığında saklayınız. 
 Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra BUTAMCOD  FORT ’u kullanmayınız .  
 Eğer üründe ve/veya ambalajında bozukluk fark ederseniz BUTAMCOD FORT ’u 
kullanmayınız.  
Son kullanma tarihi geçmiş veya kullanılmayan ilaçları çöpe atmayınız!  Çevre, Şehircilik  ve 
İklim Değişikliği Bakanlığınca belirlenen toplama sistemine veriniz.  
 Ruhsat sahibi : KOÇAK FARMA İlaç ve Kimya Sanayi  A.Ş.  
              Mahmutbey Mah. 2477. Sok. No:23 
              Bağcılar / İstanbul  
              Telefon: 0212 410 39 50 
              Faks: 0212 447 61 65 
 
Üretim yeri :     KOÇAK FARMA İlaç ve Kimya Sanayi A.Ş.  
              Çerkezköy Organize Sanayi Bölgesi  
7 / 7     Karaağaç Mah. 11. Sok. No:5 
    Kapaklı / Tekirdağ  
 
Bu kullanma talimatı     ... /... /...  tarihinde onaylanmıştır.   
 
