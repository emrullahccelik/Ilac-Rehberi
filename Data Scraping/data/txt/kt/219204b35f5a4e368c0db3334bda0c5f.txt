1/8 
     KULLANMA TALİMATI  
KLOROBEN FORT  3mg/mL + 2mg/mL oral sprey  
Ağız ve boğaz iç yüzeyine (haricen) uygulanır. 
 
 - Etkin madde:  1 şişe (30 ml),  60 mg klorheksidin diglukonat , 90 mg benzidamin HCI içerir.  
 - Yardımcı maddeler:  Polisorbat 20, sorbitol sıvı kristalize olmayan (%70) ,  propilen glikol, 
kinolin sarısı, nane esansı, sükraloz, ecocool MP, patent V mavi si, asetik asit, sodyum 
asetat anhidrat , saf su . 
 
 
 
 
 
 
  
 
 
 
 
Bu Kullanma Talimatında:  
 
1. KLOROBEN FORT  nedir ve ne için kullanılır?  
2. KLOROBEN FOR T’u kullanmadan önce dikkat edilmesi gerekenler  
3. KLOROBEN FORT  nasıl kullanılır?  
4. Olası yan etkiler nelerdir? 
5. KLOROBEN FORT ’uın saklanması  
 Başlıkları yer almaktadır. 
 
 
       Bu ilacı kullanmaya başlamadan önce KULLANMA TALİMATINI dikkatlice  
      okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için re çete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu  
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 2/8 
 1. KLOROBEN FORT  nedir ve ne için kullanılır?  
• KLOROBEN FORT , yeşil renkli, tatlıms ı buruk tada sahip, ferahlatıcı nane kokulu 
berrak çözeltidir. KLOROBEN FORT  pompa aparatlı beyaz HDPE şişelerde karton 
kutu içerisinde bulunur. Her bir kutuda  30 mL çözelti içeren  1 adet şişe 
bulunmaktadır. 
• KLOROBEN FORT , antimikrobiyal (mikropları öldüre n veya çoğalmasını 
durduran) etkiye sahip bir ilaçtır . 
• Ağız ve boğazda iltihap oluşturan mikrobik hastalıkların önlenmesinde, hastanın 
yutma fonksiyonunun rahatlatılması ve diş eti rahatsızlıklarında belirtilerin 
giderilmesinde  ve diş hekimliğinde yapılaca k işlemlerden önce önleyic i olarak 
kullanılır.  
 
2. KLOROBEN FORT ’u kullanmadan önce dikkat edilmesi gerekenler  
KLOROBEN FORT ’u aşağıdaki durumlarda KULLANMAYINIZ  
Eğer,  
• Benzidamin ve klorheksidine veya KLOROBEN FORT ’un içindeki maddelerden 
herhangi birine karş ı aşırı duyarlılığınız var ise kullanmayınız.  
• Hamile iseniz veya emziriyorsanız KLOROBEN FORT ’u kullanmayınız.  
• 6 yaş ve altı çocuklarda kullanılmamalıdır.  
    
      KLOROBEN FORT ’u aşağıdaki durumlarda DİKKATLİ KULLANINIZ  
      Eğer;  
• KLOROBEN FORT  göz ile temas ederse derhal bol su ile iyice yıkayınız. 
KLOROBEN FORT  yalnızca ağız içine uygulanır, gözler ve kulaklar ile 
temasından kaçınınız. 
• KLOROBEN FORT ’u yutmayınız ve tükürmek suretiyle ağızdan uzaklaştırınız.  
• Kesintisiz olarak 7 günden fazla kullanılmama lıdır.  
• Boğaz ağrısı bakteriyel iltihapla oluşmuş veya iltihapla birlikte görülüyorsa, 
KLOROBEN FORT  kullanımına ilave olarak doktor tavsiyesiyle antibiyotik 
tedavisi uygulanması gerekebilir. 
• Böbrek ve karaciğer bozukluğunuz var ise dikkatli kullanmanız ger ekir. 
• Ağız içinde, dil ve diş üzerinde geri dönüşümlü renk değişikliği yapabilir. 
Renklenmeyi en aza indirmek için kullanmadan önce dişlerinizi fırçalamanız 
önerilir.  3/8 
 • Ağzınızda ağrı, şişlik ve irritasyon oluşursa ilacı kullanmayı durdurunuz ve bir 
sağlık personeline başvurunuz.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
KLOROBEN FORT ’un yiyecek ve içecek ile kullanılması  
Yiyecek ve içeceklerle etkileşimi yoktur.  
 
Hamilelik  
İlacı kullanmadan önc e doktorunuza veya eczacınıza danışınız.  
Hamile iseniz KLOROBEN FORT ’u kullanmayınız  
Tedaviniz sırasında hamile olduğunuzu fark ederseniz hemen doktorunuza veya 
eczacınıza danışınız. 
 
Emzirme  
İlacı kullanmadan önce doktorunuza veya eczacınıza danışınız.  
Bebeğinizi emziriyorsanız KLOROBEN FORT ’u kullanmayınız.  
 
Araç ve makine kullanımı  
Araç ve makine kullanımı üzerine herhangi bir olumsuz etkisi söz konusu değildir.  
 
KLOROBEN FORT ’un içeriğinde bulunan bazı yardımcı maddeler hakkında 
önemli bilgiler  
Bu tıbbi  ürün, sorbitol içerdiği için,  eğer daha önceden doktorunuz tarafından bazı 
şekerlere karşı dayanıksızlığınız  olduğu söylenmişse bu tıbbi ürünü almadan önce 
doktorunuzla temasa geçiniz.  
Diğer ilaçlar ile birlikte kullanımı 
KLOROBEN FORT ’un bilinen önemli bir ilaç etkileşimi yoktur.  
KLOROBEN FORT ’un içerdiği etken maddelerden klorheksidinin tuzları, sabun ve diğer 
eksi yüklü (anyonik) bileşiklerle, kloramfenikol (antibiyotik türü), bazı inorganik tuzlar 
ve organik bileşikler ile geçimsizdir; benzidaminle herhangi bir ilaç etkileşimi 
bildirilmemiştir.  4/8 
 Eğer reçeteli veya reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi 
veriniz.  
 
3. KLOROBEN FORT  nasıl k ullanılır?  
Uygun kullanım ve doz/uygulama sıklığı için talimatlar:  
KLOROBEN FORT  direkt olarak boğaza ya da inflamasyonlu (iltihaplı) alana uygulanır. 
Genel doz 5- 10 spreydir. Günde 2 kez kullanılır.  Aralıksız olarak 7 günden fazla 
kullanılmamalıdır.  
 
 Uyg ulama yolu ve metodu:  
KLOROBEN FORT  seyreltilmeden (sulandırılmadan) kullanınız . KLOROBEN FORT  
yutulmamalı ve tükürmek suretiyle ağızdan uzaklaştırınız . 
İlk kullanımdan önce, yüzden uzak bir yöne doğru tutularak, düzenli bir püskürtme elde 
edilinceye kadar , pompalama düğmesine birkaç kez basılmalıdır.  
Ağız iyice açılıp, sprey burnu ağzın içine sokularak, ağız boşluğuna sıkılmalıdır. Bu işlem en az 4 defa değişik bölgelerde tekrarlanmalıdır. 
Uygulandıktan sonra şişe kutusuna yerleştirilip, dik duracak şekilde saklanmalıdır.  
KLOROBEN FORT ’un içeriğinde bulunan klorheksidin tedavi süresince plak ve diş eti 
iltihabı oluşumunda azalma yapar. Ağız temizliği yöntemlerine alternatif olarak 
kullanıyorsanız, KLOROBEN FORT  en az 1 dakika ağızda tutulmalıdır. 
KLOROBEN FORT’t aki klorheksidinin sebep olduğu renklenmeyi en aza indirmek için 
kullanmadan önce dişleri fırçalamak uygundur.  
 
Değişik yaş grupları:  
Çocuklarda kullanımı:  
6 yaş ve altında kullanılmamalıdır.  
6 yaş üzeri ve 12 yaş altı çocuklarda, doktor tarafından ta vsiye edilmedikçe ürün 
kullanılmamalıdır.  
12 yaş ve üzerindeki çocuklarda kullanılır.  
Genel doz 5 spreydir. Günde 2 kez tekrarlanır . 
 5/8 
 Yaşlılarda kullanımı:  
Yaşlı hastalara, yetişkinlerle aynı doz uygulanabilir. 
 
Özel kullanım durumları:  
Böbrek/Karaciğer ye tmezliği:  
Şiddetli böbrek veya karaciğer yetmezliği olan hastalarda, dikkatli kullanılmalıdır (Bkz. 
Bölüm. 4.4).  
Eğer KLOROBEN FORT ’un etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz. 
 
Kullanmanız gerekenden daha fazla KLOROBEN FORT  kullandıysanız:  
KLOROBEN FORT’t an kullanmanız gerekenden fazlasını kullanmışsanız hemen bir 
doktor veya eczacı ile konuşunuz. 
Etkin maddenin uygulama yolu dikkate alındığında zehirlenme mümkün değildir.  
Ancak , KLOROBEN FORT ’un yanlışlıkla içilmesi durumunda, doktorunuz belirtilere 
yönelik tedavi uygulayacaktır. 
 
KLOROBEN FORT ’u kullanmayı unutursanız  
Unutulan dozları dengelemek için çift doz almayınız. 
 
KLOROBEN FORT  ile tedavi sonlandırıldığında oluşabilecek etkiler  
Herhangi bir etki beklenmemektedir.  
 
 
4. Olası yan etkiler nelerdir?  
Tüm ilaçlar gibi, KLOROBEN FORT ’un içeriğinde bulunan maddelere duyarlı olan 
kişilerde yan etkiler olabilir.  
Aşağıdakilerden biri olursa, KLOROBEN FORT ’u kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne başvurunuz:  
Çok s eyrek görülenler;  
• Ani gelişen nefes darlığı, ciltte döküntü, yüzde ve/veya dilde şişme (anaflaksi)  6/8 
 • Aşırı duyarlılık reaksiyonları (hipersensitivite)  
• Alerjik reaksiyon  
Bunlar çok ciddi yan etkilerdir. Eğer bu yan etkilerden biri sizde mevcut ise, sizin 
KLOROBEN FORT’a  karşı ciddi alerjiniz var demektir. Acil tıbbi müdahaleye veya 
hastaneye yatırılmanıza gerek olabilir. Bu çok ciddi yan etkiler oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya 
size en yakın hastanenin acil bölümüne başvurunuz:  
• Tahrişlere bağlı cilt reaksiyonları  
• Ağızda meydana gelen döküntü 
• Boğaz tahrişi ve öksürük  
• Tükürük bezinde büyüme  
Bunlar ciddi  yan etkilerdir. Acil tıbbi müdahale gerekebilir. Ciddi yan etkiler çok seyrek 
görülür.  
Yan etkiler görülme sıklıklarına göre aşağıdaki şekilde sıralanmıştır: Çok yaygın: 10 hastadan en az 1'inde görülür.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1.000 hastanın birinden az görülebilir, fakat 10.000 hastanın birinden fazla görülebilir.  
Çok seyrek: 10.000 hastanın birinden az  görülebilir. 
 Bilinmiyor: Eldeki verilerden hareketle tahmin edilemiyor  
Yan etkilerin görülme sıklığı aşağıda yer almaktadır. 
Çok yaygın:  
• Ağız dokusunda hissizleşme  
Yaygın:  
• Ağızda iğne batması ve yanma hissi  
• Bulantı, kusma, öğürme  
• Tat almada değişiklik  
• Dişlerde ve diğer ağız içi yüzeylerde lekelenme  
• Diş taşı oluşumunda artış  7/8 
 Çok seyrek:  
• Lokal (bölgesel) kuruluk veya susuzluk, sızlama  
• Ağızda serinlik hissi  
• Alerjik reaksiyonlar, hipersensitivite (aşırı duyarlılık) ve anaflaksi (ani gelişen nefes 
darlığı, ciltte döküntü, yüzde ve/veya dilde şişme)  
• Laringospazm (gırtlakta istemsiz kas kasılması), bronkospazm (solunum yolları 
daralması)  
• Tükürük bezlerinde geçici şişme, büyüme  
• Tahrişe bağlı cilt reaksiyonları, döküntü ile birlikte görülen kaşıntı, kurdeşen, 
fotodermatit (ışığa bağlı deride reaksiyon gelişmesi), kepeklenme, soyulma  
• Oral deskumasyon (ağızda pul pul dökülme)   
Bilinmiyor:  
• Ağız kuruluğu  
• Baş dönmesi, baş ağrısı, uyuşukluk  
• Boğaz tahrişi ve öksürük  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayr ıca karşılaştığınız yan 
etkileri www.titck.gov.tr
 adresinde yer alan “İlaç Yan Etki Bildirimi” ikonuna tıklayarak 
ya da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜF AM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. KLOROBEN FORT ’un saklanması  
KLOROBEN FORT ’u çocukların göremeyeceği, erişemeyeceği yerlerd e ve ambalajında 
saklayınız. 
25oC altındaki oda sıcaklığında ve ışıktan koruyarak saklanmalıdır.  
Son kullanma tarihiyle uyumlu olarak kullanınız . 8/8 
 Etiketin veya ambalajın üzerinde belirtilen son kullanma tarihinden sonra KLOROBEN 
FORT ’u kullanmayınız. 
Eğer üründe ve/veya ambalajında bozukluklar fark ederseniz KLOROBEN FORT ’u 
kullanmayınız.  
       Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik  
ve İklim Değişikliği Bakanlığı’nca belirlenen toplama sistemine veriniz.  
 
Ruhsat Sahibi:          
Drogsan İlaçları Sanayi ve Ticaret A.Ş.  
Oğuzlar M ah. 1370.Sok. 7/3  
06520 Balgat / ANKARA 
Tel:  0312 287 74 10 
Faks : 0312 287 61 15  
 
Üretim  Yeri:              
Drogsan İlaçları Sanayi ve Ticaret A.Ş.  
Esenboğa Merkez Mah. Çubuk Cad. N o:31 
06760 Çubuk/ANKARA  
Tel: 0312 827 11 16- 17 
Faks:  0312 827 11 15  
 
Bu kullanma talimatı ../../.. tarihinde  onaylanmıştır.   