1 
 KULLANMA TALİMATI  
 
TENRİBEL 245 mg Film  Kaplı  Tablet  
Ağızdan alınır.  
 • Etkin madde:  245 mg Tenofovir disoproksil e eşdeğer 300 mg tenofovir disoproksil fumarat  
•Yardımcı maddeler:  Prejelatinize nişasta, mikrokristalin selüloz PH 101, kroskarmelloz 
sodyum, magnezyum stearat, Film kaplama materyali ( Opadry II Blue 32K505018) : 
Hipromelloz, laktoz monohidrat  (süt kaynaklı), titanyum dioksit, triasetin, FD&C blue #2/indigo 
carmine aluminum lake  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
-Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 -Eğer ilave sorularınız olursa, lütfen doktorunuza veya eczacınıza danışınız. 
 -Bu ilaç kişisel olarak sizin için reçete edilmiştir, başkalarına vermeyiniz. 
 -Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 
-Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
  
Bu Kullanma Talimatında:  
1. TENRİBEL  nedir ve ne i çin kullanılır?  
2. TENRİBEL ’i kullanmadan önce dikkat e dilmesi gerekenler  
3. TENRİBEL  nasıl kullanılır?  
4. Olası yan e tkiler nelerdir?  
5. TENRİBEL ’in saklanması  
 Başlıkları yer almaktadır.  
 1. TENRİBEL nedir ve ne için kullanılır?  TENRİBEL 245 mg Film  Kaplı  Tablet , açık mavi, badem şekilli, bir yüzü “300” baskılı diğer 
yüzü baskısız olan film kaplı tabletlerdir . TENRİBEL 30 tablet içeren blisterlerde 
bulunmaktadır.   TENRİBEL, bir hepatit B virüsü (HBV) enfeksiyonu olan kronik hepatit B'yi tedavi etmek için 
de kullanılır. Tabletler:  
• Yetişkinler  
• 12 yaşından büyük 18 yaşından küçük adolesanlarda kullanım için uygundur. 
 TENRİBEL, ayrıca İnsan İmmün Yetmezlik Virüsü (HIV)  enfeksiyonuna yönelik bir tedavidir. 
Tabletler:  
• 18 yaşından büyük yetişkinler  2 
 • Direnç geliştirme nedeniyle artık tamamen etkili olmayan veya yan etkilere yol açan 
diğer HIV ilaçlarıyla daha önce tedavi edilmiş 12 yaşından büyük 18 yaşından küçük 
adolesanlarda kullanım için uygundur . 
 Hepatit B virüsü (HBV) açısından TENRİBEL’le tedavi edilmek için HI V enfeksiyonunuzun  
olması gerekmez.  
 TENRİBEL, etkin madde tenofovir disoproksil içerir. Bu etkin madde, hepatit B virüsünü veya  
HIV ya da her ikisini tedavi etmek için kullanılan antiviral veya antiretroviral bir ilaçtır.  
Tenofovir, genellikle NRTI olarak bilinen bir nükleotid revers transkriptaz inhibitörüdür ve  
virüslerin kendilerini yeniden üretmesi için esas olan enzimlerin (hepatit B’de DNA  polimeraz, 
HIV’de revers transkriptaz) normal çalı şmasını engelleyerek çalışır. HI V’de,  TENRİBEL, HI V 
enfeksiyonunu tedavi etmek için her zaman diğer ilaçlarla kombine halde  kullanılmalıdır.  
 Bu ilaç, HI V enfeksiyonunun çaresi değildir. TENRİBEL’i alırken, yine HI V enfeksiyonu ile  
ilişkili enfeksiyonlar veya başka hastalıklar geliştirebilir.  Ayrıca başkalarına da HI V veya HBV bulaştırabilirsiniz; dolayısıyla, başkalarını enfekte  
etmekten kaçınmak için önlemler alınması önemlidir.  
 2. TENRİBEL’i kullanmadan önce dikkat edilmesi gerekenler  
 TENRİBEL’i aşağıdaki durumlarda KULLANMAYINIZ:  
• Tenofovir disoproksil fumarat veya bu kullanma talimatının başında sıralanan TENRİBEL’in  
diğer bileşenlerinden herhangi birine karşı alerjik (aşırı duyarlı) iseniz.  
 Bu sizin için geçerliyse, hemen doktorunuza söyleyiniz  ve TENRİBEL almayınız . 
 
TENRİBEL’i  aşağıdaki durumlarda DİKKATLİ KULLANINIZ:  
 • Böbrek hastalığınız varsa veya testlerde böbreklerinizde sorunlar olduğu  görüldüyse 
doktorunuza söyleyiniz.  TENRİBEL mevcut böbrek sorunları olan adolesanlara verilmemelidir.  
Tedaviye  başlamadan önce, doktorunuz, böbrek fonksiyonunuzu değerlendirmek için kan testleri  
isteyebilir. TENRİBEL tedavi sırasında böbreklerinizi etkileyebilir. Doktorunuz böbreklerinizin 
nasıl çalıştığını izlemek için tedavi sırasında kan testleri isteyebilir. Yetişkinseniz, doktorunuz 
tabletleri daha az sıklıkta almanızı tavsiye edebilir. Doktorunuz söylemediği sürece reçete edilen dozu azaltmayın.  TENRİBEL genellikle böbreklerinize zarar verebilecek başka ilaçlarla birlikte alınmaz (bkz.  
Diğer ilaçlar ile birlikte kullanım). Bu kaçınılmazsa, doktorunuz böbrek fonksiyonunuzu haftada 
bir izleyecektir.  
 • 65 yaşın üzerindeyseniz doktorunuzla konuşun.  TENRİBEL, 65 yaş üstü hastalarda  
incelenmemiştir. Bu yaşın üzerindeyseniz ve size TENRİBEL reçete edilmişse, doktorunuz  sizi 
dikkatle izleyecektir.  
 • HIV enfeksiyonuna sahip 12 yaş altı çocuklara TENRİBEL vermeyiniz.  
 • 12 yaşın altındaki HBV ile enfekte çocuklara TENRİBEL vermeyiniz.  
 3 
 • Hepatit dahil karaciğer hastalığı hikayeniz varsa doktorunuzla konuşunuz. Kronik hepatit 
B veya C dahil karaciğer hastalığı bulunan ve antiretrovirallerle tedavi edilen  hastalar, şiddetli ve 
potansiyel olarak ölümcül karaciğer komplikasyonları açısından daha  yüksek risk altındadır. 
Hepatit B enfeksiyonunuz varsa, doktorunuz sizin için en iyi  tedavi rejimini dikkatle 
değerlendirecektir. Karaciğer hastalığı veya kronik hepatit B  enfeksiyonu hikayeniz varsa, 
doktorunuz, karaciğer fonksiyonunuzu dikkatle izlemek için kan testleri yapabilir. 
 Doktorunuzun tavsiyesi olmadan TENRİBEL’i  almayı kesmeyiniz. TENRİBEL ’i bıraktıktan 
sonra, tedavinin kesilmesinin ardından fark ettiğiniz tüm yeni, olağandışı veya kötüleşen  
belirtileri hemen doktorunuza söyleyiniz. Sizde hepatit B (mono enfeksiyon) veya aynı  anda 
hepatit B ve HI V (ko -enfeksiyon) varsa, bazı hastalarda, TENRİBEL tedavisini kestikten  sonra 
hepatitlerinin kötüleştiğini gösteren belirtiler veya kan testleri bulunmaktadır.  TENRİBEL 
tedavisi kesildikten sonra doktorunuzun sağlığınızı izlemesi en iyisidir. Tedavi  kesildikten sonra 
birkaç ay kan testleri yaptırmanız gerekebilir.  • TENRİBEL’i  almaya başladıktan sonra, olası laktik asidoz belirtilerine dikkat ediniz.  
TENRİBEL  karaciğer büyümesiyle birlikte laktik asidoza (kanın ızda laktik asit fazlası) yol 
açabilir.  Hayvanlardaki ve insanl ardaki veriler, tenofovir  tedavisi sırasında laktik asidoz görülme 
riskinin  düşük olduğunu ortaya koym aktadır. Derin ve hızlı nefes alıp verme, uyuşukluk ve 
bulantı, kusma ve mide ağrı sı gibi özel olmayan belirtiler laktik asidoz gelişimine işaret edebilir. 
Bu nadir, ancak ciddi yan etki bazen ölümcül olmaktadır. Nükleozid analoglarının neden olduğu  
laktik asidoz daha sık kadınlarda özellikle de aşırı kilolularsa görülmektedir. Karaciğer  
hastalığınız varsa, bu rahatsızlığa yakalanma riskiniz daha yüksek olabilir . TENRİBEL ’le tedavi 
edilirken, doktorunuz, laktik asidoz geli şimine dair tüm belirtiler açısın dan sizi yakından 
izleyecektir.  
 • Başkalarını enfekte etmemeye dikkat edin.  TENRİBEL, cinsel temas veya kan yoluyla  
başkalarına Hepatit B virüsü (HBV) veya HI V bulaştırma riskini azaltmaz. Bundan  kaçınmak 
için önlemler almaya devam etmelisiniz.  
 Diğer önlemler  HIV tedavisinde, antiretroviral kombinasyon tedavileri ( TENRİBEL dahil) kan şekerini  
yükseltebilir, kandaki yağları artırabilir (hiperlipemi), vücut yağı nda değişimlere ve  insüline 
karşı dirence bağlı kan şekerinin yükselmesine yol açabilir (bkz. bölüm 4, Olası yan etkiler).  
 Diyabetiniz varsa, aşırı kiloluysanız veya kolesterolünüz yüksekse, doktorunuzla  
konuşunuz.  
 Enfeksiyon lara dikkat ediniz.  İlerlemiş HIV enfeksiyonunuz (AI DS) veya bir  enfeksiyonunuz 
varsa, TENRİBEL tedavisine başlandıktan sonra iltihabi belirtiler ortaya çıkabilir  veya var  olan 
iltihabi belirtilerde kötüleşme görülebilir. Bu belirtiler, vücudunuzun iyileşmiş  immün sisteminin 
enfeksiyonla savaştığına işaret edebilir. TENRİBEL’i  almaya başladıktan hemen  sonra iltihabi 
belirtilere dikkat edin. İltih abi belirtileri fark ederseniz, hemen doktorunuza  söyleyin iz. 
 HIV enfeksiyonunuzun tedavisi için ilaç almaya başladıktan sonra fırsatçı enfeksiyonların yanı sıra otoimmün bozukluklar da (bağışıklık sisteminin sağlıklı vücut dokusuna saldırdığı zaman meydana gelen bozukluk) meydana gelebilir. Otoimmün bozukluklar tedavi başladıktan aylar sonra da meydana gelebilir. Enfeksiyon beli rtileri veya kas güçsüzlüğü, ellerde ve ayaklarda 4 
 başlayan ve vücuda yayılan güçsüzlük, çarpıntı, titreme veya hiperaktivite gibi başka belirtiler 
fark ederseniz, lütfen gerekli tedaviyi almak için hemen doktorunuza bildirin. 
 Hepatit C veya D ile ko- enfeksiyon : Hepatit C veya D virüsü ile ko- enfekte olmuş hastalarda 
tenofovirin etkililiği ile ilgili herhangi bir veri bulunmamaktadır.  
 HIV ve Hepatit B ile ko -enfeksiyon : Tenofovir disoproksil fumarat, HIV/ Hepatit B virüsü ile 
ko-enfekte hastalarda, HIV direnci gelişme riskinden dolayı, yalnızca uygun antiretroviral 
kombinasyon rejiminin bir parçası olarak kullanılmalıdır.  Kemik sorunları : Kombine antiretroviral tedavi alan bazı yetişkin HIV hastalarında 
osteonekroz  (kemik kanlanmasının kaybı sonucu kemik dokusunun ölümü) görülebilir. 
Diğerlerinin yanı  sıra antiretroviral kombinasyon tedavisinin uzunluğu, kortikosteroid kullanımı, 
alkol tüketimi,  şiddetli immünosupresyon ve yüksek vücut kütle indeksi osteonekrozun 
görülmesinde pek çok risk faktöründen birkaçı olabilir. Osteonekroz belirtileri eklemlerde 
sertlik, sızı ve ağrı (özellikle kalça, diz ve omuzda) ve hareket güçlüğüdür. Bu belirtilerden 
herhangi birini fark ederseniz, lütfen doktorunuzu bilgilendiriniz.  Kemik sorunları (zaman zaman kırıklarla sonuçlanabilir), böbrek tübül hücrelerinde meydana gelen hasardan dolayı oluşabilir (bkz. Bölüm 4, Olası yan etkiler).  
 Doktorunuzla görüşmeden tedavinizi kesmeyiniz.  Bu uyarılar geçmişteki herhangi bir dönemde dahi olsa, sizin için geçerliyse lütfen doktorunuza 
danışınız . 
 TENRİBEL’in  yiyecek ve içecek ile kullanılması  
 
TENRİBEL, yiyecekle (örne ğin, bir öğün veya atıştırmalık) birlikte alınmalıdır . 
 Hamilelik:  
İlacı kullanmadan önce doktorunuza veya eczacınıza danışınız. Gebeyseniz veya emziriyorsanız, 
gebe olduğunuzu düşünüyor veya gebe kalmayı planlıyorsanız bu ilacı almadan önce doktorunuza veya eczacınıza danışınız.  
 • Doktorunuzla özel olarak görüşmediğiniz sürece TENRİBEL’i  gebelik sırasında  
almamalısınız.  TENRİBEL’in gebe kadınlarda kullanımıyla ilgili klinik veri bulunmamaktadır 
ve genellikle kesin gerekli olmadığı sürece kullanılmaz.  • TENRİBEL tedavisi sırasında gebe kalmaktan kaçınınız . Gebe kalmamak için etkili bir  
doğum kontrol yöntemini kullanmalısınız.  • Gebe kalırsanız veya gebe kalmayı planlıyorsanız, doktorunuza antiretroviral  tedavinizin siz ve 
çocuğunuz üzerindeki olası faydalarını ve risklerini sorunuz.  Gebeliğiniz sırasında TENRİBEL aldıysanız, doktorunuz çocuğunuzun gelişimini izlemek için  
düzenli kan testleri ve başka tanısal testler isteyebilir. Gebeliği sırasında NRTI alan annelerin  
çocuklarında, virüse karşı korumadan sağlanan fayda yan etki riskine ağır basmıştır.  5 
 Tedaviniz sırasında hamile olduğunuzu fark  ederseniz hemen doktorunuza veya eczacınıza 
danışınız.  
 
Emzirme:  
İlacı kullanmadan önce doktorunuza veya eczacınıza danışınız.  
 • TENRİBEL tedavisi sırasında emzirmeyiniz.  Çünkü bu ilaçtaki etkin madde anne sütüne 
geçer.  
 • Hepatit B virüsü (HBV) olan veya HIV’li bir kadınsanız, virüsü anne sütüyle bebeğe  
geçirmemek için emzirmemeniz önerilir.  
 Araç ve makine kullanımı:  
 TENRİBEL  baş dönmesine yol açabilir. TENRİBEL ’i alırken başınızın döndüğünü 
hissederseniz, araç veya bisiklet sürmeyiniz  ve herhangi bir alet veya makine kullanmayınız. 
 TENRİBEL’in  içeriğinde bulunan bazı yardımcı maddeler hakkında önemli bilgiler:  
 TENRİBEL laktoz içerir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 Bu ilaç her bir film kaplı tablet başına 1 mmol (23 mg)’dan az sodyum içerir yani aslında “sodyum içermez”.  
 Diğer ilaçlar ile birlikte kullanımı:  
 Herhangi bir başka ilaç alıyorsanız, yakın zamanda aldıysanız veya alma ihtimaliniz varsa 
doktorunuza veya eczacınıza bildirin.  
• Sizde hem HBV hem de HIV varsa, TENRİBEL’e başladığınızda doktorunuzun reçete 
ettiği herhangi bir anti -HIV ilacını almayı kesmeyin.  
• Tenofovir disoproksil fumarat içeren başka ilaçlar kullanıyorsanız, TENRİBEL’ i 
almayın. TENRİBEL’ i adefovir dipivoksil (kronik hepatit B ’nin tedavisinde kullanılan 
bir ilaç) içeren ilaçlarla birlikte almayın.  
• Böbreklerinize zarar verebilecek başka ilaçlar alıyorsanız doktorunuza  söylemeniz 
çok önemlidir.  
Bu ilaçlara aşağıdakiler dahildir:  
 
• aminoglikozidler (bakteriyel enfeksiyon için)  
• amfoterisin B (mantar enfeksiyon için)  
• foskarnet (viral enfeksiyon için)  
• gansiklovir (viral enfeksiyon için)  
• pentamidin (enfeksiyonlar için)  
• vankomisin (bakteriyel enfeksiyon için)  
• interlökin- 2 (kanser tedavi sinde kullanılır)  
• sidofovir (viral enfeksiyon için)  
• adefovir dipivoksil (HBV için)  
• takrolimus (immün sistemin supresyonu için)  
 6 
 • Didanozin içeren diğer ilaçlar (HIV enfeksiyonu için): TENRİBEL’in  didanozin içeren  
diğer antiviral ilaçlarla birlikte alınması kanınızdaki didanozin düzeylerini yükseltebilir ve CD4 
hücre sayımlarını düşürebilir. Tenofovir disoproksil fumarat ve  didanozin içeren ilaçlar birlikte 
alındığında nadiren, bazen ölüme neden olan pankreas enfl amasyonu ve laktik asidoz (kanda 
laktik asit fazlası) rapor edilmiştir.  Doktorunuz sizi tenofovir ve didanozin kombinasyonları ile 
tedavi edip etmeme  konusunu dikkatle değerlendirecektir.  
 
• Nükleozidler/nükleotidler ile üçlü tedavi:  Tenofovir disoproksil fumarat, günde tek doz 
rejimi halinde lamivudin ve abakavirin yanı sıra lamivudin ve didanozinle de kombine edildiğinde, HIV hastalarında yüksek oranda virolojik yetmezlik ve erken evrede direnç geliştiği 
rapor edilmiştir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınızsa lüt fen doktorunuza veya eczacınıza bunlar hakkında bilgi veriniz.  
 
3. TENRİBEL nasıl kullanılır?  
 
Uygun kullanım ve doz/uygulama sıklığı için talimatlar : 
 • Yetişkinler:  Yiyecekle birlikte (örneğin, bir öğün veya atıştırmalık) her gün bir tablet. 
 Uygulama yolu ve metodu:  
 Oral kullanım.  
Yutmada zorluk çekiyorsanız, tableti ezmek için bir kaşığın ucunu kullanabilirsiniz.  
Ardından, tozu yaklaşık 100 ml (yarım bardak) su, portakal suyu veya üzüm suyu ile karıştırın ve hemen için.  
 • TENRİBEL’i  her zaman tam olarak doktorunuzun size söylediği şekilde alınız.  Emin  
değilseniz doktorunuz veya eczacınızla kontrol etmelisiniz. • Her zaman doktorunuzun önerdiği dozu alınız.  Bu, ilacınızın tamamen etkili olduğundan 
emin olmak ve tedaviye karşı direnç geliştirme riskini azaltmak içindir.  Doktorunuz söylemediği 
sürece dozu değiştirmeyiniz. • Sizde HI V varsa, doktorunuz TENRİBEL’i  diğer antiretroviral ilaçlarla birlikte reçete  
edecektir.  Sizde hem Hepatit B virüsü (HBV) hem de HI V (ko -enfeksiyon) varsa, TENRİBEL’i 
doktorunuzun reçete ettiği diğer antiretroviral ilaçlarla birlikte almanız  önemlidir. Hepatit B 
hastasıysanız, doktorunuz , hem hepatit B virüsü hem de HI V virüsünün bulunup bulunmadığını 
görmek için HI V testi yaptırmanızı önerebilir.  
 Bu ilaçların nasıl alınacağı ile ilgili kılavuz bilgiler için lütfen diğer antiretrovirallerin hasta  
kullanma talimatlarına bakın.  
 
Değişik yaş grupları:  
 
• En az 35 kg ağırlığında olan 12 yaş ve üzeri HBV ile enfekte adolesanlar: Yemekle  
birlikte günde bir tablet.  
En az 35 kg ağırlığında olan 12 yaş ve üzeri HIV ile enfekte adolesanlar: Yemekle 
birlikte günde bir tablet.  
 
• HBV ile enfekte çocuklarda (12 yaş altı) kullanılmaz.  7 
 • HIV ile enfekte çocuklarda (12 yaş altı) kullanılmaz. 
 
Özel kullanım durumları:  
 • Yetişkinseniz ve böbreklerinizde sorunlar varsa, doktorunuz TENRİBEL'i daha az sıklıkta 
almanızı tavsiye edebilir.  
 Kullanmanız gerekenden daha fazla TENRİBEL kull andıysanız:  
 Kazara çok fazla TENRİBEL  tableti alırsanız, bu ilaçla olası yan etkileri yaşama riskiniz 
artabilir (bkz. bölüm 4 olası yan etkiler), tavsiye için doktorunuzla veya en yakındaki acil servisle görüşün. Ne aldığınızı kolayca açıklayabilmeniz için tablet kutusunu yanınızda 
bulundurunuz.  
 TENRİBEL kullanmayı unutursanız:  
TENRİBEL dozunun atlanmaması önemlidir. Bir dozu atlarsanız, atladığınız dozdan sonra ne 
kadar süre geçtiğini hesaplayın. 
• Dozun normalde alındığı saatten sonra 12 saatten kısa bir süre geçtiyse , dozu 
olabildiğince kısa süre içinde alın ve sonraki dozunuzu da zamanında alın.  
• Almanız gereken saatten sonra 12 saatten uzun bir süre geçtiyse, kaçırdığınız dozu 
unutun. Bekleyin ve sonraki dozu zamanında alın. Unutulan tableti telafi etmek için çift doz almayın.  
 TENRİBEL’i aldıktan sonra 1 saatten az bir süre içinde kusarsanız,  başka bir tablet alın.  
TENRİBEL ’i aldıktan sonra 1 saatten fazla bir süre içinde kusarsanız , başka bir tablet almanıza  
gerek yoktur.  
Unutulan dozları dengelemek için çift doz almayınız.  
TENRİBEL ile tedavi sonlandırıldığ ında oluşabilecek etkiler  
 
• Doktorunuzun tavsiyesi olmadan TENRİBEL’i almayı kesmeyin. TENRİBEL tedavisini 
kesmek,  doktorunuzun önerdiği tedavinin etkinliğini azaltabilir. Herhangi bir nedenle 
TENRİBEL ’i almayı  kesmeden önce, özellikle de yan etkiler yaşıyorsanız veya başka bir 
hastalığınız varsa  doktorunuzla konuşun. TENRİBEL tabletlerini yeniden almaya 
başlamadan önce doktorunuzla  görüşün.  
 
Sizde Hepatit B veya aynı anda HIV  ve Hepatit B (ko -enfeksiyon) varsa, ilk önce 
doktorunuzla  konuşmadan TENRİBEL  tedavinizi kesmemek çok önemlidir. Bazı hastalarda, 
TENRİBEL ’i kestikten  sonra hepatitlerinin kötüleştiğini gösteren kan testleri veya belirtiler 
bulunmuştur. Tedavi  kesildikten sonra birkaç ay kan testleri yaptırmanız gerekebilir (bkz. bölüm 
2). İlerlemiş karaciğer hastalığı veya siroz bulunan bazı hastalarda, tedavinin durdurulması 
hepatitinizin kötüleşmesine yol açabileceğinden tedavinin kesilmesi önerilmez.  
 Herhangi bir nedenle TENRİBEL’ i almayı kesmeden önce, özellikle de yan etkiler yaşıyorsanız 
veya başka bir hastalığınız varsa doktorunuzla konuşun.  Tedaviyi kesti kten sonra, özellikle hepatit B enfeksiyonuyla ilişkilendirdiğiniz belirtiler olmak 
üzere yeni veya olağandışı belirtileri hemen doktorunuza söyleyin.  
 TENRİBEL tabletlerini yeniden almaya başlamadan önce doktorunuzla görüşün. 8 
  
Bu ürünün kullanımıyla ilgili başka sorularınız varsa, doktorunuza veya eczacınıza danışınız.  Eğer TENRİBEL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  4. Olası yan etkiler nelerdir?  
 Tüm ilaçlarda olduğu gibi, TENRİBEL’in  içeriğinde bulunan maddelere duyarlı olan kişilerde 
yan etkiler olabilir.  
 Olası ciddi yan etkiler: aşağıdaki durumlarda doktorunuzu bilgilendirin:  
• Laktik asidoz : (kanda laktik asit fazlası) seyrek (yani 1000 hastada en çok 1 hastayı 
etkileyebilir) görülen fakat ölümcül olabilen, ciddi bir yan etkidir. Aşağıdaki yan etkiler laktik asidoz belirtileri olabilir: 
• Derin, hızlı nefes alıp verme  
• Baş dönmesi  
• Bulantı, rahatsızlık hissetme ve baş dönmesi  
 Sizde laktik asidoz olabileceğini düşünüyorsanız, hemen doktorunuzla görüşün.  
 Diğer olası ciddi yan etkiler  
Aşağıda belirtilen yan etki yaygın değildir  (yani 100 hastada en çok 1 hastayı etkileyebilir):  
 
• midede (karında) pankreas enflamasyonunun yol açtığı ağrı  
 
Aşağıda belirtilen yan etkiler seyrektir (yani 1000 hastada en çok 1 hastayı etkileyebilir):  
 
• böbreklerde enflamasyon, çok fazla idrara çıkma ve susama, böbrek tübül hücrelerinde hasar  
• idrarınızda değişiklikler ve böbrek yetmezliği dahil, böbrek sorunlarının yol açtığı sırt ağrısı  
• kemiklerde, böbrek tübül hücrelerindeki hasardan kaynaklanabilecek yumuşama (kemik ağrısıyla birlikte ve bazen kırıklarla sonuçlanan)  
• karaciğerde yağlanma  
• vücut şeklinde değişim  
HIV tedavisinde, antiretroviral kombinasyon tedavisi ( TENRİBEL dahil), vücut yağının 
dağılma şeklini değiştirerek vücut şeklinizde değişikliğe neden olabilir. Bacaklarınızdan, kollarınızdan ve yüzünüzden yağ kaybedebilirsiniz, mide (karın) ve iç organların civarı yağlanabilir, göğüsleriniz büyüyebilir veya boynunuzun arkasında yağ yumruları ("buffalo hörgücü") oluşabilir. Bu değişikliklerin nedeni ve uzun vadede etkileri henüz bilinmemektedir.  
 
Bu ciddi yan etkilerin herhangi birinin sizde olabileceğini düşünüyorsanız hemen doktorunuzla görüşün.  
 En sık görülen yan etkiler  
Aşağıda belirtilen  yan etkile r çok yaygındır  (yani 100 hastada en az 10 hastayı  etkileyebilir)  
 
• ishal, istifra (kusma), mide bulantısı (bulantı), baş dönmesi, döküntü, güçsüzlük hissi  
 
Testler ayrıca şunları da gösterebilir:  9 
 • kandaki fosfatta düşüşler  
 
Diğer olası yan etkiler  
 Aşağıda belirtilen yan etkiler yaygındır  (yani 100 hastada en çok 10 hastayı etkileyebilir):  
 
• baş ağısı, mide ağısı, yorgun hissetme, şişkinlik hissetme, gaz  
 
Testler ayrıca şunları da gösterebilir:  
• karaciğer sorunları  
 Aşağıda belirtilen yan etkiler yaygın değildir  (yani 100 hastada en çok 1 hastayı etkileyebilir):  
• kas yıkımı, kas ağrısı veya güçsüzlük  
 Testler ayrıca şunları da gösterebilir:  
• kandaki potasyumda azalmalar  
• kanınızdaki kreatininde artış  
• pankreas sorunları  
 Kas yıkımı, kemiklerde yumuşama (kemik ağısıyla birlikte ve bazen kırıklarla sonuçlanan), kas ağrısı, kas zayıflığı ve kandaki potasyum veya fosfatta azalmalar böbrek tübülü hücrelerinin 
hasar görmesinden dolayı meydana gelebilir.  
 Aşağıda belirtilen yan etkiler seyrektir (yani 1000 hastada en çok 1 hastayı etkileyebilir):  
• midede (karında) karaciğer enflamasyonunun yol açtığı ağrı  
• yüzde, dudaklarda, dilde veya boğazda şişme  
 HIV tedavisinde, antiretroviral kombinasyon tedavisi kandaki yağlarda artışa (hiperlipemi) ve insüline karşı dirence de yol açabilir. Doktorunuz bu değişiklikler için test uygulayacaktır.  
 Herhangi bir yan etki yaşarsanız, doktorunuzla veya eczacınızla konuşun. Bu kullanma 
talimatında listelenmeyen yan etkiler de buna dahildir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  5. TENRİBEL’in saklanması  
 TENRİBEL ’i çocukların göremeyeceği veya erişemeyeceği yerlerde ve ambalajında saklayınız.  
 Son kullanma tarihi ile uyumlu olarak kullanınız.  10 
 Ambalajdaki son kullanma tarihinden sonra TENRİBEL 'i kullanmayınız. 
Bu tıbbi üründe herhangi bir özel saklama koşuluna gerek duyulmaz.  
25ºC’nin altındaki oda sıcaklığında saklayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  Ruhsat sahibi : 
NOBEL İLAÇ SANAYİİ ve TİCARET A.Ş.  
Ümraniye 34768 İstanbul  
 Üretim yeri : 
NOBEL İLAÇ SANAYİİ ve TİCARET A.Ş.  
Sancaklar 81100 Düzce  
 Bu kullanma talimatı ../ ../…. tarihinde onaylanmıştır.  
            