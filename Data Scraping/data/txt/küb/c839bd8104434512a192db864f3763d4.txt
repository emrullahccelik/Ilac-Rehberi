1 KISA ÜRÜN BİLGİSİ  
1. BEŞERİ TIBBİ ÜRÜNÜN ADI  
ENZOFEN %2 Vajinal Krem   
2. KALİTATİF VE KANTİTATİF BİLEŞİM  
Etkin madde ler:  
Her 1 g  20 mg fentikonazol nitrat içermektedir.  
 
Yardımcı maddeler:  
 Hidrojene  lanolin  (koyun yünü kaynaklı)                              0,600 g/tüp  
Setil Alkol                                                    
1,650 g/tüp  
Propilen Glikol                                                                     1 ,500 g/tüp  
 
Yardımcı maddelerin listesi için bölüm 6.1’ e bakınız.  
 
3. FARMASÖTİK FORM  
Krem  
4. KLİNİK ÖZELLİKLER  
4.1. Terapötik endikasyonlar  
ENZOFEN fentikonazol nitrat, genital candidiasis ve gram pozitif bakterilerin oluşturduğu 
vulvovajinit ve servisitte endikedir.  
 
4.2. Pozoloji ve uygulama şekli  
Pozoloji/uygulama sıklığı ve süresi  
ENZOFEN, gece yatmadan önce (gerekiyorsa sabahları da olmak üzere) vajinaya eksternal 
olarak 3 gün süreyle uygulanır. 
 
Uygulama şekli  
Reinfeksiyonun önlenmesi amacı ile ENZOFEN Krem'in penise (prepisium ve glans penis) 
lokal olarak uygulanarak, partnerin de aynı zamanda tedavi görmesi önerilir. 
 Özel popülasyonlara ilişkin ek bilgiler  
Pediyatrik popülasyon:  
ENZOFEN ’in çocuklarda kullanımı için uygun bir endikasyon mevcut değildir.  
Yaşlılarda kullanımı:  
Özel kullanımı yoktur.  
 
2 Böbrek/Karaciğer Yetmezliği:  
Özel kullanımı yoktur.   
 
4.3. Kontrendikasyonlar  
İlacın içerdiği aktif maddeye veya tıbbi ürünün herhangi bir eksipiyanına aşırı duyarlılık varsa 
ENZOFEN'in kullanımı kontrendikedir.  
 4.4. Özel kullanım uyarıları ve önlemleri  
Lezyona uygulandığında geçici hafif bir yanma hissi olabilir. Topikal ürünlerin kullanım süresinin uzatılması hassasiyete neden olabilir. Böyle bir 
durumda, tedaviyi keserek, uygun diğer bir terapiye başlamak için doktora danışılmalıdır. 
ENZOFEN'in gebelik sırasında kullanımı önerilmez (bölüm 4.6'a bakınız).  
 Hidrojene  lanolin (koyun yünü kaynaklı), 
lokal deri reaksiyonlarına (örneğin, kontak dermatit) 
neden olabilir.  
 
Propilen glikol, deride iritasyona neden olabilir.  
 
Setil alkol, Lokal deri reaksiyonlarına (örneğin, kontak dermatite) neden olabilir.  
 
4.5. Diğer tıbbi ürünler ile etkileşimler ve diğer etkileşim şekilleri  
Vajinal kremdeki yağ eksipiyanları ve yağlar lateksten yapılan kontraseptiflere zarar verebilir (bölüm 4.4'e bakınız ). 
 
4.6. Gebelik ve laktasyon  
Genel tavsiye  
Gebelik Kategorisi: C’dir. 
 
Gebelik dönemi  
Fentikonazolün sıçanlarda 40 mg/kg/gün üzerindeki dozların oral uygulamasının uzamış 
gebelik ve embriyotoksik etkilere sebep olduğu gözlenmiştir. Fentikonazol  dişi ve erkek 
üreme organlarının fonksiyonlarını engellemediği gibi, üremenin il k fazını da 
değiştirmemektedir.  
Fentikonazolün sıçanlar ve tavşanlar üzerinde teratojenik etkisi bulunmamaktadır. Fentikonazol ve metabolitleri, gebe sıçan ve tavşanlarda vaji nal uygulamayı takiben 
3 plasentayı geçerler ve emziren sıçanlarda fentikonazol ve/veya metabolitleri sütte tespit  
edilmektedir.  
Gebelik döneminde ENZOFEN 'in kullanımına ilişkin yeterli veri bulunmadığından, hast anın 
yararına doktor tarafından önerilmedikçe,  gebelik döneminde kullanımı önerilmez.  
 
 
Laktasyon dönemi  
Laktasyon döneminde ENZOFEN'in kullanımına ilişkin yeterli veri bulunmadığından, 
hastanın yararına doktor tarafından önerilmedikçe, laktasyon döneminde kullanımı önerilmez.  
Üreme yeteneği / Fertilite   
Hayvanlardaki çalışmalar üreme toksisitesi göstermektedir (bölüm 5.3’e bakınız). insanlar 
için potansiyel kullanımı bilinmemektedir.  
 
4.7. Araç ve makine kullanımı üzerindeki etkiler  
Bildirilen etkileşimi yoktur.  
 
4.8. İstenmeyen etkiler  
ENZOFEN genellikle cilt ve mukozada iyi tolere edilir. istisna olarak, çok hafif ve kısa süreli 
eritem reaksiyonları veya normalde hızla kaybolan yanma hissi bildirilmiştir. Hipersensitivite 
reaksiyonları veya mikroorganizma dayanıklığının gelişmesi halind e tedavi durdurulmalıdır. 
ENZOFEN, tavsiye edildiği şekilde kullanıldığında çok az absorplandığından, sistemik etkiler 
gözardı edilebilir.  
Bahsedilen bu advers olaylar çok nadirdir. 
 
Şüpheli advers reaksiyonların raporlanması  
Ruhsatlandırma sonrası şüphel i ilaç advers reaksiyonlarının raporlanması büyük önem 
taşımaktadır.  Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e - 
posta: tufam@titck.gov.tr; tel: 0 800 314 00 08; faks: 0 312 218 35 99).  
4.9. Doz aşımı ve tedavisi  
Vajinal uygulamayı takiben düşük sistemik absorsiyon göstermesinden dolayı, doz aşımı 
görülmez. Kazara yutulması durumunda hasta kusturulur, gerekirse gastrik lavaj 
4 uygulanabilir. Kusturmaya ek olarak, hastaya aktif kömür ve uygun bir laksatifle beraber su 
veya limonata içirilmelidir. Gerektiği takdirde semptomatik tedavi uygulanabilir. 
 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup:  Jinekolojik antiinfektifler ve antiseptikler; imidazol türevleri  
ATC Kodu:  G01AF12  
 
ENZOFEN, geniş spektrumlu bir antimikotiktir.  
In vitro olarak Dermatofitler ( Trichophyton, Microsporum ve Epidermophyton türlerinin 
tümü ), Candida albicans  ve diğer cilt ve mukoz infeksiyöz mikotik ajanlar üzerinde yüksek 
fungistatik ve fungisidal aktivite göstermiştir.  
Candida albicans asit proteinazının inhibisyonu da in vitro olarak gözlenmiştir. In vivo olarak kobaylarda 7 günde dermatofit ve Candida kutanöz mikoziste iyileşme 
meydana getirmiştir.  
ENZOFEN 'nin Gram - pozitif bakteriler üzerinde antibakteriyel etkisi de vardır. 
Tahmin edilen etki mekanizması: peroksit oluşumuna neden olan oksitleyici enzimlerin 
inhibisyonu ve mantar hücresinin nekrozu; membran üzerinde doğrudan etki. Fentikonazolün, Trichomonas vaginalis  üzerinde hem in vivo hem de in vitro olarak etkili 
olduğu gösterilmiştir.  
 
5.2. Farmakokinetik  özellikler  
 
Farmakokinetik testler, hayvanlar ve insanlarda gözardı edilebilir transkütanöz absorpsiyonu 
göstermektedir.  
 
5.3. Klinik öncesi güvenlilik verileri  
Farede LD
50 : oral 3000 mg/kg; i.p 1276 mg/kg (E), 1265 mg/kg (K);  
Sıçanda LD 50: oral 3000 mg/kg ; s.c 750 mg/kg, i.p 440 mg/kg (E), 309 mg/kg (K);  
Kronik toksisite: Sıçanlar ve köpeklerde 6 ay boyunca ağızdan 40- 80-160 mg/kg/gün 
verildiğinde genel toksisitenin bazı hafif belirtileri haricinde iyi tolere edilmiştir (başka 
histopatolojik değişimler olmaksızın 160 mg/kg dozda sıçanlarda karaciğer ağırlığında 
büyüme ve köpeklerde 80 ve 160 mg/kg dozlarda karaciğer ağırlığındaki büyümeyle ilişkili 
SGPT’ de geçici yükselme).  
5 ENZOFEN, 6 mutajenik testte mutajen değildir.  
ENZOFEN, kobaylar ve tavşanlarda iy i tolere edilmiştir. Morfolojik ve fonksiyon olarak 
insan derisine benzeyen ve genellikle çeşitli iritanlara güçlü hassasiyet gösteren deriye sahip olan cüce domuzlarda çok iyi tolere edilmiştir.  
ENZOFEN, hiçbir hassasiyet, fototoksite ve fotoallerji belirtisi göstermemektedir. 
Hayvanlarda (sıçanlar) yapılan çalışmalar, fentikonazolün dişi ve erkek üreme organlarının 
fonksiyonlarını engellemediği gibi, üremenin ilk fazını da değiştirmediğini göstermektedir. 
Fentikonazolün yüksek dozlarının (>20 mg/kg)  sıçanlara oral uygulanmasının, uzamış gebelik 
ve distosiye neden olduğu bildirilmiştir. Buna ek olarak, fentikonazolün çok yüksek dozlarının (80 mg/kg) sıçanlar ve tavşanlara uygulanmasıyla fetotoksik ve embriyotoksik 
etkiler meydana gelmektedir. Sıçanlar  ve tavşanlarda teratojenik etkiler gözlenmemiştir. 
Emziren sıçanlarda fentikonazol ve/veya onun metabolitleri sütte tespit edilmektedir. İnsanlarda, yalnızca az miktarda fentikonazol vajinadan absorbe olmaktadır. 
 
6. FARMASÖTİK ÖZELLİKLER  
6.1. Yardımcı maddeleri n listesi  
Xalifin 15  
Hidrojene  lanolin (koyun yünü kaynaklı)  
Setil alkol  
Gliseril monostearat II  
Propilen glikol  
Disodyum edetat  
Badem yağı  
Saf su  
 
6.2. Geçimsizlikler  
Bildirilmemiştir.   
6.3. Raf ömrü  
60 ay  
6.4. Saklamaya yönelik özel uyarılar  
25°C'nin altındaki oda sıcaklığında saklayınız.  
6.5. Ambalajın niteliği ve içeriği  
Krem silindirik PP vidalı epoksi kaplı aluminyum tüp . Her karton kutu, 1 adet kullanma 
talimatı ve 1 adet tüp içerir.  
6 6.6. Beşeri tıbbi üründen arta kalan maddelerin imhası ve diğer  özel önlemler  
Kullanılmamış olan ürünler ya da atık materyaller Tıbbi Atıkların Kontrolü Yönetmeliği ve 
Ambalaj ve Ambalaj Atıklarının Kontrolü Yönetmeliğine uygun olarak imha edilmelidir.   
 
7. RUHSAT SAHİBİ  
World Medicine İlaç Sanayi ve Ticaret A.Ş.  
Bağcılar / İstanbul  
 8. RUHSAT NUMARASI  
2018/390 
 
9. İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 25.07.2018 Ruhsat yenileme tarihi: 
 
10. KÜB'ÜN YENİLENME TARİHİ   
