KISA ÜRÜN BİLGİSİ
1. BEŞERİ TIBBİ ÜRÜNÜN ADI
EMEND® 125 mg/80 mg/ 80 mg Sert Kapsül
2. KALİTATİF VE KANTİTATİF BİLEŞİM
Etkin madde:
1 kapsülde................................125 mg aprepitant
2 kapsülde................................ 80 mg aprepitant
Yardımcı maddeler:
125 mg kapsülde:
Sükroz.......................................................... 125 mg
80mg kapsülde:
Sükroz.......................................................... 80 mg
Yardımcı maddeler için 6.1'e bakınız.
3. FARMASÖTİK FORMU
Sert kapsül
125 mg kapsül opak, pembe/beyaz renkli, üzerinde siyah renkle "462" ve "125 mg" yazılı.
80 mg kapsül opak, beyaz renkli, üzerinde siyah renkle "461" ve "80 mg" yazılı.
4. KLİNİK ÖZELLİKLER
4.1. Terapötik endikasyonlar
EMEND erişkinlerde;
• diğer antiemetik ajanlarla birlikte, yüksek doz sisplatin dahil olmak üzere yüksek
derecede emetojenik kanser kemoterapisinin başlangıç ve tekrar kürleri ile oluşan akut
ve gecikmiş bulantı ve kusmanın önlenmesinde
• antrasiklin (doksorubisin veya epirubisin) ve siklofosfamid kombinasyon
kemoterapisinin başlangıç ve tekrar kürleri ile ilişkili bulantı veya kusmanın
önlenmesinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Kemoterapiye bağlı bulantı ve kusmadan korunma
EMEND, bir kortikosteroid ve bir 5-HT antagonisti içeren tedavinin bir bölümü olarak 3 gün
3
süreyle verilir. EMEND’in önerilen dozu kemoterapinin 1. gününde tedaviden 1 saat önce oral
yoldan alınan 125 mg (1. gün) ve 2. ve 3. günün sabahları günde bir kez alınan 80 mg’dır.
Klinik çalışmalarda aşağıdaki tedavi emetojenik kanser kemoterapisiyle ilişkili bulantı ve
kusmanın önlenmesinde kullanılmıştır:
Yüksek Derece Emetojenik Kemoterapi Tedavisi
1. Gün 2. Gün 3. Gün 4. Gün
EMEND 125 mg oral 80 mg oral 80 mg oral Alınmıyor
Deksametazon 12 mg oral 8 mg oral 8 mg oral 8 mg oral
Ondansetron 32 mg Alınmıyor Alınmıyor Alınmıyor
intravenöz
1/17EMEND 1. gün kemoterapi tedavisinden 1 saat önce ve 2. ve 3. günde sabahları oral olarak
alınmıştır.
Deksametazon 1. gün kemoterapi tedavisinden 30 dakika önce ve 2-4. günlerin sabahında
uygulanmıştır. Deksametazon dozu ilaç etkileşimleri dikkate alınarak seçilmiştir.
Ondansetron 1. günde kemoterapi tedavisinden 30 dakika önce intravenöz olarak uygulanır.
Orta Derece Emetojenik Kemoterapi Tedavisi
1. Gün 2. Gün 3. Gün
EMEND 125 mg oral 80 mg oral 80 mg oral
Deksametazon 12 mg oral Alınmıyor Alınmıyor
Ondansetron 2 x 8 mg oral Alınmıyor Alınmıyor
EMEND 1. gün kemoterapi tedavisinden 1 saat önce ve 2. ve 3. günde sabahları oral olarak
alınmıştır.
Deksametazon 1. gün kemoterapi tedavisinden 30 dakika önce uygulanmıştır.
Deksametazon dozu ilaç etkileşimlerini anlatmak için seçilmiştir.
Bir tane 8 mg ondansetron kapsül 1. gün ilk doz kemoterapi tedavisinden 30-60 dakika önce
uygulanmıştır ve bir tane 8 mg kapsül kemoterapi tedavisinden 8 saat sonra uygulanmıştır.
Diğer kortikosteroidler ve 5-HT antagonistleriyle kombinasyona ilişkin etkililik verileri
3
sınırlıdır. Kortikosteroidlerle birlikte uygulama hakkında ilave bilgi için Bkz. Bölüm 4.5.
Lütfen, birlikte uygulanan antiemetik tıbbi ürünlerin Kısa Ürün Bilgisine başvurunuz.
Uygulama şekli:
EMEND bütün halinde yutulmalıdır. EMEND aç karnına veya yiyeceklerle birlikte alınabilir.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda veya hemodiyalize giren son evre böbrek hastalığı olan
hastalarda doz ayarlamasına gerek yoktur (Bkz. Bölüm 5.2).
Karaciğer yetmezliği:
Hafif derecede karaciğer yetmezliği olan hastalara doz ayarlaması yapılması gerekmez. Orta
düzeyde karaciğer yetmezliği olan hastalara ilişkin veriler sınırlıdır ve şiddetli karaciğer
yetmezliği olan hastalara dair herhangi bir veri yoktur. Aprepitant bu hastalarda dikkatli
kullanılmalıdır (Bkz. Bölüm 4.4 ve 5.2).
Pediyatrik popülasyon:
EMEND’in 18 yaşın altındaki çocuklarda yeterli etkililik ve güvenlilik verisi
bulunmamaktadır. Bu nedenle bu yaş grubunda kullanılması önerilmemektedir.
Geriyatrik popülasyon(≥ 65 yaş):
Yaşlılarda doz ayarlamasına gerek yoktur (Bkz. Bölüm 5.2).
Cinsiyet
Cinsiyete göre doz ayarlamasına gerek yoktur (Bkz. Bölüm 5.2).
Irk
EMEND’in tekli 125 mg dozunun oral yolla uygulanmasından sonra, EAA değerleri
0-24saat
beyazlara ve siyahlara göre İspanyol kökenli kişilerde sırasıyla yaklaşık %25 ve %29 daha
yüksektir. Aprepitant'ın C ’ı beyazlara ve siyahlara göre İspanyol kökenli kişilerde sırasıyla
maks
2/17%22 ve %31 daha yüksektir. Bu farkların klinik yönden anlamlı olmadığı kabul edilir. EAA
0-
veya C bakımından beyazlar ve siyahlar arasında herhangi bir fark yoktur. Irka göre
24saat maks
doz ayarlamasına gerek yoktur.
Vücut Kütle İndeksi (BMI)
Vücut Kütle İndeksine (BMI) göre doz ayarlamasına gerek yoktur (Bkz. Bölüm 5.2).
4.3. Kontrendikasyonlar
Etkin maddeye veya Bölüm 6.1'de listelenen yardımcı maddelerden herhangi birine aşırı
duyarlılık.
EMEND pimozid, terfenadin, astemizol veya sisaprid ile birlikte kullanılmamalıdır (Bkz.
Bölüm 4.5).
4.4. Özel kullanım uyarıları ve önlemleri
Orta derecede ve şiddetli karaciğer yetmezliği olan hastalar
Orta düzeyde karaciğer yetmezliği olan hastalardaki veriler sınırlıdır ve şiddetli düzeyde
karaciğer yetmezliği olan hastalara ait veri yoktur. EMEND bu hastalarda dikkatle
kullanılmalıdır (Bkz. Bölüm 4.2).
CYP3A4 etkileşimleri
EMEND, siklosporin, takrolimus, sirolimus, everolimus, alfentanil, diergotamin, ergotamin,
fentanil ve kinidin gibi, esas olarak CYP3A4 yoluyla metabolize olan, dar bir terapötik aralığa
sahip ve oral yoldan uygulanan etkin maddeleri eş zamanlı olarak alan hastalarda dikkatli
kullanılmalıdır (Bkz. Bölüm 4.5). Ayrıca, irinotekan ile eşzamanlı uygulamada özellikle
dikkatli olunmalıdır çünkü bu kombinasyon toksisitede artışa yol açabilir.
EMEND’in CYP3A4 substratları olan ergot alkoloid türevleri ile eş zamanlı uygulanması bu
etkin maddelerin plazma konsantrasyonlarının yükselmesine neden olabilir. Bu nedenle ergot
ile ilişkili potansiyel toksisite riskine karşı dikkatli olunması önerilmektedir.
EMEND’in CYP3A4 aktivitesini güçlü bir şekilde indükleyen etkin maddelerle (örn.,
rifampisin, fenitoin, karbamazepin, fenobarbital) eş zamanlı olarak uygulanmasından
kaçınılmalıdır çünkü bu kombinasyon aprepitant’ın plazmadaki konsantrasyonlarında
azalmaya neden olabilir (Bkz. Bölüm 4.5). EMEND’in St. John’s Wort (Hypericum
perforatum) içeren bitkisel preparatlarla birlikte uygulanması önerilmemektedir.
EMEND’in CYP3A4 aktivitesini inhibe eden etkin maddelerle (örn., ketokonazol, itrakonazol,
vorikanozol, posakonazol, klaritromisin, telitromisin, nefazodon ve proteaz inhibitörleri)
eşzamanlı olarak uygulanması konusunda dikkatli olunmalıdır çünkü bu kombinasyonun
aprepitant’ın plazma konsantrasyonlarını yükseltmesi beklenir (Bkz. Bölüm 4.5).
Varfarin (bir CYP2C9 substratı) ile birlikte uygulama
EMEND’in varfarin ile birlikte uygulanması, Uluslararası Normalleştirilmiş Oran (INR)
şeklinde bildirilen protrombin zamanında azalmayla sonuçlanır. Kronik varfarin tedavisi alan
hastalarda, EMEND tedavisi süresince ve EMEND'in 3 günlük her bir küründen sonra 14 gün
süreyle INR takip edilmelidir (Bkz. Bölüm 4.5).
Hormonal kontraseptifler ile birlikte uygulama
EMEND’in uygulanması sırasında ve uygulanmasından sonraki 28 günde hormonal
kontraseptiflerin etkililiği azalabilir. EMEND tedavisi sırasında ve EMEND’in son dozundan
sonraki 2 ay boyunca alternatif, hormon içermeyen destekleyici kontrasepsiyon yöntemleri
kullanılmalıdır (Bkz. Bölüm 4.5).
3/17Yardımcı madde uyarısı:
EMEND sükroz içermektedir. Nadir kalıtımsal früktoz intoleransı, glukoz-galaktoz
malabsorpsiyonu veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşim ve diğer etkileşim şekilleri
Aprepitant (125 mg/80 mg) CYP3A4’ün bir substratı, orta düzeyde inhibitörü ve
indükleyicisidir. Aprepitant CYP2C9’un da bir indükleyicisidir. EMEND tedavisi sırasında
CYP3A4 inhibe edilir. Tedavi bittikten sonra EMEND CYP2C9’da, CYP3A4’de ve
glukuronidasyonda geçici, hafif düzeyde bir indüksiyona neden olmaktadır. Digoksin ile
etkileşiminin olmadığının gösterildiği gibi, P-glikoprotein taşıyıcısının substratı olan ilaçlarla
aprepitantın etkileşimi yoktur.
Aprepitant'ın diğer etkin maddelerin farmakokinetiği üzerine etkisi
CYP3A4 inhibisyonu
CYP3A4’ün orta düzeyde bir inhibitörü (125 mg/80 mg) olarak aprepitant, CYP3A4 yoluyla
metabolize olan etkin maddelerle birlikte uygulandığında onların plazma konsantrasyonlarını
yükseltebilir. EMEND ile 3 günlük tedavi sırasında, oral yoldan uygulanan CYP3A4
substratlarının toplam maruziyeti, yaklaşık 3 kata kadar artış gösterebilir. Aprepitantın,
intravenöz yoldan uygulanan CYP3A4 substratlarının plazma konsantrasyonları üzerindeki
etkisinin daha düşük olması beklenmektedir. EMEND pimozid, terfenadin, astemizol ya da
sisaprid ile birlikte kullanılmamalıdır (Bkz. Bölüm 4.3). Aprepitant ile CYP3A4 inhibisyonu
bu etkin maddelerin plazma konsantrasyonlarını yükseltebilir ve potansiyel olarak ciddi ya da
hayatı tehdit eden reaksiyonlara yol açabilir. EMEND siklosporin, takrolimus, sirolimus,
everolimus, alfentanil, diergotamin, ergotamin, fentanil ve kinidin gibi, esas olarak CYP3A4
yoluyla metabolize olan, dar bir terapötik aralığa sahip, oral yoldan uygulanan eş zamanlı
etkin maddeler alan hastalarda dikkatli kullanılmalıdır (Bkz. Bölüm 4.4).
Kortikosteroidler:
Deksametazon: EMEND 125 mg/80 mg tedavisi ile birlikte uygulandığında, olağan oral
deksametazon dozu yaklaşık %50 azaltılmalıdır. Kemoterapi ile indüklenen mide bulantısı ve
kusma (CINV) ile ilgili klinik çalışmalarda deksametazon dozu etkin madde etkileşimleri göz
önüne alınarak seçilmiştir (Bkz. Bölüm 4.2). EMEND 1. günde 20 mg olarak oral yoldan eş
zamanlı uygulanan deksametazon ile birlikte 125 mg’lık bir tedavi içinde uygulandığında ve
2.gün ile 5.gün arasında 8 mg olarak oral yoldan eş zamanlı uygulanan deksametazon ile
birlikte 80 mg/gün olarak uygulandığında, bir CYP3A4 substratı olan deksametazonun EAA
değerini 1. ve 5. günde 2,2 kat artırmıştır.
Metilprednizolon: EMEND’in 125 mg/80 mg tedavisiyle eş zamanlı uygulandığında,
intravenöz yoldan uygulanan olağan metilprednizolon dozu yaklaşık %25 azaltılmalı ve
olağan oral metilprednizolon dozu yaklaşık %50 azaltılmalıdır. “Metilprednizolon 1. günde
125 mg olarak intravenöz yoldan ve 2. ve 3 günde 40 mg olarak oral yoldan uygulandığında ve
eş zamanlı olarak EMEND 1. günde 125 mg ve 2. ve 3. günde 80 mg/gün dozlarında
kullanıldığında, bir CYP3A4 substratı olan metilprednizolonun EAA değeri 1.günde 1,3 kat ve
3.günde 2,5 kat artmıştır.”
Metilprednizolonla sürekli tedavi sırasında, aprepitantın CYP3A4 üzerindeki indükleyici etkisi
nedeniyle EMEND ile tedavinin başlatılmasını takiben 2 hafta içinde daha geç zaman
noktalarında metilprednizolonun EAA değeri azalabilir. Bu etkinin oral yoldan uygulanan
metilprednizolon için daha belirgin olması beklenebilir.
4/17Kemoterapötik tıbbi ürünler
Farmakokinetik çalışmalarında, 1.günde 125 mg ve 2. ve 3. günde 80 mg olarak verilen
EMEND, 1.günde intravenöz yoldan uygulanan dosetakselin ya da 1. ve 8. günlerde
intravenöz yoldan uygulanan vinorelbinin farmakokinetiğini etkilememiştir. EMEND’in oral
yoldan uygulanan CYP3A4 substratlarının farmakokinetiği üzerindeki etkisinin, intravenöz
yoldan uygulanan CYP3A4 substratlarının farmakokinetiği üzerindeki etkisinden daha yüksek
olması nedeniyle, ağırlıklı olarak ya da kısmen CYP3A4 yoluyla metabolize edilen, oral
yoldan uygulanan kemoterapötik ajanlarla (örn., etoposid, vinorelbin) bir etkileşim
dışlanamaz. Ağırlıklı olarak ya da kısmen CYP3A4 yoluyla metabolize edilen tıbbi ürünleri
alan hastalarda dikkatli olunması önerilmektedir ve ilave takip uygun olabilir (Bkz. Bölüm
4.4). Pazarlama sonrası dönemde, aprepitant ile ifosfamid eş zamanlı uygulandıktan sonra
ifosfamidin potansiyel bir istenmeyen reaksiyonu olan nörotoksisite olayları rapor edilmiştir.
İmmünosupresanlar
Üç günlük KBBK (kemoterapiye bağlı bulantı ve kusma) tedavisi sırasında, CYP3A4 ile
metabolize edilen immünosupresanların maruziyetinde (örn., siklosporin, takrolimus,
everolimus ve sirolimus) orta düzeyde geçici bir artış ve bunu takiben hafif bir düşme
beklenmektedir. Üç günlük tedavinin kısa süresi ve maruziyette zamana bağlı sınırlı
değişiklikler göz önüne alındığında, EMEND ile 3 günlük eş zamanlı uygulama sırasında
immünosüpresanların dozunda bir azaltma önerilmemektedir.
Midazolam
CYP3A4 ile metabolize edilen midazolam ve diğer benzodiazepinlerin (alprazolam, triazolam)
plazma konsantrasyonlarındaki artışın potansiyel etkileri, EMEND’in (125 mg/80 mg) bu tıbbi
ürünlerle eş zamanlı uygulanması sırasında göz önüne alınmalıdır.
EMEND, 1.günde 125 mg ve 2. gün ile 5.gün arasında 80 mg/gün EMEND içeren bir
tedavinin 1. ve 5. gününde tekli oral doz 2 mg midazolam ile eş zamanlı uygulandığında,
duyarlı bir CYP3A4 substratı olan midazolamın EAA’sını 1. günde 2,3 kat ve 5. günde 3,3 kat
arttırmıştır.
Midazolamın intravenöz yoldan uygulandığı bir başka çalışmada, EMEND 1.günde 125 mg ve
2.ve 3. günde 80 mg/gün olarak verilmiştir; ayrıca 3 günlük EMEND tedavisi uygulanmadan
önce ve 4., 8. ve 15. günlerde 2 mg midazolam intravenöz yoldan uygulanmıştır. EMEND
midazolamın EAA değerini 4. günde %25 arttırmış ve 8. günde %19 ve 15. günde %4
azaltmıştır. Bu etkilerin klinik yönden önemli olmadığı düşünülmüştür.
Midazolamın intravenöz ve oral yoldan uygulandığı üçüncü bir çalışmada, 1. günde 32 mg
ondansetron, 1. günde 12 mg deksametazon ve 2-4. günlerde 8 mg deksametazon ile birlikte 1.
günde 125 mg ve 2. ve 3. günlerde 80 mg/gün EMEND verilmiştir. Bu kombinasyon (yani,
EMEND, ondansetron ve deksametazon) oral midazolamın EAA değerini 6. günde %16, 8.
günde %9, 15. günde %7 ve 22. günde %17 düşürmüştür. Bu etkilerin klinik açıdan önemli
olmadığı düşünülmüştür.
İntravenöz midazolam ve EMEND uygulamasının yapıldığı başka bir çalışma daha
tamamlanmıştır. 125 mg tekli doz oral EMEND uygulamasından 1 saat sonra 2 mg intravenöz
midazolam verilmiştir. Midazolamın plazma EAA değeri 1,5 kat artmıştır. Bu etkinin klinik
açıdan önemli olmadığı düşünülmüştür.
İndüksiyon
CYP2C9, CYP3A4 ve glukuronidasyonun zayıf bir indükleyicisi olarak aprepitant, tedaviye
başlandıktan sonraki iki hafta içerisinde bu yollarla elimine edilen substratların plazma
konsantrasyonlarını düşürebilir. Bu etki, yalnızca EMEND ile yapılan 3 günlük tedavi
5/17sonlandıktan sonra görünür hale gelebilir. CYP2C9 ve CYP3A4 substratları için indüksiyon
geçicidir ve maksimum etkiye 3 günlük EMEND tedavisi sonlandıktan 3-5 gün sonra ulaşılır.
Etki birkaç gün boyunca devam eder ve bundan sonra yavaşça azalır; EMEND tedavisi
bittikten iki hafta sonra klinik açıdan önemsiz hale gelir. Yedi gün boyunca verilen 80 mg oral
aprepitant ile glukuronidasyonda da hafif bir indüksiyon görülmüştür. CYP2C8 ve CYP2C19
üzerindeki etkilerle ilgili veri bulunmamaktadır. Bu zaman diliminde varfarin, asenokumarol,
tolbutamid, fenitoin ya da CYP2C9 yoluyla metabolize olduğu bilinen diğer etkin maddeler
uygulanırken dikkatli olunmalıdır.
Varfarin: Kronik varfarin tedavisi gören hastalarda EMEND tedavisi sırasında ve kemoterapi
ile indüklenen mide bulantısı ve kusma için uygulanan her 3 günlük EMEND kürünü takiben 2
hafta boyunca protrombin zamanı (INR) yakından takip edilmelidir (Bkz. Bölüm 4.4). Kronik
varfarin tedavisiyle stabilize olan sağlıklı kişilere, 1. günde tek doz 125 mg ve 2. ve 3. günde
80 mg/gün EMEND uygulandığında EMEND, R(+) veya S(-) varfarinin 3. günde belirlenen
plazma EAA değeri üzerinde bir etki yapmamıştır; bununla birlikte, EMEND ile tedavi
tamamlandıktan 5 gün sonra S(-) varfarinin (bir CYP2C9 substratı) vadi konsantrasyonunda
%34’lük azalmayla birlikte INR’de %14’lük azalma meydana gelmiştir.
Tolbutamid: EMEND, 1. günde 125 mg ve 2. ve 3. günde 80 mg verildiğinde, 3 günlük
EMEND tedavisinden önce ve 4., 8. ve 15. günlerde tek doz 500 mg tolbutamid (bir CYP2C9
substratı) oral olarak uygulanan tolbutamidin EAA değeri 4. günde %23, 8. günde %28 ve 15.
günde %15 azalmıştır.
Hormonal Kontraseptifler: EMEND uygulaması sırasında ve uygulamadan sonra 28 gün
boyunca hormonal kontraseptiflerin etkililiği azalabilir. EMEND tedavisi sırasında ve
EMEND’in son dozunu takiben 2 ay boyunca alternatif, hormon içermeyen, destekleyici
doğum kontrol yöntemleri kullanılmalıdır.
Yapılan klinik bir çalışmada etinil östradiol ve noretindron içeren bir oral kontraseptifin tekli
dozları 1-21. günler arasında EMEND aşağıdaki tedaviler ile birlikte verilmiştir: 8. günde 125
mg ve 9. ve 10. günlerde 80 mg/gün EMEND ile birlikte 8. günde 32 mg intravenöz yoldan
ondansetron ve 8. günde 12 mg ve 9, 10 ve 11. günlerde 8 mg/gün olarak verilen oral
deksametazon. Bu çalışmada 9-21.günler arasında etinil östradiolün çukur
konsantrasyonlarında %64’e kadar azalma ve noretindronun çukur konsantrasyonlarında %60
kadar azalma olmuştur.
5-HT antagonistleri: Klinik etkileşim çalışmalarında, aprepitantın ondansetron, granisetron
3
ya da hidrodolasetronun (dolasetronun aktif metaboliti) farmakokinetiği üzerinde klinik olarak
önemli etkileri olmamıştır.
Diğer tıbbi ürünlerin aprepitantın farmakokinetiği üzerine etkileri
EMEND'in CYP3A4 aktivitesini inhibe eden etkin maddeler (örn. ketokonazol, itrakonazol,
vorikonazol, posakonazol, klaritromisin, telitromisin, nefazodon ve proteaz inhibitörleri) ile
birlikte uygulanması konusunda dikkatli olunmalıdır çünkü bu kombinasyonun aprepitantın
plazma konsantrasyonlarında birkaç kat artışa yol açması beklenir (Bkz. Bölüm 4.4).
EMEND'in CYP3A4 aktivitesini güçlü biçimde indükleyen etkin maddeler (örn. rifampisin,
fenitoin, karbamazepin, fenobarbital) ile birlikte uygulanmasından kaçınılmalıdır, çünkü bu
kombinasyonlar aprepitantın plazma konsantrasyonlarında azalmaya yol açar ve EMEND'in
etkililiğinde azalmaya neden olabilir. EMEND’in St. John’s Wort (Hypericum perforatum)
içeren bitkisel preparatlarla birlikte uygulanması önerilmemektedir.
6/17Ketokonazol: Güçlü bir CYP3A4 inhibitörü olan ketokonazolün 400 mg/gün dozunu içeren
10 günlük tedavinin 5. gününde tekli 125 mg’lık aprepitant dozu uygulandığında, aprepitantın
EAA değeri yaklaşık 5 kat artmıştır ve aprepitantın ortalama terminal yarı-ömrü yaklaşık 3 kat
yükselmiştir.
Rifampisin: Güçlü bir CYP3A4 indükleyicisi olan rifampisinin 600 mg/gün dozunu içeren 14
günlük tedavinin 9. gününde tekli 375 mg aprepitant dozu uygulandığında, aprepitantın
EAA’sı %91 azalmış ve ortalama terminal yarılanma ömrü %68 azalmıştır.
4.6. Gebelik ve laktasyon
Gebelik Kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut
değildir. EMEND’in uygulanması sırasında ve uygulanmasından sonraki 28 günde hormonal
kontraseptiflerin etkililiği azalabilir. EMEND tedavisi sırasında ve EMEND’in son dozundan
sonraki 2 ay boyunca alternatif, hormon içemeyen, destekleyici kontrasepsiyon yöntemleri
kullanılmalıdır (Bkz. Bölüm 4.4 ve 4.5).
Gebelik dönemi
Aprepitanta maruz kalmış gebelere ilişkin hiçbir veri mevcut değildir. Aprepitantın üreme
toksisitesi potansiyeli tam olarak tanımlanmamıştır çünkü 125 mg/80 mg dozunda insanlarda
gözlenen terapötik maruz kalımın üzerindeki maruz kalım düzeylerine hayvan çalışmalarında
ulaşılamamıştır.
Bu çalışmalar, gebelik, embriyonal / fetal gelişim, doğum ya da doğum sonrası gelişim ile
ilgili olarak doğrudan ya da dolaylı zararlı etkiler olduğunu göstermemektedir (Bkz. Bölüm
5.3). Nörokinin regülasyonunda değişikliklerin üreme üzerindeki potansiyel etkileri
bilinmemektedir.
EMEND çok gerekli olmadıkça gebelik döneminde kullanılmamalıdır.
Laktasyon dönemi
Aprepitant emziren sıçanların sütüne geçmiştir. Aprepitantın insanda anne sütüne geçip
geçmediği bilinmemektedir.
EMEND tedavisi sırasında emzirme önerilmemektedir.
Üreme yeteneği (fertilite)
Aprepitantın fertilite üzerinde etkiler oluşturma potansiyeli tam olarak karakterize
edilmemiştir çünkü insanlarda gözlenen terapötik maruziyetin üzerindeki maruziyet
düzeylerine hayvan çalışmalarında ulaşılmamıştır. Bu fertilite çalışmaları, çiftleşme
performansı, fertilite, embriyonal/fetal gelişim veya sperm sayısı ve hareketliliği açısından
doğrudan ya da dolaylı zararlı etkilere işaret etmemektedir (Bkz. Bölüm 5.3).
4.7. Araç ve makine kullanımı üzerindeki etkiler
EMEND araç ve makine kullanma yeteneği üzerinde hafif bir etki oluşturabilir. EMEND
alındıktan sonra baş dönmesi ve yorgunluk görülebilir (Bkz. Bölüm 4.8).
4.8. İstenmeyen etkiler
Güvenlilik profilinin özeti
Aprepitantın güvenlilik profili yaklaşık 6500 kişide değerlendirilmiştir.
Yüksek derecede emetojenik kemoterapi (HEC) gören hastalarda, standart tedaviye göre
aprepitant ile tedavi edilen hastalarda daha yüksek insidansla rapor edilen en yaygın advers
7/17reaksiyonlar şunlardır: hıçkırık (%4,6'e karşılık %2,9), alanin aminotransferaz (ALT) artışı
(%2,8'e karşılık %1,1), dispepsi (%2,6'a karşılık %2,0), kabızlık (%2,4'e karşılık %2,0), baş
ağrısı (%2,0'e karşılık %1,8) ve iştah azalması (%2,0'a karşılık %0,5). Orta derecede
emetojenik kemoterapi (MEC) alan hastalarda, standart tedaviyle karşılaştırıldığında
aprepitant tedavisi ile tedavi edilmiş hastalarda daha yüksek bir insidansla bildirilen en yaygın
advers reaksiyon yorgunluk olmuştur (%1,4’e karşılık %0,9).
Advers reaksiyonların listesi
Aşağıdaki advers reaksiyonlar pazarlama sonrası kullanımda veya HEC ve MEC
çalışmalarının birleştirilmiş analizinde standart tedaviye kıyasla aprepitant ile daha yüksek
insidansla gözlenmiştir.
Sıklıklar aşağıdaki şekilde sıralanmıştır:
Çok yaygın (≥1/10), yaygın (≥1/100 ila <1/10), yaygın olmayan (≥ 1/1,000 ila <1/100), seyrek
(≥ 1/10,000 ila < 1/1,000), çok seyrek (< 1/10,000) bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar:
Seyrek: Kandidiyazis, stafilokok enfeksiyonu
Kan ve lenf sistemi hastalıkları:
Yaygın olmayan: Anemi, febril nötropeni
Bağışıklık sistemi hastalıkları:
Bilinmiyor: Anaflaktik reaksiyonları içeren aşırı duyarlılık reaksiyonları
Metabolizma ve beslenme hastalıkları:
Yaygın: İştah azalması
Seyrek: Polidipsi
Psikiyatrik hastalıklar:
Yaygın olmayan: Anksiyete
Seyrek: Dezoryantasyon, öfori
Sinir sistemi hastalıkları:
Yaygın: Baş ağrısı
Yaygın olmayan: Baş dönmesi, uyku hali
Seyrek: Bilişsel (kognitif) bozukluklar, letarji, tat duyumunda bozukluk
Göz hastalıkları:
Seyrek: Konjunktivit
Kulak ve iç kulak hastalıkları:
Seyrek: Tinnitus (Kulak çınlaması)
Kardiyak hastalıklar:
Yaygın olmayan: Çarpıntı
Seyrek: Bradikardi, kardiyovasküler bozukluk
Vasküler hastalıklar:
Yaygın olmayan: Sıcak basması
8/17Solunum sistemi, göğüs hastalıkları ve mediastinal hastalıklar:
Yaygın: Hıçkırık
Seyrek: Orofaringeal ağrı, hapşırık, öksürük, post nazal akıntı, boğaz iritasyonu
Gastrointestinal hastalıklar:
Yaygın: Kabızlık, dispepsi
Yaygın olmayan: Geğirme, bulantı*, kusma*, gastroözofageal reflü hastalığı, karın ağrısı,
ağız kuruluğu, karında şişkinlik
Seyrek: Perfore duodenal ülser, stomatit, abdominal distansiyon, sert dışkı, nötropenik kolit
Deri ve deri altı dokusu hastalıkları:
Yaygın olmayan: Döküntü, akne
Seyrek: Fotosensitivite reaksiyonları, hiperhidroz, sebore, deri lezyonu, kaşıntılı deri
döküntüsü, Stevens-Johnson sendromu/toksik epidermal nekroliz
Bilinmiyor: Prurit, ürtiker
Kas-iskelet sistemi bozuklukları, bağ dokusu ve kemik hastalıkları:
Seyrek: Kas spazmları, kaslarda güçsüzlük
Böbrek ve idrar yolu hastalıkları:
Yaygın olmayan: Dizüri
Seyrek: Polaküri
Genel bozukluklar ve uygulama bölgesine ilişkin hastalıklar:
Yaygın: Yorgunluk
Yaygın olmayan: Asteni, halsizlik
Seyrek: Ödem, göğüste huzursuzluk, yürüme bozukluğu
Laboratuvar bulguları:
Yaygın: ALT artışı
Yaygın olmayan: AST artışı, kanda alkalin fosfataz artışı,
Seyrek: İdrarda kırmızı kan hücreleri pozitif, kan sodyum seviyesinde azalma, kilo kaybı,
nötrofil sayısında azalma, idrarda glukoz varlığı, idrar miktarında artış.
* Bulantı ve kusma kemoterapi tedavisinden sonraki ilk 5 günde etkililik parametreleri olup
ancak bu süreden sonra istenmeyen olay olarak rapor edilmiştir.
Seçilmiş advers reaksiyonların tarifi
Orta derecede ve yüksek derecede emetojenik kemoterapi çalışmalarında çoklu kürlerin 6 ilave
kemoterapi kürüne kadar uzatılması sırasında gözlenen advers reaksiyon profilleri 1. kürde
gözlenen profillerle genel olarak benzerdir.
Aprepitant ve yüksek derecede emetojenik kemoterapi alan 1,169 hastada yürütülen başka bir
aktif-kontrollü klinik çalışmada advers reaksiyonların profili, aprepitant ile yürütülen diğer
emetojenik kemoterapi çalışmalarında gözlenenlerle genel olarak benzerdir.
Non-CINV çalışmalar
Postoperatif bulantı ve kusma (PONV) için tek bir 40 mg’lık aprepitant dozu ile tedavi edilen
yetişkin hastalarda ondansetrondan daha yüksek insidansla rapor edilen diğer yan etkiler
şunlardır: üst abdominal ağrı, anormal barsak sesleri, kabızlık*, dizartri, dispne, hipoestezi,
uykusuzluk, miyozis, bulantı, duyusal bozukluk, mide rahatsızlığı, sub-ileus*, görme
keskinliğinde azalma, hırıltılı solunum.
*Aprepitantın daha yüksek bir dozunu alan hastalarda bildirilmiştir.
9/17Süpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı durumunda, EMEND kesilmelidir ve genel destekleyici tedavi ve takip
sağlanmalıdır. Aprepitant’ın antiemetik etkililiğinden dolayı, ilaç yoluyla kusturma etkili
olmayabilir.
Aprepitant hemodiyaliz ile uzaklaştırılamaz.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antiemetikler ve bulantıya karşı kullanılan ilaçlar
ATC kodu: A04AD12
Aprepitant, insanda P maddesi nörokinin 1 (NK ) reseptörlerinin seçici, yüksek afiniteli bir
1
antagonistidir.
Aprepitantın 3 günlük tedavisi
70 mg/m2 veya daha yüksek doz sisplatin içeren kemoterapi alan toplam 1,094 hastada
yürütülen 2 randomize, çift-kör çalışmada, aprepitant ile birlikte ondansetron/deksametazon
rejimi (Bkz. Bölüm 4.2) standart bir tedaviyle karşılaştırılmıştır (plasebo + 1. gün intravenöz
yolla ondansetron 32 mg + 1. günde oral 20 mg deksametazon ve 2-4. günlerde günde iki kez
8 mg deksametazon).
Etkililikte aşağıdaki kombine ölçütün değerlendirmesi esas alınmıştır: ağırlıklı olarak 1. kürde
tam yanıt (kusma episodları yok ve kurtarma tedavisi yok). Sonuçlar her bir çalışma ve toplu
olarak 2 çalışma için ayrı ayrı değerlendirilmiştir.
Kombine analizden elde edilen ana çalışma sonuçlarının özeti Tablo 1’de gösterilmektedir.
10/17Tablo 1
Yüksek Derecede Emetojenik Kemoterapi Alan Hastalarda Tedavi Grubu ve Faza Göre
Yanıt Veren Hastaların Yüzdesi -1.Kür
Aprepitant tedavisi Standart tedavi Farklar*
(N= 521) † (N= 524) †
KOMBİNE ÖLÇÜTLER % % % (%95 GA)
Tam Yanıt (kusma yok ve kurtarma tedavisi yok)
Genel (0-120 saat) 67,7 47,8 19,9 (14,0, 25,8)
0-24 saat 86,0 73,2 12,7 (7,9, 17,6)
25-120 saat 71,5 51,2 20,3 (14,5, 26,1)
BİREYSEL ÖLÇÜTLER
Kusma yok (kurtarma tedavisi kullanımından bağımsız olarak kusma yok)
Genel (0-120 saat) 71,9 49,7 22,2 (16,4, 28,0)
0-24 saat 86,8 74,0 12,7 (8,0, 17,5)
25-120 saat 76,2 53,5 22,6 (17,0, 28,2)
Anlamlı bulantı yok (0-100 mm skalada maksimum VAS <25 mm)
Genel (0-120 saat) 72,1 64,9 7,2 (1,6, 12,8)
25-120 saat 74,0 66,9 7,1 (1,5, 12,6)
*Güven aralıkları cinsiyet ve eş zamanlı kemoterapi için düzeltme yapılmadan hesaplanmıştır;
bunlar olasılık oranlarını ve lojistik modelleri içeren primer analize dahil edilmiştir.
† Aprepitant tedavisi alan bir hastanın sadece akut faz verileri mevcuttu ve genel ve geç faz
analizlerinden dışlandı; standart tedavi alan bir hastanın sadece geç faz verileri mevcuttu ve
genel ve akut faz analizlerinden dışlandı.
Kombine analizde ilk kusmaya kadar geçen tahmini süre Şekil 1’deki Kaplan-Meier grafiğiyle
gösterilmektedir.
Şekil 1
Yüksek Derecede Emetojenik Kemoterapi Alan ve Zaman İçinde Kusma
Yaşamayan Hastaların Yüzdesi- 1. Kür
Aprepitant Tedavisi (N= 520)
Standart Tedavi (N =523)
11/17
isedzüY
nıralatsaH
%100
%90
%80
%70
%60
%50
%40
Zaman (saat)İki ayrı çalışmanın her birinde etkililik bakımından da istatistiksel olarak anlamlı farklar
gözlenmiştir.
Aynı iki klinik çalışmada, 851 hasta Çoklu-Kür Uzatma dönemine devam etti ve ilave 5
kemoterapi kürü almıştır. Aprepitant tedavisinin etkililiği tüm kürlerde devam etmiştir.
Siklofosfamid 750-1500 mg/m2 veya siklofosfamid 500-1500 mg/m2 ve doksorubisin (≤60
mg/m2) veya epirubisin (≤100 mg/m2) içeren kemoterapi alan toplam 866 (864 kadın, 2 erkek)
hastada yürütülen randomize, çift-kör bir çalışmada, aprepitant ile birlikte ondansetron/
deksametazon tedavisi (Bkz. Bölüm 4.2) standart tedaviyle karşılaştırılmıştır (plasebo + oral
ondansetron 8 mg (1. günde iki kez ve 2. ve 3. günlerde 12 saatte bir) + 1. günde oral
deksametazon 20 mg).
Etkililikte aşağıdaki kombine ölçütün değerlendirmesi esas alınmıştır: Ağırlıklı olarak 1. kürde
tam yanıt (kusma episodları yok ve kurtarma tedavisi yok).
Önemli çalışma sonuçlarının özeti Tablo 2’de sunulmaktadır.
Tablo 2
Orta Derecede Emetojenik Kemoterapi Alan Hastalarda Tedavi Grubu ve Faza Göre Yanıt
Veren Hastaların Yüzdesi -1.Kür
Aprepitant Standart Farklar*
tedavisi tedavi
KOMBİNE ÖLÇÜTLER (N= 433) † (N= 424)
% % % (%95 GA)
Tam Yanıt (kusma yok ve kurtarma tedavisi yok)
Genel (0-120 saat) 50,8 42,5 8,3 (1,6, 15,0)
0-24 saat 75,7 69,0 6,7 (0,7, 12,7)
25-120 saat 55,4 49,1 6,3 (-0,4, 13,0)
BİREYSEL ÖLÇÜTLER
Kusma yok (kurtarma tedavisi kullanımından bağımsız olarak kusma yok)
Genel (0-120 saat) 75,7 58,7 17,0 (10,8, 23,2)
0-24 saat 87,5 77,3 10,2 (5,1, 15,3)
25-120 saat 80,8 69,1 11,7 (5,9, 17,5)
Anlamlı bulantı yok (0-100 mm skalada maksimum VAS <25 mm)
Genel (0-120 saat) 60,9 55,7 5,3 (-1,3, 11,9)
0-24 saat 79,5 78,3 1,3 (-4,2, 6,8)
25-120 saat 65,3 61,5 3,9 (-2,6, 10,3)
* Güven aralıkları yaş kategorisi (<55 yaş, ≥55 yaş) ve araştırmacı grubu için düzeltme
yapılmadan hesaplanmıştır; bunlar olasılık oranlarını ve lojistik modelleri içeren primer
analize dahil edilmiştir.
† Aprepitant tedavisi alan bir hastanın sadece akut faz verileri mevcuttu ve genel ve geç faz
analizlerinden dışlanmıştır.
Aynı klinik çalışmada 744 hasta üç ilave kemoterapi kürüne kadar uzatılmış Çoklu Kürlere
devam etmiştir. Aprepitant tedavisinin etkililiği tüm kürlerde korunmuştur.
Çok-merkezli, randomize, çift-kör, paralel gruplu ikinci bir klinik çalışmada, aprepitant
tedavisi oksaliplatin, karboplatin, epirubisin, idarubisin, ifosfamid, irinotekan, daunorubisin,
12/17doksorubisinin herhangi bir intravenöz dozu; intravenöz yolla verilen siklofosfamid
(<1,500 mg/m2) veya intravenöz yolla verilen sitarabin (>1 g/m2) içeren bir kemoterapi
tedavisi alan 848 hastada (652 kadın, 196 erkek) standart tedaviyle karşılaştırılmıştır.
Aprepitant tedavisi alan hastalar çeşitli tümör tipleri için kemoterapi almaktaydı ve bu
hastaların %52'sinde meme kanseri, %21'inde gastrointestinal kanserler (kolorektal kanser
dahil), %13'ünde akciğer kanseri ve %6'sında jinekolojik kanserler mevcuttu. Aprepitant
tedavisi ile birlikte ondansetron/deksametazon tedavisi (Bkz. Bölüm 4.2) standart tedaviyle
karşılaştırılmıştır (plasebo + oral ondansetron 8 mg (1. günde iki kez ve 2. ve 3. günlerde 12
saatte bir) + 1. günde oral deksametazon 20 mg).
Etkililikte aşağıdaki birincil ve ikincil son noktaların değerlendirilmesi esas alınmıştır: tüm
dönemde (kemoterapiden sonraki 0-120 saat) hiç kusma olmaması kemoterapiye bağlı bulantı
ve kusmada aprepitantın güvenlilik ve tolerabilitesinin değerlendirmesi ve tüm dönemde
(kemoterapiden sonraki 0-120 saat) tam yanıt (kusma olmaması ve kurtarma tedavisi
kullanılmaması şeklinde tanımlanmıştır). Ayrıca, tüm dönemde (kemoterapiden sonra 0-120
saat) anlamlı bulantı olmaması araştırma amaçlı bir son nokta olarak ve akut ve gecikmiş
fazlarda bir post-hoc analiz olarak değerlendirilmiştir.
Önemli çalışma sonuçlarının özeti Tablo 3'de gösterilmektedir.
Tablo 3
2. Çalışmada Orta Derecede Emetojenik Kemoterapi Alan Hastalarda Tedavi Grubu ve Faza
Göre Yanıt Veren Hastaların Yüzdesi -1.Kür
Aprepitant Standart Farklar*
tedavisi tedavi
(N= 425) (N= 406)
% % % (%95 GA)
Tam Yanıt (kusma yok ve kurtarma tedavisi yok)
Genel (0-120 saat) 68,7 56,3 12,4 (5,9, 18,9)
0-24 saat 89,2 80,3 8,9 (4,0, 13,8)
25-120 saat 70,8 60,9 9,9 (3,5, 16,3)
Kusma yok (kurtarma tedavisi kullanımından bağımsız olarak kusma yok)
Genel (0-120 saat) 76,2 62,1 14,1 (7,9, 20,3)
0-24 saat 92,0 83,7 8,3 (3,9, 12,7)
25-120 saat 77,9 66,8 11,1 (5,1, 17,1)
Anlamlı bulantı yok (0-100 mm skalada maksimum VAS <25 mm)
Genel (0-120 saat) 73,6 66,4 7,2 (1,0, 13,4)
0-24 saat 90,9 86,3 4,6 (0,2, 9,0)
25-120 saat 74,9 69,5 5,4 (-0,7, 11,5)
*Güven aralıkları cinsiyet ve bölge için düzeltme yapılmadan hesaplanmıştır; bunlar lojistik
modellerin kullanıldığı primer analize dahil edilmiştir.
Çalışma popülasyonunun tamamında aprepitant kombinasyon tedavisinin yararı, esas olarak
standart tedaviyle kontrolün yetersiz olduğu hastalarda (örn., kadınlarda) gözlenen
sonuçlardan kaynaklanmıştır; bununla birlikte yaş, tümör tipi veya cinsiyetten bağımsız olarak
sonuçlar sayısal olarak daha iyidir.Aprepitant tedavisiyle tam yanıta kadınlarda 324 hastadan
209'unda (%65) ve erkeklerde 101 hastadan 83'ünde (%82) ulaşılırken, standart tedaviyle tam
yanıta ulaşanların oranı kadınlarda %50 (161/320) ve erkeklerde %78'dir (68/87).
13/17Pediyatrik popülasyon
Pediyatrik hastalarda aprepitant kullanımını değerlendiren çalışmalar devam etmektedir
(pediyatrik kullanım hakkında bilgi için Bkz. Bölüm 4.2).
5.2. Farmakokinetik özellikler
Genel özellikler
Aprepitant doğrusal olmayan farmakokinetik özellik göstermektedir. Dozun artırılması ile hem
klerens hem de mutlak biyoyararlanım azalır.
Emilim
Aprepitantın ortalama oral biyoyararlanımı 80 mg kapsül için %67 ve 125 mg kapsül için %
59’dur. Aprepitant ortalama maksimum plazma konsantrasyonuna (C yaklaşık 4 saatte
maks)
(t ) ulaşmıştır. Kapsülün yaklaşık 800 Kcal veren standart bir kahvaltıyla oral yoldan
maks
uygulanması, aprepitantın EAA'sında %40'a kadar artışa yol açmıştır. Bu artış klinik yönden
önemli kabul edilmemektedir.
EMEND’in 1. gün, günde bir kez 125 mg’lık oral doz uygulamasını ve 2. ve 3. günlerde günde
bir kez 80 mg olarak oral uygulamasını takiben, EAA (ortalama±SD) 1. ve 3. günlerde
0-24saat
sırasıyla yaklaşık 19,6 ± 2,5 mikrogram•sa/ml ve 21,2 ± 6,3 mikrogram•sa/ml bulunmuştur.
1. ve 3. günlerde C sırasıyla 1,6 ± 0,36 mikrogram/ml ve 1,4 ± 0,22 mikrogram/ml'dir.
maks
Dağılım
Aprepitant plazma proteinlerine yüksek oranda (ortalama %97) bağlanır. İnsanlarda,
geometrik ortalama belirgin dağılım hacmi kararlı durumda (Vd ) yaklaşık 66 L’dir.
ss
Biyotransformasyon
Aprepitant geniş ölçüde metabolizasyona uğrar. Sağlıklı genç erişkinlerde, aprepitantın bir ön
ilacı olan fosaprepitantın [14C] ile işaretlenmiş tekli 100 mg dozunun intravenöz yolla
uygulanmasından sonra aprepitant 72 saat boyunca plazmadaki radyoaktivitenin yaklaşık
%19'unu oluşturmaktadır; bu, plazmada metabolitlerin kaydadeğer varlığını gösterir. İnsan
plazmasında aprepitantın 12 metaboliti saptanmıştır. Aprepitant metabolizması büyük ölçüde
morfolin halkası ve yan zincirlerinin oksidasyonuyla gerçekleşir ve oluşan metabolitler çok
zayıf şekilde aktiftir. İnsan karaciğer mikrozomlarının kullanılarak yapıldığı in vitro
çalışmalar, aprepitant’ın başlıca CYP3A4 ile, daha az oranda CYP1A2 ve CYP2C19 ile
metabolizmaya uğradığını göstermiştir.
Eliminasyon
Aprepitant idrara değişmemiş şekilde atılmaz. Metabolitler idrara ve safra yoluyla atılarak
feçese geçer. Sağlıklı kişilere [14C]-fosaprepitantın (aprepitantın bir ön ilacı) tekli intravenöz
100 mg dozunun uygulanmasının ardından radyoaktivitenin %57’si idrarda ve %45’i feçeste
saptanmıştır.
Aprepitantın plazma klerensi doza bağımlıdır ve doz arttıkça azalır; terapötik doz aralığında
yaklaşık 60-72 mL/dak arasındadır. Terminal yarılanma ömrü yaklaşık 9-13 saat arasında
değişir.
Doğrusallık/ Doğrusal olmayan durum:
Aprepitantın farmakokinetiği klinik doz aralığında doğrusal değildir. Sağlıklı genç
yetişkinlerde EAA ’daki artış, tokken uygulanan 80 mg ve 125 mg tekli dozlar arasında
0-∞
dozla orantılı olan artıştan %26 daha yüksek bulunmuştur.
14/17Hastalardaki karakteristik özellikler:
Böbrek yetmezliği:
EMEND’in tekli 240 mg dozu şiddetli böbrek yetmezliği olan hastalara (KrKl<30 ml/dak) ve
hemodiyaliz gerektiren son evre böbrek hastalığı (SEBH) olan hastalara uygulanmıştır.
Şiddetli böbrek yetmezliği olan hastalarda total aprepitantın EAA 0-∞ değeri (bağlanmamış ve
proteine bağlı) sağlıklı kişilere göre %21 azalırken, C %32 azalmıştır. Hemodiyalize giren
maks
SEBH’lı hastalarda total aprepitantın EAA 0-∞ değeri %42 azalırken, C maks %32 azalmıştır.
Böbrek hastalığı olan hastalarda aprepitantın proteinlere bağlanmasındaki küçük azalmalara
bağlı olarak, farmakolojik yönden aktif, bağlanmamış ilacın EAA’sı böbrek yetmezliği olan
hastalarda sağlıklı kişilere göre anlamlı olarak etkilenmemiştir. Dozajdan 4-48 saat sonra
yapılan hemodiyalizin aprepitantın farmakokinetiği üzerinde anlamlı etkisi olmamış ve dozun
%0,2’sinden azı diyaliz maddesinde saptanmıştır. Böbrek bozukluğu olan hastalarda ve
hemodiyalize giren SEBH’li hastalarda EMEND dozunda ayarlama yapılması gerekmez.
Karaciğer yetmezliği:
Hafif karaciğer yetmezliği (Child-Pugh sınıf A) aprepitantın farmakokinetik özelliklerini
klinik yönden önemli şekilde etkilemez. Hafif karaciğer yetmezliği olan hastalarda doz
ayarlaması gerekmez. Mevcut verilere dayanarak, orta düzeyde karaciğer yetmezliğinin
(Child-Pugh sınıf B) aprepitant farmakokinetiği üzerindeki etkisi hakkında yargıya varılamaz.
Şiddetli karaciğer yetmezliği olan hastalara (Child-Pugh sınıf C) ilişkin herhangi bir klinik
veya farmakokinetik veri yoktur.
Geriyatrik popülasyon(≥ 65 yaş):
Aprepitantın tekli 125 mg dozunun 1. günde ve ardından 80 mg dozunun 2-5. günlerde günde
bir kez oral yolla uygulanmasının ardından, aprepitantın EAA değeri yaşlılarda (65 yaş
0-24 saat
ve üzeri) genç erişkinlere kıyasla 1. gün %21 daha yüksek ve 5. gün %36 daha yüksek
bulunmuştur. C yaşlılarda genç erişkinlere kıyasla 1. gün %10 daha yüksek ve 5. gün %24
maks
daha yüksek bulunmuştur. Bu farklar klinik yönden anlamlı kabul edilmemektedir. Yaşlı
hastalarda EMEND dozunda ayarlama gerekmez.
Cinsiyet
EMEND’in tekli 125 mg dozunun oral yolla uygulanmasından sonra, aprepitantın C ’ı
maks
erkeklere göre kadınlarda %16 daha yüksektir. Aprepitantın yarılanma ömrü kadınlarda
erkeklere göre %25 daha düşüktür ve t ’a yaklaşık olarak aynı sürede ulaşılır. Bu farkların
maks
klinik yönden anlamlı olmadığı kabul edilir. Cinsiyete dayalı olarak EMEND dozunda
ayarlama yapılması gerekmez.
Irk
EMEND’in tekli 125 mg dozunun oral yolla uygulanmasından sonra, EAA değerleri
0-24saat
beyazlara ve siyahlara göre İspanyol kökenli kişilerde sırasıyla yaklaşık %25 ve %29 daha
yüksektir. Aprepitant’ın C ’ı beyazlara ve siyahlara göre İspanyol kökenli kişilerde sırasıyla
maks
%22 ve %31 daha yüksektir. Oral aprepitantın Asyalılara tekli doz şeklinde uygulanması
beyazlara kıyasla EAA ve C değerlerinde sırasıyla %62 ve %41 oranında artışa yol
0-24 saat maks
açmıştır. Bu farkların klinik yönden anlamlı olmadığı kabul edilir. Irka dayalı olarak EMEND
dozunda ayarlama yapılması gerekmez.
Vücut Kütle İndeksi (BMI)
Vücut Kütle İndeksi (BMI) aprepitantın farmakokinetiği üzerinde klinik yönden anlamlı bir
etkiye yol açmamıştır. Vücut Kütle İndeksine (BMI) göre doz ayarlaması gerekmez.
15/17Farmakokinetik/farmakodinamik ilişki(ler)
Sağlıklı genç erkeklerde yüksek düzeyde spesifik bir NK -reseptör izleyici kullanılarak
1
yapılan pozitron emisyon tomografisi (PET) çalışmalarında, aprepitantın beyne nüfuz ettiği ve
doza ve plazma konsantrasyonuna bağlı bir şekilde NK reseptörlerine bağlandığı
1
gösterilmiştir. Üç günlük EMEND tedavisi ile ulaşılan aprepitant plazma
konsantrasyonlarının, beyindeki NK reseptörlerinin %95’inden fazlasını bağlayacağı
1
öngörülmektedir.
5.3. Klinik öncesi güvenlilik verileri
Klinik öncesi veriler tekli ve tekrarlı doz toksisitesi, genotoksisite, karsinojenite potansiyeli ve
üreme toksisitesiyle ilgili rutin çalışmalar insanlar için herhangi bir özel tehlikeyi ortaya
koymamaktadır. Ancak kemirgenlerdeki sistemik maruz kalımın 125 mg/80 mg dozunda
insanlardaki terapötik maruz kalımla benzer ve hatta ondan daha düşük olduğu bildirilmiştir.
Özellikle de, insanlardaki maruz kalım düzeylerinde yapılan üreme çalışmalarında herhangi
bir istenmeyen etki gözlenmemesine rağmen, hayvanlardaki maruz kalımlar insanlarda uygun
risk değerlendirmesi yapmak için yeterli değildir.
6. FARMASÖTİK ÖZELLİKLER
6.1. Yardımcı maddelerin listesi
Kapsül içeriği
Sükroz
Mikrokristalin selüloz
Hidroksipropil selüloz
Sodyum lauril sülfat
Kapsül kabuğu (125 mg)
Jelatin (Sığır jelatini)
Titanyum dioksit
Kırmızı demir oksit
Sarı demir oksit
Kapsül kabuğu (80 mg)
Jelatin (Sığır jelatini)
Titanyum dioksit
Baskı mürekkebi
Şelak
Potasyum hidroksit
Siyah demir oksit
6.2. Geçimsizlikler
Yeterli veri yoktur.
6.3. Raf Ömrü
48 ay
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Cüzdan şeklinde 3 kapsüllük bir adet 125 mg kapsül ve iki adet 80 mg kapsül içeren blister
ambalajlarda
16/176.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
7. RUHSAT SAHİBİ
Merck Sharp Dohme İlaçları Ltd. Şti.
Esentepe Mah. Büyükdere Cad.
No:199 Levent 199 Ofis Blok Kat:13
Levent 34394 İstanbul
Tel: 0212 336 10 00
Faks: 0212 355 02 02
8. RUHSAT NUMARASI
118/58
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 26.09.2005
Ruhsat yenileme tarihi:
10. KÜB’ÜN YENİLENME TARİHİ
17/17