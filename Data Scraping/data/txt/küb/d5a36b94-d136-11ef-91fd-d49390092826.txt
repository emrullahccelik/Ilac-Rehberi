KISA ÜRÜN BİLGİSİ
1. BEŞERİ TIBBİ ÜRÜNÜN ADI
ADRENALİN BİOFARMA 1 mg/1 ml ampul
2. KALİTATİF VE KANTİTATİF BİLEŞİM
Her 1 ml’lik ampul;
Etkin madde: 1 mg adrenalin,
Yardımcı maddeler: 8 mg sodyum klorür, 1 mg sodyum metabisülfit içerir.
Yardımcı maddeler için 6.1.’e bakınız.
3. FARMASÖTİK FORM
Ampul (İntramüsküler, intravenöz, intrakardiyak, intratrakeal veya subkütan).
Steril, berrak, renksiz çözelti.
4. KLİNİK ÖZELLİKLER
4.l Terapötik endikasyonlar
ADRENALİN aşağıdaki durumlarda endikedir:
Kalp durması ve kardiyopulmoner reanimasyon

Suni solunum, açık veya kapalı kalp kompresyonu fayda vermezse damardan sodyum
bikarbonat verildikten sonra ADRENALİN intravenöz, intrakardiyak veya endotrakeal yolla
verilebilir.
Anafilaktik şok ve akut alerjik reaksiyonlar

Anjiyoödem, ilaç ve serum reaksiyonları, böcek sokmaları ve diğer alerjenlere karşı
histaminin fizyolojik antagonisti olarak kullanılır. Şok varsa deri altından verilmez. Ayrıca
şoktaki hastaya intravenöz olarak H reseptör antagonisti (klorfeniramin) de verilmelidir.
1
Akut astım ataklarında ve bronkospazm

Subkütan olarak verilir.
Deri ve mukozalarda kapiller (yüzeysel) kanamaları durdurma

Çözelti şeklinde lokal olarak verilir.
Lokal anesteziklerin etki süresini uzatma

Diş hekimleri tarafından vazokonstrüktör olarak ilave edilir.
4.2 Pozoloji ve uygulama şekli
Pozoloji/uygulama sıklığı ve süresi:
Bronkospazm ve hipersensitivite reaksiyonları durumlarında dozaj:
1 / 9Akut anafilaksi, ağır astım ve alerjik reaksiyonlarda büyükler için mutat başlangıç dozu 0.1-
0.5 mg (0.1-0.5 ml) ADRENALİN olup, subkütan veya intramüsküler yolla verilir. Alerji
nedeni deri altına veya kas içine yapılan bir ilaç ise absorbsiyonu geciktirmek ve azaltmak
için ADRENALİN enjeksiyonu aynı yerlere yapılabilir. ADRENALİN’in başlangıç dozları
küçük olmalıdır, gerekirse bunlar arttırılabilir. Ancak bir defada verilen doz 1 mg’ı
geçmemelidir.
Anafilaktik şokta subkütan dozlar 10-15 dakikalık aralıklarla tekrarlanabilir. Ağır astım
krizlerinde ise subkütan dozlar hastanın cevabına göre 20 dakika ile 4 saat aralıklarla
tekrarlanabilir.
Kronik obstrüktif akciğer hastalığında 0.3 mg (0.3 ml) adrenalin 20 dakika ara ile 3 kez verilir
ve her 2 saatte bir bu şema tekrarlanabilir.
Ağır anafilaktik şokta ilacın dolaşıma girmesini sağlamak için intravenöz yol kullanılmalıdır.
Bunun için 0.1-0.2 mg (0.1-0.2 ml) ADRENALİN 8-10 kısım enjeksiyonluk su ile dilüe edilir
ve yavaş olarak intravenöz enjeksiyonla verilir. Gerekiyorsa bu her 5-15 dakikada bir
tekrarlanabilir.
Kalp durması durumunda dozaj:
Büyüklerde kalp reanimasyonu için 0.5-1 mg (0.5-1 ml) ADRENALİN dilüe edilerek
intravenöz veya intrakardiyak yolla enjekte edilir. Kalp masajını engellememek için
intravenöz yol tercih edilir. 1-2 mg (1-2 ml) ADRENALİN 10 ml steril distile suya katılarak
endotrakeal tüp aracılığıyla trakeaya instile edilir ya da ilk intravenöz enjeksiyondan sonra 0.3
mg (0.3 ml) ADRENALİN subkütan olarak yapılır veya intravenöz infüzyon şeklinde 1-4
µg/dk hızıyla verilir.
Diğer uygulama şekilleri ve dozajları:
Lokal hemostatik olarak 1:50.000 (% 0.002) - 1:1.000 (% 0.1) konsantrasyonunda adrenalin
çözeltileri ıslak pansuman veya sprey şeklinde deri, mukoza ve doku yüzeylerine uygulanır.
Adrenalin lokal anestezik çözeltilere 1:500.000-1:50.000 oranında katılır. En sık kullanılan
konsantrasyon 1:200.000’dir.
Uygulama şekli:
ADRENALİN tercihen subkütan olarak enjekte edilir. Kas içine de yapılabilir, ancak gluteus
kasları kullanılmamalıdır (Bu bölge derisinde anaerob mikroorganizmalar kolonize olabilir ve
ADRENALİN’in vazokonstrüktör etkisi hipoksiye neden olarak Clostridium welchii
enfeksiyonunun oluşmasını hızlandırabilir.).
Acil durumlarda ADRENALİN dilüe edilerek çok yavaş intravenöz enjeksiyon şeklinde
verilebilir. Kalp durması halinde dilüe adrenalin çözeltisi intrakardiyak enjeksiyon veya
endotrakeal instilasyonla verilebilir. Kalbe enjekte edildiğinde kalp masajı da uygulanmalıdır.
2 / 9Bu şekilde ilacın koroner sirkülasyona katılması sağlanır. Adrenalin aerosol, vaporizör, IPPB
cihazına oral inhalasyon şeklinde verilebilir.
Bu amaçla kullanılan adrenalin çözeltileri daha konsantre olup bunları sistemik olarak enjekte
etmekten kaçınılmalıdır. ADRENALİN dilüe edilerek lokal olarak deri, mukoza ve doku
yüzeylerine uygulanabilir. Bunun için ıslak pansuman veya sprey şekilleri kullanılır.
Adrenalin dozu adrenalin tuzları içindeki adrenalin miktarı ile ifade edilir.
Özel popülasyonlara ilişkin ek bilgiler:
Böbrek yetmezliği:
Veri bulunmamaktadır.
Karaciğer yetmezliği:
Veri bulunmamaktadır.
Pediyatrik popülasyon:
Bronkospazm ve hipersensitivite reaksiyonları durumlarında dozaj:
Ağır astım ve anafilaksi vakalarında çocuklara subkütan olarak 0.01 mg/kg (0.01 ml/kg) veya
0.3 mg/m2 (0.3 ml/m2) ADRENALİN yapılır. Bir defalık pediyatrik doz 0.5 mg (0.5 ml)'ı
geçmemelidir. Hastanın durumuna ve alınan cevaba göre dozlar 20 dakika ile 4 saatlik
aralıklarla tekrarlanabilir.
Kalp durması durumunda dozaj:
Çocuklarda 0.005-0.01 mg/kg ADRENALİN intrakardiyak olarak enjekte edilir veya 0.01
mg/kg ADRENALİN intravenöz olarak verilir. Bu amaçla 1:10.000 konsantrasyonda hazır
ampul kullanılmalıdır. Bu şekilde dilüsyon hatalarından kaçınılmış olunur.
2 yaşından küçük çocuklarda kullanılmaz. 12 yaşın altındaki çocuklarda acil durumlar dışında
kullanılması önerilmemektedir.
Geriyatrik popülasyon:
Yetişkinler için önerilen doz dikkatle uygulanır.
4.3 Kontrendikasyonlar
Hipertansiyonda, hipertiroidide, koroner yetmezlikte, diabette, feokromasitomada, subaortik
stenozda, hipovolemik şokta (anafilaktik şok hariç), organik kalp hastalıklarında, aritmilerde,
kalp dilatasyonunda, organik beyin hasarında, serebrovasküler hastalıklarda, dar açılı
glokomda, genel anestezide siklopropan veya halojenli hidrokarbon türevi anestezik
alanlarda, adrenaline karşı aşırı duyarlılığı olanlarda kontrendikedir. Ayrıca lokal
anesteziklerle karıştırıldığında parmaklarda, kulakta, burunda ve genital bölgelerde
kullanılmamalıdır.
3 / 94.4 Özel kullanım uyarıları ve önlemleri
ADRENALİN’in yaşamı tehdit eden durumlarda kullanılması planlandığından bu uyarı ve
önlemler görecelidir.
Yaşlılara, iskemik kalp hastalığı, hipertansiyonu, diabetes mellitusu, hipertiroidizmi veya
psikonörozu olan hastalara yavaşça uygulanması gerekir. Kronik bronşiyal astımı olanlara ve
dejeneratif kalp hastalığı gelişen amfizem hastalarına çok dikkat edilmelidir. Koroner
yetmezlik anjina ağrısına neden olabilir.
Koruyucu olarak sodyum metabisülfit taşıdığından nadir olarak şiddetli aşırı duyarlılık
reaksiyonları ve bronkospazma neden olabilir.
Bu tıbbi ürün her ampulde 1 mmol’den (23 mg) daha az sodyum ihtiva eder; yani esasında
sodyum içermediği kabul edilebilir.
4.5 Diğer tıbbi ürünler ile etkileşimler ve diğer etkileşim şekilleri
Trisiklik antidepresanlar, maprotilin, levodopa, metildopa, MAO inhibitörleri, bretilyum,
klonidin, dopeksamin, entakapon, doksapram, oksitosin, sodyum levotiroksin, klorfeniramin
ve difenhidramin adrenalinin etkisini potansiyalize ederek aritmilere ve ağır hipertansiyona
neden olabilir.
Digitalis glikozidleri ve civalı diüretikler adrenalinin aritmojenik etkisini arttırabilirler.
Ergo alkaloidleri veya oksitoksin vasokonstrüktör etkiyi arttırabilir.
Doğum sırasında adrenalin veya adrenalin içeren lokal anestezikler kullanılmışsa vazopresin,
ergonovin, metilergonovin gibi uterotonikler şiddetli hipertansif krizlere ve postpartum
devrede beyin kanamasına neden olabilirler.
Beta-adrenerjik blokörler (propranolol) adrenalinin bronkodilatör etkisini antagonize eder.
Alfa-adrenerjik blokörler, prazosin, terazosin, haloperidol, loxapin, fenotiazin ve tioksantinler
adrenalinin vazokonstrüktör etkisini antagonize edebilir.
Halojenli hidrokarbon bileşiminde genel anestezikler ve siklopropan myokardı duyarlı kılarak
adrenalinin aritmojenik etkisini arttırır.
Sempatomimetik ilaçlar ve fosfodiesteraz inhibitörleri aritmojenik etkiyi arttırır.
Beta-adrenerjik antagonistler adrenalinin inotropik etkisini azaltır.
Adrenalin alkalen çözeltilerde (sodyum bikarbonat, furosemid) inaktive olur. Droperidolun
neden olduğu hipotansiyon tedavisi için kullanılmamalıdır. Kan basıncı daha da düşer.
Herbal ilaçlardan efedra ve kafein içeren maddeler adrenalinin etkisini şiddetlendirebilir.
Adrenalin plazmada C vitamini ve intraselüler potasyum ve magnezyum konsantrasyonlarını
düşürür.
Adrenalin digoksin, kinidin veya florohidrokarbon alan hastalara verildiğinde, bu hastalarda
kardiyak aritmilerin görülme riski daha yüksektir. Adrenalinin neden olduğu hiperglisemi,
hipoglisemik ilaçlarla tedavi edilen diyabetik hastalarda kan şekeri kontrolünü bozabilir.
4 / 9Adrenalin guanetidin gibi adrenerjik nöron blokerlerinin antihipertansif etkilerini spesifik
olarak tersine çevirir ve şiddetli hipertansiyon riskine sahiptir.
Özel popülasyonlara ilişkin ek bilgiler:
Veri bulunmamaktadır.
Pediyatrik popülasyon:
Veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Adrenalinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. 5.3).
İnsanlara yönelik potansiyel risk bilinmemektedir.
Gebelik dönemi
Adrenalin plasentaya geçer. Konjenital anomali insidansında hafif bir artış olduğuna ilişkin
bulgular yer almaktadır. Adrenalin enjeksiyonu fötal taşikardiye, kardiyak düzensizliklere,
ekstrasistollere ve kalp sesinde artışa neden olabilir. Adrenalin doğum sırasında
kullanılmamalıdır. Aksi takdirde doğumun 2. devresinin uzamasına neden olabilir.
ADRENALİN gebelikte, ancak anneye sağlayacağı faydalar fetus için potansiyel risklere
üstünse kullanılmalıdır.
Laktasyon dönemi
Adrenalinin emzirme döneminde emniyetle kullanılıp kullanılamayacağı konusunda araştırma
yapılmamıştır. Emziren annelerde dikkatle kullanılmalıdır.
Üreme yeteneği / Fertilite
Veri bulunmamaktadır.
4.7 Araç ve makine kullanımı üzerindeki etkiler
Adrenalin vücutta kısa sürede metabolize olur ve farmakodinamik etkileri, ancak ilacın
sürekli verilmesiyle sürdürülebilir. Adrenalin verilen hastaların organ fonksiyonları normal
fizyolojik düzeylere dönmedikçe araç ve makine kullanmaları önerilmez.
4.8 İstenmeyen etkiler
Sinir sistemi hastalıkları
Sinirlilik, anksiyete, huzursuzluk, baş ağrısı, baş dönmesi, başta hafiflik, uykusuzluk.
5 / 9Göz hastalıkları
Dar açılı glokom belirmesi veya ağırlaşması, gözde geçici batma ve yanma duyuları, göz
ağrısı, alerjik gözkapağı reaksiyonu, gözde iritasyon.
Kardiyak hastalıklar
Taşikardi (parenteral), güçlü kalp atışı, yüz kızarması (flushing), yüzün solması, göğüs ağrısı,
miyokard oksijen tüketiminde artış, kalp aritmileri, ani ölüm, angina pektoris,
vazokonstrüksiyon. Ventriküler fibrilasyon görülebilir ve şiddetli hipertansiyon hastalarında
serebral hemoraji ve pulmoner ödeme neden olabilir.
Solunum, göğüs bozuklukları ve mediastinal hastalıklar
Hırıltılı soluma, dispne.
Gastrointestinal hastalıklar
Bulantı, kusma, ağız kuruluğu, boğazda kuruluk.
Kas-iskelet bozuklukları, bağ doku ve kemik hastalıkları
Kuvvetsizlik, titreme.
Böbrek ve idrar hastalıkları
Mesane çıkışında tıkanıklık olan hastalarda akut üriner retansiyon, renal ve splanknik kan
akımında azalma.
Diğer
Terlemede artma, soğuk ekstremiteler, lokal iskemik nekroz, düşük dozlarla bile meydana
gelebilen insülin sekresyonunun inhibisyonu ve hiperglisemi, glukoneogenez, glikoliz, lipoliz,
ketogenez. gibi bazı biyokimyasal etkiler.
4.9 Doz aşımı ve tedavisi
Semptomlar: Ventriküler fibrilasyon ve ölümle sonuçlanabilen kardiyak aritmiler; şiddetli
hipertansiyonun neden olduğu pulmoner ödem ve serebral hemoraji.
Tedavi: Adrenalinin etkileri labetalol gibi kombine alfa ve beta adrenerjik bloker ilaçlarla
giderilebilir veya herhangi bir supraventriküler aritminin tedavisi için beta-blokerler
kullanılabilir; periferal dolaşımda alfa kaynaklı etkilerin kontrolü için fentolamin
kullanılabilir. Çabuk etki gösteren nitratlar ve sodyum nitroprusid gibi vazodilatörler tedaviye
yardımcı olabilir.
Acil yaşam desteği sağlanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Adrenerjik ve dopaminerjik ilaçlar
ATC kodu: C01CA24
6 / 9Adrenalin hem alfa hem beta adrenerjik reseptörler üzerinde agonist etki gösteren ve endojen
olarak adrenal medullada sentezi yapılan bir katekolamindir. Adrenalin fizyolojik duruma ve
kandaki konsantrasyonuna göre aşağıdaki farmakodinamik etkileri gösterir:
Kalp Stimülasyonu: Atım sayısını, kalp debisini, kalp kontraksiyonunu, oksijen

gereksinimini ve purkinje sisteminde kondüksiyon hızını artırır, otomatisite ve ektopik vuruş
eğilimini yükseltir (Pozitif inotrop, kronotrop ve dromotrop tesir).
Damar Sistemi: Arteryel ve prekapiller sfinkterlerin kontraksiyonu kan basıncını yükseltir.

Deri, mukoza ve splanknik damar sistemlerinde vazokonstrüksiyon yapar. Histamin etkisini
antagonize eder. Akut alerjik ve anafilaktik reaksiyonlarda histamin etkisiyle genişlemiş
kapillerlerde konstrüksiyon yaparak artmış olan kapiller permeabiliteyi azaltır. Plazmanın
kapiller dışına sızmasını durdurur. Kan hacmini arttırır, kan basıncını yükseltir.
Diğer etkiler: Gastrointestinal düz kasları, bronş düz kaslarını, uterus düz kaslarını

(özellikle gebelerde) ve mesanedeki detrusor kaslarını gevşetir. Kan şekerini yükseltir,
glukojenolizi hızlandırır, insülin salgısını inhibe eder.
İnfüzyon şeklinde verildiğinde doza ve verme hızına göre şu etkiler görülür;

Dakikada < 0.01 µg/kg dozda : Kan damarlarında dilatasyon, kan basıncında düşme.
Dakikada 0.04-0.1 µg/kg dozda: Kalp atım sayısında, debisinde ve atım hacminde artma;
periferik vasküler rezistansta azalma.
Dakikada > 0.2 µg/kg dozda: Vazokonstrüksiyon ve total periferik rezistansta artma.
Dakikada > 0.3 µg/kg dozda: Renal kan akımında, gastrointestinal motilitede, pilor tonusunda
ve splanknik kan akımında azalma.
5.2 Farmakokinetik özellikler
Genel özellikler
Emilim:
Adrenalin intramüsküler ve subkütan enjeksiyondan sonra çabuk absorbe olur. Lokal
vazokonstrüksiyonun önlenmesi için enjeksiyon yerine masaj yapılmalıdır. İntravenöz yolla
verilen adrenalinin etkisi derhal görülür ve bu etki 1-2 dakika sürer. Subkütan yolla etkisi 5-
10 dakikada görülür ve 5-10 dakika kadar sürer.
Dağılım:
Adrenalin kalp, dalak, çeşitli glandüler doku ve adrenerjik sinirlere hızla dağılmaktadır.
Yaklaşık olarak % 50’si plazma proteinlerine bağlanır. Adrenalin plasentadan geçerek fetal
sirkülasyona girer.
Biyotransformasyon:
Sistemik dolaşıma giren adrenalin difüzyon, karaciğerde enzimatik yıkım (katekol-0-
metiltransferaz (COMT) ve monoamin oksidaz (MAO) tarafından) ve adrenerjik sinir
uçlarından geri alımla metabolize olur.
7 / 9Eliminasyon:
Dolaşımdaki adrenalinin yarı ömrü 1 dakikadır. Metanefrin ve normetanefrin türevi şeklinde
idrarla atılır. Buna ilaveten adrenalin anne sütüyle de atılmaktadır.
Doğrusallık/ doğrusal olmayan durum:
Veri bulunmamaktadır.
5.3 Klinik öncesi güvenlilik verileri
Adrenalin 1901 yılından beri klinikte kullanılmaktadır. Adrenalin yüksek dozda verildiğinde
kan basıncını yükseltir, bu da serebrovasküler kanama ve akciğer ödemine neden olabilir.
Ayrıca kalpte aritmiler, ventriküler fibrilasyon ve koroner hastalığında akut iskemi
bildirilmiştir. Bu komplikasyonlar özellikle halotan ve halojenli hidrokarbonlu genel anestetik
almış hastalara adrenalin verildiğinde görülür.
Bozulmuş (rengi dönmüş) 1:100 adrenalin çözeltisi inhalasyonla verildiğinde ya da
mukozalara uygulandığında delüzyon, halüsinasyon ve depersonalizasyon gibi semptomlarla
şizofreniye benzer bir tablo görülmüştür. Bunun nedeni adrenalinin oksidasyon ürünü olan
adrenokromun bir indol-oksidasyon ürünü olan adrenolutine dönüşmesidir.
Adrenalin içeren lokal anestezik çözeltilerinin parmaklara enjeksiyonu gangrene neden
olabilir, parenteral adrenalin enjeksiyonu da doku nekrozu yapabilir.
Adrenalinin karsinojenik ve mutajenik potansiyeli ve fertilite üzerindeki etkileri
araştırılmamıştır. Sıçanlarda ve hamsterlerde maksimum insan dozunun 100 katı dozda
verildiğinde teratojenik etkisi bildirilmiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Sodyum metabisülfit (E223)
Enjeksiyonluk su
6.2 Geçimsizlikler
Geçerli değildir.
6.3 Raf ömrü
60 ay.
6.4 Saklamaya yönelik özel tedbirler
25°C’nin altındaki oda sıcaklığında, ışıktan koruyarak saklanmalıdır.
8 / 96.5 Ambalajın niteliği ve içeriği
PVC seperatörde, 10 ve 100 ampullük karton kutu ambalaj.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Ad :Biofarma İlaç San.ve Tic. A.Ş.
Adres :Akpınar Mah. Fatih Cad. No:17
Samandıra-Sancaktepe/İstanbul
Telefon :(0216) 398 10 63 - 4 hat
Faks :(0216) 419 27 80
8. RUHSAT NUMARASI
187/5
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.03.1998
Ruhsat yenileme tarihi:
10. KÜB’ÜN YENİLENME TARİHİ
9 / 9