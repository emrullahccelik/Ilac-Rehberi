KISA ÜRÜN BİLGİSİ
1. BEŞERİ TIBBİ ÜRÜNÜN ADI
KLOVİREKS-L® 250 mg liyofilize enjektabl toz
2. KALİTATİF VE KANTİTATİF BİLEŞİM
Etkin madde:
Asiklovir 250 mg
Yardımcı maddeler:
Sodyum hidroksit 45 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk toz içeren flakon.
Beyaz liyofilize kütle.
4. KLİNİK ÖZELLİKLER
4.1. Terapötik endikasyonlar
Bağışıklık sistemi baskılanmış hastalarda Herpes simplex enfeksiyonları: KLOVİREKS-L
bağışıklık sistemi bozulmuş kişilerde ve bağışıklık sistemi baskılanmış hastalarda ilk ve
tekrarlayan deri ve mukozal Herpes simplex (HSV1 ve HSV2) tedavisinde endikedir.
Genital herpes ile ilk enfeksiyonda: KLOVİREKS-L bağışıklık sistemi sağlam hastalarda
şiddetli ilk genital herpes epizodu tedavisinde endikedir.
Herpes simplex ensefaliti: KLOVİREKS-L Herpes simplex ensefaliti tedavisinde endikedir.
Neonatal Herpes simplex virüs enfeksiyonu: KLOVİREKS-L neonatal herpes enfeksiyonlarının
tedavisinde endikedir.
Bağışıklık sistemi baskılanmış hastalarda Varicella zoster enfeksiyonları: KLOVİREKS-L
bağışıklık sistemi bozulmuş kişilerde ve bağışıklığı baskılanmış hastalarda Herpes zoster
(zona) enfeksiyonlarının tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Obez hastalarda doz hastanın gerçek kilosuna göre değil, ideal kilosuna göre tavsiye edilen
yetişkin dozunda verilmelidir.
Erişkinlerde:
KLOVİREKS-L, Herpes simplex (Herpes ensefaliti dışında) veya Varicella zoster enfeksiyonu
bulunan hastalara böbrek fonksiyon bozukluğu olmaması kaydıyla 8 saatte bir, 5 mg/kg
dozunda verilmelidir. Herpes ensefaliti olan hastalara böbrek fonksiyonlarının bozulmaması
sağlanarak 8 saatte bir 10 mg/kg dozunda verilmelidir. KLOVİREKS-L i.v. ile tedavi
1/11genellikle 5 gün sürer ancak bu durum hastanın durumuna ve tedaviye verdiği yanıta göre
değişebilir. Herpes ensefaliti tedavisi genellikle 10 gün sürer. Yenidoğan herpes tedavisi ise
genellikle 14-21 gün sürer.
Bağışıklık sistemi baskılanmış hastaların Herpes simplex enfeksiyonlarının proflaksisi için
tedavi süresi risk teşkil eden periyod ile belirlenir. Böbrek fonksiyon bozukluğu olmaması
kaydıyla 8 saatte bir, 5 mg/kg dozunda verilmelidir.
Varicella zoster enfeksiyonlarında böbrek fonksiyon bozukluğu olmaması kaydıyla
KLOVİREKS-L 8 saatte bir 5 mg/kg dozunda verilmelidir. Bağışıklık sistemi baskılanmış
hastalarda Varicella zoster enfeksiyonları tedavisinde böbrek fonksiyon bozukluğu olmaması
kaydıyla 8 saatte bir 10 mg/kg dozunda uygulanmalıdır.
CMV profilaksisi için böbrek fonksiyon bozukluğu olmaması kaydıyla 500 mg/m2
KLOVİREKS-L intravenöz olarak yaklaşık 8 saatlik aralarla günde 3 kez verilmelidir. Kemik
iliği transplant alıcılarında önerilen tedavi süresi transplant öncesi 5 günden transplant sonrası
30 güne kadardır.
Uygulama şekli:
KLOVİREKS-L'nin gerekli dozu 1 saat kadarlık bir sürede yavaş intravenöz infüzyon şeklinde
uygulanmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek fonksiyon bozukluğu bulunan hastalarda KLOVİREKS-L dikkatle uygulanmalıdır.
Yeterli hidratasyon sağlanmalıdır. Herpes simplex tedavi dozu kreatinin klerensine göre erişkin
ve adolesanlarda ml/dk, bebek ve 13 yaşın altındaki çocuklarda ml/dk/1.73 m2 birimlerine göre
ayarlanır.
Doza ilişkin ayarlamalar aşağıda verilmiştir:
Tablo 1: Herpes simplex enfeksiyonları için böbrek fonksiyon bozukluğu bulunan erişkin ve
adolesanlarda KLOVİREKS-L i.v. doz ayarlanması
Kreatinin klerensi Doz
25-50 ml/dk Önerilen doz (5 ya da 10 mg/kg) 12 saatte bir
verilmelidir.
10-25 ml/dk Önerilen doz (5 ya da 10 mg/kg veya 500 mg/m2) 24
saatte bir verilmelidir.
0 (anürik)-10 ml/dk Önerilen doz (5 ya da 10 mg/kg) yarıya indirilmeli ve
24 saatte bir uygulanmalıdır.
Hemodiyaliz uygulanan hastalar Hemodiyaliz uygulanan hastalarda, yukarıda önerilen
doz (5 ya da 10 mg/kg) yarıya indirilmeli ve 24 saatte
bir ve diyaliz sonrası uygulanmalıdır.
2/11Tablo 2: Herpes simplex enfeksiyonları için böbrek fonksiyon bozukluğu bulunan yenidoğan,
bebekler ve çocuklarda KLOVİREKS-L i.v. doz ayarlanması
Kreatinin klerensi Doz
25-50 ml/dk/1.73 m2 Önerilen doz (20 mg/kg veya 250 veya 500 mg/m2) 12
saatte bir verilmelidir.
10-25 ml/dk/1.73 m2 Önerilen doz (20 mg/kg veya 250 veya 500 mg/m2) 24
saatte bir verilmelidir.
0 (anürik)-10 ml/dk/1.73 m2 Önerilen doz (20 mg/kg veya 250 veya 500 mg/m2)
yarıya indirilmeli ve 24 saatte bir uygulanmalıdır.
Hemodiyaliz uygulanan hastalar Hemodiyaliz uygulanan hastalarda, yukarıda önerilen
doz (20 mg/kg veya 250 ya da 500 mg/m2) yarıya
indirilmeli ve 24 saatte bir ve diyaliz sonrası
uygulanmalıdır.
Böbrek fonksiyon bozukluğu bulunan hastalarda Varicella ve Herpes zoster enfeksiyonlarının
tedavisinde kullanılacak KLOVİREKS-L için Tablo 1 ve Tablo 2’ye göre doz ayarlaması
yapılmalıdır.
Böbrek fonksiyon bozukluğu bulunan hastalarda CMV enfeksiyonlarının tedavisinde
kullanılacak KLOVİREKS-L için Tablo 3 ve Tablo 4’ye göre doz ayarlaması yapılmalıdır.
Tablo 3: CMV enfeksiyonları tedavisinde böbrek fonksiyon bozukluğu bulunan erişkin ve
adolesanlarda KLOVİREKS-L i.v. doz ayarlanması
Kreatinin klerensi Doz
25-50 ml/dk Önerilen doz (500 mg/m2) 12 saatte bir verilmelidir.
10-25 ml/dk Önerilen doz (500 mg/m2) 24 saatte bir verilmelidir.
0 (anürik)-10 ml/dk Önerilen doz (500 mg/m2) yarıya indirilmeli ve 24
saatte bir uygulanmalıdır.
Hemodiyaliz uygulanan hastalar Hemodiyaliz uygulanan hastalarda, yukarıda önerilen
doz (500 mg/m2) yarıya indirilmeli ve 24 saatte bir ve
diyaliz sonrası uygulanmalıdır
Tablo 4: CMV enfeksiyonları tedavisinde böbrek fonksiyon bozukluğu bulunan yenidoğan,
bebekler ve çocuklarda KLOVİREKS-L i.v. doz ayarlanması
Kreatinin klerensi Doz
25-50 ml/dk/1.73 m2 Önerilen doz (500 mg/m2) 12 saatte bir verilmelidir.
10-25 ml/dk/1.73 m2 Önerilen doz (500 mg/m2) 24 saatte bir verilmelidir.
0 (anürik)-10 ml/dk/1.73 m2 Önerilen doz (500 mg/m2) yarıya indirilmeli ve 24
saatte bir uygulanmalıdır.
Hemodiyaliz uygulanan hastalar Hemodiyaliz uygulanan hastalarda, yukarıda önerilen
doz (500 mg/m2) yarıya indirilmeli ve 24 saatte bir ve
diyaliz sonrası uygulanmalıdır.
Pediyatrik popülasyon:
3 ay ile 12 yaş arasındaki çocuklarda ve infantlarda KLOVİREKS-L dozu vücut yüzeyi alanına
göre hesaplanır.
3/11Herpes simplex (Herpes ensefaliti dışında) enfeksiyonunun tedavisinde;
3 ay ile 12 yaş arasındaki çocuklarda ve infantlarda böbrek fonksiyon bozukluğu olmaması
kaydıyla 8 saatte bir 250 mg/m2 vücut yüzeyi dozunda KLOVİREKS-L uygulanmalıdır. Herpes
ensefaliti tedavisinde ise 8 saatte bir 500 mg/m2 vücut yüzeyi dozunda KLOVİREKS-L
uygulanmalıdır. Böbrek fonksiyon bozukluğu bulunan çocuklarda doz, böbrek bozukluğunun
derecesine bağlı olarak ayarlanmalıdır (Bkz. Böbrek/Karaciğer yetmezliği).
Bağışıklık sistemi baskılanmış 3 ay ile 12 yaş arasındaki çocuklarda ve infantlarda Herpes
simplex profilaksisi için böbrek fonksiyon bozukluğu olmaması kaydıyla 8 saatte bir
250 mg/m2 vücut yüzeyi dozunda KLOVİREKS-L uygulanmalıdır. Böbrek fonksiyon
bozukluğu bulunan çocuklarda doz, böbrek bozukluğunun derecesine bağlı olarak
ayarlanmalıdır (Bkz. Böbrek/Karaciğer yetmezliği).
3 ay ile 12 yaş arasındaki çocuklarda ve infantlarda Varicella zoster enfeksiyonu tedavisi için
böbrek fonksiyon bozukluğu olmaması kaydıyla 8 saatte bir 250 mg/m2 vücut yüzeyi dozunda
KLOVİREKS-L uygulanmalıdır. Bağışıklık sistemi baskılanmış çocuklarda ve infantlarda
Varicella zoster tedavisi için böbrek fonksiyon bozukluğu olmaması kaydıyla 8 saatte bir 500
mg/m2 vücut yüzeyi dozunda KLOVİREKS-L uygulanmalıdır. Böbrek fonksiyon bozukluğu
bulunan çocuklarda doz, böbrek bozukluğunun derecesine bağlı olarak ayarlanmalıdır (Bkz.
Böbrek/Karaciğer yetmezliği).
Sınırlı verilere göre 2 yaş üzerinde, kemik iliği nakli yapılmış çocuklarda CMV enfeksiyon
profilaksisinde yetişkin dozu verilmelidir. Böbrek fonksiyon bozukluğu bulunan çocuklarda
doz, böbrek bozukluğunun derecesine bağlı olarak ayarlanmalıdır (Bkz. Böbrek/Karaciğer
yetmezliği).
Geriyatrik popülasyon:
Yaşlılarda vücut toplam asiklovir klerensi, kreatinin klerensine paralel olarak azalır. Kreatinin
klerensi azalmış olan yaşlı hastalarda doz azaltılmasına özellikle dikkat edilmelidir.
Yeterli hidratasyon sağlanmalıdır.
Diğer:
Yeni doğanlar: Yeni doğanlarda KLOVİREKS-L dozu vücut ağırlığına göre hesaplanır.
Bilinen veya şüpheli neonatal herpes enfeksiyonlarında önerilen tedavi dozlaması her 8 saatte
bir vücut ağırlığına göre 20 mg/kg KLOVİREKS-L’dir. Yaygın hastalık veya santral sinir
sistemi hastalığında 21 gün boyunca her 8 saatte bir 20 mg/kg KLOVİREKS-L’dir. Ciltte ve
mukoz membranlarda sınırlı kalan hastalıklarda ise tedaviye 14 gün devam edilmelidir.
Böbrek fonksiyon bozukluğu olan hastalarda böbrek bozukluğunun derecesine bağlı olarak
ayarlanmalıdır (Bkz. Böbrek/Karaciğer yetmezliği).
4.3. Kontrendikasyonlar
Asiklovir veya valasiklovire aşırı duyarlılığı bilinen hastalarda kontrendikedir.
4.4. Özel kullanım uyarıları ve önlemleri
Yaşlı hastalar ve böbrek bozukluğu olan hastalarda kullanım
Asiklovir renal klerens yoluyla elimine edilir ve bu nedenle böbrek bozukluğu olan hastalarda
dozun azaltılması gerekmektedir (Bkz. Bölüm 4.2. Pozoloji ve uygulama şekli). Yaşlı
4/11hastalarda böbrek fonksiyonlarının azalması muhtemeldir. Bu nedenle, bu grup hastalarda doz
azaltma ihtiyacı dikkate alınmalıdır. Hem yaşlı hastalar hem de böbrek bozukluğu olan
hastalarda nörolojik yan etki gelişme riski yüksektir ve bu etkilerin varlığı yakından
izlenmelidir. Rapor edilmiş vakalarda, bu reaksiyonlar genellikle tedavinin kesilmesiyle geri
dönüşümlü olmuştur (Bkz. Bölüm 4.8. İstenmeyen etkiler).
Tüm hastalar özellikle aktif lezyonları mevcut olduğunda, potansiyel olarak virüs
bulaştırmalarının önlenmesi konusunda uyarılmalıdır.
Yüksek dozlarda (herpes ensefalitinde olduğu gibi) KLOVİREKS-L uygulanan hastalarda,
özellikle dehidrate olanlarda ya da herhangi bir böbrek bozukluğu bulunanlarda, böbrek
fonksiyonlarına özel dikkat gösterilmelidir. KLOVİREKS-L hazırlandığında pH'ı yaklaşık 11
olduğundan, ağızdan uygulanmamalıdır.
Bu tıbbi ürün her dozunda 1.1 mmol (25.87 mg) sodyum ihtiva eder. Bu durum, kontrollü
sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Önemli bir etkileşim belirlenmemiştir.
Asiklovir aktif renal tübüler sekresyon ile değişmeden idrarla atılır. Bu mekanizma ile yarışan
ve asiklovir ile birlikte verilen herhangi bir ilaç asiklovir plazma konsantrasyonlarını artırabilir.
Probenesid ve simetidin bu mekanizma ile asiklovirin plazma konsantrasyon zaman eğrisinin
altında kalan alanı artırır ve renal klerensini azaltır. Ancak asiklovir geniş bir terapötik indekse
sahip olduğu için herhangi bir doz ayarlamasına gerek kalmaz.
İntravenöz KLOVİREKS-L alan hastalarda aynı zamanda, eliminasyon için asiklovir ile
yarışan ilaçlar da kullanılacaksa, her iki ilacın veya metabolitlerinin plazma değerleri
yükselebileceğinden uygulama sırasında dikkatli olunmalıdır. Asiklovir; transplant hastalarında
immun supresan olarak kullanılan yüksek doz mikofenolat ile birlikte kullanıldığında,
mikofenolatın inaktif metabolitinin ve asiklovirin plazma konsantrasyon zaman eğrisi altında
kalan alan artar.
Renal fizyolojiyi etkileyen ilaçlarla beraber (siklosporin, takrolimus) KLOVİREKS-L
kullanılırken (renal fonksiyonlarda olabilecek değişiklikler için hasta monitorize edilerek)
dikkatli olmak gereklidir.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlara verilirken dikkatli olunmalıdır.
5/11Gebelik dönemi
Sınırlı sayıdaki gebelikte maruz kalma olgularına ilişkin veriler, asiklovirin gebelik üzerinde ya
da fetusun/yeni doğan çocuğun sağlığı üzerinde advers etkileri olduğunu göstermemektedir.
Bugüne kadar herhangi önemli bir epidemiyolojik veri elde edilmemiştir. Hayvanlar üzerinde
yapılan çalışmalar, gebelik/embriyonal/fetal gelişim/doğum ya da doğum sonrası gelişim ile
ilgili olarak doğrudan ya da dolaylı zararlı etkiler olduğunu göstermemektedir (Bkz. Bölüm 5.3.
Klinik öncesi güvenlilik verileri).
Gebe kadınlara verilirken tedbirli olunmalıdır.
Asiklovir pazara çıktıktan sonra herhangi bir asiklovir formülasyonu kullanan bayanlarda
gelişen gebelikler, gebelik kayıtları halinde dökümente edilmiştir. Bu kayıtlardan elde edilen
bulgular, tüm popülasyon ile asiklovir kullanan hastalarda görülen doğum kusurları sayısı
karşılaştırıldığında bir artış olmadığını göstermiştir ve herhangi bir doğum kusuru genel bir
neden öne sürmek için daha önce rastlanmamış bir özellik veya tutarlı bir patern
göstermemiştir.
Asiklovirin kullanımı ancak potansiyel yararların bilinmeyen muhtemel risklere ağır bastığı
durumlarda düşünülmelidir.
Laktasyon dönemi
200 mg asiklovirin günde 5 kez oral uygulanmasını takiben asiklovir anne sütünde bu dozda
ulaşılan plazma düzeylerinin 0.6-4.1 katı konsantrasyonlarda saptanmıştır. Bu düzeyler anne
sütü ile beslenen bebeklerin 0.3 mg/kg/gün'e kadar asiklovir dozuna maruz kalmaları ihtimalini
gösterir. Bu nedenle emziren anneye KLOVİREKS-L uygulanırken dikkatli olunması önerilir.
Üreme yeteneği/Fertilite
Bkz: Klinik çalışmalar
4.7. Araç ve makine kullanımı üzerindeki etkiler
Hastanın araç ve makine kullanma yeteneği değerlendirilirken, hastaların klinik durumu ve
asiklovirin advers etki profili akılda bulundurulmalıdır. Asiklovirin araç kullanma performansı
veya makine kullanma yeteneği üzerine etkisi hakkında herhangi bir çalışma yoktur.
4.8. İstenmeyen etkiler
Advers olaylar ile ilişkili aşağıdaki sıklık kategorileri tahminidir. Çoğu olay için insidans ile
ilgili uygun veriler mevcut değildir. İlaveten, advers olay insidansı endikasyona bağlı olarak
değişiklik gösterebilir.
Çok yaygın ≥1/10
Yaygın ≥1/100 ve <1/10
Yaygın olmayan ≥1/1.000 ve <1/100
Seyrek ≥1/10.000 ve <1/1.000
Çok seyrek ≤1/10.000
Bilinmiyor (Eldeki verilerden hareketle tahmin edilemiyor).
Kan ve lenf sistemi hastalıkları
Yaygın olmayan: Hematolojik bulgularda düşüş (Anemi, lökopeni, trombositopeni).
6/11Bağışıklık sistemi hastalıkları
Çok seyrek: Anafilaksi
Psikiyatrik hastalıklar
Çok seyrek: Halüsinasyonlar, psikotik sendromlar, ajitasyon, konfüzyon
Sinir sistemi hastalıkları
Çok seyrek: Baş ağrısı, sersemlik, tremor, ataksi, dizartri, konvülsiyonlar, somnolans,
ensefalopati, koma
Yukarıdaki etkiler (Psikiyatrik ve sinir sistemi hastalıkları) genellikle geri dönüşümlüdür ve
özellikle renal yetmezliği olan ve önerilen dozun üzerinde doz alan veya diğer predispozan
faktörlere sahip hastalarda rapor edilmişlerdir (Bkz. Bölüm 4.4. özel kullanım uyarıları ve
önlemleri).
Vasküler hastalıklar
Yaygın: Flebit
Solunum, göğüs bozuklukları ve mediastinal hastalıklar
Çok seyrek: Dispne
Gastrointestinal hastalıklar
Yaygın: Bulantı, kusma,
Çok seyrek: Diyare, abdominal ağrı
Hepatobiliyer hastalıklar
Yaygın: Karaciğer ile ilişkili enzimlerde geçici artışlar
Çok seyrek: Bilirubinde geçici artışlar, hepatit, sarılık
Deri ve deri altı doku hastalıkları
Yaygın: Kaşıntı, ürtiker, döküntü (fotosensitivite dahil)
Çok seyrek: Anjiyoödem
Böbrek ve idrar yolu hastalıkları
Yaygın: Kan üre ve kreatininde yükselme
Kan üre ve kreatinin seviyelerinde hızlı artışlar pik plazma seviyeleri ve hastanın hidrasyon
durumu ile ilişkilidir. Bu etkiyi önlemek için ilaç intravenöz olarak uygulandığında bolus
enjeksiyon şeklinde verilmemeli, 1 saatlik periyot içinde infüzyon şeklinde uygulanmalıdır.
Çok seyrek: Akut renal yetmezlik, renal bozukluk, renal ağrı
Yeterli hidrasyon sağlanmalıdır. Renal bozukluk genellikle, hastanın rehidrasyonu, ilacın
dozunun azaltılması ya da ilacın bırakılması ile düzelmiştir. İstisnai olarak akut renal yetmezliğe
dönüştüğü gözlenmiştir.
Renal ağrı, renal yetmezlikle alakalı olabilir.
7/11Genel bozukluklar ve uygulama bölgesine ilişkin hastalıklar
Çok seyrek: Yorgunluk, ateş, lokal inflamatuvar reaksiyonlar
Cildin bozulmasına yol açan ciddi lokal inflamatuvar reaksiyonlar KLOVİREKS-L ekstraselüler
dokulara uygulandığında görülmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler
İntravenöz olarak asiklovirin yüksek dozda alınması ile serum kreatinin ve kan üre düzeylerinde
artma görülür ve böbrek yetmezliği gelişebilir. İntravenöz asiklovirin yüksek dozda alınması
konfüzyon, halüsinasyon, ajitasyon ve nöbetlerle seyreden nörolojik belirtilerle ortaya çıkabilir.
Tedavi
Toksisite belirtileri gösteren hasta yakın olarak izlenmelidir. Hemodiyaliz asiklovirin kandan
atılmasını önemli ölçüde artırır ve semptomatik doz aşımı durumunda tedavi göz önünde
bulundurulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Nükleozid ve nükleotid inhibitörleri
ATC kodu: J05AB01
Asiklovir Herpes simplex virüs (HSV) tip 1 ve 2, Varicella zoster virüs (VZV), Epstein Barr
virüs (EBV) ve Cytomegalovirus (CMV) dahil insan herpes virüslerine karşı in vitro ve in vivo
inhibitör etkisi olan sentetik bir pürin nükleozid analogudur. Asiklovir hücre kültüründe en
yüksek antiviral etkililiği HSV-1'e karşı gösterir, bunu (azalan bir etkinlik sırasıyla) HSV-2,
VZV, EBV ve CMV izler. Asiklovirin HSV-1, HSV-2, VZV, EBV ve CMV'ye karşı inhibitör
etkisi yüksek seçicilik gösterir. Enfekte olmamış ve normal hücrelerdeki timidin kinaz (TK)
enzimi asikloviri bir substrat olarak etkin bir şekilde kullanmaz. Bu nedenle asiklovirin memeli
konak hücrelerine karşı toksisitesi düşüktür; oysa HSV, VZV ve EBV'nin kodladığı TK
asikloviri bir nükleozid analogu olan asiklovir monofosfata çevirir ve daha sonra hücresel
enzimler bunu difosfat ve trifosfata dönüştürürler. Asiklovir trifosfat virüsün DNA polimerazını
etkileyerek virüs DNA'sına girer, zincirin sonlanmasını sağlayarak virüs DNA replikasyonunu
inhibe eder.
Ağır immün yetersizliği olanlarda uzun ve tekrarlayan asiklovir tedavisi, sürdürülen asiklovir
tedavisine yanıt vermeye duyarlılığı azalmış virüs suşlarının oluşmasına yol açabilir. Duyarlılığı
azalmış olan klinik izolatların çoğunda göreceli olarak viral TK yoktur, ancak bazı suşlarda viral
TK ve DNA polimerazın farklı olduğu da saptanmıştır. HSV izolatlarının in vitro asiklovire
maruz kalması da daha az duyarlı suşların oluşmasına sebep olabilir. HSV izolatlarının in vitro
duyarlılığı ile asiklovir tedavisine cevap arasındaki ilişki henüz açıklık kazanmamıştır.
8/11Tüm hastalar, özellikle aktif lezyonlar görülmeye başlandığında, virüsü yayma potansiyelinden
kaçınmalarını konusunda uyarılmalıdırlar.
5.2. Farmakokinetik özellikler
Emilim:
Yetişkinlerde 2.5 mg/kg, 5 mg/kg, veya 10 mg/kg'lık dozların 1 saatlik infüzyonundan sonra elde
edilen C maks değerleri sırasıyla 22.7 µmol (5.1 µg/ml), 43.6 µmol (9.8 µg/ml) ve 92 µmol
ss
(20.7 µg/ml)’dür. 7 saat sonra eşdeğer en düşük plazma düzeyleri (C min) sırasıyla 2.2 µmol
ss
(0.5 µg/ml), 3.1 µmol (0.7 µg/ml) ve 10.2 µmol (2.3 µg/ml),'dir. 1 yaşın üstündeki çocuklarda,
5mg/kg ve 10 mg/kg'lık dozlar yerine 250 mg/m2 ve 500 mg/m2'lik dozlar kullanıldığında elde
edilen ortalama en yüksek (C maks) ve en düşük (C min) değerleri benzerdir. 10 mg/kg'lık bir
ss ss
dozun 8 saatte bir, 1'er saatlik infüzyonlar halinde uygulandığı yenidoğanlarda (0-3 ay), C
ss
maks'ın 61.2 µmol (13.8 µg/ml) ve C min'de 10.1 µmol (2.3 µg/ml) olduğu görülmüştür. Her 8
ss
saatte bir 15 mg/kg’lık dozla tedavi edilen ayrı bir neonatal grubunda C 83.5 µmol
maks
(18.8 µg/ml) ve C 14.1 µmol (3.2 µg/ml) ile yaklaşık olarak dozla orantılı yükselmeler
min
gözlenmiştir.
Dağılım:
Beyin omurilik sıvısı (BOS) düzeyleri plazma düzeylerinin yaklaşık %50'sidir. Plazma
proteinlerine bağlanma göreceli olarak düşük (%9-%33 arası) olup, bu nedenle ilaç etkileşimleri
beklenmez.
Biyotransformasyon:
Veri yoktur.
Eliminasyon:
İntravenöz asiklovir ile yapılan çalışmalar erişkinlerde terminal plazma yarı ömrünün yaklaşık
2.9 saat olduğunu göstermektedir. İlacın çoğu değişime uğramadan böbreklerden atılır.
Asiklovirin böbrek klerensi, kreatinin klerensinden daha yüksektir; bu, ilacın böbrekler yolu ile
atılmasında glomerül filtrasyonuna ek olarak tübüler sekresyonun da katkıda bulunduğunu
gösterir. Asiklovirin tek önemli metaboliti olan 9-karboksimetoksi-metilguanin idrarda saptanan
ilacın %10-15'ini oluşturur. Asiklovir 1 g probenesidden bir saat sonra verildiğinde terminal yarı
ömrü ve plazma konsantrasyonu-zaman eğrisi altında kalan alan sırasıyla %18 ve %40 artar.
10 mg/kg'lık bir dozun 8 saatte bir, 1'er saatlik infüzyonlar halinde uygulandığı yenidoğanlarda
(0-3 ay), terminal plazma yarılanma ömrü 3.8 saat olarak belirlenmiştir.
Hastalardaki karakteristik özellikler
Yaşlılarda artan yaşla kreatinin klerensinde görülen azalmaya bağlı olarak total vücut klerensi
de düşer, ancak terminal plazma yarı ömründe çok az bir değişme olur. Kronik böbrek
yetersizliği olan hastalarda ortalama terminal yarı ömür 19.5 saat olarak saptanmıştır.
Hemodiyaliz sırasında ortalama asiklovir yarı ömrü 5.7 saattir. Plazma asiklovir düzeyleri diyaliz
sırasında %60 oranında düşmüştür.
9/115.3. Klinik öncesi güvenlilik verileri
Klinik çalışmalar
Kadın fertilitesi üzerine i.v. infüzyon veya oral formülasyonların etkisi hakkında bir bilgi
bulunmamaktadır. Sperm miktarı normal olan 20 erkek hastada yapılan çalışmada, 6 ay boyunca
her gün 1 g oral asiklovir uygulaması sonucu sperm miktarı, motilite veya morfolojisi üzerine
klinik olarak anlamlı bir etki görülmemiştir.
Klinik olmayan bilgiler
Mutajenite
In vivo ve in vitro mutajenite testelerinin geniş kapsamlı sonuçları, asiklovirin erkekte genetik bir
risk rolünün olmadığını göstermiştir.
Karsinojenite
Farelerde ve sıçanlardaki uzun süreli çalışmalarda karsinojenik olduğuna rastlanmamıştır.
Fertilite
Sıçanlarda ve köpeklerde tüm toksisiteyle ilişkili spermatojenez üzerine çoğunlukla geri
dönüşümlü advers etkiler, sadece yüksek asiklovirin sistemik dozlarında rapor edilmiştir.
Farelerde yapılan iki jenerasyon çalışması fertilite üzerine oral olarak alınan asiklovirin herhangi
bir etkisini ortaya koymamıştır.
Teratojenite
Uluslararası olarak kabul edilen standart testlerinde asiklovirin sistemik uygulanması farelerde,
sıçanlarda veya tavşanlarda teratojenik veya embriyotoksik etkilere neden olmamıştır.
Sıçanlarda yapılan standart olmayan bir çalışmada, fötal anormallikler gözlemiştir fakat sadece
yüksek subkütanöz dozları takiben maternal toksisite meydana gelmiştir. Bu bulguların klinik
kanıtları kesin değildir.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit.
6.2. Geçimsizlikler
Rapor edilmemiştir.
6.3. Raf ömrü
24 ay.
6.4. Saklamaya yönelik özel uyarılar
25 °C’nin altındaki oda sıcaklığında ve ışıktan koruyarak saklanmalıdır.
6.5. Ambalajın niteliği ve içeriği
Lastik tıpalı, alüminyum başlıklı, renksiz cam flakonlar içinde beyaz liyofilize kütle.
10/116.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
Sulandırma
Uygulama anında flakon içindeki aktif madde 10 ml enjeksiyonluk su ile sulandırılır (25 mg/ml
asiklovir) ve iyice çalkalanır. Hesaplanan doz miktarı flakondan çekilerek 1 saatte verilecek
parenteral solüsyon içine ilave edilir. İnfüzyon konsantrasyonu ortalama 7 mg/ml veya daha az
olmalıdır. Daha yüksek oranda bir konsantrasyon (örneğin 10 mg/ml) sıvının damar dışına
sızması halinde flebit veya enflamasyona neden olabilir. Piyasada bulunan standart elektrolit ve
glukoz solüsyonları intravenöz uygulamalar için kullanılabilir. Uygulamalarda biyolojik veya
kolloidal sıvılar (kan preparatları, protein solüsyonları gibi) kullanılmamalıdır.
KLOVİREKS-L sulandırıldıktan sonra hemen uygulanacağı parenteral sıvıya katılmalı;
flakondaki kullanılmayan miktar atılmalıdır.
7. RUHSAT SAHİBİ
Mustafa Nevzat İlaç Sanayii A.Ş.
Prof. Dr. Bülent Tarcan Sok., Pak İş Merkezi No: 5/1
34349 Gayrettepe, İstanbul
Tel: 0212 337 38 00
8. RUHSAT NUMARASI
162/32
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 26.10.1992
Ruhsat yenileme tarihi: 15.04.2010
10. KÜB’ÜN YENİLENME TARİHİ
11/11