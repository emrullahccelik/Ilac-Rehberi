KISA ÜRÜN BİLGİSİ
1. BEŞERİ TIBBİ ÜRÜNÜN ADI
UROMITEXAN® 400 mg/4 mL IV enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her mL’de100 mg mesna (sodyum 2-merkapto-etansülfonat) içerir. Her ampul 4 mL (400 mg)
mesna içerir.
Yardımcı maddeler:
Sodyum edetat ..............................0,250 mg/mL
Sodyum hidroksit .........................pH ayarlaması için yeterli miktarda ( 0,8 – 5.6 mg/mL)
Yardımcı maddeler için Bölüm 6.1’e bakınız.
3. FARMASÖTİK FORM
İntravenöz (İV) enjeksiyon için çözelti.
Beyaz kırma çizgili renksiz ampuller içerisinde berrak ve renksiz çözelti.
4. KLİNİK ÖZELLİKLER
4.1 Terapötik endikasyonlar
Ürotoksik olduğu düşünülen dozlarda, ifosfamid ve siklofosfamid ile tedavi edilen hastalarda
hemorajik sistit, mikrohematüri ve makrohematüri dahil ürotelyal toksisitenin önlenmesinde
endikedir.
4.2 Pozoloji ve uygulama şekli
Pozoloji / Uygulama sıklığı ve süresi:
Hastayı oksazafosforinin ürotoksik etkilerinden koruyabilmek için yeterli miktarda
UROMITEXAN verilmelidir.
UROMITEXAN tedavisinin süresi, oksazafosforin tedavisinin süresine ek olarak
oksazafosforin metabolitlerinin idrar konsantrasyonunun toksik olmayan seviyelere düşmesi
için geçen süreye eşit olmalıdır. Bu düşüş genellikle oksazafosforin tedavisinin bitiminden 8-
12 saat sonra ortaya çıkar ancak oksazafosforin zamanlamasına bağlı olarak değişebilir. İdrar
çıkışı 100 mL/saatte tutulmalıdır (oksazafosforin tedavisi için gerektiği gibi) ve tedavi
süresince idrar, hematüri ve proteinüri açısından izlenmelidir.
Parenteral ilaç ürünleri, uygulamadan önce partikül madde ve renk değişikliği açısından
görsel olarak incelenmelidir.
Rengi bozulmuş, bulanık veya görünür partikül madde içeren çözeltiler kullanılmamalıdır.
1İfosfamid veya siklofosfamidin İV bolus olarak kullanıldığı durumlarda: UROMITEXAN,
ağırlığa karşılık ağırlık esasına dayanarak (ağ./ağ.) aynı anda uygulanan oksazafosforinin
%20’si oranında 15-30 dakikada intravenöz enjeksiyon yoluyla verilir. 4 ve 8 saat sonra aynı
doz tekrarlanır. Toplam doz, oksazafosforin dozunun %60’ıdır (ağ./ağ.). Sitotoksik ajanların
kullanıldığı her durumda bu tekrarlanır.
Örnek dozaj programı:
0 saat 4 saat 8 saat
Siklofosfamid/İfosfamid 2 g - -
UROMITEXAN 400 mg 400 mg 400 mg
Gerekirse doz, üçer saatlik aralarla (0, 3, 6 ve 9 saat) dört kez verilen
oksazafosforin dozunun %40’ına kadar yükseltilebilir. (Toplam doz =
oksazafosforin dozunun %160’ı (ağ./ağ.)). Bu daha yüksek doz çocuklarda,
önceki oksazafosforin veya pelvik radyasyon tedavisi nedeniyle ürotelyumu
hasar görmüş olabilecek hastalarda veya standart doz ile yeterince korunmayan
hastalarda önerilir.
Örnek dozaj programı:
0 saat 3 saat 6 saat 9 saat
Siklofosfamid/İfosfamid 2 g - -
UROMITEXAN 800 mg 800 mg 800 mg 800 mg
Siklofosfamid oral olarak kullanıldığında: Siklofosfamid i.v. olarak kullanılmış gibi aynı doz
geçerlidir.
İfosfamid 24 saatlik infüzyon olarak kullanıldığında: UROMITEXAN, eşzamanlı bir infüzyon
olarak kullanılabilir. Başlangıç dozu olarak toplam ifosfamid dozunun %20’si (ağ./ağ.) İ.V.
bolus olarak, ardından 24 saat boyunca %100 (ağ./ağ.) ifosfamid infüzyonu, sonrasında
ifosfamid dozunun %60’ı (ağ./ağ.) ile tekrar 12 saat infüzyon uygulanmalıdır. Toplam
UROMITEXAN dozu = ifosfamid dozunun %180’i olmalıdır.
Örnek dozaj programı:
0 saat 0-24 saat 24 28 saat 32 saat 36 saat
saat
İfosfamid - 5 g/m² - - - -
infüzyon
UROMITE 1 g/m ² 5 g/m²  3g/m² infüzyon ➔
XAN İV infüzyon
1 g/m² 1 g/m² 1 g/m²
İV İV İV
İfosfamid uzun süreli infüzyon olarak kullanıldığında: İfosfamid infüzyonu başladığında 24
saatlik ifosfamid dozunun ilk %20’si (ağ./ağ.) İ.V. bolus olarak verilir. Daha sonra her 24
saatlik ifosfamid infüzyonu, eşzamanlı 24 saatlik bir UROMITEXAN infüzyonu (%100
ağ./ağ.) ile birlikte verilir. Fosfamid-UROMITEXAN infüzyonu bittiğinde 12 saatlik
2UROMITEXAN infüzyonu (son 24 saatlik ifosfamid dozunun %60’ı (ağ./ağ.)),
başlatılmalıdır.
Örnek dozaj programı:
Gün 1 Gün 2 Gün 3 Gün 4
0 saat 0-24 0-24 saat 0-24 saat 24 4 saat 8 saat 12 saat
saat saat
İfosfamid - 2 g/m² 2 g/m² 2 g/m² - - - -
infüzyon infüzyon infüzyon
UROMITE 0,4g/m² 2 g/m² 2 g/m² 2 g/m²  1,2 g/m² infüzyon ➔
XAN iv infüzyon infüzyon infüzyon
0,4 0,4 0,4 g/m²
g/m² iv g/m² iv iv
Son 12 saatlik UROMITEXAN infüzyonu, uzun süreli veya 24 saatlik ifosfamid
infüzyonundan sonra 28, 32 ve 36. saatlerde, her biri ifosfamid dozunun %20’sini (ağ./ağ.)
içeren boluslarla veya oral mesna ile değiştirilebilir.
UROMITEXAN, ifosfamid ile aynı infüzyon torbasında karıştırılabilir.
Uygulama şekli:
Yukarıda belirtildiği şekilde bolus enjeksiyon veya devamlı infüzyonla uygulanır.
Özel popülasyonlara ilişkin ek bilgiler:
Böbrek /karaciğer yetmezliği:
Genel olarak yaşlı popülasyonda oksazafosforin doz seçimi, karaciğer ve böbrek işlevlerinin
erişkinlere göre daha fazla bozulması nedeniyle dikkatli yapılmasına rağmen UROMITEXAN
dozunun, oksazafosforin dozuna oranı değiştirilmemelidir.
Pediyatrik popülasyon:
Çocuklar genellikle yetişkinlerden daha sık idrar çıkarırlar ve bu nedenle dozlar arasındaki
aralığı kısaltmak ve/veya bireysel doz sayısını artırmak gerekebilir.
Geriyatrik popülasyon:
Spesifik bilgi mevcut değildir. Klinik araştırmalar 65 yaş üstü hastaları içermektedir ve bu yaş
grubuna özgü herhangi bir yan etki bildirilmemiştir.
4.3 Kontrendikasyonlar
İlacın etkin maddesi mesnaya, ve/veya Bölüm 6.1'de belirtilen yardımcı maddelerden
herhangi birine aşırı duyarlığı olanlarda kullanılmamalıdır.
4.4 Özel kullanım uyarıları ve önlemleri
Aşırıduyarlılık
UROMITEXAN’ın bir üroprotektan olarak uygulanmasının ardından UROMITEXAN’a karşı
aşırıduyarlılık reaksiyonları bildirilmiştir. Bunlara çeşitli deri ve derialtı doku semptomları
dahildir (bkz. Bölüm 4.8).
Ayrıca şiddetli büllöz ve ülseratif deri ve mukozal reaksiyon vakaları bildirilmiştir.
3Bazı durumlarda deri reaksiyonlarına ateş, kardiyovasküler semptomlar, pulmoner
semptomlar, hematolojik anormallikler, bulantı, kusma, ekstremitelerde ağrı, artralji, miyalji,
halsizlik ve konjonktivit gibi bir veya daha fazla semptom eşlik etmiştir (bkz. Bölüm 4.8).
Bazı reaksiyonlar anafilaksi şeklinde görülmüştür.
Örneğin ateşe hipotansiyon eşlik etmiştir fakat ayrıca herhangi bir deri semptomu
bildirilmemiştir.
Reaksiyon öyküsü olan bazı hastalar, gecikmiş tipte deri testinde pozitif yanıt göstermiştir.
Diğer yandan, negatif gecikmiş reaksiyon, mesnaya karşı aşırıduyarlılığı dışlamaz.
Hastalarda, önceki mesna maruziyeti veya aşırıduyarlılık reaksiyonları öyküsünün olup
olmadığı fark etmeksizin, pozitif akut tip deri testi reaksiyonları meydana gelmiştir ve bu
durum test için kullanılan mesna çözeltisinin konsantrasyonu ile ilişkili olabilir.
Reçete yazanlar aşağıdakilerin bilincinde olmalıdır:
- Hem ciddi sistemik otoimmün hastalığı hem de maligniteyi tedavi etme amaçlı
rejimlerde mesna kullanımı ile şiddetli ve ayrıca minör reaksiyonlar bildirilmiştir ve
herhangi bir aşırıduyarlılık reaksiyonunda mesnadan şüphelenilmelidir,
- Bu reaksiyonlar ilk maruziyette veya birkaç ay sonra ortaya çıkabilir ve bazı
durumlarda hayati tehlike oluşturabilir,
- Reaksiyonların ortaya çıkması ve ciddiyetinin, uygulanan doza göre değişiklik
gösterdiği izlenimi söz konusu olmuş, sonraki maruziyetleri takiben aralıkların daha
kısa olduğu görülmüştür,
- Mesnaya karşı aşırıduyarlılık reaksiyonlarının, sepsisin klinik tablosuna benzediği
görülmüştür, otoimmün hastalığı olan hastalarda ise altta yatan hastalığın
alevlenmesine benzemiştir.
Tiyol bileşikleri:
UROMITEXAN bir tiyol bileşiği, yani sülfidril (SH) grubu içeren organik bir bileşiktir. Tiyol
bileşikleri, advers reaksiyon profillerinde bazı benzerlikler göstermekte olup ciddi cilt
reaksiyonlarını tetikleme potansiyeli de buna dahildir. Tiyol bileşiği olan ilaç örnekleri
arasında amifostin, penisilamin ve kaptopril bulunur.
Böyle bir ilaca advers reaksiyon gösteren hastaların, başka bir tiyol bileşiğine karşı herhangi
bir reaksiyon veya benzer reaksiyonlar gösterme açısından yüksek risk altında olup olmadığı
açık değildir. Bununla birlikte, bu tür hastalarda başka bir tiyol bileşiğinin müteakip kullanımı
planlandığında, riskte artış olasılığı göz önünde bulundurulmalıdır.
ÖNLEMLER
UROMITEXAN tüm hastalarda hemorajik sistiti önlemez. Bu durum göz önünde
bulundurularak hasta izlenmelidir.
Oksazafosforin tedavisi için gerektiği gibi, yeterli idrar çıkışı mutlaka sağlanmalıdır.
4Sodyum içeriği
UROMITEXAN, 400 mg mesna başına yaklaşık 59 mg sodyum içerir. Bu durum, kontrollü
sodyum diyetinde olan hastalar için göz önünde bulundurulmalıdır.
Laboratuvar testleriyle etkileşimler
UROMITEXAN tedavisi, keton cisimleri için nitroprussid sodyum bazlı idrar testlerinde
(daldırma çubuğu testleri dahil) yalancı pozitif reaksiyonlara neden olabilir. Yalancı pozitif
sonuç (solan kiraz kırmızısı renk) ile gerçek bir pozitif sonuç (yoğunlaşan kırmızı-mor renk)
arasında ayrım yapmak için buzlu asetik asit ilavesi kullanılabilir.
UROMITEXAN tedavisi, Tillman reaktifi bazlı, idrarda askorbik asit tarama testlerinde
yalancı pozitif reaksiyonlara neden olabilir.
Sağlıklı gönüllülerde yapılan farmakokinetik çalışmalarında, mesna dozundan 24 saat sonra
alınan örneklerde serum kreatin fosfokinaz (CPK) değerleri, doz öncesi alınan örneklere göre
daha düşük olmuştur. Mevcut veriler bu fenomenin nedenini belirlemek için yetersiz olmakla
birlikte, tiyol (örn., N-asetilsistein) bağımlı enzimatik CPK testleri ile önemli bir etkileşimi
gösterdiği düşünülebilir.
Farmakokinetik çalışmalarda gözlemlenen laboratuvar testi anormallikleri hakkında bilgi için
ayrıca Bölüm 4.8’e bakınız.
4.5 Diğer tıbbi ürünler ile etkileşimler ve diğer etkileşim şekilleri
Oksazafosforinlerin sistemik etkileri UROMITEXAN tarafından etkilenmez. Klinik
çalışmalarda aşırı dozda alınan UROMITEXAN’ın oksazafosforinlerin akut toksisitesini,
subakut toksisitesini, lökotoksik etkisini ve immünupresif etkisini azaltmadığı gösterilmiştir.
İfosfamid ve siklofosfamid kullanımı ile yapılan hayvan çalışmalarında UROMITEXAN’ın,
farklı tümörlerde antineoplastik etkinlikle bir etkileşimi olmadığı gösterilmiştir.
UROMITEXAN aynı zamanda diğer sitostatiklerin (doksorubisin, BCNU, metotreksat,
vinkristin vb) antineoplastik etkinliğini etkilememekte, dijital glikozitler gibi diğer ilaçların
terapötik etkinliğini de değiştirmemektedir.
Yiyecekler, UROMITEXAN’ın emilimini ve idrarla atılımını etkilemez.
4.6 Gebelik ve laktasyon
Genel tavsiye:
Gebelik Kategorisi: B
UROMITEXAN, oksazafosforinler ile sitostatik tedavi sırasında detoksifiyan olarak
kullanıldığından gebelik ve laktasyon sırasında kullanımı, bu tip sitostatik tedavi için genel
kriterlere tabidir.
Çocuk doğurma potansiyeli bulunan kadınlar / doğum kontrolü (kontrasepsiyon)
UROMİTEXAN'nın doğum kontrol yöntemlerini etkilediğine ilişkin veri bulunmamaktadır.
Gebelik dönemi
Mesna'nın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalımalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
5Bölüm 5.3). Hayvan çalışmaları, mesnanın embriyotoksik veya teratojenik etkilerine dair
hiçbir kanıt göstermemiştir. İnsanlara yönelik potansiyel risk bilinmemektedir.
Doktorlar, UROMITEXAN reçete etmeden önce her bir spesifik hasta için potansiyel riskleri
ve faydaları dikkatlice düşünmelidir. Gebelik, sitostatik tedavi için kontrendikedir ve sonuç
olarak bu koşullar altında UROMITEXAN’ın kullanılması uygun değildir. Bir hasta gebelik
sırasında oksazafosforin tedavisi görüyorsa, bu hastaya UROMITEXAN uygulanmalıdır.
Laktasyon dönemi
Tedavi esnasında emzirilmemelidir.
Mesna'nın emziren kadınlarda kullanımına ilişkin yeterli veri mevcut değildir. Doktorlar,
UROMITEXAN reçete etmeden önce her bir spesifik hasta için potansiyel riskleri ve
faydaları dikkatlice düşünmelidir. Emzirme, sitostatik tedavi için kontrendikedir ve sonuç
olarak bu koşullar altında UROMITEXAN’ın kullanılması muhtemel değildir.
Üreme yeteneği / Fertilite
Üreme yeteneği / fertilite üzerindeki etkisi bilinmemektedir.
4.7 Araç ve makine kullanımı üzerindeki etkiler
UROMITEXAN ile tedavi gören hastalar, araç veya makine kullanma yeteneğini
etkileyebilecek istenmeyen etkiler (örn., senkop, baş dönmesini içeren sersemlik hali,
uyuşukluk/uyuklama hali, ve bulanık görme dahil) yaşayabilir. Araç veya makine kullanma
kararı kişi bazında verilmelidir.
4.8 İstenmeyen etkiler
Mesna kullanımıyla ilişkili en sık görülen advers reaksiyonlar (> %10) şunlardır: baş ağrısı,
infüzyon yeri reaksiyonları, karın ağrısı/kolik, baş dönmesi, uyuşukluk/uyuklama hali, ateş,
döküntü, ishal, mide bulantısı, flushing ve grip benzeri hastalık.
Mesna kullanımıyla ilişkili en şiddetli yan etkiler şunlardır: büllöz deri reaksiyonları,
anafilaksi ve eozinofili ve sistemik semptomlarla birlikte ilaç döküntüsü (DRESS).
Mesna, oksazafosforinler veya oksazafosforin içeren kombinasyon kemoterapisi ile eşzamanlı
olarak kullanıldığından, mesnaya bağlı gelişebilecek advers reaksiyonları, eşzamanlı
uygulanan sitotoksik ajanların neden olduğu reaksiyonlardan ayırt etmek genellikle zordur.
İstenmeyen etkiler aşağıda sistem organ sınıfına (MedDRA) göre listelenmiştir. Sıklıklar su
şekilde tanımlanmıştır: Çok yaygın (≥1/10), yaygın (≥1/100 - <1/10), yaygın olmayan
(≥1/1.000 - <1/100), seyrek (≥1/10.000 - <1/1.000), çok seyrek (<1/10.000), bilinmiyor
(pazarlama sonrası deneyimde bildirilen advers reaksiyonlar)
6Sistem Organ Sınıfı (SOC) Advers Reaksiyon Sıklık
Kan ve lenfatik sistemi Lenfadenopati Yaygın
hastalıkları
Bağışıklık sistemi hastalıkları Anafilaksi Bilinmiyor
Aşırıduyarlılık Bilinmiyor
Metabolizma ve beslenme İştah azalması Yaygın
hastalıkları
Dehidratasyon hissi Yaygın
Psikiyatrik hastalıklar İnsomnia Yaygın
Kâbus Yaygın
Sinir sistemi hastalıkları Baş ağrısı Çok yaygın
Sersemlik hali Çok yaygın
Uyuşukluk/uyuklama hali Çok yaygın
Baş dönmesini içeren sersemlik hali Yaygın
Parestezi Yaygın
Hiperestezi Yaygın
Senkop Yaygın
Hipoestezi Yaygın
Dikkat bozukluğu Yaygın
Göz hastalıkları Konjonktivit Yaygın
Fotofobi Yaygın
Bulanık görme Yaygın
Kardiyak hastalıklar Palpitasyon Yaygın
Taşikardi Bilinmiyor
Vasküler hastalıklar Flushing (Boyun ve yüzde, Çok yaygın
omuzların üst bölümünde
kızarıklık)
Bilinmiyor
Hipotansiyon
7Sistem Organ Sınıfı (SOC) Advers Reaksiyon Sıklık
Solunum, göğüs bozuklukları ve Nazal konjesyon Yaygın
mediastinal hastalıklar
Öksürük Yaygın
Plöritik ağrı Yaygın
Ağız kuruluğu Yaygın
Bronkospazm Yaygın
Dispne Yaygın
Laringeal rahatsızlık hissi Yaygın
Epistaksis Yaygın
Solunum güçlüğü Bilinmiyor
Hipoksi Bilinmiyor
Gastrointestinal hastalıklar Karın ağrısı/kolik Çok yaygın
Mide bulantısı Çok yaygın
İshal Çok yaygın
Mukozal irritasyon1 Yaygın
Şişkinlik Yaygın
Kusma Yaygın
Yanma (substernal / epigastrik) Yaygın
Kabızlık
Dişeti kanaması Yaygın
Yaygın
Hepatobiliyer hastalıklar Transaminazlarda artış Yaygın
Deri ve deri altı doku hastalıkları Döküntü2 Çok yaygın
Kaşıntı Yaygın
Hiperhidroz Yaygın
Eritema multiforme Bilinmiyor
İlaç döküntüsü3 Bilinmiyor
Ülserasyonlar ve/veya
Bilinmiyor
büller/blister4
Anjiyoödem Bilinmiyor
Ürtiker Bilinmiyor
Yanma hissi Bilinmiyor
Eritem Bilinmiyor
8Sistem Organ Sınıfı (SOC) Advers Reaksiyon Sıklık
Kas-iskelet bozuklukları, bağ Artralji Yaygın
doku ve kemik hastalıkları
Sırt ağrısı Yaygın
Miyalji Yaygın
Ekstremitede ağrı Yaygın
Çene ağrısı Yaygın
Böbrek ve idrar yolu hastalıkları Dizüri Yaygın
Akut böbrek yetmezliği Bilinmiyor
Genel bozukluklar ve uygulama İnfüzyon yeri reaksiyonları Çok yaygın
bölgesine ilişkin hastalıklar
- İnfüzyon yerinde kaşıntı Çok yaygın
- İnfüzyon yerinde döküntü Çok yaygın
- İnfüzyon yerinde ağrı Yaygın
- İnfüzyon yerinde eritem Yaygın
- İnfüzyon yerinde ürtiker Yaygın
- İnfüzyon yerinde şişlik Yaygın
Ateş Çok yaygın
Grip benzeri hastalık Çok yaygın
Rigor Yaygın
Yorgunluk Yaygın
Göğüs ağrısı Yaygın
Halsizlik Yaygın
Yüzde ödem Bilinmiyor
Periferik ödem Bilinmiyor
Asteni Bilinmiyor
Araştırmalar Aktive parsiyel tromboplastin Bilinmiyor
zamanında uzama
1Oral, rektal
2Kaşıntılı olmayan, kaşıntılı, eritem/eritematöz, egzamatöz, papüler ve/veya maküler
döküntüler dahil.
3Eozinofili ve sistemik semptomlarla birlikte
4Mukokutanöz, mukozal, oral, vulvovajinal, anorektal
9• İstenmeyen etki başlangıç zamanı ve yeniden maruziyet ile deneyim
Bu çalışmalarda, advers reaksiyonları bazı gönüllüler mesnaya ilk maruz kaldıklarında,
bazıları ise ikinci veya üçüncü maruziyetten sonra deneyimlemişlerdir. Genel olarak, bir
gönüllünün yaşadığı semptomların tam spektrumu, birkaç saatlik bir süre içinde gelişmiştir.
Bazı gönüllüler, ilk advers reaksiyondan sonra başka reaksiyon yaşamazken bazıları
tekrarlanan dozlama sonrasında advers reaksiyonlarda alevlenme yaşamıştır.
• İnfüzyon yeri reaksiyonları
Lokal kutanöz infüzyon yeri reaksiyonları yaşayan bazı gönüllülerde mesnaya sonraki
maruziyet, diğer bölgelerde kutanöz bir advers reaksiyon ile sonuçlanmıştır.
• Kutanöz/mukozal reaksiyonlar
Gerek intravenöz gerekse oral mesnadan sonra kutanöz ve mukozal reaksiyonların meydana
geldiği bildirilmiştir. Bu reaksiyonlar arasında döküntüler, kaşıntı, flushing, mukozal
irritasyon, plöritik ağrı ve konjonktivit yer almıştır. Herhangi bir advers reaksiyon yaşayan
gönüllülerin yaklaşık dörtte biri, dispne, ateş, baş ağrısı, gastrointestinal semptomlar,
uyuklama hali, halsizlik, miyalji ve grip benzeri semptomları içeren diğer advers
semptomlarla birlikte kutanöz/mukozal reaksiyonlar deneyimlemiştir.
• Gastrointestinal reaksiyonlar
Sağlıklı gönüllülerde bildirilen gastrointestinal reaksiyonlar bulantı, kusma, ishal, karın
ağrısı/kolik, epigastrik ağrı/yanma, kabızlık ve şişkinliği içerir ve intravenöz ve oral mesna
uygulamasından sonra meydana geldiği bildirilmiştir.
• Lenfosit sayıları üzerinde in-vivo etki
Sağlıklı gönüllülerde yapılan farmakokinetik çalışmalarda, tek doz mesna uygulaması yaygın
olarak lenfosit sayısında hızlı (24 saat içinde) ve bazı durumlarda belirgin azalma ile
ilişkilendirilmiştir ve genellikle uygulamadan sonraki 1 hafta içinde geri dönüşlü olmuştur.
Birkaç gün boyunca tekrarlanan dozlama ile yapılan çalışmalardan elde edilen veriler, bu
koşullar altında lenfosit sayısı değişikliklerinin sürecini karakterize etmek için yetersizdir.
• Serum fosfor seviyeleri üzerinde in-vivo etki
Sağlıklı gönüllülerde yapılan farmakokinetik çalışmalarında, mesnanın tek veya birden fazla
günde uygulanması bazı durumlarda serum fosfor konsantrasyonunda orta dereceli geçici
artışlarla ilişkilendirilmiştir.
Laboratuar sonuçları yorumlanırken bu fenomen göz önünde bulundurulmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Kazaen gerçekleşen doz aşımlarının raporları ve sağlıklı gönüllülerde yapılan bir yüksek doz
tolerabilite çalışmasından elde edilen gözlemler, yetişkinlerde yaklaşık 4 g ila 7 g mesna
aralığındaki tek dozların bulantı, kusma, karın ağrısı/kolik, ishal, baş ağrısı, yorgunluk,
10ekstremite ve eklem ağrıları, döküntü, flushing, hipotansiyon, bradikardi, taşikardi, parestezi,
ateş ve bronkospazm gibi semptomlara neden olabileceğini göstermiştir.
Yalnızca daha düşük dozlar veya yalnızca hidrasyon tedavisi alan hastalarla
karşılaştırıldığında, intravenöz olarak günde kg başına ≥80 mg mesna alan oksazafosforin ile
tedavi edilen hastalarda bulantı, kusma ve diyare oranında belirgin bir artış bulunmuştur.
UROMITEXAN için spesifik bir antidot bilinmemektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grubu: Antineoplastik tedavide kullanılan detoksifiyan ilaçlar
ATC kodu: V03AF
Mesna bir antidottur ve oksazafosforin sitostatiklerinin kullanıldığı agresif kanser
kemoterapisi ile ilişkili ürotoksik yan etkileri güvenilir bir şekilde önleme imkanı sunar.
Kapsamlı ve geniş ölçekli farmakolojik ve toksikolojik araştırmalar, mesnanın kendisine özgü
farmakodinamiği olmadığını ve düşük toksisiteye sahip olduğunu göstermiştir. Sistemik
olarak uygulanan mesnanın farmakolojik ve toksikolojik etkisinin olmaması ve efferent idrar
yolu ve mesanedeki mükemmel detoks etkisi, farmakokinetiğinin doğasından
kaynaklanmaktadır.
5.2 Farmakokinetik özellikler
Genel özellikler:
Emilim:
Uygulanabilir değildir. UROMITEXAN ampul intravenöz yoldan kullanılır.
Dağılım:
Mesna, dokulara dağılmaz; uygulama sonrası, oto-oksidasyonla kolayca ve hızla majör
metaboliti olan mesna-disülfit’e (dimesna) dönüşür. Dimesna intravasküler kompartmanda
kalır ve hızla böbreklere taşınır. Böbrek tübüllerinin epitelinde serbest tiyol bileşiklerine
(mesna) indirgenerek idrarda toksik oksazafosforin metabolitleriyle kimyasal olarak
reaksiyona girer.
Biyotransformasyon:
İntravenöz dozun yaklaşık %30’u idrarda serbest tiyol (mesna) olarak biyoyararlanıma açıktır.
Eliminasyon:
Eliminasyon (neredeyse tamamen renaldir) uygulamadan hemen sonra başlar. Atılım, tek bir
dozdan sonraki ilk 4 saat içinde serbest tiyol (mesna) ve daha sonra neredeyse sadece disülfür
(dimesna) şeklindedir. Renal eliminasyon yaklaşık 8 saat sonra hemen hemen tamdır.
Doğrusallık/Doğrusal olmayan durum:
Uygulanabilir değildir.
5.3 Klinik öncesi güvenlilik verileri
İlgili bir veri bulunmamaktadır.
116. FARMASÖTİK ÖZELLİKLERİ
6.1 Yardımcı maddelerin listesi
Sodyum edetat.
Sodyum hidroksit.
Enjeksiyonluk su.
6.2 Geçimsizlikler
Mesna platin türevleriyle (örn., Sisplatin, karboplatin ve nitrojen mustard) geçimsizdir ve aynı
infüzyon çözeltisinde karıştırılmamalıdır.
Mesna ve epirubisinin karıştırılması, epirubisinin inaktivasyonuna yol açar ve bundan
kaçınılmalıdır.
6.3 Raf ömrü
60 ay
6.4 Saklamaya yönelik özel tedbirler
30oC’nin altındaki oda sıcaklığında saklanmalıdır.
6.5 Ambalajın niteliği ve içeriği
Her kutusunda 15 ampul içerir.
Birinci sınıf hidrolitik, beyaz kırma çizgili, 5 mL’lik renksiz DIN B 5 ampuller.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller ‘Tıbbi atıkların kontrolü yönetmeliği’ ve
‘Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Baxter Turkey Renal Hizmetler A.Ş.
Sarıyer / İstanbul
8. RUHSAT NUMARASI
2021/125
9. İLK RUHSAT TARİHİ / RUHSAT YENİLEME TARİHİ
20.04.2021
10. KÜB’ÜN YENİLENME TARİHİ
12