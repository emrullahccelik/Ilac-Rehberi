KISA ÜRÜN BİLGİSİ
1.BEŞERİ TIBBİ ÜRÜNÜN ADI
İNGLEX 120 mg film kaplı tablet
2. KALİTATİF VE KANTİFATİF BİLEŞİM
Her bir film kaplı tablet,
Etkin madde:
Nateglinid 120 mg
Yardımcı maddeler:
Laktoz monohidrat (sığır sütü kaynaklı) 267,33 mg
Yardımcı maddeler için, 6.1'e bakınız.
3. FARMASÖTİK FORM
Film kaplı tablet.
Konvansiyonel dozaj formunda, hızlı salım yapan, oblong, yazısız, bikonveks, sarı renkte
tabletlerdir.
4. KLİNİK ÖZELLİKLER
4.1. Terapötik endikasyonlar
İNGLEX, tip 2 diyabetik hastalarda tek başına metforminin maksimum tolere edilebilen dozları ile
regüle edilemeyen hastalarda, metformin ile kombinasyon tedavisi şeklinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Nateglinid öğünlerden önce 1 ila 30 dakika içinde alınmalıdır (genellikle kahvaltı, öğle yemeği ve
akşam yemeği).
Nateglinid dozu, hastanın gereksinimleri doğrultusunda hekim tarafından belirlenmelidir.
Önerilen başlangıç dozu, özellikle HbAlc hedef değerlere yakın olan hastalarda, günde üç kez ana
yemeklerden 1-30 dakika önce 60 mg’dır. Bu doz ile yeterli kan şekeri kontrolü sağlanamazsa
günde üç kez 120 mg doza çıkılabilir.
İlacın dozu, glukozile hemoglobin (HbA ) ölçüm sonuçlarına göre ayarlanmalıdır. Yemek
ıc
zamanındaki, İNGLEX’in başlıca terapötik etkisi HbA düzeylerine katkıda bulunan kan şekeri
ıc
yükselmesini azaltmak, olduğundan bu ilaca alınan terapötik cevap, yemekten sonraki 1-2 saat
içerisinde yapılacak ölçümlerle de izlenebilir.
Nateglinid maksimum dozu günde üç kez ana yemeklerden önce alınan 180 mg’dır.
1 / 11Uygulama şekli:
İNGLEX, yemeklerden önce alınmalıdır. Genellikle yemekten hemen (1 dakika) önce alınır ama
yemekten önceki yarım saat içerisinde alınması da mümkündür.
Özel popülasyonlara ilişkin ek bilgiler:
Böbrek yetmezliği:
Hafif ila orta dereceli böbrek yetmezliği olan hastalarda herhangi bir doz ayarlanması gerekli
değildir. Diyaliz hastalarında nateglinidin C değerinde %49’luk bir azalma olmakla birlikte
maks
orta ila şiddetli böbrek yetmezliği (kreatinin klerensi 15-50 ml/dk) olan diyabetik hastalarda
sistemik yararlanımı ve yarılanma ömrü, hemodiyaliz gerektiren böbrek hastalarında, sağlıklı
gönüllüler ile benzer bulunmuştur. Bu popülasyonda güvenlilik tehlikeye girmemekle birlikte,
düşük C değeri göz önünde bulundurulduğunda doz ayarlaması gerekli olabilir (bkz.Bölüm
maks
5.2).
Karaciğer yetmezliği:
Hafif ila orta dereceli karaciğer yetmezliği olan hastalarda herhangi bir doz ayarlanması gerekli
değildir. Şiddetli karaciğer yetmezliği olan hastalar çalışılmamış olduğundan nateglinid bu grupta
kontrendikedir. (bkz.Bölüm 5.2).
Pediyatrik popülasyon:
İNGLEX’in 18 yaşın altındaki hastalarda kullanımına ilişkin veri bulunmamaktadır ve bu nedenle
bu yaş grubunda kullanımı önerilmemektedir (bkz. Bölüm 5.2).
Geriyatrik popülasyon:
75 yaş üzeri hastalarda klinik deneyim sınırlıdır (bkz.Bölüm 5.2).
Diğer:
Güçten düşen ya da beslenme yetersizliği olan hastalarda başlangıç ve idame dozajının konservatif
olması ve hipoglisemik reaksiyonları önlemek için dikkatli titre edilmesi gereklidir.
4.3. Kontrendikasyonlar
İNGLEX, aşağıdaki hastalarda kontrendikedir:
 Etkin maddeye ya da yardımcı maddelerinden herhangi birine karşı aşırı duyarlılığı olanlar,
 Tip 1 diabetes mellitusta, (C-peptid negatif)
 Komanın eşlik ettiği veya etmediği diyabetik ketoasidoz
 Şiddetli karaciğer bozukluğu
 Gebeler ve bebeğini emziren anneler (bkz.Bölüm 4.6)
4.4. Özel kullanım uyarıları ve önlemleri
Genel
Nateglinide monoterapide kullanılmamalıdır.
Hipoglisemi
Diğer insülin salgılatıcılar gibi İNGLEX de hipoglisemi yapabilir.
2 / 11Diyet ve egzersiz tedavisi altında olan tip 2 diyabet hastalarında ve oral antidiyabetik kullananlarda
hipoglisemi gelişebildiği gözlemlenmiştir (bkz. Bölüm 4.8). Beslenme yetersizliği olan hastalar,
ileri yaştaki hastalar ve adrenal ya da hipofiz yetmezliği ya da ciddi böbrek yetmezliği olanlar, bu
tedavilerin glukoz düşürücü etkilerine karşı daha duyarlıdır. Zorlu fiziksel egzersiz veya alkol
alınması, tip 2 diyabetlilerdeki hipoglisemi riskini arttırabilmektedir.
Hemodiyaliz geçirmemiş şiddetli böbrek yetmezliği olan hastalar (bkz. Bölüm 5.2) nateglinidin
glikoz düşürücü etkisine daha duyarlıdır. Hipoglisemik etkinin potansiyelizasyonu ile başvuran ağır
böbrek yetmezliği olan hastalarda nateglinide ara verilmelidir.
Başlangıç HbA1c değeri terapötik düzeylere yakın olan hastalarda (HbA1c < %7,5) hipoglisemi
semptomları (kan glukoz düzeyleri ile doğrulanmamıştır) gözlenmiştir.
Monoterapi ile karşılaştırıldığında metforminle kombinasyon artmış hipoglisemi riski ile
ilişkilendirilmiştir.
Beta-blokör kullanan hastalarda hipoglisemi geliştiğinin farkedilmesi, zor olabilir.
Herhangi bir oral hipoglisemik ilaç ile stabilize olan bir hasta ateş, travma, enfeksiyon veya cerrahi
girişim gibi bir strese maruz kaldığında glisemik kontrolde kayıp yaşanabilir. Bu gibi zamanlarda
oral hipoglisemik tedavinin durdurulması ve bu tedavinin geçici olarak insülin ile değiştirilmesi
gerekebilir.
Özel popülasyona ilişkin ek bilgiler
Karaciğer yetmezliği:
Nateglinid, orta düzeyde karaciğer yetmezliği olan hastalarda dikkatli kullanılmalıdır.
Ciddi karaciğer yetmezliği, çocuklar ve ergenler:
Şiddetli karaciğer yetmezliği olanlarda ya da çocuklar ve ergenlerde klinik çalışmalar
gerçekleştirilmemiştir. Dolayısıyla bu hasta gruplarında kullanılması önerilmemektedir.
Tabletler, laktoz içerir. Nadir kalıtımsal galaktoz intoleransı, Lapp laktoz yetmezliği ya da glikoz-
galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Bir dizi tıbbi ürün glukoz metabolizmasını etkilemektedir ve bu nedenle olası etkileşimler hekim
tarafından göz önünde bulundurulmalıdır:
ACE inhibitörleri, NSAİİ'ler, salisilatlar, monoamin oksidaz inhibitörleri, seçici olmayan beta
adrenerjik bloke edici ajanlar ve anabolik hormonlar ile kombinasyon
Nateglinidin hipoglisemik etkisini güçlendirebilecek ajanlar: anjiyotensin dönüştürücü enzim
inhibitörleri (ADE), steroid yapıda olmayan anti-enflamatuvar ajanlar, salisilatlar, monoamin
oksidaz inhibitörleri, selektif olmayan beta-adrenerjik bloker ajanlar ve anabolik hormonlar (örn.
metandrostenolon).
3 / 11Diüretikler, kortikostreoidler, beta2 agonistler, somatostatin analogları, rifampin, fenitoin ve St.
John's Wort (Hypericum perforatum)
Nateglinidin hipoglisemik etkisini azaltabilecek ajanlar: diüretikler, kortikosteroidler, beta2-
agonistleri, somatropin, somatostatin analogları (örn. lanreotid, oktreotid), rifampin, fenitoin ve
Sarı kantaron (St. John’s wort).
Nateglinidin hipoglisemik etkisini güçlendiren veya azaltan bu tıbbi ürünler nateglinid kullanmakta
olan hastalarda uygulandığında ya da kesildiğinde, hastalar glisemik kontroldeki olası bir değişiklik
bakımından izlenmelidir.
CYP2C9 ve CYP3A4 substratları
İn vitro ve in vivo deneylerden elde edilmiş veriler, nateglinidin ağırlıklı olarak CYP2C9tarafından
metabolize olduğunu, CYP3A4’ün ise daha düşük bir ölçüde sürece dahil olduğunu göstermektedir.
CYP2C9 inhibitörü olan sülfinpirazon ile yürütülen bir etkileşim çalışmasında sağlıklı gönüllülerde
nateglinidin EAA değerinde orta dereceli bir artış gözlenmiş (~%28), C ve eliminasyon
maks
yarılanma ömürlerinde ise bir değişiklik olmamıştır. Nateglinid, CYP2C9 inhibitörleriyle birlikte
kullanıldığında, daha uzun süreli bir etki görülmesi ve olası bir hipoglisemi riski olasılık dışı
bırakılamamaktadır.
Nateglinid, CYP2C9’un diğer güçlü inhibitörleri (örn., flukonazol, gemfıbrozil veya
sülfinpirazon) ile birlikte ya da CYP2C9’u zayıf metabolize ettiği bilinen hastalarda uygulanırken
özellikle dikkat edilmesi önerilmektedir.
İn vivo koşullarda bir CYP3A4 inhibitörü ile etkileşim çalışmaları gerçekleştirilmemiştir.
İn vivo koşullarda CYP2C9 ve CYP3A4 ile metabolize olan tıbbi ürünlerin farmakokinetiği
üzerinde nateglinidin klinik bakımdan önem arz eden bir etkisi bulunmamaktadır. Varfarin (bir
CYP3A4 ve CYP2C9 substratı), diklofenak (bir CYP2C9 substratı) ve digoksinin
farmakokinetiği, eşzamanlı nateglinid uygulamasından etkilenmemiştir. Bunun tersi durumda da
söz konusu bu tıbbi ürünlerin, nateglinidin farmakokinetiği üzerinde bir etkisi olmamıştır.
Dolayısıyla, nateglinid ile bir arada uygulamada digoksin, varfarin veya CYP2C9 ya da CYP3A4
substratları olan diğer ilaçlar için dozaj ayarlaması gerekli değildir. Benzer şekilde, nateglinid’in
metformin veya glibenklamid gibi diğer antidiyabetik ajanlarla klinik olarak anlamlı herhangi bir
farmakokinetik etkileşimi olmamıştır.
Nateglinid, in vitro çalışmalarda protein displasmanı açısından düşük bir potansiyel göstermiştir.
Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin herhangi bir klinik etkileşim çalışması
yürütülmemiştir.
4 / 114.6. Gebelik ve Laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda etkili bir doğum kontrol yöntemi kullanılması
tavsiye edilir.
Gebelik dönemi
İnsanlara yönelik potansiyel risk bilinmemektedir. Hayvanlar üzerinde yapılan çalışmalarda
gelişimsel toksisite gösterilmiştir( bkz. Bölüm 5.3).
Gebe kadınlarda deneyim bulunmamaktadır, bu nedenle İNGLEX’in gebe kadınlardaki ilaç
emniyeti değerlendirilmemiştir. Diğer oral antidiyabetik ilaçlar gibi İNGLEX de, gebelik sırasında
kullanılmamalıdır.
Laktasyon dönemi
Emzirme dönemindeki sıçanlarda oral yoldan uygulanan nateglinid süte geçmiştir. İnsanlarda
nateglinidin anne sütü ile atılıp atılmadığı bilinmemekle birlikte, anne sütüyle beslenen bebeklerde
hipoglisemi gelişme potansiyeli bulunmaktadır ve. bu nedenle emziren anneler nateglinid
kullanmamalıdır.
Üreme yeteneği /Fertilite
Nateglinid, erkek ya da dişi sıçanlarda fertiliteyi bozmamıştır (bkz. Bölüm 5.3).
4.7. Araç ve makine kullanımı üzerindeki etkiler
İNGLEX ’in araç ve makine kullanma becerisi üzerindeki etkisi üzerine çalışılmamıştır.
Hastalara, araç veya makine kullanırken hipoglisemi gelişmemesi için gerekli önlemleri almaları
önerilmelidir. Bu durum özellikle hipoglisemi uyarı belirtilerinin yeterince veya hiç farkında
olmayan ya da sıkça hipoglisemi vakaları yaşayan hastalar için önemlidir. Bu tarz sorunları olan
hastalarda araç kullanımının uygunluğu değerlendirilmelidir.
4.8. İstenmeyen etkiler
Nateglinid ve diğer hipoglisemik ajanlarla elde edilen deneyime dayanılarak, aşağıdaki istenmeyen
etkiler görülmüştür. Sıklıklar şu şekilde tanımlanmaktadır:
Çok yaygın (≥1/10); yaygın (≥ 1/100 ila <1/10); yaygın olmayan (≥1/1.000 ila <1/100); seyrek ≥.
1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Hipoglisemi
Diğer anti-diyabetik ajanlarda olduğu gibi, nateglinidin uygulanmasından sonra hipoglisemiyi akla
getiren semptomlar gözlenmiştir. Bu semptomlar terleme, titreme, sersemlik hali, iştah artışı,
çarpıntı, bulantı, yorgunluk ve güçsüzlüğü içermiştir. Bu semptomlar genellikle hafif şiddette
5 / 11olmuş ve gerektiğinde karbonhidrat alınarak kolaylıkla kontrol altına alınabilmiştir. Tamamlanan
klinik çalışmalarda hipoglisemi semptomları nateglinid monoterapisi ile %10,4, nateglinid +
metformin kombinasyonu ile %14,5, tek başına metformin ile %6,9, tek başına glibenklamid ile
%19,8 ve plasebo ile %4,1 oranında bildirilmiştir.
Bağışıklık sistemi hastalıkları
Seyrek: Deri döküntüsü, kaşıntı ve ürtiker gibi aşırı duyarlılık reaksiyonları.
Metabolizma ve beslenme hastalıkları
Yaygın: Hipoglisemi akla getiren semptomlar
Gastrointestinal hastalıklar
Yaygın: Karın ağrısı, ishal, hazımsızlık, mide bulantısı.
Yaygın olmayan: Kusma
Hepatobiliyer hastalıkları
Seyrek: Karaciğer enzimlerinde yükselmeler
Diğer istenmeyen etkiler
Klinik çalışmalarda gözlenen diğer istenmeyen etkiler, nateglinid ile tedavi edilen ve plasebo
uygulanan hastalarda benzer insidansta olmuştur.
Pazarlama sonrası deneyim
Pazarlama sonrası veriler çok seyrek eritema multiforme vakaları göstermiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Bir klinik çalışmada hastalar 7 gün boyunca gittikçe artarak günde 720 miligrama kadar yükselen
dozlarda nateglinid kullanmışlar ve bu dozu iyi tolere etmişlerdir. Klinik çalışmalarda, nateglinid
doz aşımıyla hiç karşılaşılmamıştır. Ancak olası bir doz aşımı, abartılı bir glukoz düşürücü etki
oluşması ve bununla birlikte hipoglisemi semptomlarının gelişmesiyle sonuçlanabilir.
Tedavi
Bilinç kaybının veya nörolojik bulguların eşlik etmediği hipoglisemi semptomları, oral glukoz
kullanılarak ve pozolojide ve/veya yemek saatlerinde gerekli değişiklikler yapılarak tedavi
edilmelidir. Koma, kriz veya diğer nörolojik semptomlarla birlikte gelişen şiddetli hipoglisemi
reaksiyonları, intravenöz glukoz verilerek tedavi edilmelidir. Nateglinidin, plazma proteinlerine
bağlanma oranı yüksektir, bu nedenle ilacın kandan uzaklaştırılması için diyaliz etkili bir yöntem
6 / 11değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kan şekerini düşüren diğer ilaçlar, İnsülinler hariç
ATC kodu: A10BX03
Nateglinid, kimyasal ve farmakolojik bakımdan diğer antidiyabetiklerden farklı olan bir aminoasit
(fenilalanin) türevidir. Nateglinid hızlı ve kısa etkili oral bir insülin salgılatıcısıdır. Etkisi, pankreas
adacıklarında fonksiyon gösteren beta hücrelere bağlıdır.
Erken faz insülin salgılanması, normal glisemik kontrolün devam ettirilmesini sağlayan bir
mekanizmadır. Nateglinid, yemekten önce alındığında, tip 2 diyabet hastalarında ortadan kalkmış
olan, erken veya ilk faz insülin salgılanmasını yeniden sağlar, bu da öğün sonrası glukoz ve
HbA ’de azalma ile sonuçlanır.
1c
Nateglinid, beta hücresi membranındaki ATP’ye bağımlı potasyum kanallarını onu diğer
sülfonilüre reseptörü ligantlarından ayırt eden özelliklerle kapatır. Bu durum beta hücresinde
depolarizasyona neden olur ve kalsiyum kanallarında bir açılma meydana gelir. Bunun sonucunda
ortaya çıkan içe kalsiyum akışı insülin salgılanmasını artırır. Elektrofizyolojik çalışmalar,
nateglinidin kardiyovasküler K+ kanalları ile karşılaştırıldığında pankreatik beta hücresindeki
ATP
K+ kanallarına 45-300 kat daha yüksek seçiciliğinin bulunduğunu göstermektedir.
ATP
Tip 2 diyabet hastalarında öğüne insülinotropik yanıt, nateglinidin oral dozundan sonraki ilk 15
dakika içinde ortaya çıkmaktadır. Bu durum, tüm öğün periyodu süresince kanda glukoz düşürme
etkisine yol açmaktadır. İnsülin düzeyleri 3-4 saat içerisinde bazal değerlere dönerek öğün sonrası
hiperinsülinemiyi azaltmaktadır.
Pankreastaki beta-hücrelerinden, nateglinid etkisiyle gerçekleşen insülin salgılanması, kan glukoz
düzeylerine duyarlıdır; yani kan glukoz düzeyleri düştükçe, salgılanan insülin miktarı da
azalmaktadır. Bunun aksine, yiyecek ya da glukoz infüzyonu ile bir arada uygulanması insülin
salgılanmasında artış ile sonuçlanmaktadır.
Temelde, açlık plazma glukozunu etkileyen metformin ile kombine kullanıldığında, nateglinidin
HbA üzerindeki etkisi, iki ajanın tek başlarına uygulanmasına kıyasla aditiftir.
1c
Monoterapide nateglinidin etkinliği metformine göre daha düşük bulunmuştur.( HbA
1c
değerindeki azalma (%) günde üç kez metformin 500 mg monoterapisi ile: –1,23 [%95 GA: –1,48;
–0,99] günde üç kez nateglinide 120 mg monoterapisi ile: –0,9 [%95 GA: – 1,14; –0,66]).
262 hastanın yer aldığı 6 aylık, randomize, çift kör bir çalışmada metformin ile kombinasyonunda
nateglinidin etkililiğinin metformine ek gliklazid kombinasyonu ile karşılaştırıldığında daha üstün
olup olmadığı araştırılmıştır. HbA değerinde başlangıçtaki değerden azalma metformine ek
1c
nateglinid grubunda – %0,41 iken metformine ek gliklazid grubunda –%0,57 bulunmuştur (fark:
%0,17, [%95 GA – 0,03, 0,36]). Her iki tedavi de iyi tolere edilmiştir.
7 / 11Nateglinid ile sonuç çalışması gerçekleştirilmemiştir; bu nedenle uzun vadede, glisemik
kontroldeki düzelme ile ilişkili faydalar gösterilmemiştir.
5.2. Farmakokinetik özellikler
Genel Özellikler:
Emilim:
İNGLEX tabletlerinin yemekten önce alınmasını takiben nateglinid, hızla emilerek genellikle 1
saatten daha kısa bir süre içerisinde ortalama pik ilaç konsatrasyonuna ulaşmaktadır. Nateglinid
oral çözeltiden hızla ve neredeyse tamamen (≥%90) emilmektedir.. Mutlak oral biyoyararlanım
oranının %72 olduğu hesaplanmıştır.
Dağılım:
Nateglinidin, intravenöz veriler göz önünde tutularak hesaplanan, kararlı düzeylerindeki dağılım
hacminin, yaklaşık 10 litre olduğu bulunmuştur. İn vitro çalışmalar nateglinidin, başta albümin ve
daha az olarak alfa-1 asit glikoprotein olmak üzere serum proteinlerine yüksek oranda (%97-99)
bağlandığını göstermiştir. Serum proteinine bağlanmanın derecesi, test aralığı 0,1-10 mikrogram
İNGLEX/ml olan, ilaç konsantrasyonundan bağımsızdır.
Biyotransformasyon:
Nateglinide büyük oranda metabolize edilmektedir. İnsanlarda bulunan ana metabolitler, izopropil
yan zincirinin metin karbon ya da metil gruplarından biri üzerinde hidroksilasyonu sonucu ortaya
çıkmaktadır, ana metabolitlerin aktivitesi nateglinidde sırasıyla 5, 6 ve 3 kat daha
zayıftır.Tanımlanan, minör metabolitler nateglinidin bir diol, bir izopropen ve açil
glukuronidi/glukuronidleridir. Sadece izopropenminör metaboliti aktiviteye sahiptir ki bu aktivite,
neredeyse nateglinidinki kadar güçlüdür.
Gerek in vitro gerekse in vivo deneylerden elde edilen veriler nateglinidin büyük oranda CYP2C9
tarafından metabolize olduğunu, CYP3A4’ün ise daha düşük bir düzeyde sürece dahil olduğunu
göstermektedir.
Eliminasyon:
Nateglinid ve metabolitleri, vücuttan hızla ve tamamen atılmaktadır. [14C] nateglinidin büyük
bölümü (%83’ü) idrarla , bir diğer %10’luk bölümü dışkıyla vücuttan atılır. Uygulanan [14C]
nateglinidin yaklaşık %75’i dozdan sonraki altı saat içinde idrarda tespit edilmektedir. Uygulanan
dozun yaklaşık %6-16’sı idrara değişmemiş ilaç olarak atılmıştır. Gönüllülerin ve tip 2 diyabet
hastalarının katıldığı bütün çalışmalarda nateglinidin plazma konsantrasyonları hızla azalmış ve
eliminasyon yarı-ömrü ortalama 1,5 saat olmuştur. Kısa eliminasyon yarı-ömrüne uygun olarak,
günde 3 defa 240 miligrama kadar çıkan dozlar kullanıldığında, nateglinid birikmemektedir.
Doğrusallık/doğrusal olmayan durum:
1 hafta boyunca her yemekten önce 60-240 mg arasında nateglinid kullanan tip 2 diyabet
vakalarındaki nateglinid farmakokinetiğinin, hem EAA hem C değerleri bakımından lineerlik
maks
göstermiştir. T dozdan bağımsızdır.
maks
8 / 11Hastalardaki karakteristik özellikler:
Yaşlılarda:
Yaş, nateglinidin farmakokinetiğini etkilememiştir.
Karaciğer bozukluğu:
Hafif ila orta şiddette karaciğer bozukluğu görülen diyabetli olmayan gönüllülerde nateglinidin
sistemik yararlanımı ve yarılanma ömrü, sağlıklı gönüllülere kıyasla klinik olarak belirgin bir
derecede fark göstermemiştir.
Böbrek yetmezliği:
Hafif, orta şiddette (kreatinin klirensi 31-50 ml/dak) ve şiddetli (kreatinin klirensi 15-30 ml/dak)
böbrek yetmezliği (diyaliz yaptırmayan) görülen diyabetli hastalarda nateglinidin sistemik
yararlanımı ve yarılanma ömrü sağlıklı gönüllülere kıyasla klinik olarak anlamlı bir derecede fark
göstermemiştir. Diyalize bağımlı diyabet hastalarında nateglinidin C değerinde %49 azalma
maks
olmuştur. Diyalize bağımlı diyabetli hastalarda sistemik yararlanım ve yarılanma ömrü sağlıklı
gönüllülerinki ile benzerdir. Güvenlilik bu popülasyonda bozulmuş olmasa da, düşük C
maks
ışığında doz ayarlaması gerekli olabilir.
Son dönem böbrek hastalığına sahip (ESRD) olan diyabetik hastalarda 1 ile 3 ay boyunca günde
bir kez 90 mg nateglinid alımında 1,2 ng/ml’ye kadar belirgin M1 metaboliti birikimi görülmüştür.
Hemodiyaliz sonrası M1 konsantrasyonunda belirgin bir azalma görülmüştür. M1
metabolitleri sadece hafif hipoglisemik aktivite gösterse de (nateglinidden yaklaşık 5 kat daha
düşük), birikimi uygulanan dozun hipoglisemik etkisini artırabilir. Bu nedenle, hipoglisemik etki
potansiyeline sahip şiddetli böbrek yetmezliği olan hastalarda nateglinid dozunun kesilmesi
tavsiye edilir.
Cinsiyet:
Kadın ve erkekler arasında nateglinidin farmakokinetik özellikleri açısından klinik olarak anlamlı
herhangi bir fark gözlenmemiştir.
5.3. Klinik öncesi güvenlilik verileri
Klinik dışı veriler, güvenlilik farmakolojisi, tekrarlı doz toksisitesi, genotoksisite, karsinojenik
potansiyel ve fertilite ve post-natal gelişime üzerindeki toksisiteyi ölçen standart çalışmalara
dayanılarak insanlar için özel bir tehlike ortaya koymamaktadır. Nateglinidin sıçanlarda teratojenik
olmadığı belirlenmiştir. Tavşanlarda embriyonik gelişme olumsuz etkilenmiştir. 300 ve 500 mg/kg
(insanda önerilen maksimum nateglinidin dozu olan günde üç kez öğünlerden önce 180 mg
şeklindeki terapötik maruziyetin yaklaşık 24 ve 28 katı) dozlarında safra kesesi agenezisi veya
küçük safra kesesi insidansı agenezisi artarken aynı etki 150 mg/kg (insanda önerilen maksimum
nateglinidin dozu olan günde üç kez öğünlerden önce 180 mg şeklindeki terapötik maruziyetin
yaklaşık 17 katı) görülmemiştir.
9 / 116. FARMASÖTİK ÖZELLİKLERİ
6.1. Yardımcı maddelerin listesi
Laktoz monohidrat (sığır sütü kaynaklı)
Kroskarmeloz sodyum
Mikrokristalize selüloz PH 101
Mikrokristalize selüloz PH 102
PVP K 30
Kolloidal silikon dioksit
Magnezyum stearat
Film kaplama maddesi: Opadry AMB II 88A220002 Yellow
Sarı demir oksit
Kırmızı demir oksit
Polivinil alkol
Talk
Titanyum dioksit
Gliserol monokaprilokaprat
Sodyum lauril sülfat
6.2. Geçimsizlikler
Bulunmamaktadır.
6.3. Raf ömrü
60 ay
6.4. Saklamaya yönelik özel tedbirler
25°C altındaki oda sıcaklığında saklayınız. Orijinal ambalajında saklayınız.
6.5. Ambalajın niteliği ve içeriği
İNGLEX 120 mg Film Kaplı Tablet ürünümüzün primer ambalaj malzemesi olarak bir yüzü şeffaf
PVC-PE/PVDC, diğer yüzü aluminyum folyo ambalaj materyali kullanılmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İstanbul
Tel: 0212 692 92 92
Fax: 0212 697 00 24
E-mail: deva@devaholding.com.tr
10 / 118. RUHSAT NUMARASI
239/41
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.01.2012
Ruhsat yenileme tarihi:
10. KÜB 'ÜN YENİLENME TARİHİ
11 / 11