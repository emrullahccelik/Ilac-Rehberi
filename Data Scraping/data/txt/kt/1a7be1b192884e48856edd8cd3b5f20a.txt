 
1/6 KULLANMA  TALİMATI  
 
POTASYUM KLORÜR OSEL %7,5 enjeksiyonluk çözelti içeren ampul  
Steril  
Damar  içine  uygulanır.  
 
• Etkin  madde:  10 ml’lik  ampulde  0.75 g potasyum  klorür  içerir.  
• Yardımcı  madde:  Enjeksiyonluk  su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İla ç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma  Talimatında:  
1. POTASYUM  KLORÜR  OSEL  %7,5  nedir  ve ne için kullanılır?  
2. POTASYUM  KLORÜR  OSEL %7,5 ’i kullanmadan  önce  dikkat edilmesi gerekenler  
3. POTASYUM  KLORÜR  OSEL %7,5  nasıl  kullanılır?  
4. Olası  yan etkiler  nelerdir?  
5. POTASYUM  KLORÜR  OSEL  %7,5’in saklanması  
 
Başlıkları  yer almaktadır.  
 
1. POTASYUM KLORÜR OSEL  %7,5 nedir ve ne için kullanılır?  
POTASYUM  KLORÜR  OSEL %7,5, 10 ml’lik  1 ampulde  0.75 g potasyum klorür 
içermektedir.  
 
POTASYUM KLORÜR OSEL %7,5’in etkin maddesi olan potasyum klorür,  belirli  nedenler  
sonucu  meydana  gelen  vücuttaki  potasyum  kayıplarını  yerine  koymak amacıyla 
kullanılmaktadır.  
 
Potasyum  kaybına neden olan  durumlar ise;  
− İshal,  kusma  ve mide -bağırsak  sistemindeki  fistüllerde,  
− Birincil  ve ikincil  hiperaldosteronizmde  (aşırı  aldosteron  salgılanması),  
− Mineralokortikoid  (Aldosteron)  ve glukokortikoid  (ACTH,  kortizon  v.b.) tedavilerinde,   
2/6 − Parenteral  sıvı tedavisinde  (potasyum  ihtiva  etmeyen),  
− Diyabetik  ketoasidoziste  (belirtileri;  bulantı,  kusma,  aşırı miktarda  idrar  yapma,  uyuklama,  
bilinç  kaybı),  
− Metabolik  alkaloziste  (vücut  sıvılarında  baz fazlası  olması),  
− Digitalis  zehirlenmelerinde,  
− Tuz kaybına  neden  olan böbrek  iltihabı,  
− Tiyazid  sınıfından  diüretiklerin  (idrar  söktürücüler)  uzun  süreli  kullanımında,  
− Kronik  protein  yıkımında.  
 
2. POTASYUM  KLORÜR  OSEL %7,5’i kullanmadan  önce  dikkat edilmesi gerekenler  
POTASYUM  KLORÜR  OSEL %7,5’i aşağıda ki durumlarda KULLANMAYINIZ  
• Eğer POTASYUM KLORÜR OSEL %7,5’in bileşenlerine karşı alerjiniz var ise 
kullanmayınız.  
• POTASYUM  KLORÜR  OSEL %7,5, hiperkalemi  (kanda  potasyum  seviyelerinin yüksek 
olması) ile oligüri (idrarın normalden az çıkması), anüri (idrarın  çıkarılamaması) ya da azot emi 
(kanda aşırı miktarda azot bulunması) ile şiddetli böbrek  yetmezliği  söz konusu  ise veya  tedavi  
edilemeyen  kronik  adenokortikal  yetmezlik  (Addison  Hastalığı) durumlarında,  
• Akut  dehidratasyon  (kısa  sürede  gelişen  su kaybı,  hiperkloremi  (kandaki  klorür  seviyesinin  
yüksek  olması) ve kramp durumlarında kullanmayınız.  
 
POTASYUM KLORÜR OSEL  %7,5’i aşağıdaki durumlarda DİKKATLİ 
KULLANINIZ  
Eğer  
• Magnezyum  eksikliğiniz  (hipomagnezemi)  varsa,  
• Kardiyak  rahatsızlığınız  varsa,  potasyum  destekleyiciler  ya da plazma  potasyum  seviyesini  
arttıran  ilaçlarla  birlikte  kullanacaksanız , 
 
Bu uyarılar  geçmişteki  herhangi  bir dönemde  dahi olsa sizin  için geçerliyse  lütfen  doktorunuza  
danışınız.  
 
POTASYUM  KLORÜR  OSEL  %7,5’in yiyecek  ve içecek  ile kullanılması  
Uygulama  yöntemi  açısından  yiyecek  ve içeceklerle  etkileşimi  yoktur.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Bu ilaç doktor  tarafından  gerekli  görülmedikçe  hamilelik  döneminde  kullanılmamalıdır.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
  
3/6 Emzirme  
İlacı kullanmadan  önce  doktorunuza  veya eczacınıza  danışınız.  
POTASYUM KLORÜR OSEL %7,5’in anne sütüne geçip geçmediği belli değildir. Bu  
nedenle  emzirme  döneminde doktor kontrolünde  kullanınız.  
 
Araç  ve makine  kullanımı  
Araç  ve makine  kullanma  üzerine  normal  değerlerde  kalındığı  sürece  bilinen  bir etkisi  
bulunmamaktadır.  
 
POTASYUM  KLORÜR  OSEL %7,5 içeriğinde bulunan bazı yardımcı maddeler 
hakkında önemli bilgiler  
İçerdiği yardımcı maddeler herhangi bir uyarı gerektirmemektedir.  
 
Diğer  ilaçlar  ile birlikte  kullanımı  
POTASYUM  KLORÜR  OSEL %7,5’i aşağıdaki  ilaçlarla  birlikte  alıyorsanız  doktorunuza  
danışınız.  
 
• ACE  inhibitörleri  (yüksek  kan basıncının  tedavisinde  kullanılmaktadır.)  
• Amfoterisin,  amikasin  sülfat, dobutamin  hidroklorür  ve sabit  yağ emülsiyonları  
• Amilorid,  spironolakton  ve triamteren gibi  potasyum  tutucu  diüretikler  
• İnsülin,  İnsülin+glukoz,  sodyum  bikarbonat  infüzyonları  
• Siklosporin  (organ  nakli  sonrasında  kullanılır.)  
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınız  ise lütfen  doktorunuza  veya eczacınıza  bunlar  hakkında bilgi veriniz.  
 
3. POTASYUM KLORÜR  OSEL %7,5 nasıl kullanılır?   
Uygun  kullanım  ve doz / uygulama  sıklığı  için talimatlar:  
Doktorunuz  hastalığınıza  bağlı  olarak  ilacınızın  dozunu  belirleyecek  ve size uygulayacaktır.  
Genel olarak saatte 20 mEq/L'yi geçmemek kaydıyla günde 20 -150 mEq verilebilir.  
Maksimum  doz 3.7 mEq/kg/24 saattir.  
 
Uygulama  yolu ve metodu:  
POTASYUM KLORÜR  OSEL %7,5, 1000 m L’lik dekstroz solüsyonuna katılır.  İntravenöz  
infüzyon  şeklinde  verilir.  Dozlar  vakanın  durumuna  göre doktor  tarafından  ayarlanır.  
Ağız  yoluyla  potasyum  tedavisi  yapmak  için ampuller  kırılıp,  sıvı yiyecekler  içine  karıştırılarak  
verilebilir.  
 
Değişik yaş grupları   
Çocuklarda  kullanımı:  
Maksimum  doz 2-3 mEq/kg/24  saattir.  
  
4/6 Yaşlılarda  kullanımı:  
Yaşlı  hastalarla  yapılmış  bir çalışma bulunmamaktadır.  
 
Özel kullanım durumları   
Böbrek  yetmezliği:  
Böbrek  yetmezliği  olan hastalarda  dikkatli  kullanılmalıdır.  
 
Karaciğer  yetmezliği:  
Karaciğer  yetmezliği  olan hastalarla  yapılmış  çalışma  bulunmamaktadır.  
 
Eğer  POTASYUM  KLORÜR  OSEL  %7,5’in etkisinin  çok güçlü  veya zayıf  olduğuna dair bir  
izleniminiz  var ise doktorunuz  veya eczacınız  ile konuşunuz.  
 
Kullanmanız gerekenden daha fazla POTASYUM KLORÜR OSEL %7,5 
kullandıysanız:  
POTASYUM  KLORÜR  OSEL %7,5’ten  kullanmanız  gerekenden  fazlasını kullanmışsanız,  bir 
doktor veya eczacı ile  konuşunuz.  
 
POTASYUM  KLORÜR  OSEL  %7,5’i kullanmayı  unutursanız:  
Unutulan  dozları dengelemek  için çift doz almayınız.  
 
POTASYUM  KLORÜR  OSEL %7,5 ile tedavi  sonlandırıldığında oluşabilecek etkiler:  
Bulunmamaktadır.  
 
4. Olası  yan etkiler  nelerdir?  
Tüm ilaçlar gibi, POTASYUM KLORÜR OSEL %7,5’in içeriğinde bulunan maddelere 
duyarlı olan kişilerde yan etkiler olabilir.  
 
Aşağıdakilerden biri olursa,  POTASYUM KLORÜR OSEL %7,5’i kullanmayı 
durdurunuz ve DERHAL doktorunuza bildiriniz veya size en yakın hastanenin acil 
bölümüne  başvurunuz:  
• Hiperkalemi  
• Felç 
• Kol ve bacaklarda  uyuşma  
• Zihin  karışıklığı  
• Gri deri  
• Ciltte  soğukluk  
• Kan basıncında  düşme  
• Kardiyak  aritmi  (ritim  bozukluğu)  
• Kalp bloğu (kalp içi iletiminin zayıflaması)  Bunların  hepsi  çok ciddi  yan etkilerdir.  
  
5/6 Bunların hepsi çok ciddi yan etkilerdir.  
 
Aşağıdakilerden  herhangi  birini  fark edersiniz  hemen  doktorunuza  bildiriniz  veya  size 
en yakın  hastanenin  acil bölümüne  başvurunuz:  
• Nefes  darlığı  
• Kusma  
• İshal  
• Kan ve lenf sıvısının  içinde  bulunduğu  damardan  dışarı  sızması  ve lokal  doku  hasarı  
• Karın  ağrısı  
 
Bunların  hepsi  ciddi  yan etkilerdir.  Acil tıbbi müdahale  gerekebilir.  
 
Aşağıdakilerden  herhangi  birini  fark ederseniz  doktorunuza  söyleyiniz:  
• Güçsüzlük  
• Enjeksiyon  yerinde  ağrı 
• Mide  gazı 
 
Bunlar  POTASYUM  KLORÜR  OSEL %7,5’in hafif  yan etkileridir.  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız  
doktorunuzu  veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri  www.titck.gov.tr  sitesinde  yer alan “İlaç  Yan Etkileri  Bildirimi”  ikonuna  tıklayarak  
ya da 0 800 314 00 08  numaralı yan etki bildirim hattını arayarak Türkiye Farmakovijilans  
Merkezi  (TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  
ilacın  güvenliliği  hakkında  daha  fazla  bilgi edinilmesine  katkı  sağlamış  olacaksınız.  
 
5. POTASYUM  KLORÜR  OSEL %7,5’in saklanması  
POTASYUM KLORÜR OSEL %7,5’içocukların göremeyeceği, erişemeyeceği    yerlerde ve 
ambalajında saklayınız.  
25°C’nin altındaki oda sıcaklığında, ışıktan koruyarak saklayınız.  
 
Son kullanma  tarihiyle  uyumlu  olarak  kullanınız.  
Ambalajın  üzerinde  belirtilen  son kullanma  tarihinden  sonra  POTASYUM  KLORÜR  OSEL  
%7,5’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca  belirlenen toplama  sistemine  veriniz .  
6/6  
 
Ruhsat  sahibi:  
Osel İlaç Sanayi ve Tic. A.Ş.  
Akbaba Mah. Maraş Cad. No:52  
Beykoz/İSTANBUL  
 
Üretim yeri:  
Osel İlaç Sanayi ve Tic. A.Ş.  
Akbaba Mah.  Maraş Cad. No:52  
Beykoz  / İSTANBUL  
 
Bu kullanma  talimatı  .../.../...  tarihinde onaylanmıştır.  