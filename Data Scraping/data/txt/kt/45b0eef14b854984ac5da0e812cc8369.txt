 
1 
  
KULLANMA TALİMATI  
HİR ONİL 0,445 jel  
Haricen uygulanır.  
Etkin madde: 1 g jel içinde 4,45 mg (400 Ü) sığır kaynaklı mukopolisakkarit polisülfat 
(kondroitin polisülfat) bulunur.  
Yardımcı maddeler: İzopropil alkol, karbomer , propilen glikol, sodyum hidroksit ve saf su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız.Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı  
     kullandığınızı doktorunuza söyleyiniz.  
• Bu talimatta yazılanlara aynen uyunuz.İlaç hakkında size önerilen dozun dışında  
     yüksek veya düşük doz kullanmayınız.           
 
 
Bu Kullanma Talimatında:  
1. HİRONİL  nedir ve ne için kullanılır?  
2. HİRONİL ’i kullanmadan önce dikkat edilmesi gerekenler  
3. HİRONİL  nasıl kullanılır?  
4. Olası yan etkiler nelerdir?  
5. HİRONİL ’in saklanması  
 
Başlıkları yer almaktadır.  
 
1. HİRONİL  nedir ve ne için kullanılır?  
 HİRONİL , pıhtı oluşumunu engelleyen, oluşan pıhtıyı eriten ve yangıyı önleyen bir ajandır.  
 HİRONİL , kutuda, ağzı plastik burgulu kapaklı, içi laklı, 40 g jel içeren, metal tüp 
ambalajlarda sunulur. Renksiz veya çok sarı renkli, saydam veya hafif opalesans jel 
görünümlüdür.  
 HİRONİL , aşağıdaki durumların tedavisinde kullanılır:  
      Yüzeyel flebit (toplardamarların yangısı),  
      Hematomlu (zedelenmiş bir damardan sızan kanın dokuda birikmesi) veya hematom  
        olmayan künt yaralanmalar.  
 HİRONİL , sığır kaynaklı mukopolisakkarit polisülfat (kondroitin polisülfat) içerir.  
 
 
 
 
 
  
2 
 2. HİRONİL ’i kullanmadan önce dikkat edilmesi gerekenler  
HİRONİL ’i aşağıdaki durumlarda KULLANMAYINIZ  
Eğer : 
 HİRONİL ’in herhangi bir bileşenine karşı aşırı duyarlıysanız.  
 HİRONİL ’i açık yaralara veya hasarlanmış deriye uygulamayınız.  
 
HİRONİL ’i aşağıdaki durumlarda DİKKATLİ KULLANINIZ  
“HİRONİL ’i aşağıdaki durumlarda KULLANMAYINIZ” ve “4. Olası yan etkiler 
nelerdir?” bölümlerine bakınız.   
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
Hamilelik  
İlacı kullanmadan önce doktorunuza veya eczacınıza danışınız.  
Mukopolisakkarit polisülfatın hamilelerde haricen kullanıldığı zaman doğmamış bebek üzerine 
zarar verici etkileri olduğuna dair bildiri yoktur.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Mukopolisakkarit polisülfatın emzirenlerde haricen kullanıldığı zaman bebek üzerine zarar 
verici etkileri olduğuna dair bildiri yoktur.  
 
Araç ve makine kullanımı  
HİRONİL ’in araç veya makine kullanma becerinizi etkilediğine dair bilgi yoktur.  
 
HİRONİL ’in içeriğinde bulunan bazı yardımcı maddeler hakkında önemli bilgiler  
HİRONİL ’in içeriğinde bulunan propilen glikol ciltte tahrişe neden olabilir.  
 
Diğer ilaçlar ile birlikte kullanımı  
HİRONİL  ile diğer ilaçlar arasında bilinen bir etkileşim mevcut değildir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. HİRONİL nasıl kullanılır?  
Uygun kullanım ve doz/uygulama sıklığı için talimatlar:  
3-5 cm jel hastalıklı cilt bölgesine parmakla hafifçe yayılarak sürülür ve bu işlem günde 2 -3 
defa tekrarlanır; gerekli görülürse daha sık kullanılabilir.  
HİRONİL  ile tedavi şikayetleriniz yatışana kadar sürdürülmelidir. Künt yaralanmalar için 
olağan tedavi süresi, 10 güne kadardır; yüzeyel flebit içinse 1 -2 haftadır. Daha uzun bir müddet 
boyunca kullanımına yönelik bir engel bulunmamaktadır. Yine de, eğer şikayetl eriniz 2 haftalık 
düzenli HİRONİL  tedavisinden sonra düzelmemişse veya tedavi sonlandırıldıktan sonra 
şikayetleriniz tekrarlarsa lütfen doktorunuza danışınız.  
 
 
  
  
3 
 Uygulama yolu ve metodu:  
Hastalıklı cilt bölgesine parmakla hafifçe yayılarak sürülür.  
Alkol içeren tüm jellerde olduğu gibi, HİRONİL , sargı altına kullanım için uygun değildir.  
HİRONİL , fonoforez (ultrason tedavisi aracılığıyla haricen uygulanan ajanların ciltten 
geçmesini sağlayan bir tedavi yöntemi), iontoforez (elektrik akımının kullanıldığı bir tedavi 
yöntemi) için de uygundur.  
Göz, açık yaralar, muk oz membranlar (ağız içi mukozası, burun mukozası gibi) ve hasarlanmış 
deri ile temasından kaçınınız.  
Değişik yaş grupları : 
Çocuklarda kullanımı:  
Çocuklarda kullanımına ilişkin özel bir durum bulunmamaktadır.  
Yaşlılarda kullanımı:  
Yaşlı hastalarda kullanımına ilişkin özel bir durum bulunmamaktadır.  
Özel kullanım durumları  
Özel kullanım durumları bulunmamaktadır.  
 
Eğer HİRONİL ’in etkisinin çok güçlü ya da zayıf olduğuna dair bir izleniminiz var ise 
doktorunuz veya eczacınız ile konuşunuz .  
 
Kullanmanız gerekenden daha fazla HİRONİL  kullandıysanız  
Talimata göre kullanıldığında HİRONİL  ile doz aşımı bilinmemektedir. Yanlışlıkla ağız 
yoluyla alınırsa etkin maddenin neden olabileceği doz aşımı belirtileri beklenmez.  
İzopropil alkol içeriğinden dolayı özellikle çocuklarda yanlışlıkla yüksek miktarda ağız yoluyla 
HİRONİL  alımından sonra akut alkol zehirlenme belirtileri ortaya çıkabilir. Bu durumda derhal 
tedavi önlemleri alınmalıdır.  
HİRONİL ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
HİRONİL ’i kullanmayı unutursanız  
Unutulan dozları dengelemek için çift doz almayınız.  
Bir dozu unutursanız, bunu hatırlar hatırlamaz ilacı uygulayınız. Ancak bir sonraki dozun 
zamanı gelmişse, unuttuğunuz dozu atlayınız ve daha sonrasında ilacınızı normalde 
kullandığınız şekilde kullanmaya devam ediniz.  
 
HİRONİL  ile tedavi sonlandırıldığında oluşabilecek etkiler  
Bilinmemektedir.  
 
4. Olası yan etkiler nelerdir?  
Tüm ilaçlar gibi, HİRONİL ’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden herhangi birini fark ederseniz doktorunuza söyleyiniz  
Ciltte kızarıklık gibi duyarlılık reaksiyonu olabilir. Bu kızarıklık ilacın kesilmesiyle genellikle 
hızla iyileşir.  
Bunlar HİRONİL ’in hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
  
4 
  
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta oldu ğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. HİRONİL ’ in saklanması  
HİRONİL ’i çocukların göremeyeceği, erişemeyeceği yerlerde ve ambalajında saklayınız.  
25 0C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Kutu üzerinde yazılı olan son kullanma tarihinden sonra HİRONİL ’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Kurtsan Ilaçları A.S.  
Merkez Mah. Baglar Cad.  
No:14C Iç Kapı No:4  
Kagıthane / Istanbul  
Tel: (+90 212) 481 30 50  
Fax: (+90 212) 481 59 14 
 
Üretim Yeri:  
 Recordati Ilaç  San. ve Tic. A.S  
Ç.O.S.B. Karaagaç Mah. Atatürk Cad. No: 36  
Kapaklı / Tekirdag  
  
Bu kullanma talimatı ../../…. tarihinde onayla nmıştır  
 
 