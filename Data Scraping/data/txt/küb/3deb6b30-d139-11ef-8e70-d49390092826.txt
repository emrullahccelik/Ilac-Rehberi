KISA ÜRÜN BİLGİSİ
1. BEŞERİ TIBBİ ÜRÜNÜN ADI
STERIPET 250 MBq/mL i.v. enjeksiyonluk çözelti içeren flakon
2. KALİTATİF VE KANTİTATİF BİLEŞİM
Etkin madde:
1 mL çözelti, kalibrasyon tarihi ve zamanında 250 MBq Florodeoksiglukoz (18F) içerir.
Her bir flakondaki aktivite, kalibrasyon tarihi ve zamanında, 250 MBq ile 2.5 GBq arasında
değişir.
Flor-18, maksimum 633.5 keV enerjili bir pozitron radyasyon ve bunu takiben 511 keV’lik foton
annihilasyon radyasyon yayarak 109.77 dakikalık bir yarılanma ömrü ile stabil
oksijen-18’e dönüşür.
Yardımcı madde(ler):
Her mL’de
- Sodyum dihidrojen fosfat dihidrat 35.2 mg
- Sodyum hidroksit (pH 5 değerini karşılamak üzere yeteri miktarda)
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Renksiz veya çok hafif sarı renkte berrak çözelti.
4. KLİNİK ÖZELLİKLER
4.1 Endikasyonlar
Florodeoksiglukoz (18F) vücutta anormal glukoz metabolizmasının pozitron emisyon tomografi
cihazı kullanılarak görüntülenmesi amacıyla aşağıdaki endikasyonlarda kullanılır.
Onkoloji: Kanser olduğu doğrulanmış veya kanser şüphesi olan hastalarda; onkolojik tanısal
süreçte lezyonların benign/malign ayırıcı tanısında, kanser evrelemesinde, tedavi yanıtının
takibinde ve yeniden evrelemede, reküren hastalığın erken dönemde tespitinde kullanılması
endikedir.
1Kardiyoloji: Sol ventrikül fonksiyonu bozulmuş koroner arter hastalarında revaskülarizasyon
cerrahisi öncesi miyokard canlılığını ve metabolizmasını belirlemek amacıyla kullanılması
endikedir.
Nöroloji: Cerrahi öncesi interiktal glukoz hipometabolizmasının gösterilmesi yoluyla
epileptojenik odakların gösterilmesinde ve Alzheimer tipi demansın diğer demanslardan ayırıcı
tanısında endikedir.
Enfeksiyon: Nedeni bilinmeyen ateşte ve enfeksiyon odaklarının tespitinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler için (70kg) önerilen florodeoksiglukoz (18F) dozu intravenöz yolla 100-400 MBq’dir
(doz hastanın vücut ağırlığına ve kullanılacak pozitron emisyon tomografi cihazının özelliklerine
göre ayarlanmalıdır).
3 kg = 0.10 22 kg = 0.50 42 kg = 0.78
4 kg = 0.14 24 kg = 0.53 44 kg = 0.80
6 kg = 0.19 26 kg = 0.56 46 kg = 0.82
8 kg = 0.23 28 kg = 0.58 48 kg = 0.85
10 kg = 0.27 30 kg = 0.60 50 kg = 0.88
12 kg = 0.32 32 kg = 0.62 52-54 kg = 0.90
14 kg = 0.36 34 kg = 0.64 56-58 kg = 0.92
16 kg = 0.40 36 kg = 0.66 60-62 kg = 0.96
18 kg = 0.44 38 kg = 0.68 64-66 kg = 0.98
20 kg = 0.46 40 kg = 0.70 68 kg = 0.99
Gerektiğinde, kısa sürede tekrarlanan kontroller yapılabilir.
Uygulama şekli ve PET incelemesi:
Florodeoksiglukoz (18F ) aktivitesi enjeksiyondan hemen önce bir doz kalibratöründe
ölçülmelidir.
Enjeksiyon, lokal ekstravazasyon nedeniyle radyasyona maruz kalmayı ve görüntüleme
hatalarından kaçınmayı sağlamak için intravenöz olarak yapılmalıdır.
2Emisyon taramasına genellikle Florodeoksiglukoz (18F ) enjeksiyonundan 45-60 dakika sonra
başlanır. Yeterli sayım istatistiği için gereken aktivitenin kalması durumunda, Florodeoksiglukoz
(18F ) PET uygulamadan sonra iki veya üç saate kadar yapılabilir; böylece arka plan aktivitesi de
düşürülmüş olur.
Hastanın hazırlanması
Hücrelerdeki glukoz alımı sınırlı olduğundan (satürasyon kinetiği), maksimum zenginlikte bir
aktivite elde etmek için STERIPET, en az 4 saat aç kalmış ve yeterli ölçüde hidrate hastalara
verilmelidir. Sıvı miktarı sınırlandırılmamalıdır (glukoz içeren içeceklerden kaçınmalıdır).
Kaliteli görüntü elde etmek ve mesanenin radyasyona maruziyetini azaltmak için hastaların,
yeterli ölçülerde sıvı almaları ve PET görüntülemeden önce ve sonra mesaneyi boşaltmaları
konusunda uyarılmaları gereklidir.
Genel Uyarılar
Enjeksiyonu takiben ilk 12 saat içinde radyofarmasötik enjekte edilen hasta ile küçük çocukların
yakın temastan kaçınması önerilir.
Özel popülasyonlara ilişkin ek bilgiler:
Böbrek/Karaciğer yetmezliği: Böbrek fonksiyon bozukluğu olan hastalarda, radyasyona daha
fazla maruz kalma olasılığı bulunmaktadır. Bu nedenle endikasyon çok dikkatle belirlenmelidir.
Pediyatrik popülasyon:
Çocuklarda deneyimi sınırlıdır. 18 yaşın altındaki hastalar ile ilgili olarak, ilacın etkinliği ve
güvenirliği ile ilgili sınırlı klinik veri bulunmaktadır. Bu nedenle, onkolojik pediyatri
hastalarında kullanımı dikkatle irdelenmelidir.
Çocuklara ve ergenlere uygulanan aktivite yetişkinler için önerilen aktivitenin bir fraksiyonudur.
Bu aktivite, yetişkinler için önerilen aktiviteden yukarıdaki tablodaki çarpan katsayısı
kullanılarak vücut kütlesine göre belirlenir.
Geriyatrik popülasyon:Yaşlılığın neden olabileceği durumlar uygulamada dikkate alınmalıdır.
4.3 Kontrendikasyonlar
• Etkin madde veya yardımcı maddelerden herhangi birine karşı aşırı hassasiyet
• Hamilelik
• Laktasyon dönemi
• Kan glukoz değeri kontrol altında olmayan diyabetik hastalar
34.4 Özel kullanım uyarıları ve önlemler
RADYOFARMASÖTİKLER SADECE NÜKLEER TIP UZMANLARI TARAFINDAN
NÜKLEER TIP MERKEZLERİNDE UYGULANIR.
Radyofarmasötiklerin kabulü, saklanması ve nakli özel mevzuata uygun olmalıdır (Atıklarla
ilgili kısım 6.6 bölümünde verilmiştir).
İnceleme endikasyonları
Hastaların tümünde, mümkün olan en düşük radyasyon dozu ile istenen diyagnostik bilgiye
erişilmesi hedeflenmelidir.
Böbrek fonksiyon bozukluğu olan hastalarda, radyasyona daha fazla maruz kalma olasılığı
nedeni ile, endikasyonun çok dikkatle belirlenmesi gerekir.
Beher MBq için etkin dozun, çocuklarda yetişkinlere oranla daha yüksek olduğu göz önünde
tutulmalıdır (bakınız bölüm 11).
Onkoloji ve nöroloji
Adalede radyofarmasötiğin hiperfiksasyonunu önlemek için, hastaların incelemeden önce tüm
yorucu fiziksel aktivitelerden kaçınmaları, enjeksiyon, muayene ve görüntüleme esnasında
hareket etmemeleri, dinlenmeleri önerilir (hastalar rahat bir şekilde, okumadan ve konuşmadan
uzanmalıdır).
Serebral glukoz metabolizması beyin aktivitesine bağlıdır. Bu nedenle, nörolojik incelemeler,
karanlık bir odada ve gürültüsü az ortamda bir rahatlama süresinden sonra yapılmalıdır.
Uygulamadan önce bir kan glukoz testi yapılmalıdır. Özellikle glisemi 8 mmol/L den daha fazla
ise, hiperglisemi STERIPET hassasiyetinde azalmaya neden olabilir.
Benzer şekilde, diyabeti kontrol altında olmayanlarda Florodeoksiglukoz (18F)-PET
uygulanmamalıdır.
Kardiyoloji
Miyokard’ın glukoz alımı insüline bağlı olduğundan, miyokardiyal inceleme için, STERIPET
uygulanmasından yaklaşık 1 saat önce, 50g glukoz yüklenmesi önerilir. Alternatif olarak,
özellikle diabetes mellitus hastalarında, gerekirse, kan şekeri seviyesi, insülin ve glukoz kombine
infüzyonu (Insulin-Glucose-Klamp) ile ayarlanabilir.
FDG PET görüntülerinin yorumlanması
Enfeksiyöz ve/veya enflamatuvar hastalıklar ve cerrahiden sonraki rejeneratif prosesler, belirgin
FDG tutulumu ile sonuçlanabilir ve böylece hatalı pozitif sonuçlara yol açar.
Radyoterapi sonrasında ilk 2-4 ay içindeki hatalı pozitif veya hatalı negatif Florodeoksiglukoz
(18F) sonuçları değerlendirme dışı bırakılamaz. Klinik endikasyon, Florodeoksiglukoz (18F)-PET
ile erken bir teşhis gerektiriyorsa, daha erken aşamada Florodeoksiglukoz (18F)-PET
incelemesinin nedeni makul bir şekilde gerekçelendirilmelidir.
4Özellikle hatalı negatif sonuçları önlemek için, kemoterapiden sonra en az 4-6 hafta beklenmesi
uygun olur. Klinik endikasyon, Florodeoksiglukoz (18F)-PET ile daha erken bir diyagnozu
gerektiriyorsa, daha erken yapılacak Florodeoksiglukoz (18F)-PET incelemesi
gerekçelendirilmelidir. 4 haftadan daha kısa bir siklusa sahip kemoterapi tedavisi durumunda,
Florodeoksiglukoz (18F)-PET incelemesi, yeni bir siklusa tekrar başlamadan hemen önce
yapılmalıdır.
Düşük dereceli lenfomada ve over kanserinin nüksetme şüphesi olan durumlarda,
Florodeoksiglukoz (18F)-PET sensitivitesi sınırlı olduğundan, sadece pozitif prediktif değerler
göz önüne alınmalıdır.
Florodeoksiglukoz (18F), beyin metastazlarını tespit etmekte kullanılmaz.
Bir koinsidans PET tarayıcı sistemi kullanıldığında, dedike PET’e göre sensitivite azalacağından,
1 cm’den daha küçük lezyonların daha azı saptanabilir.
Florodeoksiglukoz (18F)-PET görüntülerinin, gerektiğinde tomografik anatomik görüntüleme
modaliteleri (örneğin BT, ultrasonografi, MRG) ile korele değerlendirilmesi önerilir.
Fonksiyonel Florodeoksiglukoz (18F)-PET görüntülerinin morfolojik görüntülerle füzyonu,
(örneğin PET-BT ile), duyarlılık ve özgüllüğün artmasını sağlar. Bu nedenle, pankreas, baş ve
boyun tümörlerinde, lenfomada, melanomada, akciğer kanserlerinde ve nükseden kolorektal
kanserlerde anatomik görüntüleme yöntemleri ile korelasyon önerilir.
Radyofarmasötikler, kullanıcı tarafından, farmasötik kalite gereksinimlerine ve radyasyondan
korunma kriterlerini sağlayacak şekilde hazırlanmalı ve kullanılmalıdır.
STERIPET hastayı ve hastane personelini mümkün olduğunca korumak üzere, yeterli korunmayı
sağlayacak kurşun veya tungsten zırhlar içinde saklanmalı ve işlem görmelidir. Özellikle,
flakondan ilaç çekilirken ve enjeksiyon yapılırken, kişinin pozitron ve anhilasyon fotonlarının
yaydığı radyasyondan uygun bir zırhlama ile korunması önerilir.
Bu tıbbi ürün her dozunda maksimum 51.9 mg sodyum içerir. Bu durum kontrollü sodyum
diyetinde olan hastalar için gözönünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Kan glukoz düzeylerini değiştiren tüm ilaçlar, incelemenin hassasiyetini etkileyebilir (Örneğin
kortikosteroidler, valproat, karbamazepin, fenitoin, fenobarbital ve katekolaminler).
Koloni stimüle eden faktörler (CSFs) uygulanırken, kemik iliği ve dalakta
Florodeoksiglukoz(18F) tutulumunda birkaç gün bir artış olur. PET görüntülerinin
değerlendirmesi yapılırken bu durum göz önüne alınmalıdır. CSF tedavisi ile PET görüntülemesi
arasında en az 5 gün bulunursa, bu etkileşim azaltılmış olur.
Glukoz ve insülin uygulanması, Florodeoksiglukoz(18F)’in hücrelere akışını etkiler. Yüksek kan
glukoz seviyesi ve aynı zamanda düşük plazma insülin düzeyleri söz konusu ise,
Florodeoksiglukoz(18F)’un organlara ve tümörlere akımı azalır.
5Özel popülasyonlara ilişkin ek bilgiler:
Uygulanabilir değildir.
Pediyatrik popülasyon:
Uygulanabilir değildir.
4.6 Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalma potansiyeli olan kadınlara radyoaktif tıbbi ürün uygulanması gerektiğinde, hamile
olup olmadığı mutlaka sorgulanmalıdır. Bir menstrüasyon dönemi geçen bir kadın, aksi
kanıtlanmadıysa hamile kabul edilmelidir. Hamile kadınlara iyonlaştırıcı radyasyon uygulaması,
fetüse de radyasyon dozları taşır.
400 MBq aktiviteye sahip STERIPET tatbiki, uterusda 8.4 mGy absorbe radyasyon dozu ile
sonuçlanır.
Bu doz aralığında, letal etkiler, malformasyonların başlaması, gelişmede gecikme ve fonksiyonel
bozukluklar beklenmez; ancak kanser indüksiyonu ve kalıtsal defektler artabilir.
Gebelik dönemi
Radyasyon, gebelik döneminde uygulandığı takdirde ciddi doğum kusurlarına yol açmaktadır.
STERIPET gebelik döneminde kontrendikedir.
Laktasyon dönemi
Florodeoksiglukoz (18F) anne sütü ile atılır. STERIPET laktasyon döneminde kontrendikedir.
Üreme yeteneği/Fertilite
Radyofarmasötiğin amaçlanan klinik kullanımı nedeni ile, kronik toksisite, mutajenik potansiyel
ve üreme toksisitesi ve karsinojenik potansiyel çalışmaları yapılmamıştır.
4.7 Araç ve makine kullanımı üzerindeki etkiler
Araç ve makine kullanımı üzerine etkisi ile ilgili yapılan herhangi bir çalışma bulunmamaktadır.
4.8 İstenmeyen etkiler
Bu güne kadar, Florodeoksiglukoz (18F) kullanımından sonra istenmeyen etkiler gözlenmemiştir.
Verilen madde miktarı çok düşük olduğundan, asıl riske radyasyon neden olur. İyonize
radyasyona maruz kalma, kanser veya kalıtsal defektlerin oluşmasına neden olabilir. Nükleer tıp
ile ilgili incelemelerin çoğu, 20 mSv’den daha düşük radyasyon düzeylerine (Etkili Doz) neden
olmaktadır. Bu etkilerin görülme olasılığı çok düşüktür. Florodeoksiglukoz (18F) ürününün
önerilen maksimum aktivitede verilmesinden sonra, etkili doz 7.6 mSv civarındadır.
64.9 Doz aşımı ve tedavisi
Verilen dozlar diyagnostik amaçlı olduğundan farmakolojik açıdan doz aşımı olasılığı yoktur.
Aşırı dozda bir Florodeoksiglukoz (18F) uygulandığında, hastaya uygulanan radyasyon dozunu,
mümkün olduğunca radyonüklidin eliminasyonunu, zorlanmış diürez ve sık idrara çıkma ile
sağlayarak azaltmak gerekir.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik özellikler
ATC KODU: V09IX04- Diyagnostik radyofarmasötikler
Florodeoksiglukoz (18F)’in diyagnostik incelemelerde kullanılan kimyasal konsantrasyonlarında,
görülen bir farmakodinamik aktivitesi yoktur.
5.2 Farmakokinetik özellikler
Genel özellikler
Florodeoksiglukoz (18F), bir glukoz analoğudur; primer enerji kaynağı olarak glukozu kullanan
hücrelerde birikir. Florodeoksiglukoz (18F) yüksek bir glukoz dönüşümü olan tümörlerde birikir.
İntravenöz enjeksiyonu takiben, Florodeoksiglukoz(18F)’in vasküler kompartımanda
farmakokinetik profili bieksponensiyaldir. Dağılım süresi bir dakikadır ve eliminasyon süresi
yaklaşık 12 dakikadır.
Florodeoksiglukoz (18F)’in hücresel tutulumu, kısmen insüline bağımlıdır ve bu nedenle yeme,
beslenme durumu ve mevcut diabetes mellitus ile etkilenebilen, doku-spesifik taşıyıcı sistemleri
aracılığı ile olur. Diabetes mellitus hastalarında, glukoz metabolizması ve değişen doku
dağılımından dolayı Florodeoksiglukoz (18F)’in hücreler tarafından alımında bir azalma olur.
Emilim: İntravenöz yolla kullanılır.
Dağılım ve biyotransformasyon: Florodeoksiglukoz (18F), glukoz ile benzer şekilde hücre
membranı aracılığı ile taşınır, ama yalnızca ilk kademe glikolizine uğrayarak
Florodeoksiglukoz (18F) -6-phosphate oluşur. Oluşan Florodeoksiglukoz (18F) -6-phosphate
tümör hücrelerinde tutulur ve daha fazla metabolize olmaz. İntraselüler fosfatazla
defosforilizasyon yavaş olduğundan, Florodeoksiglukoz (18F)-6- fosfat dokuda birkaç saat tutulu
kalır (tuzak-mekanizması).
Sağlıklı deneklerde Florodeoksiglukoz (18F) tüm vücuda büyük ölçüde, özellikle beyin ve kalpte,
ve daha az oranlarda akciğerler ve karaciğerde olmak üzere dağılır.
Eliminasyon: Florodeoksiglukoz (18F)’in başlıca eliminasyonu renal yolladır, aktivitenin %20’si
enjeksiyonu takiben 2 saatte idrarla atılır.
7Renal parankimaya bağlanma zayıftır, ancak Florodeoksiglukoz (18F)’in eliminasyonu renal
yolla olduğundan, üriner sistemin tamamında, özellikle mesanede önemli aktivite görülür.
Florodeoksiglukoz (18F), kan-beyin bariyerini geçer. Enjeksiyondan 80-100 dakika sonra enjekte
edilen dozun %7 kadarı beyinde birikir. Epileptojenik odaklar nöbet olmayan fazlarda düşük bir
glukoz metabolizması gösterir.
40 dakika içinde enjekte edilen aktivitenin %3 kadarı miyokard tarafından tutulur.
Florodeoksiglukoz (18F)’in normal kalpte dağılımı genellikle homojendir, bununla beraber,
intraventriküler septum için %15’e varan bölgesel farklar tanımlanmıştır. Reversibl miyokardiyal
iskemi sırasında ve sonrasında, miyokart hücresi içinde glukoz tutulumunda bir artış olur.
Enjekte edilen aktivitenin %0.3 ve %0.9-2.4’ü sırası ile pankreas ve akciğerlerde birikir.
Florodeoksiglukoz (18F) daha az oranlarda oküler adale, farinks ve barsaklara da bağlanır.
Adaleye bağlanma, yeni egzersizi takiben ve inceleme sırasındaki musküler efor halinde
görülebilir.
5.3 Klinik öncesi güvenlilik verileri
İnsan dozunun 50 katı ile köpeklerde ve 1000 katı ile farelerde yapılan klinik öncesi akut
toksisite çalışmalarında, herhangi bir toksisite bulgusu gözlenmemiştir.
Maddenin amaçlanan klinik kullanımı nedeni ile, kronik toksisite, mutajenik potansiyel ve üreme
toksisitesi ve karsinojenik potansiyel çalışmaları yapılmamıştır (madde genellikle ng veya µg
aralığında tek doz intravenöz olarak uygulandığından).
6. FARMASÖTİK ÖZELLİKLER
6.1 Yardımcı maddelerin listesi
Sodyum dihidrojen fosfat
Sodyum hidroksit
Enjeksiyonluk su
6.2 Geçimsizlikler
Bu tıbbi ürün bölüm 6.6 da bildirilenlerin dışında diğer tıbbi ürünlerle karıştırılmamalıdır.
6.3 Raf ömrü
Üretim zamanından itibaren en fazla 10 saat.
6.4 Saklamaya yönelik özel tedbirler
Flakon açılmadan önce ve açıldıktan sonra 25º C’nin altındaki sıcaklıkta saklanmalıdır.
Bu ürün radyoaktif ürünlerle ilgili ulusal mevzuatına göre saklanmalıdır.
86.5 Ambalajın niteliği ve içeriği
STERIPET, çok dozlu kullanıma uygun klorobutil lastik tıpa üzerine alüminyum kapişonlu,
Avrupa Farmakopesi Tip I berrak cam flakonlarda ambalajlanmıştır. Bir flakon kalibrasyon
zamanında 250 MBq-2.5 GBq’ ya denk gelen 1 mL ve 10 mL arasında çözelti içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, Türkiye Atom Enerjisi Kurumu mevzuatı
doğrultusunda ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
Radyofarmasötik uygulanması, dış radyasyon veya idrar dökülmesi, kusma v.s nedenleri ile
bulaşma yüzünden diğer kişiler için risk oluşturur. Bu nedenle ulusal mevzuata uygun olarak,
radyasyondan korunma önlemleri alınmalıdır.
Çözelti kullanılmadan önce görsel olarak kontrol edilmelidir. Sadece berrak, görünür partikül
içermeyen çözeltiler kullanılmalıdır.
Ambalaj kullanmadan önce kontrol edilmeli ve bir doz kalibratörü ile aktivitesi ölçülmelidir.
Flakondan çözelti çekme aseptik şartlar altında yapılmalıdır.
Flakonlar, tıpası dezenfekte ettikten sonra açılmamalıdır, çözelti tıpadan, uygun koruyucu kılıflı
ve tek kullanımlık steril iğne takılmış tek dozluk enjektör ile çekilmelidir.
STERIPET enjeksiyon için 9 mg/mL (%0.9) sodyum klorür çözeltisi ile seyreltilebilir.
7. R UHSAT SAHİBİ
Can Radyofarmasötik Ürünler Sanayi ve Ticaret A.Ş.
Alipaşa Sanayi Bölgesi
12. sokak, No: 19
Silivri / İstanbul
8. RUHSAT NUMARASI(LARI)
221/24
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.10.2009
Ruhsat yenileme tarihi:
10. KÜB’ÜN YENİLENME TARİHİ
911. DOZİMETRİ
Aşağıdaki tabloda ICPR (International Commission on Radiological Protection, Radiation Dose
to Patients from Radiopharmaceuticals, Pergamon Press 1998) 80 Yayınına göre, hesaplanan
dozimetreyi göstermektedir.
Verilen beher birim aktivitede absorbe olan doz
(mGy/MBq)
Organ Erişkin 15 yaş 10 yaş 5 yaş 1 yaş
Adrenaller 0.012 0.015 0.024 0.038 0.072
Mesane 0.160 0.210 0.280 0.320 0.590
Kemik yüzeyleri 0.011 0.014 0.022 0.035 0.066
Beyin 0.028 0.028 0.030 0.034 0.048
Meme 0.0086 0.011 0.018 0.029 0.056
İdrar kesesi 0.012 0.015 0.023 0.035 0.066
GI kanal
Mide 0.011 0.014 0.022 0.036 0.068
İnce bağırsaklar 0.013 0.017 0.027 0.041 0.077
Kolon 0.013 0.017 0.027 0.040 0.074
ULI 0.012 0.016 0.025 0.039 0.072
LLI 0.015 0.019 0.029 0.042 0.076
Kalp 0.062 0.081 0.120 0.200 0.350
Böbrekler 0.021 0.025 0.036 0.054 0.096
Karaciğer 0.011 0.014 0.022 0.037 0.070
Akciğerler 0.010 0.014 0.021 0.034 0.065
Adaleler 0.011 0.014 0.021 0.034 0.065
Ösafagus 0.011 0.015 0.022 0.035 0.068
Overler 0.015 0.020 0.030 0.044 0.082
Pankreas 0.012 0.016 0.025 0.040 0.076
Kırmızı ilik 0.011 0.014 0.022 0.032 0.061
Cilt 0.008 0.010 0.016 0.027 0.052
Dalak 0.011 0.014 0.022 0.036 0.069
Testis 0.012 0.016 0.026 0.038 0.073
Timus 0.011 0.015 0.022 0.035 0.068
Tiroid 0.010 0.013 0.021 0.035 0.068
Uterus 0.021 0.026 0.039 0.055 0.100
Diğer organlar 0.011 0.014 0.022 0.034 0.063
Etkili Doz 0.019 0.025 0.036 0.050 0.095
(mSv/MBq)
10STERIPET için 400 MBq aktivite verilmesi neticesinde oluşan Etkili Doz 7.6 mSv kadardır (70
kg ağırlığında bir kişi için).
400 MBq aktivite için, kritik organlara, mesane, kalp ve beyine dağılan radyasyon dozları sırası
ile : 64 mGy, 25 mGy and 11 mGy dir.
12. RADYOFARMASÖTİKLERİN HAZIRLANMASINA YÖNELİK TALİMATLAR
Kullanılmayan veya atık maddeler ulusal mevzuatlara uygun olarak bertaraf edilmelidir.
11