KISA ÜRÜN BİLGİSİ
1. BEŞERİ TIBBİ ÜRÜNÜN ADI
SİCORTEN 0,5mg/g krem
2. KALİTETİF VE KANTİTATİF BİLEŞİM
Etkin madde
1 gram kremde;
Halometazon monohidrat (Sicorten/AS, 1AQ) 0.5 mg
Yardımcı maddeler:
Setil alkol 45 mg
Propilen glikol 55 mg
Stearil alkol 45 mg
Sodyum lauril sülfat (Duponol C) 10 mg
Yardımcı maddeler için 6.1’e bakınız.
3. FARMASÖTİK FORM
Beyaz homojen krem
4. KLİNİK ÖZELLİKLER
4.1. Terapötik endikasyonlar
SİCORTEN lokal kortikosteroid tedavisine cevap veren çeşitli tipte ve farklı yerleşim gösteren
enfekte olmamış aşağıda verilen inflamatuvar deri hastalıklarında endikedir:
• Seboreik dermatit,
• Kontakt dermatit,
• Atopik dermatit,
• Lokalize nörodermatit (lichen simplex cronicus),
• Nummular egzama,
• Psoriasis vulgaris.
4.2. Pozoloji ve uygulama şekli
Pozoloji/uygulama sıklığı ve süresi:
SİCORTEN, hastalığın şiddetine bağlı olarak günde bir veya iki kez uygulanmalıdır.
Uygulama şekli:
Haricen kullanılır. SİCORTEN tedavi edilecek bölgeye ince bir tabaka halinde uygulanmalıdır;
uygulama hafifçe ovularak da yapılabilir.
SİCORTEN ile tedavi açık deriye uygulanabilir ya da gerekli görüldüğünde havanın geçişini
sağlayan bandajlarla kapatılmış deriye uygulanabilir. Birçok vakada kapalı pansuman uygulamaya
gerek yoktur. Bununla birlikte tedaviye yeterli yanıtın alınamadığı vakalarda ya da deri
inflamasyonun özellikle tedaviye dirençli olduğu durumlarda SİCORTEN’in etkililiği kısa süreli
kapalı pansuman uygulaması ile artırılabilir.
1Psoriasis veya kronik egzama gibi kronik deri hastalıklarında tedavi aniden kesilmemelidir.
Uygulanan doz, deriyi yumuşatan ürünlerin alternatif olarak uygulanmasıyla ya da potensi giderek
azalan kortikosteroidlerin uygulanmasıyla kademeli olarak azaltılmalıdır.
SİCORTEN göze veya göz çevresine veya ülserleşmiş deri yüzeyine uygulanmamalıdır.
Özel popülasyonlara ilişkin ek bilgiler:
Böbrek yetmezliği:
SİCORTEN’in böbrek yetmezliği olan hastalarda kullanımına ilişkin bilgi bulunmamaktadır.
SİCORTEN böbrek yetmezliği olan hastalarda dikkatli kullanılmalıdır.
Karaciğer yetmezliği:
SİCORTEN’in karaciğer yetmezliği olan hastalarda kullanımına ilişkin bilgi bulunmamaktadır.
SİCORTEN karaciğer yetmezliği olan hastalarda dikkatli kullanılmalıdır.
Pediyatrik popülasyon:
SİCORTEN ile tedaviye çocuklarda 2 haftadan uzun süre (2 yaşın altındaki çocuklarda 7 günden
daha uzun süre) devam edilmemelidir. Tedavi edilecek bölge toplam vücut yüzeyinin %10’unu
aşmamalıdır. Kapalı pansuman uygulanmamalıdır.
Geriyatrik popülasyon:
SİCORTEN’in geriyatrik popülasyonda kullanımına ilişkin özel bir durum bulunmamaktadır.
4.3. Kontrendikasyonlar
• Halometazon monohidrata veya SİCORTEN’in bileşiminde bulunan yardımcı maddelerden
herhangi birine karşı aşın duyarlılığı olduğu bilinen hastalarda,
• Viral veya bakteriyel deri enfeksiyonlarında (suçiçeği, piyoderma, vaksinia, herpes simplex,
herpes zoster gibi) mikotik deri hastalıklarında, frengiye bağlı dermatozlarda, deri tüberkülozu,
rozasea, perioral dermatit, akne vulgaris varlığında kullanılmamalıdır.
4.4. Özel kullanım uyarıları ve önlemleri
Hasta hangi yaşta olursa olsun SİCORTEN ile devamlı uzun süreli tedaviden kaçınılmalıdır (bkz.
ayrıca Bölüm 4.2 – Pediyatrik popülasyon).
SİCORTEN’in kapalı pansuman ile uygulanması, küçük deri yüzeylerini etkileyen dermatozların
kısa süreli tedavisi ile sınırlandırılmalıdır.
SİCORTEN’in yüksek dozlarda, geniş deri yüzeyine kapalı pansuman şeklinde ya da uzun süreli
uygulandığı ender vakalarda, hasta düzenli olarak tıbbi gözetim altında tutulmalıdır.
SİCORTEN yüze ya da derinin kıvrımlarına (koltuk altı gibi) dikkatle ve sadece kısa süreli
uygulanmalıdır.
Sistemik ve topikal kortikosteroid kullanımı görme bozukluklarına neden olabilir. Eğer hasta bulanık
görme gibi belirtiler veya başka görme bozukluğu belirtileri sergiliyorsa, sistemik ve topikal
kortikosteroid kullanımından sonra bildirilen katarakt, glokom veya santral seröz koryoretinopati
gibi nadir hastalıkların hastada gelişmesi olasılığına karşı, hasta bir göz uzmanına yönlendirilmelidir.
2SİCORTEN kullanımından sonra istenmeyen sistemik bir yan etki (adrenal bezlerin işlevi üzerine
negatif etki gibi) bildirilmemiştir. Bununla birlikte temel tıbbi esaslar çerçevesinde, SİCORTEN
özellikle geniş deri yüzeylerine veya kapalı pansuman yapılarak uygulanacağı zaman veya
çocukların tedavisi sırasında bu risk göz önünde bulundurulmalıdır. Tedavi edilen deri yüzeyinde bir
enfeksiyon geliştiği takdirde uygun bir antibakteriyel tedavi başlatılmalıdır.
SİCORTEN’in konjonktivaya veya mukoz membranlara temasından kaçınılmalıdır.
Kortikosteroidler, SİCORTEN’in bileşenlerinden birine karşı gelişen alerjik deri reaksiyonunun
semptomlarını maskeleyebilirler.
Hastalar, SİCORTEN’i sadece kendilerinde mevcut olan deri hastalıkları için kullanmaları ve başka
kişilere vermemeleri konusunda bilgilendirilmelidir.
SİCORTEN propilen glikol içerir. Propilen glikol derinin iritasyonuna sebebiyet verebilir.
SİCORTEN setil alkol ve stearil alkol içerir. Setil alkol ve stearil alkol lokal deri reaksiyonlarına
(örneğin kontakt dermatite) sebebiyet verebilir.
SİCORTEN sodyum içerse de uygulama yolu nedeniyle herhangi bir uyarıya gerek yoktur
4.5. Diğer tıbbi ürünler ile etkileşimler ve diğer etkileşim şekilleri
SİCORTEN’in diğer ilaçlarla bilinen bir etkileşimi bulunmamaktadır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Sicorten’ in çocuk doğurma potansiyeli olan ve doğum kontrolü uygulamayan kadınlarda
kullanımına dair herhangi bir veri bulunmamaktadır.
Gebelik dönemi
SİCORTEN, gerekli olmadıkça gebelik döneminde kullanılmamalıdır. Hayvanlar üzerinde yapılan
araştırmalar üreme toksisitesinin bulunduğunu göstermiştir (bkz. Bölüm 5.3). İnsanlara yönelik
potansiyel risk bilinmemektedir.
SİCORTEN ancak ilacın gebe kadına olan potansiyel yaran fetüse olan riskinden fazla olduğu
durumlarda uygulanmalıdır. Bununla birlikte gebelik sırasında SİCORTEN’in fazla miktarda geniş
yüzeye, özellikle kapalı pansuman yapılarak uygulanmasından veya uzun süreli kullanımından
kaçınılmalıdır.
Kortikosteroidlerin ve spesifik olarak halometazon monohidratın güvenliliğiyle ilgili hayvanlar
üzerinde yürütülen çalışmalarda, bu maddelerin teratojenik potansiyele sahip olduğu veya embriyo
ve/veya fetüs üzerine diğer advers etkileri olduğu gösterilmiştir. Buna karşılık SİCORTEN’in gebe
kadınlarda advers etkisine ilişkin herhangi bir kayıt bulunmamaktadır.
3Laktasyon dönemi
SİCORTEN’in lokal olarak uygulanmasından sonra halometazon monohidrat etkin maddesinin
ve/veya metabolitlerinin anne sütüne geçip geçmediği bilinmemektedir. Bu nedenle, SİCORTEN
emziren annelerde dikkatli kullanılmalıdır.
Üreme yeteneği/Fertilite
Üreme yeteneği üzerine klinik ya da klinik dışı çalışma mevcut değildir.
4.7. Araç ve makine kullanımı üzerindeki etkiler
Sistemik ve topikal kortikosteroid kullanımı görme bozukluklarına neden olabilir. Eğer hasta bulanık
görme gibi belirtiler veya başka görme bozukluğu belirtileri sergiliyorsa, araç ve makine
kullanımından kaçınılmalıdır.
4.8. İstenmeyen etkiler
İstenmeyen etkilerin sınıflandırılmasında şu terimler ve sıklık dereceleri kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Geniş deri yüzeylerinde ya da kapalı pansuman yapılarak kullanıldıklarında (bilhassa bebeklerde ve
küçük çocuklarda), kortikosteroidlerin kan dolaşımına emilimi sonucunda sistemik etkiler ortaya
çıkabilir (özellikle adrenal fonksiyonlarda geçici supresyon). Bu etkiler, tedavi kesildikten sonra
kaybolacaktır; ancak tedavinin aniden kesilmesini akut adrenal yetmezlik takip edebilir.
Deri ve deri altı doku hastalıkları
Seyrek: Deride kuruluk, deride iritasyon, deri atrofısi, folikülit, akne ve püstül oluşumu, bulanık
görme (bkz. bölüm 4.4)
Glukokortikoidler ile tedavi sonrasında uygulama şekline ve yerine bağlı olarak bildirilen diğer
advers reaksiyonlar: kontakt alerji, deride pigmentasyon değişiklikleri, sekonder enfeksiyonlar, striae
rubrae distensae, atrofik değişiklikler, deride kanama, rozasea veya perioral dermatit, telanjiektazi,
purpura veya steroid aknesi.
Genel bozukluklar ve uygulama bölgesine ilişkin hastalıklar
Yaygın olmayan: Uygulama yerinde yanma hissi, kaşıntı gibi iritasyon belirtileri
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)'ne bildirmeleri gerekmektedir (www.titck.gov.tr. e-posta: tufam@titck.gov.tr; tel:0 800
314 00 08; faks:0 312218 35 99).
4.9. Doz aşımı ve tedavisi
SİCORTEN ile doz aşımı durumunda, “Bölüm 4.8 İstenmeyen etkiler” başlığı altında verilen yan
etkilerin görülme olasılığı daha yüksektir. Bugüne kadar bu ürün ile herhangi bir zehirlenme ya da
doz aşımı olgusu bildirilmemiştir. Diğer yandan, çocuklar tarafından kazara yutulmasına bağlı akut
zehirlenme durumu olasılık dışı bırakılmamalıdır. Bu durum, bulantı ve kusmanın eşlik ettiği hafif
gastrointestinal semptomların ortaya çıkması ile sonuçlanabilir. SİCORTEN’in spesifik bir antidotu
bilinmemektedir. Doz aşımı durumunda semptomatik tedavi önerilmektedir.
45. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kortikosteroidler, Dermatolojik preparatlar / Kortikosteroidler, güçlü (Grup
III)
ATC kodu: D07AC12
Etki mekanizması:
Halometazon monohidrat lokal uygulama için hazırlanmış çok güçlü bir glukokortikoittir (potens
sınıf III). Antiinflamatuvar, antialerjik, vazokonstriktif ve antiproliferatif etki gösterir. SİCORTEN
çeşitli nedenlerle ortaya çıkan inflamatuvar deri hastalıklarının geniş bir aralığını tedavi etmek için
kullanılır ve kaşıntı gibi bazı semptomları hızla hafifletir ve giderir.
Deney sonuçları, glukokortikoidlerin çoklu etkilerinin, özellikle spesifik sitoplazmik reseptörlere
bağlanmayı da içeren karmaşık moleküler mekanizma ile ilişkilendirilebileceğini göstermektedir.
SİCORTEN, sekresyon ve ısı kaybını sağlarken serinletici etki gösteren hidrofilik bir ilaçtır.
SİCORTEN deri hastalıklarının akut ve subakut basamaklarında ve sekresyonların düşük düzeyde
olduğu, dermatozlar ve egzamatik dermatit gibi deri hastalıklarında kullanıma uygun bir farmasötik
formdur. SİCORTEN ayrıca derileri seboreik veya yağlara karşı duyarlılığı olan hastalara da
önerilmektedir. Krem yağlı değildir ve gözle hemen hemen hiç görülemez ve bu nedenle görünen
deri yüzeyleri için uygundur. Su ile kolaylıkla çıkarılabilir.
Etkin madde yağ/su emülsiyonunda süspande olmuş mikrokristalize formda bulunur.
5.2. Farmakokinetik özellikler
Genel Özellikler
Emilim:
Sağlıklı gönüllülerin sırtlarının 400 cm2’lik bir alanına 2 gram krem kapalı pansuman yapılarak lokal
olarak uygulandığında, halometazonun uygulanan dozunun ortalama %1.4’ü deriden emilir.
Halometazonun penetrasyon yüzdesi ve deriye geçişi, uygulandığı vücut bölgesine, derinin
durumuna, hastanın yaşına ve uygulama şekline bağlıdır.
Dağılım :
Bilgi bulunmamaktadır.
Biyotransformasvon:
Başlıca karaciğer tarafından metabolize edilir.
Eliminasyon:
Bilgi bulunmamaktadır.
5.3. Klinik öncesi güvenlilik verileri
Gebe hayvanlar üzerinde yapılan deneylerde, kortikosteroidlerin sistemik prenatal uygulaması, başta
yarık damak olmak üzere teratojenik etkilere neden olmuştur.
6. FARMASÖTİK ÖZELLİKLER
6.1. Yardımcı maddelerin listesi
5Askorbil palmitat
Setil alkol
Setil palmitat
Sodyum lauril sülfat (Duponol C)
EDTA, disodyum tuzu
Gliserin
2-fenoksietanol
Propilen glikol
Stearik asit
Stearil alkol
Beyaz parafin
Saf su
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız. Sıcaktan koruyunuz.
6.5. Ambalajın niteliği ve içeriği
10 g ve 30 g’lık döner kapaklı alüminyum laklı tüplerde
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7.RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli Teknopark Sk.
YTÜ Teknopark Apt. No: 1/224
Başakşehir/İstanbul
Tel : (0212) 429 03 33/34
Faks: (0212) 429 03 32
8.RUHSAT NUMARASI
02.10.2020
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 2 020/200
Ruhsat yenileme tarihi:
10. KÜB’ÜN YENİLENME TARİHİ
6