 
 KULLANMA TALİMATI  
 
PECTAL® ekspektoran şurup  
Ağızdan alınır.  
 
 Etkin madde: Her 5 ml’sinde 14 mg difenhidramin hidroklorür ve 135 mg amonyum 
klorür içerir.  
 Yardımcı maddeler:  Sodyum sitrat dihidrat, sitrik asit monohidrat, karboksimetil  selüloz 
sodyum, sodyum benzoat, mentol, sodyum sakkarin, gliserin, sorbitol, alkol, frambuaz 
esansı, deiyonize su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma  talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasınd a, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
 
Bu Kullanma Talimatında:  
 
1. PECTAL® nedir ve ne için kullanılır?  
2. PECTAL® kullanmadan önce dikkat edilmesi gerekenler  
3. PECTAL® nasıl kullanılır?  
4. Olası yan etkiler nelerdir?  
5. PECTAL®’in saklanması  
 
Başlıkları yer almaktadır.  
 
1. PECTAL® nedir ve ne için kullanılır?  
PECTAL®, kutu içerisinde 125 ml’lik bal rengi cam şişede 5 ml’lik ölçeği ile birlikte 
sunulmaktadır.  
Şurup, berrak, renksiz veya açık sarı renkli, frambuaz kokulu viskoz çözeltidir.  
 
PECTAL®, soğuk algınlığı ve alerjik sebeplerle, boğaz ve bronş (akciğerler içind e, nefes 
borusunun dallanmasıyla oluşmuş yapılar) tahrişlerinden kaynaklanan öksürüklerin geçici 
tedavisinde kullanılır.  
 
2. PECTAL®’i kullanmadan önce dikkat edilmesi gerekenler  
PECTAL®’i aşağıdaki durumlarda KULLANMAYINIZ  
Eğer;  
 Etkin maddeye ya da içeriğ indeki diğer yardımcı maddelere karşı hassasiyet 
gösteriyorsanız,  
 Astımdan kaynaklanan ve birkaç haftadır süren öksürüğünüz ya da çok fazla mukus 
(balgam) oluşturan öksürüğünüz var ise,   
  Dar açılı glokom (göz tansiyonu),   
 Prostat (idrar yapmada güçlük çeki lmesi) probleminiz varsa,  
 Son iki haftada Monoamin oksidaz inhibitörleri olarak bilinen depresyon ilacı 
kullanıyorsanız,  
 Erken doğan (prematüre) ve yeni doğan bebeklerde kullanılmamalıdır.  
 
PECTAL®’i aşağıdaki durumlarda DİKKATLİ KULLANINIZ  
Eğer;  
 Orta dereceli böbrek ya da karaciğer hastalığınız varsa,  
 Myastenia gravis (kas güçsüzlüğü ile karakterize bir hastalık), nöbet bozukluğu 
hastalığınız varsa,  
 Mide ve barsak kanalınızda ya da mesanenizde tıkanıklık varsa,  
 Porfiri (sinir sistemini, deriyi ve vücudun birçok bölümünü etkileyen, porfirin denen bir 
maddenin azlığından kaynaklanan bir hastalık) hastalığınız varsa,  
 Alkol kullanıyorsanız,  
 Kodein (bir tür ağrı kesici) içeren herhangi bir ilaç alıyorsanız,  
 Bazı şekerlere tahamülsüzlüğünüz var ise;  
 Aşağ ıdaki ilaçları kullanıyorsanız;  
- Antikolinerjik ilaçlar, örneğin;  
 Antidepresanlar (ruhsal bozuklukların tedavisinde kullanılan ilaçlar)  
 Atropin (bazı göz hastalıklarının ve bazı bağırsak hastalıklarının tedavisinde 
kullanılır)  
- Antihistaminikler (alerji teda visinde kullanılan ilaçlar)  
- Minör sakinleştiriciler (kasları rahatlatan ve kaygıyı azaltan ilaçlar)  
- Barbitüratlar (bir tür uyku ilacı)  
 12 yaşın altındaki çocuklarda zorunlu tıbbi gerekçe olmadan kullanılmamalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
PECTAL®’in yiyecek ve içecek ile kullanılması  
PECTAL® aç karnına ya da besinlerle birlikte alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
PECTAL®, hamilelik süresince kullanılmamalıdır.  
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Difenhidraminin anne sütüne geçtiği bilinmekte dir. Bu nedenle emzirme süresince PECTAL® 
kullanmayınız.  
 
Araç ve makine kullanımı  
Bu ürün sersemliğe sebep olabilir. Eğer hasta etkileniyorsa, araç ve makine kullanmamalıdır.  
 
 
  
 PECTAL®’in içeriğinde bulunan bazı yardımcı maddeler hakkında önemli bilgiler  
PECTAL®, her bir ölçeğinde (5 ml) 0,90 ila 1 mmol sodyum ihtiva eder. Bu durum, kontrollü 
sodyum diyetinde olan hastalar için göz önünde bulundurulmalıdır.  
PECTAL®, sorbitol içerir. Nadir kalıtımsal fruktoz intolerans  problemi olan hastaların bu ilacı 
kullanmamaları gerekir.  
 
PECTAL®, her bir ölçeğinde (5 ml) 100 mg’dan daha az etanol (alkol) içerir.  
 
Diğer ilaçlarla birlikte kullanımı  
Aşağıdaki ilaçlar PECTAL®’in etkisini değiştirebilir:  
 Antikolinerjik ilaçlar, örne ğin; 
- Antidepresanlar (ruhsal bozuklukların tedavisinde kullanılan ilaçlar)  
- Atropin (bazı göz hastalıklarının ve bazı bağırsak hastalıklarının tedavisinde 
kullanılır)  
 Antihistaminikler (Alerji tedavisinde kullanılan ilaçlar)  
 Minör sakinleştiriciler (Kasları  rahatlatan ve endişeyi azaltan ilaçlar)  
 Barbitüratlar (Bir çeşit uyku ilacı)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. PECTAL® nasıl kullanılır?  
 Uygun kullanım ve doz/uygulama sıklığı için talimatlar:  
Doktorunuz alacağınız doz miktarını ve yapılacak tedavi süresini belirleyecektir. Tedaviyi 
kendi kendinize kesmeyiniz ve uzatmayınız. Her zaman, doktorunuzun belirttiği ta limatlara 
uygun olarak ilacınızı kullanınız. Emin olmadığınız durumlarda doktor veya eczacınız ile 
birlikte kontrol ediniz.  
 
Doktorunuz farklı bir tavsiyede bulunmadıkça PECTAL® aşağıdaki şekilde kullanılır:  
 12 yaştan itibaren çocuklarda ve yetişkinlerde: 4 ila 6 saatte bir 1 -2 ölçek,  
Doktorunuz aksini söylemedikçe, PECTAL® yedi günden daha uzun süre kullanılmamalıdır.  
 
 Uygulama yolu ve metodu:  
Sadece ağızdan kullanım içindir.  
 
 Değişik yaş grupları:  
Çocuklarda kullanımı:  
12 yaşın  altındaki çocuklarda zorunlu tıbbi gerekçe olmadan  kullanılmamalıdır.  
Yaşlılarda kullanımı:  
Özel bir kullanım şekli yoktur.  
 
 Özel kullanım durumları:  
Böbrek yetmezliği: Hafif ila orta dereceli böbrek yetmezliği olan hastalarda kullanılırken 
dikkatli olunmalıdır.  
 
Karaciğer ye tmezliği: Hafif ila orta dereceli karaciğer yetmezliği olan hastalarda 
kullanılırken dikkatli olunmalıdır.  
 
Eğer PECTAL®’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
 Kullanmanız gerekenden  daha fazla PECTAL® kullandıysanız:  
PECTAL®’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
PECTAL®’i kullanmayı unutursanız  
Unutulan dozları dengelemek için çift doz almayınız.  
 
PECTAL® ile tedavi sonlandırıldığı ndaki oluşabilecek etkiler  
PECTAL®’in kullanımı ile ilgili sorunuz olursa, doktorunuza veya eczacınıza danışınız.  
 
4. Olası yan etkiler nelerdir?  
Tüm ilaçlar gibi, PECTAL®’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa, PECTAL®’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 Yüzün, dudakların ve dilin şişmesi  
 Deri döküntülerini kapsayan alerjik reaksiyonlar (cildin şiddetli olara k kabuklanması 
ve kızarması) ve kaşıntı  
 Sara nöbeti ve uyuşma  
 
Eğer bunlardan biri sizde mevcut ise, sizin PECTAL®’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkilerin 
hepsi oldukça seyrek görülür.  
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
 Çarpıntı (palpitasyon)  
 Titreme (tremor)  
 İdrar yapmada güçlük  
 Karaciğer fonksiyon bozukluğu  
 Depresy on 
 
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok 
seyrek görülür.  
 
Aşağıdakilerden herhangi birini fark ederseniz, doktorunuza söyleyiniz:  
 Sersemlik, halsizlik, bulanık görme  
 Ağızda, burunda ve boğazda kuruma  
 Karın ağrısı  
 Kan değerlerinde bozukluk  
 Kaslarda ağrı  
 Terleme, saç dökülmesi  
 
Bunlar PECTAL®’in hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
  
 5. PECTAL®’in saklanması  
PECTAL®’i çocukların göremeyeceği, erişemeyeceği yerlerde ve ambalajında saklayınız.  
30°C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra PECTAL®’i kullanmayınız.  
 
Ruhsat Sahibi : Santa Farma İlaç Sanayii A.Ş.  
Okmeydanı, Boruçiçeği Sokak, No: 16 34382 Şişli -İSTANBUL  
Tel: (+90 212) 220 64 00  
Fax: (+90 212) 222 57 59  
 
Üretim Yeri : Santa Farma İlaç Sanayii A.Ş.  
Sofalıçeşme Sokak, No: 72 -74 34091 Edirnekapı -İSTANBUL  
Tel: (+90 212) 534 79 00  
Fax: (+90 212) 521 06 44  
 
Bu kullanma talimatı 02.10.2013  tarihinde onaylanmıştır.  
 
 