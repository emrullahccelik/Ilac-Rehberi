  
1 KISA ÜRÜN BİLGİ Sİ 
 
1. BEŞERİ TIBBİ ÜRÜNÜN ADI  
ZALDİAR 37,5 mg/325 mg film tablet 
2. KALİTATİF VE KANTİTATİF BİLEŞİM  
Etkin madde: Her bir film tablet, 37, 5 mg tramadol hidroklorür ve 325 mg parasetamol içerir . 
Yardımcı maddeler (Her tablette) : 
Yardımcı maddeler için 6.1’e bakınız.  
3. FARMASÖTİK FORM   
Film tablet. 
Bir tarafında  üretici logosu “ ”, diğer tarafta “T5” logosu olan, açık sarı renkte film kaplı 
tablet . 
4. KLİNİK ÖZELLİKLER  
4.1. Terapötik endikasyonlar  
ZALDİAR tablet , orta veya şiddetli derecedeki  ağrıların semptomatik tedavisinde kullanılır.  
ZALDİAR, orta -şiddetli ağrı için tramadol ve parasetamo l kombinasyonuna ihtiyaç olduğu 
düşünülen hastalara kısıtlanmalıdır. 
4.2. Pozoloji ve uygulama şekli  • 12 yaş altındaki çocuklarda kullanımı kontrendikedir.  
 
• 18 yaş altındaki çocuklarda; tonsil ve/veya adenoid cerrahisi sonrasında ağrının tedavisi 
amacı ile kullanımı kontrendikedir.  
 
• 12-18 yaş arası çocuklarda; aşırı kilolu olanlar, obez olanlar, obstrüktif uyku apnesi 
olanlar, kronik akciğer sorunu olan çocuklarda; istenmeyen etki riski daha yüksek olduğu 
için kullanılmamalıdır.  
 
• Anne sütü alan bebeklerde uykusuzluk, huzursuzluk, emzirme güçlüğü ve solunum sorunlarına neden olabilme riski nedeni ile emzirme döneminde kullanılmamalı veya 
alternatif olarak tramadol tedavisi sırasında emzirmeye son verilmelidir.    
2 Pozoloji/uygulama sıklığı ve süresi:   
ZALDİAR , orta -şiddetli ağrı için tramadol ve parasetamol kombinasyonuna ihtiyaç olduğu  
düşünülen hastalara kısıtlanmalıdır.  
Dozaj ağrının şiddetine ve hastanın duyarlılığına göre ayarlanmalıdır.  
Yetişkinlerde ve 12 yaş üzeri gençlerde:  Başlangıç dozu olarak günde iki  tablet ZALDİAR  
kullanılması önerilir. Gerek duyuldukça, günde 8 tableti (300 mg tramadol ve 2600 mg 
parasetamole eşdeğer) geçmemek üzere ilave doz alınabilir.  
Dozlar arasındaki ara en az 6 saat olmalıdır.  
 
ZALDİAR  analjezik etki sağlayabilecek en düşük dozda seçilmeli ve hiçbir şekilde 
gerektiğinden daha uzun süre kullanılmamalıdır. Hastalığın doğa sı ve ciddiyeti gereği 
ZALDİAR’ın  tekrar kullanılması ya  da uzun süreli tedavisinin gerekli olması halinde  hastanın 
dikkatli ve düzenli olarak izlenmesi  gerekmektedir  (Gerektiğinde tedaviye ara verilir), tedaviye 
devam etmenin gerekip gerekmediği değerlendirilir.   
Alkol alan kişilerde hepatotoksisite riski nedeniyle günlük alınan parasetamol dozunun 2000 mg’ı aşmaması gerekir.  
Uygulama şekli:  
Ağızdan alınır.  
Tabletler bütün olarak yeterli miktarda suyla  birlikte yutulmalıdır. Tabletler k ırılmamalı ya da 
çiğnenmemelidir.  
Özel popülasyonlara ilişkin ek bilgiler:  
Böbrek yetmezliği /diyaliz : Böbrek yetmezliği olan hastalarda tramadolün eliminasyonu 
gecikir. Bu hastalarda dozaj aralıklarının uzatılması hastanın gereksinimlerine göre dikkatle düşünülmelidir. 
Karaciğer yetmezliği : Karaciğer yetmezliği olan hastalarda tramadol eliminasyonu gecikir. 
Karaciğer yetmezliği bulunan hastalarda doz aralıkları hastanın gereksinimine göre dikkatlice 
ayarlanmalıdır (Bkz. Bölüm 4.4). İçeriğindeki parasetamol nedeniyle şiddetli karaciğer 
yetmezliği olan hastalarda ZALDİAR kullanılmamalıdır (Bkz. Bölüm 4.3).  
Pediyatrik popülasyon : 12 yaş altı çocuklarda ZALDİAR kullanımı kontrendikedir.    
3 Geriyatrik popülasyon : Klinik olarak belirgin karaciğer veya böbrek yetmezliği olmayan, 75 
yaşın altında ki hastalarda herhangi bir doz ayarlamasına gerek yoktur. 75 yaşın üzerindeki yaşlı 
hastalarda eliminasyon uzayabilir. Bu yüzden, gerekli olduğu durumlarda hastanın 
gereksinimlerine göre doz aralığı uzatılır. 
4.3. Kontrendikasyonlar  
- Tramadol, parasetamol veya ZALDİAR’ı n bileşimindeki maddelerden  herhangi biri ne karşı 
aşırı duyarlılığı olan kişilerde , 
- Alkol, uyuşturucu ilaçlar, merkezi etkili analjezikler, opioidler veya psikotropik ilaçlar ın 
akut zehirlenmelerinde  ve onlarla birlikte  kullanımın da, 
- Halen monoamin oksidaz inhibitörleri (MAO) kullanan veya söz konusu tedaviyi son iki 
hafta içinde bır akmış olan hastalarda,  
- Şiddetli karaciğer yetmezliğinde,  
- Tedavi ile kontrol edilemeyen epilepside  kullanılmamalıdır.  
- 12 yaş altında kontrendikedir. 
- 18 yaş altındaki çocuklarda; tonsil ve/veya adenoid cerrahisi sonrasında ağrının tedavisi 
amacı ile kullanımı kontrendikedir.  
 
4.4. Özel kullanım uyarıları ve önlemleri  
- Yetişkinlerde ve 12 yaş ve üzeri kişilerde kullanılabilen ZALDİAR ’ın maksimum doz u olan 
günlük 8 tablet  aşılmamalıdır. Doz aşımının istenmeyen  etkilerinin önlenebilmesi için, 
hastaların önerilen  dozun üzerine çıkmamaları ve doktor tavsiyesi olmadan parasetamol 
veya tramadol içeren diğer ürünleri  eş zamanlı  kullanmaları önerilmeme ktedir. 
- Ciddi böbrek yetmezliği (kreatinin klerensi <10 ml/dk) olan hastalarda ZALDİAR 
kullanı mı önerilmez (Bkz. Bölüm 4.3). 
- Ciddi karaciğer yetmezliği olan hastalarda ZALDİAR kullanılmamalıdır (Bkz. Bölüm 4.3). 
Sirotik olmayan karaciğer hastalığı bulunan kişilerde parasetamol doz aşımı tehlikesi daha 
büyüktür. Orta şiddetteki yetmezliklerde doz aralığı dikkatlice ayarlanmalıdır .  
- Alkolik karaciğer hastalarında dikkatli kullanılmalıdır. 
- Alkol alan kişilerde hepatotoksisite riski nedeniyle günlük alınan parasetamol dozunun 
2000 mg’ı aşmaması gerekir. 
- Ciddi solunum yetmezliği olanlarda ZALDİAR önerilmemelidir . 
- Tramadol, opioid bağı mlısı hastalarda opioid yerine kullanılmaya uygun değildir. Her ne 
kadar bir opioid agonisti olsa da tramadol morfin yoksunluğu semptomlarını baskılayamaz.    
4 - Nöbet geçmişi , nöbetlere yatkınlığı olan veya nöbet eşiğini düşüren (özellikle seçici 
serotonin ger i alım inhibitörleri, trisiklik antidepresanlar, antipsikotikler , merkezi etkili 
analjezikler ) ilaç kullanan veya lokal anestezi uygulanmış hastalarda tramadol kullanımı ile 
konvülziyonlar bildirilmiştir. Tedavi ile kontrol altında tutulan epilepsi hastala rı ya da 
nöbetlere yatkın hastalar , yalnızca kesin  gerekli görülen durumlarda ZALDİAR ile tedavi 
edilmelidir.  Tramadol kullanan hastalarda önerilen tedavi dozlarında konvülziyon 
görülebilir. Önerilen dozun üzerinde kullanılan dozlarda riskin artabi leceği 
unutulmamalıdır.   
- Opioid agonistleri -antagonistleri (nalbufin, buprenorfin, pentazosin) ile kombine kullanım 
önerilmemektedir (bkz. Bölüm 4.5)  
- Anemisi olanlar, akciğer hastaları, karaciğer ve böbrek fonksiyon bozukluğu olan 
hastalarda doktor kontrolü altında dikkatli kullanılmalıdır. 
- Akut yüksek dozda ciddi karaciğer toksisitesine neden olur. 
- Erişkinlerde kronik günlük dozlarda karaciğer hasarına neden olabilir.  
- Gilbert sendromu olan hastaların parasetamol  kullanması, sarılık gibi klinik belirtilere ve 
daha belirgin hiperbilirubinemiye neden olabilir.  
- Parasetamolü ilk kullananlarda veya daha önce kullanım hikayesi olanlarda kullanımın ilk dozunda veya tekrarlayan dozlarında deride kızarıklık, döküntü veya bir deri reaksiyonu 
oluşabilmektedir. Bu durumda doktor ile irtibata geçilerek ilacın kullanımının bırakılması 
ve alternatif bir tedaviye geçilmesi gerekmektedir. Parasetamol ile deri reaksiyonu gözlenen 
kişi bir daha bu ilacı veya parasetamol içeren başka bir ilacı kullanmamalıdır. Bu durum 
ciddi ve ölümle sonuçlanabilen Steven Johnson sendromu (SJS), toksik epidermal nekroliz (TEN) ve akut jeneralize ekzantamatöz püstüloz (AGEP) gibi ciddi deri reaksiyonlarına 
neden olabilmektedir.  
- Glukoz 6 fosfat dehidrogenaz eksikliği olanlarda dikkatli kullanılmalıdır. Seyrek olarak hemoliz vakaları görülebilir.  
- Yüksek dozlarda uzun süreli kullanılan parasetamol böbrek hasarına yol açabilir. 
- 12-18 yaş arası çocuklarda; aşırı kilolu olanlar, obez olanlar, obtrüktif uyku apnesi olanlar, 
kronik akciğer sorunu olan çocuklarda; istenmeyen etki riski daha yüksek olduğu için 
kullanılmamalıdır.  
Uyku ile ilişkili solunum bozuklukları  
Opioidler, merkezi uyku apnesi (CSA) ve uykuyla ilişkili hipoksemi dahil olmak üzere uyku 
ile ilg ili solunum bozukluklarına neden olabilir. Opioid kullanımı, doza bağlı bir şekilde CSA 
riskini artırır. CSA ile başvuran hastalarda toplam opioid dozunu azaltması düşünülmelidir.   
5 Serotonin sendromu 
Diğer serotonerjik ajanlarla kombinasyon halinde tramadol  veya tek başına tramadol alan 
hastalarda potansiyel olarak yaşamı tehdit eden bir durum olan serotonin sendromu bildirilmiştir (bkz. bölüm 4.5, 4.8 ve 4.9).  
Diğer serotonerjik ajanlarla eşzamanlı tedavi klinik olarak garanti ediliyorsa, özellikle tedavin in 
başlangıcında ve doz artışlarında hastanın dikkatli bir şekilde gözlemlenmesi gerekir.  
Serotonin sendromunun semptomları arasında mental durum değişiklikleri, otonomik instabilite, nöromüsküler anormallikler ve/veya gastrointestinal semptomlar yer alabilir. 
Serotonin sendromundan şüpheleniliyorsa, semptomların şiddetine bağlı olarak dozun 
azaltılması veya tedavinin kesilmesi düşünülmelidir. Serotonerjik ilaçların kesilmesi genellikle 
hızlı bir iyileşme sağlar.  
 
- CYP2D6 Metabolizması  
Tramadol CYP2D6 karaci ğer enzimi tarafından metabolizma edilir. Hastada bir yetersizlik 
varsa veya bu enzim tamamen eksikse, yeterli bir analjezik etki elde edilemeyebilir. 
Tahminler, Kafkas popülasyonunun %7’sine kadarının bu eksikliğe sahip olabileceğini 
göstermektedir. Bununla birlikte, eğer hasta ultra hızlı bir şekilde metabolize eden bir kişi 
ise, yaygın olarak reçete edilen dozlarla bile <yan etki> olarak opioid toksisitesinin gelişme 
riski vardır.  
Opioid toksisitesinin genel semptomlar arasında kafa karışıklığı, uyuklama, yüzeysel solunum, küçülmüş göz bebekleri, bulantı, kusma, kabızlık ve iştahsızlık sayılabilir. 
Şiddetli solunum depresyonu semptomları içerebilir. Farklı popülasyonlarda ultra hızlı 
metabolize eden kişilerdeki prevalans tahminleri aşağıda özetlenmiştir:  
 
       Popülasyon       %Prevelans  
       Afrikalı/Etiyopyalı      %29 
       Afro -Amerikan                   %3,4 ila %6,5  
       Asyalı         %1,2 ila %2  
       Kafkas         %3,6 ila %6,5  
       Yunan         %6,0 
       Macar         %1,9 
       Kuzey Avrupalı                   %1 ila %2  
    
6 Çocuklarda ameliyat sonrası kullanım  
Yayımlanmış literatürde, obstrüktif uyku apnesi için tonsillektomi ve/veya adenoidektomi 
sonrası çocuklarda ameliyat sonrası verilen tramadolün nadir, ancak yaşamı tehdit eden advers 
olaylara yol açtığına dair raporlar bulunmaktadır. Tramadol ameliyat sonrası ağrının 
giderilmesi için çocuklara uygulandığında son derece dikkatli olunmalı ve beraberinde solunum 
depresyonu dahil opioid toksisitesi semptomları için yakinen i zlenmelidir.  
 
Solunum fonksiyon bozukluğu olan çocuklar  
Tramadol, nöromüsküler rahatsızlıklar, şiddetli kalp veya solunum rahatsızlıkları, üst solunum veya akciğer enfeksiyonları, çoklu travma veya kapsamlı cerrahi prosedürler dahil olmak üzere 
solunum fonksiyonunun tehlikeye girebileceği çocuklarda kullanılması önerilmez. Bu faktörler 
opioid toksisitesinin semptomlarını kötüleştirebilir.  
 Adrenal yetmezlik  
Opioid analjezikler bazen izleme ve glukokortikoid replasman tedavisi gerektiren tersinir adrenal yet mezliğe neden olabilir. Akut veya kronik adrenal yetmezliğin semptomları örn. 
şiddetli karın ağrısı, bulantı ve kusma, düşük tansiyon, aşırı yorgunluk, iştah azalması ve kilo kaybı. 
 
Kullanım uyarıları  
Benzodiazepinler veya ilgili ilaçlar gibi yatıştırıcı ilaçların eşzamanlı kullanımından kaynaklanan risk 
 
Tramadol hidroklorür/Parasetamol ve benzodiazepinler gibi yatıştırıcı ilaçların veya ilgili 
ilaçların birlikte kullanımı sedasyon, solunum depresyonu, koma ve ölüme neden olabilir. Bu 
riskler nedeniyle, a lternatif tedavi seçeneklerinin mümkün olmadığı hastalar için bu yatıştırıcı 
ilaçlarla birlikte reçete yazılmalıdır. Sedatif ilaçlarla birlikte Tramadol hidroklorür/Parasetamol verilmesine karar verilirse, etkili en düşük doz kullanılmalı ve eşzamanlı teda vinin süresi 
mümkün olduğunca kısa olmalıdır. Hastalar solunum depresyonu ve sedasyon belirti ve 
bulguları açısından yakından izlenmelidir.  
Bu bağlamda, hastaların ve tıbbi görevlilerin bu semptomların farkında olmaları konusunda bilgilendirilmesi şiddetle tavsiye edilir (bkz. bölüm 4.5). 
Terapötik dozlarda ve özellikle uzun süreli kullanımdan sonra tolerans, zihinsel ve fiziksel 
bağımlılık gelişebilir. Analjezik tedavisine yönelik klinik ihtiyaç düzenli olarak gözden   
7 geçirilmelidir (bkz. bölüm 4.2). Opioi d bağımlı hastalarda ve ila cı kötüye kullanım veya ilaç 
bağımlılığı öyküsü olan hastalarda tedavi yalnızca kısa süreli ve tıbbi gözetim altında 
uygulanmalıdır. Tramadol hidroklorür/Parasetamol, kafa travması olan hastalarda, konvülsif 
bozukluğa eğilimli ha stalarda, safra yolları bozukluklarında, şok durumunda, bilinmeyen 
nedenlerle bilinç değişikliği durumunda, solunum merkezini veya solunum merkezini etkileyen sorunları olan hastalarda  veya intrakraniyal basıncı artmış hastalarda  dikkatli kullanılmalıdır.  
Parasetamol doz aşımı bazı hastalarda hepatik toksisiteye neden olabilir. Opiyatın kesilmesi sırasında meydana gelenlere benzer yoksunluk reaksiyonu semptomları, terapötik dozlarda ve 
kısa süreli tedavi için bile ortaya çıkabilir (bkz. bölüm 4.8). Hasta ar tık ZALDİAR tedavisine 
ihtiyaç duymadığında, özellikle uzun tedavi dönemlerinden sonra, yoksunluk semptomlarını önlemek için dozun kademeli olarak azaltılması önerilebilir. Nadiren, bağımlılık ve kötüye 
kullanım vakaları bildirilmiştir (bkz. bölüm 4.8). 
- Bir çalışmada, genel anestezi sırasında enfluran ve nitröz oksit ile tramadol kullanımının intraoperatif hatırlamayı arttırdığı bildirilmiştir . Daha fazla bilgi elde edilene kadar, hafif 
anestezi düzlemleri sırasında tramadol kullanımından kaçınılmal ıdır. 
- Anne sütü alan bebeklerde uykusuzluk, huzursuzluk, emzirme güçlüğü ve solunum 
sorunlarına neden olabilme riski nedeni ile emzirme döneminde kullanılmamalı veya 
alternatif olarak tramadol tedavisi sırasında emzirmeye son verilmelidir.  
Sepsis gibi glutatyon eksikliği olan hastalarda, parasetamol kullanımı metabolik asidoz riskini 
arttırabilir.  
Ciddi bir enfeksiyonunuz varsa bu metabolik asidoz riskini arttırabilir. Metabolik asidoz belirtileri şunlardır:  
• Derin, hızlı ve zorlanarak nefes alıp vermek  
• Mide bula ntısı ve kusma  
• İştahsızlık  
 
4.5. Diğer tıbbi ürünler ile etkileşimler ve diğer etkileşim şekilleri  
Birlikte kullanımı kontrendike olan ilaçlar:  
• Seçiçi Olmayan MAO İnhibitörleri  
Serotonerjik sendrom riski: diyare, taşikardi, hiperhidrozis, titreme, zihin karışıklığı ve hatta 
koma. 
• Seçici -A MAO İnhibitörleri  
Seçici olmayan MAO inhibitörlerinden ekstrapolasyon   
8 Serotonerjik sendrom riski: diyare, taşikardi, hiperhidrozis, titreme, zihin karışıklığı ve hatta 
koma. 
• Seçici -B MAO İnhibitörleri  
Serotonerjik bir sendromu çağrıştıran merkezi eksitasyon semptomları: diyare, taşikardi, 
hiperhidrozis, titreme, zihin karışıklığı ve hatta koma. 
Hasta daha önce MAO inhibitörleri ile tedavi olmuşsa, tramadol tedavisine başlamadan önce 
aradan en az iki haf ta geçmesi gerekir.  
Birlikte kullanımı önerilmeyen ilaçlar : 
• Alkol  
Alkol, opioid analjeziklerin sedatif etkilerini arttırmaktadır.  
Dikkat üzerine etkisi araç ve makine kullanımını tehlikeli yapabilir. Bu sebepten ZALDİAR 
alkol ile birlikte alınmamalıdır.  
• Karbamazepin ve diğer enzim indükleyicileri  
Karbamazep in ve diğer enzim indükleyici ilaçlarla birlikte kullanıldığında,  tramadolün azalan 
plazma konsantrasyonuna bağlı olarak, etkisinde  ve etki süresinde  kısalma  olabilir . Bundan 
dolayı birlikte kullanımı önerilmemektedir.  
• Opioid agonistleri -antagonistleri (buprenorfin, nalbufin, pentazosin)  
Kesilme sendromu riski ile birlikte reseptördeki kompetitif blokaj etkisinden dolayı analjezik 
etkide azalma meydana gelir.  
Birlikte kullanımı dikkat gerektir en ilaçlar:  
• Tramadol konvülsiyonlar oluşturabilir ve selektif serotonin geri -alım inhibitörleri (SSRİ), 
serotonin norepinefrin geri -alım inhibitörleri (SNRİ), trisiklik antidepresanlar, antipsikotikler 
ve nöbet eşiğini düşürücü diğer tıbbi ürünler (örn. bupropion, mirtazapin, 
tetrahidrokanabinol)’in konvülsiyonlara neden olma potansiyelini artırır. 
• Serotoninerjik İlaçlar  
Tramadol’ün selektif serotonin geri alım inhibitörleri (SSRİ), serotonin -noradrenalin  geri alım 
inhibitörleri (SNRİ), MAO inhibitörleri, trisiklik antidepresanlar ve mirtazapin vb. ilaçlarla eş 
zamanlı kullanımı serotonin toksisitesine neden olabilir. Bu sebeple dikkatli kullanım 
önerilmektedir  (bkz. bölüm 4.4 ve 4.8).  
Serotoninerjik ilac ın kesilmesi, genellikle hızlı bir düzelme sağlar. Tedavi semptomların tipine 
ve şiddetine göre değişir.   
9 • Opioid türevleri  
Diğer opioid türevleri (antitussif ilaçlar ve yerine koyma tedavileri dahil) benzodiazepinler ve 
barbitüratlar doz aşımında ölümcül olabilecek solunum baskılanması riskini artırır. 
• Diğer opioid türevleri (antitussif ilaçlar ve ikame tedavileri dahil)  
Diğer merkezi sinir sistemi depresanları, diğer opioid türevleri (öksürük ilaçları ve yardımcı 
tedaviler dahil), diğer anksiyolitikler, hipnotikler, yatıştırıcı antidepresanlar, yatıştırıcı 
antihistaminikler, nöroleptikler, merkezi etkili antihipertansif ilaçlar, talidomid ve baklofen gibi 
diğer merkezi sinir  sistemi depresanları.  
• Benzodiazepinler veya ilgili maddeler gibi yatıştırıcı tıbbi ürünler  
Opioidlerin benzodiazepinler veya ilgili ilaçlar gibi yatıştırıcı ilaçlarla birlikte kullanımı, ilave 
MSS depresan etkileri nedeniyle sedasyon, solunum depresyonu, koma ve ölüm riskini artırır. 
Eşzamanlı kullanımın dozu ve süresi sınırlı olmalıdır (bkz. bölüm 4.4).  
Tıbbi açıdan uygun olduğunda, ZALDİAR  ve varfarin türü ilaçların aynı anda kullanıldığı 
durumlarda, artan INR raporlarına bağlı olarak protrombin zamanının periyodik değerlendirmesi yapılmalıdır.  
• Bazı klinik çalışmalarda antiemetik 5HT
3 antagonisti  ondansetron’un pre - ve postoperatif 
dönemde uygulanmasının postoperatif ağrı için gereken tramadol miktarının artmasına yol 
açabil eceği gösterilmiştir . 
Bazı hipnotikler ve antiepileptik ilaçlar (glutetimid, fenobarbital, fenitoin, karbamazepin, vb.) veya rifampisin gibi karaciğerde hepatik mikrozomal enzim indüksiyonuna sebep olan ilaçların 
tek başına kullanıldığında zararsız olan parasetamol dozlarıyl a eşzamanlı kullanımı karaciğer 
hasarına yol açabilir. Aşırı alkol tüketimi halinde, terapötik dozlarda bile parasetamol alınması da karaciğer hasarına neden olabilir. 
Metoklopramid gibi mide boşalmasını hızlandıran ilaçlar parasetamolün daha hızlı emilmes ine 
ve dolayısıyla parasetamolün etkisinin daha hızlı başlamasına neden olabilir. Parasetamol emilim hızı metoklopramid ya da domperidon ile artabilir ve kolestiramin ile 
azalabilir.  
St. John's Wort (Hypericum perforatum -sarı kantaron) parasetamolün kan düzeylerini 
azaltabilir.    
10 Parasetamol ve azidotimidin (AZT - zidovudin) eşzamanlı kullanılması nötropeni eğilimini 
arttırır. Bu nedenle tıbbi tavsiye olmadıkça parasetamol AZT ile birlikte alınmamalıdır. 
Parasetamolün kloramfenikol ile kombinasyon halinde kullanılması, kloramfenikolün 
yarılanma ömrünü uzatabilir ve dolayısıyla bu ilacın toksisite riskini arttırabilir. 
Özel popülasyonlara ilişkin ek bilgiler  
Veri bulunmamaktadır.  
4.6.Gebelik ve laktasyon  
Genel tavsiye  
Gebelik kategorisi C’dir.  
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Gebe kalmayı planlayan kadınlarda kullanılmamasına dair herhangi bir bilgi yoktur. 
Gebelik dönemi  
Bu ilaç, tramadol dahil aktif bileşenlerin sabit bir kombinasyonu olduğundan, hamilelik 
sırasında kullanılmamalıdır.  
Parasetamol : 
Hayvanlar üzerinde yapılan çalışmalar üreme toksisitesi hakkında bir sonuca varmak için 
yetersizdir. Gebe kadınlara ilişkin büyük miktarda veri ne malformatif ne de feto/neonatal 
toksisite göstermemektedir. Rahim içinde parasetamole maruz kalan çocuklarda nörogelişim 
üzerine yapılan epidemiyolojik çalışmalar, kesin olmayan sonuçlar göstermektedir.  
Tramadol : 
Gebelik sırasında kullanımının güvenliliği  hakkındaki verilerin yetersizliği sebebiyle gebelerde 
tramadol kullanılmamalıdır. Doğum öncesi ve sırasındaki tramadol uygulaması uterus kasılması üzerine etki etmez. Yenidoğanlarda klinik olarak anlamlı olmayan solunum hızı 
değişikliklerine neden olabilir. Gebelik sırasında uzun dönem kullanımı yenidoğanda çekilme 
sendromuna yol açabilir.  
ZALDİAR’ın gebelik döneminde kullanılması önerilmemektedir.
  
Laktasyon dönemi  
ZALDİAR  tramadol içeren bir kombinasyon olduğundan emzirme döneminde 
kullanılmamalıdır .   
11 Parasetamol : 
Parasetamol klinik olarak anlamlı olmayan  miktarda anne sütüne geçer. Herhangi bir 
istenmeyen etki görülmemesine rağmen emzirme döneminde sadece hekim tavsiyesiyle 
kullanılmalıdır.  
Tramadol : 
Tramadolü n maternal dozunun yaklaşık %0,1’i anne sütüne geçer. Erken post -partum  dönemde, 
400 mg’a kadar günlük maternal oral dozaj için, bu anne sütü ile beslenen bebeklerin anne ağırlığı ile ayarlanan dozajın %3’üne karşılık gelen ortalama bir miktarda tramadole karşılık 
gelir. Bu nedenle tramadol emzirme döneminde kullanılmamalı ve ya alternatif olarak tramadol 
tedavisi sırasında emzirmeye son verilmelidir. Anne sütü alan bebeklerde uykusuzluk, huzursuzluk, emzirme güçlüğü ve solunum sorunlarına neden olabilme riski mevcuttur.  
 
Üreme yeteneği /Fertilite 
Pazarlama sonrası gözlemler t ramadolün üreme yeteneği üzerinde etkisi bulunmadı ğını 
düşündürmektedir . Hayvan çalışmaları tramadolün fertilite üzerine etkisi olmadığını 
göstermiştir. Tramadol ve parasetamol’ün fertilite üzerine çalışması bulunmamaktadır . 
4.7. Araç ve makine kullanımı üzeri ndeki etkiler  
Tramadolun alkol ve diğer merkezi sinir sistemi  depresanları ile birlikte  kullanıldığında daha 
da baskın şekilde ortaya çıkan uyuşukluk ve baş dönmesine neden olabileceği göz önüne alınmalıdır. Bu durumda hasta araba kullanmaması, dikkat gerektiren tehlike işler yapmaması 
ya da makine başında çalışmaması konusunda uyarılmalıdır . 
4.8.İstenmeyen etkiler  
Parasetamol/tramadol hidroklorür kombinasyonu ile yapılan klinik çalışmalar sırasında en sık 
bildirilen istenmeyen etkiler hastaların %10’ undan fazla görülen bulantı, baş dönmesi ve uyku 
halidir.  
İlaca bağlı olduğu kabul edilen advers reaksiyonlar aşağıda listelenmiştir: 
Sıklıklar şu şekilde tanımlanır: çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100); seyrek (≥ 1/10.000 ila < 1/1.000); çok seyrek (< 1/10.000), 
bilinmiyor (eldeki verilerden hareke tle tahmin edilemiyor).  
Metabolizma ve beslenme hastalıkları  
Bilinmiyor: Hipoglisemi    
12 Psikiyatrik hastalıklar  
Yaygın: Zihin bulanıklığı, ruh halinde değişiklikler (kaygı, sinirlilik, öforik ruh hali), uyku 
bozuklukları  
Yaygın olmayan: Depresyon, halüsinasyonlar, kabuslar  
Seyrek: İlaç bağımlılığı, deliryum 
Pazarlama sonrası gözetim  
Çok seyrek: İlacın kötüye kullanımı  
Sinir sistemi hastalıkları 
Çok yaygın: Uyku hali, sersemlik hali  
Yaygın: Baş  ağrısı, titreme  
Yaygın olmayan: İstem dışı kasılmalar, parestezi, amnezi  
Seyrek: Ataksi, konvülsiyon, senkop, konuşma bozukluğu 
Göz hastalıkları  
Seyrek: Bulanık görme, miyozis, midriyazis  
Kulak ve iç kulak hastalıkları  
Yaygın olmayan: Tinnitus  
Kardiyak hastalıklar  
Yaygın olmayan: Palpitasyon, taşikardi, aritmi  
Vasküler hastalıklar  
Yaygın olmayan: Hipertansiyon, ani ateş basması (özellikle menopoz döneminde)  
Solunum, göğüs hastalıkları ve mediastinal hastalıklar  
Yaygın olmayan: Nefes darlığı  
Gastrointestinal  hastalıklar  
Çok yaygın: Bulantı  
Yaygın: Kusma, kabızlık, ağız kuruluğu, ishal, karın ağrısı, dispepsi, hazımsızlık,  gaz 
Yaygın olmayan: Disfaji, melana  
Deri ve deri altı doku hastalıkları  
Yaygın: Hiperhidroz, kaşıntı  
Yaygın olmayan: Deri reaksiyonları (de ri döküntüsü, ürtiker)    
13 Böbrek ve idrar yolu hastalıkları  
Yaygın olmayan: Albüminüri, işeme bozukluğu (dizüri ve üriner retansiyon)  
Genel bozukluklar ve uygulama bölgesine ilişkin hastalıklar  
Yaygın olmayan: Ürperme, göğüs ağrısı  
Araştırmalar  
Yaygın olmayan: Hepatik transaminaz düzeylerinde artış  
Klinik çalışmalarda gözlenmemesine rağmen, tramadol ya da parasetamol kullanımı ile ilişkili 
olduğu bilinen istenmeyen etkiler aşağıdaki gibidir. 
Parasetamol  
Kan ve lenfatik sistemi hastalıkları  
Trombositopeni ve agranülositoz dahil olmak üzere kan diskrazileri bildirilmiştir, ancak bunlar 
parasetamol ile mutlaka nedensel olarak ilişkili değildir. 
Varfarin benzeri bileşiklerle birlikte uygulandığında parasetamolün hipoprotrombinemi 
üretebileceğini öne süren birkaç rapor vardır. Diğer çalışmalarda protrombin zamanı 
değişmemiştir.  
 Deri ve deri altı doku hastalıkları  
Seyrek: Deri döküntüsü, kaşıntı, ürtiker, alerjik ödem ve anjiyoödem, akut generalize eksantematö z püstülozis, eritema multiform, Stevens -Johnson sendromu ve toksik epidermal 
nekroliz (fatal sonuçlar dahil). Bu belirti ilacın kesilmesiyle kaybolur. 
Parasetamolün yan etkileri nadirdir ancak deri döküntüsü dahil aşırı duyarlılık oluşabilir.  
Çok seyrek olarak ciddi cilt reaksiyonları bildirilmiştir.  
Tramadol  
Kan ve lenfatik sistemi hastalıkları  
Tramadolün pazarlama sonrası gözlenmesi, protrombin zamanlarında yükselme de dahil olmak 
üzere, varfarin  etkisinde nadir değişiklikler ortaya çıkarmıştır. 
 Kardiyak hastalıklar  
Postural hipotansiyon, bradikardi, çökme (tramadol).    
14 Psikiyatrik hastalıklar  
İlacın dozuna ve kişiye göre değişen tramadol uygulamasını takiben psişik yan etkiler ortaya 
çıkabilir.  Bunlar, ruh halinde değişiklikler (genellikle keyifli nadiren keyifsiz olma durumu), 
aktivite durumunda değişiklik (genellikle hareketsizlik nadiren çok hareketlilik durumu), bilişsel ve duyusal kapasitede değişiklik (karar verme yeteneğinde azalma) içerir.  
 Sinir sistemi bozuklukları  
Bilinmiyor: Serotonin sendromu Seyrek: İştahda değişiklik, motor güçsüzlük ve solunum depresyonu  
Solunum, göğüs hastalıkları ve mediastinal hastalıklar  
Seyrek: Solunum sistemi ile ilişkili alerjik reaksiyonlar (dispne, bronkospazm, hırıltı, 
anjiyonörotik ödem) ve anafilaksi  
Bilinmiyor: Hıçkırık  
Nedensel bir ilişki kurulmamasına rağmen astımın kötüleştiği bildirilmiştir.  
Tedavi dozlarında ve kısa dönemli tedavide bile, opiat  kesilmesi sırasında gözlenenlere benzer 
kesilme  reaksiyonu semptomları (ajitasyon, anksiyete, sinirlilik, uykusuzluk, hiperkinezi, 
tremor ve gastrointestinal semptomlar) gelişebilir.  Tramadolün ani kesilmesinde ortaya 
çıkabilecek çok seyrek görülen sempto mlar ise; panik atak, şiddetli anksiyete, halüsinasyon, 
parestezi, kulak çınlaması ve sıradışı MSS belirtileridir.  
Şüpheli advers reaksiyonların raporlanması  
Ruhsatlandırma sonrası şüpheli ilaç advers  reaksiyonların raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne  bildirmeleri gerekmektedir ( www.titck.gov.tr ;                 
e-posta:tufam@titck.gov.tr; tel:0 800 314 00 08; faks: 0 312 218 35 99) . 
4.9.Doz aşımı ve tedavisi  
ZALDİAR etkin bileşenlerden oluşan sabit dozlu bir kombinasyondur. Doz aşımı halinde tramadol ya da parasetamol veya her ikisine ait zehirlenme belirtileri 
görülebilir. 
Parasetamol doz aşımı semptomları    
15 Parasetamole bağlı doz aşımı semptomları özellikle küçük çocuklarda çok önem taşımaktadır. 
İlk 24 saat içerisinde görülen parasetamol doz aşımı semptomları benizde solma, mide bulantısı, 
kusma, anoreksi ve karın ağrısıdır. Sindirimden sonra 12 ile 48 saat arasında kar aciğer hasarı 
görülebilir. Glukoz metabolizmasında anormallikler ve metabolik asidoz oluşabilir. Ciddi zehirlenmelerde, hepati k bozukluklar, ensefalopati, koma ve hatta ölüme kadar gidebilir. 
Hastada ciddi karaciğer hasarı olmasa bile akut tübüler nekroz i le seyreden akut böbrek 
bozukluğu gelişebilir. Kalp ritm bozuklukları ve pankreatit  bildirilmiştir.  
7,5-10 g ya da daha fazla parasetamol alan yetişkinlerde karaciğer hasarı görülmesi 
mümkündür. Toksik metabolitin aşırı miktarda alınması halinde bunun geri  dönülme şekilde 
karaciğer dokusuna bağlanacağı bilinmektedir (normal dozda parasetamol alındığında yeterli miktarda glutat yon ile birlikte detoksifiye edilebilir).  
Tramadol doz aşımı semptomları  
Tramadola bağl ı doz aşımı semptomları olarak diğer merkezi etkili analjeziklerin (opioidler) 
neden olduğu zehirlenmelere ait semptomlar beklenmektedir. Bunlar arasında miyo zis, kusma, 
kardiyovasküler kol laps, komaya kadar giden bilinç  bozukluğu durumları  ve solunum un 
durmasına  kadar giden solunum baskılanması  sayılabilir.  
Serotonin sendromu da bildirilmiştir. 
Acil durum tedavisi:  
- Hasta derhal uzman bir birime sevk edilip solunum  ve dolaşım fonksiyonları kontrol altına 
alınmalıdır .  
- Doz aşımından sonra mümkün olan en kısa süred e, hepatik testlerin gerçekleştirilebilmesi 
ve parasetamol ile tramadol plazma konsantrasyonunun ölçülebilmesi için kan örneği 
alınmalıdır.  
- Bu testler her 24 saatte bir tekrar edilir. Genel olarak hepatik enzim lerde (AS T; ALT) artış 
gözlemlenir ve bu artı ş bir ya da iki hafta da normale döner.  
- Hasta bilinçli iken kusması sağlanarak ya  da mide lavajı ile midesi boşaltılır.   
- Hava yolunun açık kalmasını  sağlamak ya da kardiyovasküler fonksiyonların düzenini  
sağlamak gibi yardımcı önlemler de alınmalıdır; solun um bozukluğunun düzeltilebilmesi 
için naloks on kullanılmalı dır. Nöbetler di azepam ile kontrol altına alınabilir.     
16 - Tramadol serumdan hemodiyaliz ya da hemofiltrasyon ile çok az elimine edilebilir. Bu 
nedenle ZALDİAR  akut zehirlenme tedavisinde, detoksifikasyon amacıyla tek başına 
hemodiyaliz ya  da hemofiltrasyon uygun değildir .  
Parasetamol doz aşımı tedavisinde hızlı bir tedavi gereklidir. Belirgin erken semptomlar olmasa 
bile hastalar  hızlı medikal gözlem için acilen hastaneye götürülmeli ve önceki 4 saatte, erişkin 
ve ergenler 7,5 gram veya üzeri; çocuklar 150 mg/kg veya üzeri parasetamol almış ise, gastrik 
lavaj yapılmalıdır. Karaciğer hasar gelişimi riskini değerlendirmek amacıyla doz aşımından 4 
saat sonra kanda  parasetamol kons antrasyonları ölçülmelid ir (parasetamol doz aşımı 
nomogramından faydalanarak). Doz aşımı sonrası 48 saate kadar yararlı etkileri olabilecek oral 
metionin veya intravenöz N -asetilsistein (NAC) eklenmesi gerekebilir. İntravenöz NAC , doz 
aşım ını takiben 8 saat içinde başlanması durumunda en faydalıdır. Yine de doz aşımını takiben 
8 saatten uzun süre geçtiği durumda bile NAC verilmeli ve tam tedavi dozunda devam 
edilmelidir. Şiddetli doz aşımından şüphelenilmesi durumunda NAC tedavisi hızlı bir  şekilde 
başlanmalıdır.  Genel destekleyici önlemler mevcut olmalıdır. Alındığı bildirilen  parasetamol 
miktarından bağımsız olarak parasetamol antidotu NAC hemen, mümkünse doz aşımını takiben 
ilk 8 saat içinde oral veya intravenöz uygulanmalıdır. 
5. FARMAKOLOJİK ÖZELLİKLER  
5.1. Farmakodinamik özellikler  
Farmakoterapötik grup: Analjezikler, diğer opioidler  
ATC kodu: N02AJ13 
Tramadol , merkezi etkili bir opioid analjeziktir.  Opioiderjik  µ reseptörlerine (OP 3) ilgisi daha 
fazla olmakla birlikte, δ (OP 1) ve κ (OP 2) reseptörlerinin de selektif olmayan saf bir agonistidir. 
Analjezik etkisine katkıda bulunan diğer mekanizmalar nöronal noradrenalin geri -alımının 
engellenmesi  ve serotonin salımının  artırılmasıdır. Tramadol antitussif etkiye sahiptir. 
Morfinde n farklı olarak tramadolün analjezik etkili dozlarında solunum baskılayıcı etkisi 
bulunmamaktadır. Benzer biçimde mide -barsak motilitesi de değişmez. Kardiyovasküler etkiler 
genellikle hafiftir. Tramadolün gücünün, morfinin 1/10- 1/6’sı  kadar olduğu düşünül mektedir.  
Parasetamolün analjezik özelliklerinin kesin mekanizması bilinmemektedir ve merkezi ve 
periferik etkileri içerebilir.  
ZALDİAR, Dünya Sağlık Örgütü (DSÖ) ağrı merdiveninde II. basamakta konumlandırılmış 
olup bu öneriye uygun kullanılmalıdır.    
17 5.2. Farmakokinetik özellikler 
Genel özellikler  
Tramadol rasemik şekilde alınır. Tramadolün [+] ve [ -] şekilleri ile M1 metaboliti kanda tespit 
edilmiştir. Her ne kadar tramadol alımından sonra hızla emilse de emilimi parasetamole kıyasla 
daha yavaştır ve yarılanma ömrü daha uzundur.  
Tek ve tekrarlanan dozlarda ZALDİAR verilmiş olan sağlıklı gönüllüler üzerinde yapılan farmakokinetik çalışmalar sırasında, aktif maddelerin tek başına kullanıldığı zamanki 
parametreleri ile karşılaştırıldığında her bir aktif maddenin kinetik parametrelerinde belirgin klinik değişiklik gözlemlenmemiştir.  
Tek doz tramadol/parasetamol (37,5 mg/325 mg) uygulaması sonrasında (+)-tramadol/ (-)-
tramadol ve parasetamol 64,3/55,5 ng/ml ve 4,2 mikrogram /ml’lik zirve plazma 
konsantrasyonlarına 1,8. ve 0,9 saatlerde ulaşılmıştır.  Ortalama eliminasyon yarı ömürleri t
1/2 
5.1/4,7 saat [(+) -tramadol/( -)-tramadol]  ve 2,5 saattir (parasetamol)dir.  
Tramadol hidroklorür/Parasetamol'ün tek ve tekrarlı oral uygulamasından sonra sağlıklı gönüllülerde yapılan farmakokinetik çalışmalar sırasında, tek başına kullanılan aktif 
bileşenlerin parametrelerine kıyasla her bir akti f bileşenin kinetik parametrelerinde klinik 
olarak anlamlı bir değişiklik gözlemlenmemiştir.  
Emilim:  
Rasemik tramadol, oral uygulamadan sonra hızla ve neredeyse tamamen emilir.  Tek 100 mg’lık bir dozun ortalama mutlak biyoyararlanımı yaklaşık %75’tir. Tekrarlanan uygulamalardan 
sonra biyoyararlanımı artar ve yaklaşık %90’a kadar ulaşır.  
Tramadol hidroklorür/Parasetamol uygulamasından sonra, parasetamolün oral emilimi hızlıdır ve neredeyse tamamlanır ve esas olarak ince bağırsakta gerçekleşir. Parasetamolün  doruk 
plazma konsantrasyonlarına bir saat içinde ulaşılır ve tramadolün birlikte uygulanmasıyla değişmez.  
ZALDİAR’ın yiyeceklerle  birlikte alınmasının plazma doruk konsantrasyonu ve tramadolün 
veya parasetamol  emilim oranı  uzaması üzerine belirgin  bir etkisi bulunmamaktadır ve 
ZALDİAR yemek  saatlerinden bağımsız olarak alınabilir.  
   
18 Dağılım:  
Tramadol ün doku afinitesi yüksektir.  (Vd,β = 203 ± 40 l) ve plazma proteinine bağlanma  
yaklaşık %20’ dir. 
Parasetamol vücut sıvılarına eşit dağılır. Tahmini dağılım hacmi 0,95 L/kgdır. Parasetamolün 
plazma proteinlerine bağlanma oranı düşüktür. Parasetamolün oldukça az bir bölümü (yaklaşık 
%20) plazma proteinlerine bağlanır.  
Biyotransformasyon:  
Tramadol oral yolla alındıktan sonra yaygın bir şekilde metabolize olur. Dozun yaklaşık %30’u 
değişmeden , %60’ı da metabolit şeklinde  idrarla atılır.  
Majör metabolik yollar karaciğerde N - ve O -demetilasyon ve glukuronidasyon veya 
sülfatasyondur.  
Tramadol O -demetilasyonla metabolit M1’e (CYP2D6  enzimi  ile katalize edilir) ve N - 
demetilasyon ile metabolit M2’ye metabolize olur (CYP3A 4 enzimi  ile katalize edilir). M1 
daha sonra N - demetilasyonla ve glukuronik asit konjügasyonu ile metabolize olur. M1’in 
plazma eliminasyon yarı lanma  ömrü 7 saattir.  M1 metaboliti analjezik özelliklere sahiptir ve 
ana ilaçtan  çok daha etkilidir. M1 plazma konsantrasyonları tramadolden birkaç kat daha 
düşüktür ve klinik etkisi artan dozlarda değişiklik göstermez.  
Parasetamol iki majör hepatik yolla, başlıca karaciğerde metabolize edilir: glükuronidasyon ve sülfatlaşma. İkinci yol terapötik dozların üzerindeki dozlarda hızlıca doymuş olabilir. Normal 
kullanım koşulları altında küçük bir fraksiyon (%4'ten az) sitokrom P 450 ile, azaltılmış 
glütasyon ile hızla detoksifiye edilen ve siste in ve merkapturik asit konjugasyondan sonra 
idrarla atılan aktif bir ara maddeye (N -asetil benzokuinonimin) metabolize edilir. Ancak, aşırı 
doz aşımı sırasında bu metabolitin miktarı arttırılır.  
Eliminasyon : 
Tramadol ve metabolitleri böbrekler yoluyla atılırlar. Parasetamolün yarılanma ömrü 
yetişkinlerde yaklaşık 2 ila 3 saattir. Çocuklarda kısa, yenidoğanda ve sirotik hastalarda biraz 
daha uzundur. Parasetamol esasen doza bağımlı glukuro ve sülfo- konjugat türevleri oluşumuyla 
elimine edilir.  Parasetamolü n %9'undan daha az bir kısmı değişmeden idrarla birlikte atılır. 
Böbrek yetmezliğinde her iki bileşenin yarılanma  ömrü uzamaktadır.  
   
19 Doğrusallık / Doğrusal olmayan durum  
Pozolojiye uyulduğunda doğrusal farmakokinetik göster ir. 
5.3 Klinik öncesi güvenlilik verileri  
Karsinojenik ya  da mutajenik etkileri veya doğurganlık üzerindeki etkilerini değerlendirmek 
üzere sabit doz  kombinasyonu (tramadol ve parasetamol)  ile preklinik çalışma 
gerçekleştirilmemiştir.  
Oral tramadol/parasetamol kombinasyonu verilen farelerde ilacın neden olduğu öne 
sürülebilecek teratojenik bir etkiye rastlanmamıştır.  
Tramadol/parasetamol komb inasyonunun, farelerde materno- toksik dozda (50/434 mg/kg 
tramadol/parasetamol) embriyotoksik ve fötotoksik olduğu kanıtlanmıştır;  bu doz  insanlardaki 
maksimum terapötik dozun 8.3 katıdır. Bu dozda teratojenik etki gözlenmemiştir. Embriyo ve 
fetüs üzerindeki toksisite sonuçları fetüs ağırlığında azalma ve kaburga sayısında artış ile 
kendini gösterir. Daha az ciddi materno -toksik etkiye (10/87 ve 25/217 mg/kg 
tramadol/parasetamol) neden olan daha düşük dozlar embriyo ve fetüs üzerinde toksik etki 
göstermez.  
Standart mutajenite testlerinin sonuçları insanlarda trama dol için potansiyel genotoksik risk 
bulunmadığını göstermektedir.  
Karsinojeni site testlerinin sonuçları insanlarda tramadol için herhangi bir risk bulunduğunu 
göstermemektedir.  
Çok yüksek dozlarda tramadol  verilen hayvanlar üzerinde yapılan çalışmalarda,  organ gelişimi, 
kemikleşme ve doğum öncesi ölümler gibi materno- toksiteye bağlı olan etkiler görülmüştür. 
Doğurganlık performansı ve döl gelişimi üzerinde etki görülmemiştir. Tramadol plas entadan 
geçer. Erkek farelerde 50 mg/kg ve dişi farelerde 75 mg/kg’a kadar olan tramadol dozlarının 
alımından sonra doğurganlık üzerinde herhangi bir etkiye rastlanmamıştır .  
Geniş kapsamlı araştırmalarda tedavi dozlarındaki parasetamolün neden olduğu genotoksik risk bulunduğuna dair bir bulguya rastlanmamıştır.  
Fareler ve sıçanlar üzerindeki uzun süreli çalışmalar parasetamolün hepat otoksik olmayan 
dozajlarında buna bağlı tümör oluşumu riski bulunmadığını  göstermektedir.    
20 Hayvanlar üzerindeki çalışmalar ve insanlar üzerindeki geniş kapsamlı deneyimler sonucunda 
bugüne dek üreme toksitesine ait herhangi bir bulguya rast lanmamıştır.  
6. FARMASÖTİK ÖZELLİKLER  
6.1. Yardımcı maddelerin listesi  
Tablet özü:  
Toz selüloz  
Pre-jelatinize nişasta  
Sodyum nişasta glikolat   
Mısır nişastası  
Magnezyum stearat  
Film kaplama:  
Opadry sarı YS -1-6382  
- Hipromelloz  
- Titan dioksit (E171)  
- Makrogol 400  
- Sarı demir oksit (E172)  
- Polisorbat  80 
- Karnauba mumu 
6.2. Geçimsizlikler  
Geçerli değildir.  
6.3. Raf ömrü  Kağıt/PET/aluminyum- PVC blister pakette 36 ay. 
6.4. Saklamaya yönelik özel tedbirler  
Bu ürün herhangi özel bir saklama koşulu gerektirmemektedir . 
Çocuklar ın göremeyeceği, erişemeyeceği yerlerde ve ambalajında saklanmalıdır.  
6.5. Ambalajın niteliği ve içeriği  
10 ve 20 film  tabletlik blister ambalajlarda  kullanma talimatı ile birlikte  
   
21 6.6. Beşeri  tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıkları Kontrolü Yönetmeliği”ne uygun olarak imha edilmelidir. 
7. RUHSAT SAH İBİ 
Abdi İbrahim İlaç San. ve Tic. A.Ş.  
Reşitpaşa Mah. Eski Büyükdere Cad. No:4 34467  
Maslak / Sarıyer / İstanbul  
Tel: (0212) 366 84 00  
Faks: (0212) 276 20 20  
8. RUHSAT NUMARASI  
124/24 9. İLK RUHSAT TARİ Hİ / RUHSAT YENİ LEME TAR İHİ 
İlk ruhsat tarihi: 27.03.2008 
Ruhsat yenileme tarihi: 12.09.2011 
10. KÜB’ÜN YENİ LENME TAR İHİ 
 