KISA ÜRÜN BİLGİSİ
1. BEŞERİ TIBBİ ÜRÜNÜN ADI
MAGNESİE CALCİNEE SABA TOZ
2. KALİTATİF VE KANTİTATİF BİLEŞİM
Bir ölçekte;
Etkin madde:
Magnesyum hidroksit (Eur. Ph.5) 400 mg
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Toz.
4. KLİNİK ÖZELLİKLER
4.1 Terapötik endikasyonlar
MAGNESİE CALCİNEE SABA TOZ;
- Flatulans, mide ekşimesi ve dispepsi semptomlarının giderilmesinde antiasit olarak,
- Konstipasyon şikayetlerinin giderilmesinde laksatif olarak kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
1 ölçek 400 mg magnezyum hidroksit içermektedir.
Doktor tarafından başka şekilde tavsiye edilmediği takdirde:
Antiasit olarak:
12 yaşından büyük çocuklarda ve erişkinlerde 4 saatte bir 1 – 3 ölçek alınır. Günde en fazla dört
kere alınabilir.
Laksatif olarak:
12 yaşından büyük çocuklarda ve erişkinlerde yatmadan önce 6 – 12 ölçek alınır.
Uygulama şekli:
Önerilen ölçekteki toz bir bardak suda karıştırılarak alınır.
Özel popülasyonlara ilişkin ek bilgiler
Böbrek/karaciğer yetmezliği:
Şiddetli böbrek yetmezliğinde kulanılmamalıdır. Karaciğer fonksiyon bozukluğu olan hastalarda
dikkatli kullanılmalıdır.
Pediatrik popülasyon:
12 yaşından küçük çocuklarda kullanılması önerilmemektedir.
1 / 6Geriatrik popülasyon:
Yaşlı hastalarda dikkatli kullanılmalıdır.
4.3 Kontrendikasyonlar
Şiddetli karın ağrısı, bulantı, kusma, apandisit, diyare, barsak tıkanıklığı, sebebi bilinmeyen rektal
kanama semptomlarında ve şiddetli böbrek yetmezliğinde kullanılmamalıdır.
Magnezyum hidroksite karşı aşırı duyarlılığı olduğu bilinen hastalarda kullanılmamalıdır.
4.4 Özel kullanım uyarıları ve önlemleri
Yaşlı, zayıf ve karaciğer fonksiyon bozukluğu olan hastalarda dikkatli kullanılmalıdır. Ayrıca
böbrek fonksiyon bozukluğu olan hastalarda hipermagnezemiye neden olabilir.
Kabızlık devam ederse tedavi tekrar gözden geçirilmelidir.
12 yaşın altındaki çocuklar için uygun değildir.
4.5 Diğer tıbbi ürünler ile etkileşimler ve diğer etkileşim şekilleri
Magnezyum tuzları, eş zamanlı olarak alınan diğer bazı ilaçların emilimini azaltıp tedaviyi
etkileyeceğinden “MAGNESİE CALCİNEE SABA TOZ” alındıktan sonraki 2-3 saat içerisinde
ağızdan ilaç alınmamalıdır. Bunlar, ACE inhibitörleri (kaptopril, enalapril ve fosinapril),
antibakteriyel ve antifungaller (azitromisin, sefaklor, sefpodoksim, izoniazid, itrakonazol,
nitrofurantoin, rifampisin, tetrasiklin, ketokonazol ve kinolon grubu antibakteriyeller), antiviraller
(atazanavir, fosamprenavir, tipranavir); antihistaminikler (feksofenadin); bifosfonatlar,
kortikosteroidler (deflazakort), digoksin, dipiridamol, diflunisal, antiepileptikler (gabapentin ve
fenitoin), ülser tedavisinde kullanılan ilaçlar (lansoprazol); levotiroksin, mikofenolat, demir
preparatları, lipit düzenleyici ilaçlar (rosuvastatin), antipsikotikler (sülpirid, fenotiazinler),
klorokin, hidroklorokin, proguanil ve penisilamin. Sodyum polistiren sülfonat ile birlikte kullanımı,
metabolik alkaloza neden olabilir.
Levotiroksin içeren ilaçların magnezyum hidroksit ile birlikte alındığında emilimi bozulduğundan,
iki ilacın en az 2 saat ara verilerek alınması gerekmektedir.
Antiasitler ile birlikte nilotinib kullanımından kaçınılmalıdır.
Antasitler safra asitlerinin emilimini azaltabilirler.
Özel popülasyonlara ilişkin ek bilgiler
Özel popülasyonlara ilişkin veri bulunmamaktadır.
Pediyatrik popülasyon:
Pediyatrik popülasyona ilişkin veri bulunmamaktadır.
2 / 64.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar üzerindeki etkileri ile ilgili yeterli veri mevcut
değildir.
Gebelik dönemi
Magnezyum hidroksit için gebelikte maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir.
Gebe kadınlara verilirken tedbirli olunmalıdır.
Gebeliğin ilk üç ayında kullanılmamadır. Uzun süre kullanılan yüksek dozlardan kaçınılırsa
gebeliğin son 6. ayında kullanılabilir.
Gebelik sırasında magnezyum takviyesinin, doğumdan önce ve sonra fetal ve maternal morbidite
üzerinde önemli etkiye sahip olduğu belirtilmektedir ve magnezyum takviyesi, gebelik kaynaklı
bacak kramplarını azaltır.
Laktasyon dönemi
Magnezyum hidroksitin insan sütüyle atılıp atılmadığı bilinmemektedir.
Üreme yeteneği / Fertilite
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
Özel bir duruma rastlanmamıştır.
4.8 İstenmeyen etkiler
Tüm ilaçlar gibi MAGNESİE CALCİNEE SABA TOZ içeriğinde bulunan maddelere duyarlı
kişilerde alerjik reaksiyonlar görülebilir.
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Gastrointestinal hastalıkları
Yaygın: Diyare
Seyrek: Kolik
3 / 6Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0800 314 00 08; faks: 0312 218 35 99).
4.9 Doz aşımı ve tedavisi
Böbrekler oldukça büyük miktarda magnezyumu atabildiği için aşırı magnezyum alımından
kaynaklanan hipermagnezemi yaygın bir durum değildir. Ancak, örneğin antasitler halinde büyük
miktarda magnezyum alan böbrek yetmezliği olan hastalarda ortaya çıkabilir. Bu durumda
magnezyum alımının durdurulması gereklidir.
Hiper-magnezeminin semptomları arasında bulantı, kusma, cilt kızarması, susama, periferik
vazodilatasyon kaynaklı hipotansiyon, uyuşukluk, konfüzyon, nöromüsküler blokaj kaynaklı
tendon refleksleri kaybı, kas zayıflığı, solunum depresyonu, kardiyak aritmi, koma ve kardiyak
arrest bulunmaktadır.
Hipermagnezemi ile ilişkili advers kardiyovasküler veya nöromüsküler etkiler, 2,5-5 mmol
kalsiyuma eşdeğer dozda intravenöz olarak uygulanan kalsiyum glukonat gibi kalsiyum tuzları ile
tersine çevrilebilir. Böbrek fonksiyonunun normal olması halinde, magnezyumun vücuttan
uzaklaştırılmasına yardımcı olmak için yeterli miktarda sıvı verilmelidir. Böbrek yetmezliği veya
ağır hipermagnezeminin olduğu hastalarda diyaliz gerekebilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Magnezyum içeren antasidler
ATC kodu: A02AA04
Magnesyum hidroksit, nötralize etme gücü yüksek olan nonsistemik bir antiasid ve uygun
dozlarda da etkili bir laksatif ve absorbandır. Gastrik sekresyon, motilite ve peptik aktiviteyi
inhibe eder.
5.2 Farmakokinetik özellikler
Genel özellikler
Emilim:
Midede magnezyum klorüre dönüşmeden kalan magnezyum hidroksit, ince barsaklarda
çözünebilen fakat çok az absorbe olabilen magnezyum tuzları oluşturur.
Magnezyum normal olarak % 40 oranında, aktif transportla emilir; ancak magnezyum alımı ve
durumuna bağlı olarak büyük oranda sapmalar meydana gelebilir.
Dağılım:
Birçok doku havuzu arasındaki magnezyum dengesine yavaş ulaşılır.
4 / 6Absorbe olan magnezyum tüm vücuda dağılır. Vücutta bulunan magnezyumun yaklaşık yarısı,
yumuşak dokularda bulunur; geriye kalan magnezyumun çoğu kemikte yerleşmiştir. Vücuttaki
toplam magnezyumun %1'den azı daha düşük bir bölümü kanda bulunur. Normal serum
konsantrasyonları yetişkinlerde 1,4-2 mEq/L, çocuklarda 1,5-2 mEq/L, neonatlarda ve bebeklerde
ise 1,5-2,3 mEq/L'dir.
Biyotransformasyon:
Vücuttaki magnezyumun çoğunluğu için biyolojik yarılanma ömrü 41 ve 181 gün arasındadır.
Eliminasyon:
Magnezyum büyük oranda böbreklerden atılır.
5.3 Klinik öncesi güvenlilik verileri
MAGNESİE CALCİNEE SABA TOZ’un içerdiği etkin madde olan Magnezyum Hidroksit (USP
27), Türkiye ve Dünya’ nın çeşitli ülkelerinde yıllardır kullanılmakta olup, hakkındaki tüm bilgiler
standart monografların ve vademecum bilgilerinin yer aldığı kitaplarda yer almaktadır.
Kullanımları ile görülebilecek olumsuz etkiler ilgili bölümlerde yer almaktadır.
6. FARMASÖTİK ÖZELLİKLER
6.1 Yardımcı maddelerin listesi
Yardımcı madde içermemektedir.
6.2 Geçimsizlikler
Asitler ve sodyum bikarbonat ile geçimsizdir.
6.3 Raf ömrü
36 ay
6.4 Saklamaya yönelik özel uyarılar
30°C altındaki oda sıcaklığında
Sıkı kapalı kaplarda saklanmalıdır.
6.5 Ambalajın niteliği ve içeriği
Çocuk emniyetli PE kapaklı, bal rengi cam şişede bulunur.
6.6 Beşeri tıbbi üründen arta kalan maddelerin imhası ve diğer özel önlemler
Özel bir talimat yoktur.
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelik" lerine uygun olarak imha edilmelidir.
7. RUHSAT SAHİBİ
SABA İLAÇ SAN. VE TİC. A.Ş.
Halkalı Merkez Mah.
Basın Ekspres Cad. No:1 Kat:1
5 / 634303 Küçükçekmece/İSTANBUL
Tel: 0212 692 92 20
8. RUHSAT NUMARASI
195/74
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi:12.10.2000
Ruhsat yenileme tarihi:
10. KÜB’ÜN YENİLENME TARİHİ
6 / 6