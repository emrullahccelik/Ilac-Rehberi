KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLEXO® 100mg/ml sprey, çözelti
2. KALİTATİF VE KANTİTATİF BİLEŞİM
Etkin madde:
1 ml sprey solüsyonunda, 100 mg etofenamat bulunur.
Yardımcı maddeler:
Propilen glikol (46,8 mg)
Yardımcı maddeler için 6.1.’e bakınız
3. FARMASÖTİK FORM
Deri spreyi, çözelti.
Açık sarı renkte, hemen hemen berrak çözelti.
4. KLİNİK ÖZELLİKLER
4.1 Terapötik endikasyonlar
Aşağıdaki durumlarda ortaya çıkan ağrının dışarıdan destekleyici semptomatik tedavisi:
 Spor yaralanmaları gibi künt travmalardan sonra eklemlerdeki akut ezilme, burkulma ve
zorlanmalara ait ağrılı durumlar
 Gonartrozlarda eklem çevresi yumuşak dokulara (bursa, tendon, bağlar ve eklem kapsülü)
ait ağrılı durumlar
4.2 Pozoloji ve uygulama şekli
Pozoloji/uygulama sıklığı ve süresi:
FLEXO® sprey, vücudun etkilenen kısımlarına ve çevresindeki alana, günde 4 kez
uygulanabilir. Genel olarak, her bir uygulama için 7 püskürtme (1 püskürtme 18 mg
etofenamata eşdeğerdir) yeterlidir.
Künt travmalarda (ör. spor yaralanmaları) genellikle 1 haftalık tedavi yeterlidir. Daha uzun
süreli kullanımın terapötik yararı doğrulanmamıştır.
1Romatizmal hastalıklar için, 3-4 hafta süren tedavi çoğu vakada yeterli olmaktadır. Semptomlar
devam ederse, daha fazla tedavinin gerekip gerekmediğini belirlemek için doktora
danışılmalıdır.
Uygulama şekli:
Topikal kullanım içindir. Yutulmamalıdır.
Her 1 veya 2 püskürtme sonrasında, çözeltinin uygulanan bölgeye nazikçe yedirilmesi ve
kurumasının beklenmesi önerilir. Tedavi edilen alan eller değilse, uygulama sonrasında eller
yıkanmalıdır.
FLEXO® spreyin uygulanmasından sonra birkaç dakika deri üzerinde kurumasına izin
verilmelidir. Üzerinin bir bandaj veya pansuman ile kapatılması önerilmemektedir.
Özel popülasyonlara ilişkin ek bilgiler:
Böbrek/Karaciğer yetmezliği:
Doz ayarlanmasına gerek yoktur.
Pediyatrik popülasyon:
Çocuklar ve adölesanlarda FLEXO® sprey kullanılmamalıdır.
Geriyatrik popülasyon:
Doz ayarlanmasına gerek yoktur.
4.3 Kontrendikasyonlar
FLEXO® sprey aşağıdaki durumlarda kontrendikedir.
• Etkin madde etofenamata, ana metabolit flufenamik asite veya FLEXO® ’nun içerdiği
yardımcı maddelerden herhangi birine karşı aşırı duyarlılığı olanlarda.
• Asetilsalisilik asit veya diğer non-steroid antiinflamatuvar ilaçların alımı ile oluşan aşırı
duyarlılık reaksiyonları (örneğin astım, bronkospazm, rinit, anjioödem veya ürtiker)
geçmişi olanlarda.
• Deride egzama ya da açık yaralar, deri inflamasyonları veya enfeksiyonları üzerine
uygulanmamalıdır.
• Gözler, dudaklar ya da mukoz membranlar üzerine uygulanmamalıdır.
• Gebeliğin son trimesterinde.
• Çocuklarda ve adölesanlarda.
24.4 Özel kullanım uyarıları ve önlemleri
FLEXO® spreyin belirli önlemler alındığında ve sadece yakın tıbbi gözlem altında kullanılması
gereken durumlar:
 Astım, kronik obstruktif solunum yolu hastalığı, saman nezlesi veya nazal mukozanın kronik
şişkinliği (nazal polip olarak da adlandırılır) olan hastalarda ya da özellikle de saman nezlesi
benzeri klinik bulguları olan kronik obstruktif solunum yolu hastalığı veya kronik solunum yolu
enfeksiyonu olan hastalar.
Bu hastalar, FLEXO® spreye reaksiyon göstermede astım ataklarına benzer semptomları olan
(analjezik intolerans/analjezik astım olarak da adlandırılır), deri ve mukoz membranlarda lokal
şişkinlik (Quincke hastalığı olarak da adlandırılır) ya da ürtikeri olan hastalara göre daha fazla
risk taşırlar.
 FLEXO® spreyin içeriğinde bulunan diğer maddelere karşı alerjik reaksiyon gösteren
hastalarda; örneğin deri reaksiyonları, kaşıntı veya ürtiker oluşumu gibi.
FLEXO® sprey ile tedavi altındayken ve sonrasındaki en az iki hafta süreyle direkt güneş
ışığına maruziyetten veya güneşlenmekten kaçınılmalıdır.
FLEXO® spreyin geniş cilt yüzey alanına ve uzun süreli kullanımı durumunda, FLEXO®
sprey kullanımı ile ilişkili sistemik yan etkilerin oluşması göz ardı edilemez.
Çocuklar, bu ürünün uygulandığı cilt bölümleri ile temas etmemelidir.
FLEXO® sprey, cilalı mobilya veya plastik yüzeylerde hasar ve renk değişikliğine yol açabilir.
Bu nedenle, ürünü uyguladıktan sonra eller yıkanmalı ya da yukarıdaki maddelerle temastan
kaçınılmalıdır.
FLEXO® spreyin içerdiği propilen glikol, deride iritasyona neden olabilir.
4.5 Diğer tıbbi ürünler ile etkileşimler ve diğer etkileşim şekilleri
FLEXO® spreyin topikal olarak önerildiği şekilde kullanımında hiçbir etkileşim
bilinmemektedir.
Özel popülasyonlara ilişkin ek bilgiler
Böbrek/Karaciğer yetmezliği:
Bilinmemektedir.
Pediyatrik popülasyon:
Çocuklar ve adölesanlarda FLEXO® sprey kullanılmamalıdır.
4.6 Gebelik ve laktasyon
3Genel tavsiye
Gebelik Kategorisi: C/D (3.trimester).
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalmayı planlayan kadınlarda kullanımı önerilmemektedir. FLEXO® kullanılacak ise
etkili doğum kontrol yöntemi uygulanmalıdır.
Gebelik dönemi
FLEXO® spreyin gebe kadınlarda kullanımına ilişkin yeterli veri mevcut değildir. İnsanlarda
gebelik üzerine prostaglandin sentezinin inhibisyonunun etkisi, henüz tam olarak
araştırılmadığından, FLEXO® sprey, gebeliğin birinci ve ikinci trimesterinde sadece risk fayda
oranı dikkatli bir şekilde belirlendikten sonra kullanılmalıdır. Günlük maksimum doz
aşılmamalıdır (bkz. Bölüm 4.2).
FLEXO® sprey kullanımı gebeliğin son trimesterinde kontrendikedir.
Gebeliğin son üç ayı sırasında, bu tıbbi ürünlerin etki mekanizması doğum aktivitesinin
supresyonuna, gebeliğin ve doğum travayının uzamasına yol açabilir ve çocuklarda
kardiyovasküler (duktus arteriozusun erken kapanması ve pulmoner hipertansiyon) ve renal
(oligüri ve oligoamnioz) toksisiteye, anne ve çocukta kanama eğiliminin artmasına ve annede
ödem oluşma riskinde artışa neden olabilir.
Laktasyon dönemi
Etofenamat küçük miktarlarda anne sütüne geçebileceğinden FLEXO® spreyin emziren
annelerde uzun süreli kullanımından kaçınılmalıdır ve günlük doz kesinlikle aşılmamalıdır.
Bebeklerin maruz kalmasından kaçınmak için, bu ürün annenin göğüs bölgesinde
kullanılmamalıdır.
Sprey uygulandıktan sonra, bebeğin bu ürün ile temasından kaçınmak için eller yıkanmalıdır.
4.7 Araç ve makine kullanımı üzerindeki etkiler
FLEXO® spreyin araç ve makine kullanımı üzerine etkisi yoktur.
4.8 İstenmeyen etkiler
İstenmeyen etkilerin değerlendirilmesi aşağıdaki sıklık bilgilerine dayalıdır.
Çok yaygın (≥1/10); yaygın (≥1/100 ila < 1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000); bilinmiyor (eldeki verilerden hareketle tahmin
edilemiyor)
4Deri ve deri altı doku hastalıkları
Yaygın olmayan: Ciltte kızarıklık (eritem), kaşıntı, yanma hissi, deri döküntüsü, bazen
kabarcıklar veya ürtiker gibi deri iltihapları (dermatit)
Çok seyrek: Kabartı/şişlik, ışığa duyarlılık (fotosensitivite)
Bağışıklık sistemi hastalıkları
Seyrek: Aşırı duyarlık reaksiyonları, lokal alerjik reaksiyonlar (temas dermatiti)
Seçilmiş istenmeyen etkilerin tanımı
Non-steroid antiinflamatuvar ilaçların sistemik kullanımını takiben aşırı duyarlılık reaksiyonları
rapor edilmiştir. Bunlar; a) spesifik olmayan alerjik reaksiyonlar ve anafilaksi, b) astım,
kötüleşen astım, bronkospazm veya dispneden oluşan solunum yolu reaktivitesi ya da c) farklı
tiplerde kızarıklıklar, kaşıntı, ürtiker, purpura, anjioödem ve daha seyrek olarak eksfolyatif ve
bülloz deri hastalığını (toksik epidermal nekroliz, Steven-Johnson sendromu ve eritema
multiforme dahil) kapsayan çeşitli deri hastalıklarını içerebilir. İlk kullanımdan hemen sonra
oluşabilecek bu semptomların herhangi birinin görülmesi durumunda derhal tıbbi yardım
gerekmektedir.
FLEXO® sprey, geniş cilt yüzey alanlarına ve uzun süreli uygulanırsa, etofenamat içeren
ilaçların sistemik kullanımlarından sonra görüldüğü gibi spesifik organ sistemlerini veya tüm
vücudu etkileyebilecek yan etkilerin gelişmesi olasıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Hatalı kullanımda, bir şişe FLEXO® sprey içeriği veya daha fazlası, kısa bir süre içerisinde,
tüm vücut yüzeyine uygulandığında, baş ağrısı, baş dönmesi ve/veya epigastrik rahatsızlık
görülebilir.
Önerilen tedavi:
Vücut yüzeyine aşırı miktarda uygulanan FLEXO® , su ile yıkanarak uzaklaştırılmalıdır.
Spesifik antidotu yoktur.
55. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Non-steroid anti-inflamatuvar / analjezik ilaçlar
ATC Kodu: M02AA06
Etofenamat, iyi bilinen hayvan inflamasyon modellerinde prostaglandin sentezini inhibe ederek
etkili olduğu kanıtlanmış, analjezik özellikleri olan bir non-steroidal antiinflamatuvardır.
5.2 Farmakokinetik Özellikler
Genel Özellikler
Emilim:
FLEXO® sprey formunda 300 mg etofenamat uygulanmasından sonra maksimum plazma
flufenamik asit düzeylerine uygulamadan sonra yaklaşık 12-24 saat arasında ulaşılmaktadır (21-
28 ng/mL).
Dağılım:
Plazma proteinlere % 98-99 oranında bağlanmaktadır.
Biyotransformasyon:
Etofenamat, çok sayıda flufenamik asit metabolitleri (hidroksilasyon, eter ve ester ayrışması)
ve bunların konjugatları halinde, %55 oranında böbrek yoluyla atılır.
Enterohepatik dolaşıma katılabilir.
Eliminasyon:
Topikal kullanımı takiben eliminasyon yarılanma ömrü yaklaşık 3,3 saat olarak görülmüştür.
Etofenamat, flufenamik asit olarak düşük konsantrasyonlarda anne sütüne geçmektedir.
Biyoyararlanım:
Etofenamat içeren ürünlerin biyoyararlanımında, esas olarak uygulama bölgesi, cilt nemi ve
diğer faktörlerden kaynaklanan, büyük ölçüde bireyler arası ve bireye bağlı dalgalanmalar
görülür. Deriye uygulanmasını takiben, rölatif biyoyararlanım diğer etofenamat ürünlerinin
sınırları (%20'ye varan oranda) içerisindedir.
5.3 Klinik öncesi güvenlilik verileri
Etofenomat topikal olarak uygulandığında, toksikolojik veri değerlendirmesinde emilim oranı
akılda bulundurulmalıdır.
Akut toksisite:
6Etofenamat akut toksisite araştırmaları, sıçan, fare, kobay ve tavşanlarda farklı uygulama
şekilleriyle gerçekleştirilmiştir. Oral uygulama yolunun, intramusküler yoldan daha toksik
olduğu gösterilmiştir. İntoksikasyon görünümü, diyare ve kilo kaybı ile gastrointestinal
bozukluklarla karakterizedir. Bu semptomların ilk ortaya çıkışı, genellikle etkin maddenin
uygulanmasından birkaç gün sonra olmaktadır. Etkin maddenin uygulanmasının 2. ve 14.
günleri arasında ölüm meydana gelmektedir. Subletal dozlardan sonra, hayvanlar yaklaşık 14
günlük bir süreçte iyileşmiştir. Ölen hayvanların post-mortem incelemesi, peritonit ve asit
(karın boşluğunda sıvı toplanması) ile ilişkilendirilmiştir.
Subkronik ve kronik toksisite:
Subkronik toksisite, çeşitli hayvan türlerinde araştırılmıştır. Oral uygulama ile bir yıllık
çalışmalar sıçanlarda (7, 27, 100 mg/kg/gün) ve primatlarda (7, 26, 100 mg/kg/gün)
gerçekleştirilmiştir. Vücut ağırlığı başına 100 mg/kg verilen sıçanlarda gastrointestinal kanama
ve ülserleri takiben peritonit gelişmiştir ve mortalite artmıştır.
Yüksek doz, primatlarda vücut ağırlığında, timus bezi ağırlığında ve hemoglobinde azalmaya
yol açmıştır.
Mutajenisite ve kanserojenisite
İn vitro ve in vivo gen ve kromozom mutasyonu indüksiyonu araştırmaları, negatif sonuçlar
vermiştir. Mutajenik olma olasılığı yeterli güvenilirlikle hariç bırakılmıştır.
Sıçanlara (7, 21, 63 mg/kg/gün) ve farelere (15, 45, 140 mg/kg/gün) oral uygulamayı içeren
uzun-dönem çalışmalar, etofenamata ait herhangi bir tümörijenik potansiyel kanıtı
sağlamamıştır.
Üreme toksisitesi:
Etofenamat, plasental bariyeri geçmektedir.
İnsanlarda uygulamaya dair herhangi bir deneyim yoktur. Hayvan çalışmalarında,
embriyotoksik doz, maternal toksik dozdan daha düşüktü. Sıçanlarda, oral uygulanan 21
mg/kg/gün dozunda, böbrek pelvisinde genişleme insidansında artma ve anneleri tedavi görmüş
olan yavrularda oral olarak 7 mg/kg/gün doz ile 14 kaburga çifti insidansında artma olmuştur.
Etofenamat, flufenamik asit şeklinde anne sütüne geçmektedir. Anne
sütündeki konsantrasyonlar çok düşüktür ve küçük alanlarda kısa süreli dermal tedavinin anne
sütüyle beslemeyi durduracak bir neden olduğu düşünülmemektedir.
6- FARMASÖTİK ÖZELLİKLER
6.1 Yardımcı maddelerin listesi
Polietilen glikol 400
7Propilen glikol
Sitrik asit monohidrat
İzopropil alkol
6.2 Geçimsizlikler
Geçerli değil.
6.3 Raf ömrü
36 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
Kutuda, püskürtme adaptörü bulunan, 50 ml çözelti içeren renkli cam şişede bulunur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Santa Farma İlaç San. A.Ş.
Okmeydanı, Boruçiçeği Sok. No:16
34382 Şişli – İSTANBUL
Tel: 0212 220 64 00
Faks: 0212 222 57 59
8. RUHSAT NUMARASI
202/33
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 31.03.2003
Ruhsat yenileme tarihi: 20.09.2010
10. KÜB’ÜN YENİLENME TARİHİ:
8