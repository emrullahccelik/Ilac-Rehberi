KISA ÜRÜN BİLGİSİ
1. BEŞERİ TIBBİ ÜRÜNÜN ADI
R-VAC 0,5 mL SC enjeksiyonluk çözelti tozu ve çözücüsü
Kızamıkçık Aşısı Canlı, Atenüe
Steril
2. KALİTATİF VE KANTİTATİF BİLEŞİM
Etkin madde:
Bir doz (0,5 mL) içerisinde:
1000 CCID 'den az olmamak üzere canlı atenüe kızamıkçık virüsü içerir.
50
Yardımcı maddeler:
0,025 g Sorbitol (E420) içerir.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için sarı-beyaz, liyofilize toz ve steril berrak renksiz çözücü.
4. KLİNİK ÖZELLİKLERİ
4.1. Terapötik endikasyonlar
R-VAC´ın, kızamıkçık hastalığından korumak amacı ile 12 aylıktan başlanarak bütün bebeklere
uygulanması önerilir. Aşı özellikle ana okuluna gidecek çocuklara, serolojik durumlarına
bakılmaksızın puberte öncesi kız çocuklarına, doğurganlık çağındaki kadınlara önerilmektedir.
Bebeklere 9. ayda kızamık ve kabakulak aşısı ile birlikte uygulanabilir. Bu durumda 6 ay sonra
ikinci bir doz aşı uygulaması önerilmektedir.
4.2. Pozoloji ve uygulama şekli
Pozoloji / Uygulama sıklığı ve süresi:
Kızamıkçık aşısı uygulamasında ülkenin epidemiyolojik verileri ve Ulusal Bağışıklama Programları
göz önünde bulundurulmalıdır.
R-VAC 12. ayını tamamlayan çocuklara uygulanabilir.
R-VAC 0,5 mL tek doz uygulanır.
Uygulama şekli:
R-VAC infantlarda derin subkütan enjeksiyon olarak uyluk anterolateral bölgeye ve daha büyük
çocuklarda kolun üst kısmına deltoid kasa uyan bölgeye uygulanır.
Liyofilize toz, mevcut enjeksiyonluk su ile rekonstitüye edilerek, steril enjektör ve iğne kullanılarak
uygulanmalıdır. Çözülen aşı flakonu hafifçe sallanarak içerisindeki liyofilize toz kolayca
çözdürülür.
1Özel popülasyonlara ilişkin ek bilgiler:
Böbrek/Karaciğer yetmezliği:
R-VAC'ın böbrek ve karaciğer yetmezliği olan kişilerdeki güvenilirlik ve etkinliği tam olarak
bilinmemekle birlikte, ciddi böbrek yetmezliği durumunda kullanılması kontrendikedir.
Pediyatrik popülasyon:
R-VAC inaktivasyon riskinden dolayı bebeklere 12. aydan önce verilmemelidir.
Geriyatrik popülasyon:
R-VAC'ın yaşlılarda güvenlilik ve etkinliği incelenmemiştir.
Diğer
R-VAC HIV enfeksiyonu olan veya olduğundan şüphelenilen çocuklarda kullanılabilir. Her ne
kadar veriler sınırlı olsa da, kızamıkçık aşısının semptomatik ve asemptomatik HIV-enfekte
çocuklardaki kullanımı ile bugüne kadar advers reaksiyonlarda bir artış olmamıştır. Kızamıkçık
aşısı kullanımından, diğer hücre kaynaklı immün yetmezliği durumlarında kaçınılmalıdır.
4.3. Kontrendikasyonlar
Etkin maddeye, yardımcı maddelerden herhangi birine, etkin maddenin üretim prosesinde
kullanılan neomisine, jelatine hassasiyeti olanlarda kontrendikedir.
R-VAC ateşli hastalıklar, akut enfeksiyon hastalıkları, lösemi, şiddetli anemi ve diğer ciddi kan
sistemi vakalarında, ciddi böbrek yetmezliğinde, dekompanse kalp hastalığında, gammaglobulin
veya kan transfüzyonlarında uygulanmamalıdır.
Gebelik döneminde kontrendikedir.
Kortikosteroid tedavisi, diğer immunosüpresif ilaçlar ile tedavi ve radyoterapi gören hastalarda
optimal immün cevap gelişmeyebilir.
4.4. Özel kullanım uyarıları ve önlemleri
R-VAC uygulanmadan önce partiküllü madde ve renk değişikliği (fiziksel görünümdeki
değişiklikler) açısından gözle kontrol edilmelidir.Yukarıdakilerden biri gözlenirse ürün atılmalıdır.
Aşının sadece subkütan enjeksiyon yolu ile verildiğinden emin olunmalıdır.
R-VAC kesinlikle intravasküler yoldan uygulanmamalıdır.
Enjekte edilen tüm aşılarda olduğu gibi, aşının uygulanmasından sonra nadiren görülen anaflaktik
durum ortaya çıkması ihtimaline karşı gereken tıbbi önlemler alınmış olmalıdır.
Tüm aşılarda olduğu gibi R-VAC ile aşılama, aşılanan kişilerin tümünde koruma sağlamayabilir.
İmmün yanıtı bozulmuş kişilerde R-VAC kullanımına ilişkin veriler sınırlıdır. Güçlü
immünosüpresif ajanlar ile tedavi, genetik bir defekt, İnsan İmmün Yetmezlik Virüsü (HIV)
enfeksiyonu veya diğer nedenlerle immün yanıtı bozulmuş kişiler aşıya yanıt vermeyebilir.
İçeriğinde bulunan sorbitol nedeniyle, nadir kalıtımsal früktoz intolerans problemi olan hastaların
bu ilacı kullanmamaları gerekir.
24.5. Diğer tıbbi ürünler ile etkileşimler ve diğer etkileşim şekilleri
R-VAC güvenli ve etkin bir şekilde eş zamanlı olarak Difteri-Tetanoz-Boğmaca (DTP) aşısı,
Difteri-Tetanoz (DT) aşısı, TT aşısı, BCG aşısı, Çocuk Felci aşısı (OPV ve IPV), Hepatit-B aşısı ve
Sarı Humma aşısı ile (ayrı enjeksiyon bölgesine ve ayrı enjeksiyonlarda) uygulanabilir.
İnaktivasyon riskinden dolayı kızamıkçık aşısı, mümkünse immünglobülinlerle veya
immünglobülin içeren kan ürünleri (kan, plazma) ile enjeksiyon yapıldıktan 3 ay sonra verilmelidir.
Aynı sebepten dolayı immünglobülinler de aşılamadan sonraki 2 hafta içinde verilmemelidir.
Canlı virüs aşıları, tüberkülin cilt testini bozabileceği için, PPD testi kızamıkçık aşısı ile aynı anda
ya da 4-6 hafta sonra yapılmalıdır.
R-VAC´ın immünosupresif ilaçlarla eş zamanlı kullanılmasından kaçınılmalıdır. İmmünosupresif
ilaçlar R-VAC´ın etkilerini/toksisitesini şiddetlendirebilir.
4.6. Gebelik ve Laktasyon
Genel tavsiye
Gebelik kategorisi X.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince ve tedavinin ardından 12 haftaya kadar
etkili doğum kontrolü uygulamak zorundadırlar.
Gebelik dönemi
Kızamıkçık aşısı gebelik döneminde uygulandığı takdirde ciddi doğum kusurlarına yol
açmaktadır/yol açtığından şüphelenilmektedir. R-VAC gebelik döneminde kontrendikedir.
Laktasyon dönemi
Kızamıkçık virüsü anne sütünde R-VAC´ın terapötik dozları emziren kadınlara uygulandığı takdirde
memedeki çocuk üzerinde etkiye neden olabilecek ölçüde atılmaktadır. Emzirmenin durdurulup
durdurulmayacağına ya da R-VAC tedavisinin durdurulup durdurulmayacağına doktor karar
vermelidir.
Üreme yeteneği/Fertilite
Üreme yeteneği üzerine etkisi bildirilmemiştir.
4.7. Araç ve makine kullanımı üzerindeki etkiler
R-VAC'ın araç ve makine kullanma becerisini etkilediğini gösteren hiçbir veri yoktur.
4.8. İstenmeyen etkiler
Kızamıkçık aşısına karşı gelişen reaksiyonlar genellikle hafif ve geçicidir. Aşının uygulandığı
enjeksiyon bölgesinde ilk 24 saatte hassasiyet ve hafif ağrı gelişebilir.
Erişkinlerde, özellikle kadınlarda bir kaç günden iki haftaya kadar sürebilen ve kendiliğinden
iyileşen, eklemlerde artralji (%10) ve artrit (%25) görülebilmektedir.
Kızamıkçık aşısı olan çocuklarda ve erkeklerde bu gibi advers etkiler çok nadirdir. Semptomlar
3tipik olarak aşılamadan sonraki 1-3 hafta içinde başlar ve 1 gün-2 hafta sürer. Bu geçici semptomlar
daha önce bağışıklanmamış kişilerde görülür. Hafif ateş ve döküntü, lenfadenopati, miyalji ve
parestezi en yaygın bildirilen istenmeyen etkilerdir.
Trombositopeni ve anafilaktik reaksiyonlar çok nadir (30.000 dozda bir) olarak bildirilmektedir.
Klinik deneylerden ve pazarlama sonrası yapılan araştırmalardan elde edilen advers etkiler şu sıklık
derecesine göre listelenmiştir: Çok yaygın ( ≥1/10); Yaygın ( ≥1/100, <1/10); Yaygın olmayan
( ≥1/1 000, <1/100); Seyrek ( ≥1/10 000, <1/1 000); Çok Seyrek ( <1/10 000), izole bildirimler
dahil
Kan ve lenf sistemi hastalıkları:
Çok seyrek:
Trombositopeni, lökositoz
Bağışıklık sistemi hastalıkları:
Çok seyrek:
Anaflaksi, anafilaktik reaksiyonlar, bölgesel lenfadenopati
Sinir sistemi hastalıkları:
Yaygın:
Sersemlik, ateş, baş ağrısı, iritabilite, kırıklık
Çok seyrek:
Ensefalit, Guillain-Barré sendromu, polinevrit, polinöropati
Göz hastalıkları:
Yaygın olmayan:
Konjunktivit, optik nevrit, papillit, retrobulbar nevrit
Kulak ve iç kulak hastalıkları:
Seyrek:
Sinir harabiyetine bağlı işitme kaybı, otitis media
Kardiyovasküler sistem hastalıkları:
Çok seyrek:
Senkop, vaskülit
Solunum, göğüs bozuklukları ve mediastinal hastalıkları:
Yaygın:
Öksürük, rinit
Seyrek:
Bronşiyal spazm
Gastrointestinal hastalıklar:
Yaygın:
4Boğaz ağrısı, bulantı, kusma, ishal
Deri ve deri altı doku hastalıkları:
Yaygın:
Anjionörotik ödem, eritema multiforma, purpura, döküntü, pruritus
Yaygın olmayan:
Stevens Johnson sendromu, ürtiker
Kas-iskelet bozuklukları, bağ doku ve kemik hastalıkları:
Yaygın:
Artralji/artrit (değişken; kadınlarda %12 ile %26 arasında yüksek oranda, çocuklarda %3)
Seyrek:
Miyalji, parestezi
Genel bozukluklar ve uygulama bölgesine ilişkin hastalıklar:
Yaygın:
Lokal reaksiyonlar: Enjeksiyon bölgesinde yanma hissi, ağrı, sertleşme, kızarıklık, batma hissi,
kabarcık
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM) ‘ne bildirmeleri gerekmektedir. (www.titck.gov.tr; e-posta: tufam@titck.gov.tr; 0 800 314
00 08; faks: 0312 218 35 99).
4.9. Doz aşımı ve tedavisi
Önerilen dozdan daha yüksek R-VAC dozlarının uygulandığına ilişkin bildirimler olmamıştır. Bu
konuda bir çalışma yapılmamıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Viral Aşı
ATC Kodu: J07BJ01
Etki Mekanizması: R-VAC, kızamıkçık virüsüne karşı aktif bağışıklığı, Kızamıkçık-spesifik IgG
antikorları üretimini stimüle ederek oluşturur.
Klinik Çalışmalar:
11-18 yaşlarındaki 275 kız denekte yapılan araştırma sonuçlarına göre; aşılama öncesi deneklere ait
bütün kan serumları toplanmış ve -20°C´de saklanmıştır. Bu serumlarda Kızamıkçık IgG ve
Kızamıkçık IgM antikorları tespit edilmiştir. Sadece seronegatif denekler 0.5 mL monovalan canlı
atenüe liyofilize Kızamıkçık Aşısı RA 27/3 suşu ile aşılanmışlardır (90 denek). Aşılamadan 8 hafta
sonra 90 deneğin serumları toplanmış ve ELISA yöntemi ile IgG antikorları tespit edilmiştir.
Çalışma sonucunda deneklerin %100´ünde serokonversiyon (aşı öncesi antikor negatif seviyesinden
pozitif duruma geçiş) görülmüştür.
55.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
Geçerli değildir.
6. FARMASÖTİK ÖZELLİKLERİ
6.1. Yardımcı maddelerin listesi
Kısmi hidrolize jelatin ( domuz jelatini )
Sorbitol
L-histidin
L-alanin
Trisin
L-arjinin hidroklorür
Laktalbumin hidrolizat (dana sütü proteini içerir )
Minimum esansiyel vasat (sığır cenini serumu içerir)
Enjeksiyonluk su
6.2. Geçimsizlikler
Geçimlilik araştırmaları bulunmadığından bu tıbbi ürün diğer tıbbi ürünlerle karıştırılmamalıdır.
6.3. Raf ömrü
24 aydır.
6.4. Saklamaya yönelik özel tedbirler
R-VAC´ı 2°C-8°C arasında (buzdolabında) ışıktan koruyarak saklayınız. R-VAC rekonstitüye
edildikten sonra hemen kullanılmalıdır.
6.5. Ambalajın niteliği ve içeriği
Liyofilize aşı sulandırıcısı ile birlikte tedarik edilir.
Bir karton kutuda liyofilize toz içeren kauçuk tıpalı, aluminyum geçme kapaklı Tip I cam flakon ve
0,5 mL enjeksiyonluk su içeren Tip I cam ampul bulunur.
6.6. Beşeri tıbbi üründen arta kalan maddelerin imhası ve diğer özel önlemler
Her enjeksiyon için bir steril enjektör kullanılmalıdır. Açılan ampul hemen kullanılmalıdır.
Aşıyı kullanmadan önce iyice çalkalayınız.
Kullanılmamış olan ürünler veya atık materyaller ‘‘Tıbbi Atıkların Kontrolü Yönetmeliği’ ve
‘’Ambalaj ve Ambalaj Atıklarının Kontrolü Yönetmeliğine’’ uygun olarak imha edilmelidir.
67. RUHSAT SAHİBİ
KEYMEN İLAÇ SAN. ve TİC. A.Ş.
Çankaya/Ankara
8. RUHSAT NUMARASI : 30
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 29.03.2010
Ruhsat yenileme tarihi:
10. KÜB'ÜN YENİLENME TARİHİ
7