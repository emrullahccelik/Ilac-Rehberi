KISA ÜRÜN BİLGİSİ
1. BEŞERİ TIBBİ ÜRÜNÜN ADI
COVERSYL OD 5 mg ağızda dağılan tablet
2. KALİTATİF VE KANTİTATİF BİLEŞİM
Etkin madde:
Perindopril arjinin tuzu 5 mg (3.395 mg perindoprile karşılık)
Yardımcı maddeler:
Laktoz monohidrat 62.73 mg
Aspartam 0.2 mg
Yardımcı maddeler için 6.1’e bakınız.
3. FARMASÖTİK FORM
Ağızda dağılan tablet
Beyaz, yuvarlak ağızda dağılan tablet.
4. KLİNİK ÖZELLİKLER
4.1. Terapötik endikasyonlar
Hipertansiyon: Hipertansiyon tedavisinde. (Bkz bölüm 4.3, 4.4, 4.5 ve 5.1)
Kalp yetmezliği: Konjestif kalp yetmezliği tedavisinde.
Stabil koroner arter hastalığı: Miyokard infarktüsü ve/veya revaskülarizasyon öyküsü
olan hastalarda kardiyak olayları azaltmada endikedir.
4.2. Pozoloji ve uygulama şekli
Pozoloji / uygulama sıklığı ve süresi: Dozaj, hasta profili (bkz. bölüm 4.4) ve kan
basıncı yanıtına göre bireyselleştirilerek belirlenmelidir.
Hipertansiyon:
COVERSYL OD tekli tedavi olarak veya diğer antihipertansif sınıfı ilaçlarla birlikte
kombine olarak kullanılabilir (Bkz bölüm 4.3, 4.4, 4.5 ve 5.1).
Önerilen başlangıç dozu, günde bir kez sabahları alınmak üzere 5 mg’dır.
Renin-anjiyotensin-aldosteron sistem aktivitesi yüksek olan hastalar (özellikle,
renovasküler hipertansiyon, tuz ve/veya volüm kaybı, kardiyak dekompansasyon veya
şiddetli hipertansiyon), ilk dozu takiben kan basıncında aşırı bir düşüşle
karşılaşabilirler. Bu tür hastalarda başlangıç dozu olarak 2.5 mg önerilmektedir ve
tedavinin başlangıcı tıbbi izlem altında yürütülmelidir.
Başlangıç tedavisinin ilk ayından sonra dozaj, günde tek seferde 10 mg’a
yükseltilebilir.
1/22COVERSYL OD tedavisine başlanmasının ardından semptomatik hipotansiyon
oluşabilir; diüretiklerle tedavi edilmekte (ya da yakın zamanda kadar edilmiş) olan
hastalarda bunun olması daha olasıdır. Bu hastalarda tuz ve/veya volüm kaybı
olabileceğinden dikkatli olunmalıdır.
Eğer mümkünse, COVERSYL OD tedavisine başlanmadan 2-3 gün önce diüretik
tedavisi sona erdirilmelidir (bkz. bölüm 4.4).
Diüretik tedavisi kesilemeyen hipertansif hastalarda, COVERSYL OD tedavisine 2.5
mg doz ile başlanmalıdır. Renal fonksiyonlar ve serum potasyum değerleri takip
edilmelidir. Daha sonraki COVERSYL OD dozajları kan basıncı yanıtına göre
ayarlanmalıdır. Eğer gerekirse, diüretik tedavisine tekrar başlanabilir.
Yaşlı hastalarda tedaviye 2.5 mg dozu ile başlanmalıdır. Renal fonksiyona bağlı olarak
bir ay sonra önce 5 mg’a sonra gerekirse 10 mg’a yükseltilebilir (bkz.Tablo 1).
Konjestif kalp yetmezliği:
Genellikle potasyum tutucu diüretikler ve/veya digoksin ve/veya beta-blokerler ile
birlikte kullanılan COVERSYL OD’nin önerilen tedaviye başlangıç dozu yakın
medikal takip ile sabahları alınmak üzere 2.5 mg’dır. Bu dozun, eğer hasta tarafından
tolere ediliyorsa 2 hafta sonra 5 mg’a çıkarılması mümkündür. Doz ayarlaması, her
hastanın klinik yanıtına bağlı olarak yapılmalıdır.
Şiddetli kalp yetmezliğinde ve diğer yüksek riskli görünen hastalarda (bozuk renal
fonksiyonu olan ve elektrolit bozukluklarına yatkın olan hastalar, diüretikler ve/veya
vazodilatör ajanlarla aynı anda tedavi olmakta olan hastalarda) tedavi yakın takip
altında başlatılmalıdır (bkz. bölüm 4.4 “Özel Kullanım Uyarıları ve Önlemleri”).
Yüksek semptomatik hipotansiyon riski olan hastaların, örneğin hiponatremi olsun
veya olmasın tuz kaybı olan hastalar, hipovolemisi olan hastalar veya kuvvetli diüretik
tedavisi almakta olan hastaların COVERSYL OD tedavisine başlanmadan önce, eğer
mümkünse, öncelikle bu durumları düzeltilmelidir. Kan basıncı, renal fonksiyon ve
serum potasyum değerleri COVERSYL OD tedavisinden önce ve tedavi süresince
yakından takip edilmelidir (bkz. bölüm 4.4 “Özel Kullanım Uyarıları ve Önlemleri”).
Stabil koroner arter hastalığı:
COVERSYL OD’ye iki hafta boyunca günde bir defa 5 mg olarak başlanmalı, eğer 5
mg hasta tarafından iyi tolere ediliyorsa renal fonksiyonlarına bağlı olarak günde bir
defa 10 mg’a çıkarılmalıdır.
Uygulama şekli: Tablet erimesi için dil üstüne konmalı ve tükürük ile yutulmalıdır.
COVERSYL OD’nin sabahları günlük tek doz olarak, yemeklerden önce alınması
önerilmektedir.
2/22Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması Tablo 1’de gösterildiği gibi
kreatinin klerensine bağlı olarak yapılmalıdır.
Tablo 1: Böbrek yetmezliğinde doz ayarlaması
Kreatinin klerensi (ml/dak) Önerilen doz
Cl ≥ 60 5 mg/gün
CR
30 < Cl < 60 2.5 mg/gün
CR
15 < Cl < 30 İki günde bir 2.5 mg
CR
Hemodiyalizli hastalar*
Cl < 15 Diyaliz gününde 2.5 mg
CR
*Perindoprilat’ın diyaliz klerensi 70 ml/dak’dır.
Hemodiyalizdeki hastalar için, doz diyalizden sonra verilmelidir.
Karaciğer yetmezliği:
Karaciğer yetmezliği olan hastalarda doz ayarlamasına gerek yoktur (bkz. bölüm 4.4
ve bölüm 5.2).
Pediyatrik popülasyon:
Perindoprilin çocuklar ve ergenlik çağındaki (18 yaş altı) gençlerde etkililiği ve
güvenliliği belirlenmemiştir. Mevcut veriler Bölüm 5.1’de açıklanmıştır ancak
pozolojiye dair hiçbir öneri yapılamamaktadır. Bu nedenle, çocuklarda ve ergenlerde
kullanımı önerilmemektedir
Geriyatrik popülasyon:
Yaşlı hastalarda, renal fonksiyonlara (bkz. Tablo 1 “Böbrek yetmezliğinde dozaj
ayarlaması) bağlı olarak dozu günde 10 mg’a çıkarmadan önce bir hafta boyunca
günde bir defa 2.5 mg, sonraki hafta günde bir defa 5 mg verilmelidir. Doz sadece bir
önceki düşük doz iyi tolere edildiği takdirde artırılmalıdır.
4.3. Kontrendikasyonlar
- Perindoprile, tablet içeriğindeki yardımcı maddelerden birine veya herhangi bir
diğer Anjiyotensin Dönüştürücü Enzim (ADE) inhibitörüne karşı aşırı duyarlılık;
- Geçmişte ADE inhibitörü kullanımına bağlı anjiyoödem öyküsü;
- Kalıtsal veya idiyopatik anjiyoödem;
3/22- Gebelik (bkz. bölüm 4.4 ve 4.6).
- COVERSYL OD’nin aliskiren içeren ilaçlarla birlikte kullanımı, diabetes mellitus
veya böbrek yetmezliği (GFR<60 ml/dak/1.73m2)olan hastalarda kontrendikedir
(Bkz bölüm 4.5 ve 5.1)
4.4. Özel kullanım uyarıları ve önlemleri
Stabil koroner arter hastalığı:
Perindopril ile tedavinin ilk ayında stabil olmayan angina pektoris (majör veya değil)
epizodu görülmesi halinde tedaviye devam etmeden önce dikkatli bir fayda/risk
değerlendirmesi yapılmalıdır.
Hipotansiyon:
ADE inhibitörleri kan basıncında düşüşe sebep olabilirler. Semptomatik hipotansiyon,
komplikasyonsuz hipertansif hastalarda nadiren görülür. Diüretik tedavisi, diyette tuz
kısıtlaması, diyaliz, diyare veya kusma gibi nedenlerle volüm kaybı olan hastalarda
veya şiddetli renine-bağlı hipertansiyonu olan hastalarda (bkz. bölüm 4.5 ve 4.8) ise
görülmesi daha olasıdır. Konjestif kalp yetmezliği olan hastalarda, böbrek
yetmezliğine bağlı olsun ya da olmasın, semptomatik hipotansiyon gözlenmiştir. Bu
durumun yüksek dozda kıvrım diüretikleri kullanımına, hiponatremi veya fonksiyonel
böbrek yetmezliğine yol açan daha şiddetli derecede kalp yetmezliği olan hastalarda
görülmesi daha olasıdır. Semptomatik hipotansiyon riski yüksek olan hastalarda,
tedavinin başlangıcı ve doz ayarlaması yakından takip edilmelidir (bkz. 4.2 ve 4.8).
Aynı önlemler iskemik kalp veya serebrovasküler hastalığı olan hastalar için de
geçerlidir. Bu hastalarda kan basıncında aşırı düşüş miyokard enfarktüsü veya
serebrovasküler olaya neden olabilir.
Eğer hipotansiyon görülürse, hasta yatar hale getirilmeli ve gerekirse, intravenöz
yoldan 9 mg/ml (%0.9) sodyum klorür verilmelidir. Geçici hipotansif atak, doz
arttırımı için bir kontrendikasyon teşkil etmez; doz arttırımı genellikle volüm
ekspansiyonundan sonra artan kan basıncını takiben kolaylıkla yapılabilir.
Normal veya düşük kan basıncı olan bazı konjestif kalp yetmezliği hastalarında,
COVERSYL OD ile sistemik kan basıncının daha da düşmesi söz konusu olabilir. Bu
etki beklenmektedir ve genellikle tedavinin kesilmesine sebep değildir. Eğer
hipotansiyon semptomatik hale gelirse, dozun azaltılması veya COVERSYL OD
tedavisinin kesilmesi gerekebilir.
Aortik ve mitral valf stenozu / hipertrofik kardiyomiyopati:
Diğer ADE inhibitörleri ile olduğu gibi, COVERSYL OD de mitral kapak darlığı ve
aort darlığı veya hipertrofik kardiyomiyopati gibi sol ventrikül çıkışında obstrüksiyonu
olan hastalara dikkatle verilmelidir.
Renal fonksiyon bozuklukları:
Renal fonksiyon bozukluğu durumunda (kreatinin klerensi < 60 ml/dak) perindoprilin
tedaviye başlangıç dozu hastanın kreatinin klerensine göre ayarlanmalıdır (bkz. bölüm
4/224.2) ve daha sonra hastanın tedaviye yanıtına göre düzenlenmelidir. Bu hastalar için,
serum potasyum ve kreatinin rutin takibi normal medikal uygulamanın bir parçasıdır
(bkz. bölüm 4.8).
Konjestif kalp yetmezliği olan hastalarda, ADE inhibitörleri ile tedavinin başlamasını
takiben hipotansiyon renal fonksiyonların daha da bozulmasına sebep olabilir. Bu
durumlarda, genellikle geri döndürülebilir akut renal yetmezlik gözlenmiştir.
Bilateral renal arter stenozu veya tek böbrekte arter stenozu olan ve ADE inhibitörleri
ile tedavi edilmiş olan bazı hastalarda, kan üresi ve serum kreatininde genellikle
tedavinin kesilmesinden sonra geri döndürülebilen yükselmeler görülmüştür. Bu
durumun özellikle renal yetmezliği olan hastalarda görülmesi olasıdır. Eğer
renovasküler hipertansiyon da varsa, şiddetli hipotansiyon ve renal yetmezlik riski
artmaktadır. Bu hastalarda, tedavi yakından izlenerek düşük dozlar ile ve dikkatli doz
titrasyonu ile başlatılmalıdır. Diüretikler ile tedavi yukarıda belirtilenleri artıran bir
faktör olduğundan, bu tür tedavi kesilmeli ve COVERSYL OD ile tedavinin ilk
haftalarında renal fonksiyon yakından takip edilmelidir.
Önceden var olan renal vasküler hastalığı olduğu bilinmeyen bazı hipertansif
hastalarda, özellikle de COVERSYL OD’nin bir diüretik ile beraber kullanıldığı
durumlarda, kan üresi ve serum kreatinin seviyelerinde artış gözlenmiştir, ancak
bunlar önemsiz ve geçicidir. Bu durumun özellikle de önceden renal bozukluğu var
olan hastalarda gerçekleşmesi daha olasıdır. Dozajda azaltma ve/veya diüretiğin
ve/veya COVERSYL OD’nin kesilmesi gerekebilir.
Hemodiyaliz hastaları:
Yüksek akış membranları ile diyaliz edilen ve aynı anda ADE inhibitörleri ile tedavi
gören hastalarda anafilaktoid reaksiyonlar bildirilmiştir. Bu hastalarda farklı tür
diyaliz membranı veya farklı sınıftan bir antihipertasif kullanılması düşünülmelidir.
Böbrek nakli:
Yakın dönemde böbrek nakli geçirmiş olan hastalarda COVERSYL OD kullanımına
ilişkin bir deneyim yoktur.
Aşırı duyarlılık / Anjiyoödem:
COVERSYL OD’nin de aralarında bulunduğu ADE inhibitörleriyle tedavi edilen
hastalarda ender olarak yüz, ekstremite, dudak, dil, glotis ve/veya larenkste
anjiyoödem vakaları bildirilmiştir (bkz. bölüm 4.8). Bu durum tedavinin herhangi bir
anında gerçekleşebilir. Bu tür vakalarda, COVERSYL hemen kesilmeli, uygun bir
şekilde hasta takibine başlanmalı ve tüm semptomlar ortadan kalkıncaya kadar
izlenmeye devam edilmelidir. Yalnızca yüz ve dudaklardaki ödem genellikle tedavisiz
iyileşmekle birlikte, semptomları ortadan kaldırmak için antihistaminiklerin
kullanılması yararlı olur.
Larenks ödemi ile birlikte görülen anjiyoödem ölümcül olabilir. Solunum yollarında
tıkanmaya yol açabilen dil, glottis ve/veya larenks ödemi vakalarında, gecikmeden acil
tedavi uygulanmalıdır. Bu tedaviler arasında adrenalin uygulaması ve/veya solunum
5/22yolunu açık tutmak sayılabilir. Semptomlar tamamen ve sürekli olarak sona erene
kadar hasta yakın tıbbi izlem altında tutulmalıdır.
ADE inhibitörü tedavisine bağlı olmayan bir anjiyoödem öyküsü olan
hastalarda, ADE inhibitörüne bağlı olan anjiyoödem riski artar (bkz. bölüm 4.3).
ADE inhibitörü ile tedavi edilen hastalarda nadir olarak intestinal anjiyoödem
görülmüştür. Bu hastalar karın ağrısı (bulantı ve kusma ile birlikte veya hariç) ile
başvurmuştur; bazı vakalarda öncesinde yüzde anjioödem görülmemiştir ve C-1
esteraz seviyeleri normaldir. Anjiyoödem abdominal tomografi (CT), ultrason veya
cerrahi kullanılarak teşhis edilmiştir ve ADE inhibitörü tedavisi kesildiğinde
semptomlar ortadan kalkmıştır. Karın ağrısı ile başvuran ADE inhibitörü hastalarında
ayırıcı tanıya intestinal anjiyoödem de dahil edilmelidir.
Düşük yoğunlukta lipoprotein (LDL) aferizi sırasında anafilaktoid reaksiyonlar:
Nadiren, dekstran sülfat ile düşük yoğunlukta lipoprotein (LDL) aferezi sırasında ADE
inhibitörü kullanan hastalarda hayatı tehlikeye sokan anafilaktoid reaksiyonlar
bildirilmiştir. Bu reaksiyonlar her aferizden önce ADE inhibitörü tedavisinin geçici
olarak durdurulması ile önlenmiştir.
Desensitizasyon sırasında anafilaktoid reaksiyonlar:
Desensitizasyon tedavisi sırasında (örneğin himenoptera venomu) ADE inhibitörü
alan hastalarda anafilaktoid reaksiyonlar gözlenmiştir. Bazı hastalarda, bu
reaksiyonlar ADE inhibitörleri geçici olarak kesildiğinde önlenmiş ancak tekrar
denediğinde tekrar ortaya çıkmıştır.
Karaciğer yetmezliği:
Nadiren, ADE inhibitörleri kolestatik sarılık ile başlayan, fülminan hepatik nekroza
ilerleyen ve (bazen) ölüm ile sonuçlanan bir sendromla ilişkilendirilmiştir. Bu
sendromun mekanizması anlaşılamamaktadır. ADE inhibitörü alırken sarılık başlayan
veya karaciğer enzimlerinde yükselme belirlenen hastalarda ADE inhibitörü kullanımı
kesilmeli ve uygun tıbbi izlem başlatılmalıdır (bkz. bölüm 4.8).
Nötropeni / Agranülositoz / Trombositopeni / Anemi:
ADE inhibitörü kullanan hastalarda nötropeni / agranülositoz, trombositopeni ve
anemi bildirilmiştir. Renal fonksiyonları normal olan ve başka komplikasyonu
olmayan hastalarda nötropeni nadiren oluşur. Perindopril kollajen vasküler hastalığı
olan, immünosüpresan, allopürinol veya prokainamid ile tedavi olan veya
komplikasyon yaratan bu faktörlerin bir arada bulunduğu hastalarda, özellikle de
önceden renal fonksiyon bozukluğu varsa çok dikkatle kullanılmalıdır. Bu hastaların
bazılarında ciddi enfeksiyonlar gelişmiş, bazı durumlarda yoğun antibiyotik tedavisine
yanıt alınamamıştır. Bu hastalarda eğer perindopril kullanılacaksa, beyaz kan hücre
sayımının periyodik takibi yapılmalı ve hasta herhangi bir enfeksiyon belirtisini (örn.
boğaz ağrısı, ateş) bildirmesi konusunda uyarılmalıdır.
6/22Irk:
ADE inhibitörleri siyah hastalarda, siyah olmayan hastalarda olduğundan daha yüksek
oranda anjiyoödem gelişmesine neden olmaktadır.
Diğer ADE inhibitörleriyle de olduğu gibi, perindopril kan basıncını düşürmede
siyahlarda, siyah olmayanlarda olduğundan daha az etkilidir, bu da büyük olasılıkla
siyah hipertansif popülasyonda düşük renin seviyelerinin daha sık görülmesine
bağlıdır.
Öksürük:
ADE inhibitörü kullanan hastalarda öksürük bildirilmiştir. Karakteristik olarak,
öksürük prodüktif değildir, ısrarcıdır ve tedavinin kesilmesinden sonra ortadan
kalkmaktadır. ADE inhibitörü sebebiyle oluşan öksürük, öksürüğün ayırıcı tanısının
bir parçası olarak düşünülmelidir.
Cerrahi / Anestezi:
Önemli operasyonlara girecek olan hastalarda veya hipotansiyona sebep olan ajanlar
ile anestezide, COVERSYL OD kompansatuvar renin salıverilmesine ikincil
anjiyotensin II oluşumunu engelleyebilmektedir. Tedavi, operasyondan bir gün önce
kesilmelidir. Eğer hipotansiyon oluşursa ve hipotansiyonun bu mekanizmaya bağlı
olduğu düşünülüyorsa, volüm ekspansiyonu ile hipotansiyon düzeltilebilmektedir.
Hiperkalemi:
Perindopril’in de aralarında bulunduğu ADE inhibitörleriyle tedavi edilen bazı
hastalarda serum potasyum seviyesinde yükselme görülmüştür. Böbrek yetmezliği,
renal fonksiyonlarda kötüleşme, yaş (>70 yaş), diabetes mellitus, özellikle
dehidrasyon, akut kardiyak dekompansasyon, metabolik asidoz gibi eklenen olaylar
ve potasyum tutucu diüretikleri (örn. spironolakton, eplerenon, triamteren, veya
amilorid), potasyum ilaveleri veya normal tuz yerine potasyum içeren tuz ikamelerinin
aynı anda kullanımı; veya serum potasyumu artırma özelliği olan diğer ilaçların
(örneğin heparin) kullanımı hiperkalemi gelişmesine sebep olabilecek risk
faktörleridir. Eğer yukarıda belirtilen ajanların beraber kullanılması uygun
bulunduysa, serum potasyumun düzenli takibi önerilmektedir. Hiperkalemi ciddi,
bazen fatal aritmilere neden olabilir. Yukarıda belirtilen ilaçların birlikte kullanımı
gerekli görülüyorsa bu ilaçlar dikkatli şekilde ve serum potasyumunun sık
izlenmesiyle kullanılmalıdır (bkz. bölüm 4.5).
Diyabetik hastalar:
Oral antidiyabetik ajanlar veya insülin ile tedavi edilen diyabetik hastalarda ADE
inhibitörleri ile tedavinin ilk ayında kan şekerinin düzeyi yakından takip edilmelidir
(bkz. bölüm 4.5).
Lityum:
Lityum ve perindopril’in kombinasyonu genellikle önerilmemektedir (bkz. bölüm
4.5).
7/22Potasyum tutucu diüretikler, potasyum ilaveleri veya potasyum içeren tuz ikamesi:
Perindopril ile potasyum tutucu diüretikler, potasyum ilaveleri veya potasyum içeren
tuz ikamesi kombinasyonu genellikle önerilmemektedir (bkz. bölüm 4.5).
Renin- anjiyotensin-aldosteron sisteminin (RAAS) dual blokajı:
ADE-inhibitörleri, anjiyotensin II reseptör blokerleri ya da aliskirenin birlikte
kullanılması durumunda hipotansiyon, senkop, hiperkalemi riskinin arttığı ve böbrek
fonksiyonunun azaldığına (akut böbrek yetmezliği dahil) dair kanıtlar bulunmaktadır.
RAAS'ın dual blokajına yol açtığından ADE-inhibitörleri, anjiyotensin II reseptör
blokerleri ya da aliskirenin birlikte kullanılması önerilmez (bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında
yapılmalı ve böbrek fonksiyonu, elektrolitler ve kan basıncı yakından sık sık takip
edilmelidir.
Diyabetik nefropatisi bulunan hastalarda ADE-inhibitörleri ve anjiyotensin II reseptör
blokerleri birlikte kullanılmamalıdır.
Gebelik:
Gebelik sırasında ADE inhibitörleri ile tedaviye başlanmamalıdır. Devamlı ADE
inhibitör tedavisi zorunlu görülmedikçe gebelik planlayan hastalar gebelikte
kullanımına yönelik sağlam güvenlilik profili olan alternatif bir antihipertansif
tedaviye yönlendirilmelidir. Gebelik teşhisi konulduğunda ADE inhibitörü ile tedavi
hemen kesilmeli ve uygun görülürse alternatif tedavi başlatılmalıdır (bkz. bölüm 4.3
ve 4.6).
Yardımcı maddeler:
Nadir görülen kalıtsal galaktoz intoleransı olan hastalar, glukoz-galaktoz
malabsorpsiyonu veya Lapp laktaz eksikliği olan hastalar laktoz içermesi nedeniyle bu
ilacı kullanmamalıdır.
Fenilalanin kaynağı içermektedir. Fenilketonürisi olan insanlar için zararlı olabilir.
4.5. Diğer tıbbi ürünler ile etkileşimler ve diğer etkileşim şekilleri
Klinik çalışma verileri, renin-anjiyotensin-aldosteron sisteminin (RAAS), ADE-
inhibitörleri, anjiyotensin II reseptör blokerleri ya da aliskirenin kombine kullanımıyla
ikili blokajının, tekli RAAS-etkili ajanın kullanımına kıyasla daha yüksek sıklıkta
hipotansiyon, hiperkalemi ve böbrek fonksiyonunda azalma (akut böbrek yetmezliği
dahil) gibi advers olaylarla ilişkili olduğunu göstermiştir (bkz. Bölüm 4.3, 4.4 ve 5.1).
Hiperkalemiyi indükleyen ilaçlar:
Bazı ilaçlar ve terapötik sınıflar hiperkalemi oluşumunu artırabilir: aliskiren, potasyum
tuzları, potasyum tutucu diüretikler, ADE inhibitörleri, anjiyotensin-II reseptör
8/22antagonistleri, NSAİD’ler, heparinler, siklosprin, takrolimus ya da trimetoprim gibi
immunosupresan ajanlar. Bu ilaçların kombinasyonu hiperkalemi riskini artırır.
Birlikte kullanımı KONTRENDİKE olan ilaçlar (bkz bölüm 4.3)
Aliskiren:
Diyabetik veya renal hasarı olan hastalarda hiperkalemi riski, kötüleşen böbrek
fonksiyonu, ve kardiyovasküler morbidite ve mortalitede artış.
ÖNERİLMEYEN kombinasyonlar:
Aliskiren:
Diyabetik veya renal hasarı olan hastalar dışındaki hastalarda, hiperkalemi riski,
kötüleşen böbrek fonksiyonu ve kardiyovasküler morbidite ve mortalitede artış (bkz
bölüm 4.4)
ADE inhibitörü ve anjiyotensin- reseptör blokeriyle eş zamanlı tedavi:
Literatürde; belirlenmiş aterosklerotik hastalığı, kalp yetmezliği veya son organ
hasarıyla birlikte diyabet olan hastalarda ADE inhibitörü ve anjiyotensin reseptörü
blokeri ile eş zamanlı tedavinin, tek bir renin-anjiyotensin-aldosteron sistem ajanı
kullanılmasına kıyasla daha yüksek sıklıkta hipotansiyon, senkop, hiperkalemi ve
böbrek fonksiyonunda kötüleşme (akut böbrek yetmezliği dahil) ile ilişkili olduğu
bildirilmiştir. İkili blokaj (örn. bir ADE inhibitörünün bir anjiyotensin II reseptörü
antagonistiyle kombinasyonu yoluyla) böbrek fonksiyonunun, potasyum düzeylerinin
ve kan basıncının yakından izlenmesiyle birlikte bireysel olarak tanımlanmış vakalarla
sınırlandırılmalıdır.
Estramustin:
Anjiyonörotik ödem (anjiyoödem) gibi advers etkilerin riskinde artış.
Potasyum tutucu diüretikler, potasyum ilaveleri veya potasyum içeren tuz ikamesi:
Serum potasyum normal limitler dahilinde kalsa da, perindopril ile tedavi edilen bazı
hastalarda hiperkalemi oluşabilmektedir. Potasyum tutucu diüretikler (örneğin
spironolakton, triamteren veya amilorid), potasyum ilaveleri veya potasyum içeren tuz
ikameleri serum potasyum seviyelerinde ciddi artışa sebep olabilmektedir. Dolayısıyla
perindoprilin yukarıda belirtilen ilaçlar ile kombinasyonu önerilmemektedir (bkz.
bölüm 4.4). Tespit edilen hipokalemi nedeniyle potasyum tutucu diüretikler veya
potasyum ilaveleri veya potasyum içeren tuz ikamesi ile beraber kullanımı
öngörülmekteyse, dikkatli kullanılmalı ve serum potasyum seviyeleri sık takip
edilmelidir. Spironolaktonun kalp yetmezliğinde kullanımı için aşağıya bakınız.
9/22Lityum:
Lityum ile ADE inhibitörlerinin eş zamanlı uygulanması sırasında serum lityum
konsantrasyonlarında geri döndürülebilir artışlar ve toksisite bildirilmiştir.
Perindoprilin lityum ile birlikte kullanımı önerilmemektedir, ancak eğer kombinasyon
mutlaka gerekliyse, serum lityum seviyeleri yakından takip edilmelidir (bkz. bölüm
4.4).
Kullanımı sırasında özel dikkat gerektiren kombinasyonlar:
Antidiyabetik ajanlar (insülin, oral hipoglisemik ajanlar ):
Epidemiyolojik çalışmalar, ADE inhibitörlerinin ve antidiyabetik ilaçların (insülinler,
oral hipoglisemik ajanlar) eş zamanlı uygulanmasının hipoglisemi riskiyle birlikte kan
glukozu düşürücü etkide bir artışa neden olabileceğini göstermiştir. Bu durumun
kombine tedavinin ilk haftalarında ve böbrek bozukluğu olan hastalarda oluşma
olasılığı daha yüksek görünmektedir.
Baklofen:
Antihipertansif etkiyi güçlendirir. Gerekirse kan basıncının ve böbrek fonksiyonunun
izlenmesi ve antihipertansif dozun ayarlanması gereklidir.
Potasyum tutucu özelliği olmayan diüretikler:
Diüretik kullanmakta olan hastalarda ve özellikle hacim ve/veya tuz azalması
olanlarda, ADE inhibitörü ile tedaviye başlandıktan sonra kan basıncında aşırı bir
azalma gerçekleşebilir. Diüretiğin sonlandırılmasıyla, düşük ve progresif perindopril
dozlarıyla tedaviye başlamadan önce hacim veya tuz alımının arttırılmasıyla hipotansif
etkilerin olasılığı azaltılabilir.
Arteriyel hipertansiyonda, geçmiş diüretik tedavisi tuz/hacim azalmasına neden
olduğunda ADE inhibitörüne başlanmadan önce diüretik sonlandırılmalıdır ve bu
durumda, daha sonra potasyum tutucu özelliği olmayan bir diüretik başlatılabilir veya
ADE inhibitörü düşük dozda başlatılmalı ve aşamalı olarak arttırılmalıdır.
Diüretik tedavisi uygulanan konjestif kalp yetmezliğinde, ADE inhibitörü, ilişkili
potasyum tutucu özelliği olmayan diüretiğin dozu azaltıldıktan sonra, çok düşük bir
dozda başlatılmalıdır.
Tüm durumlarda, ADE inhibitörü tedavisinin ilk birkaç haftası boyunca böbrek
fonksiyonu (kreatinin düzeyleri) izlenmelidir.
10/22Potasyum tutucu diüretikler (eplerenon, spironolakton):
Günde 12.5 mg ila 50 mg arası dozlarda eplerenon veya spironolaktonla ve düşük
dozlarda ADE inhibitörleriyle:
Ejeksiyon fraksiyonu <%40 olan ve daha önce ADE inhibitörleriyle ve loop
diüretiklerle tedavi uygulanmış sınıf II-IV kalp yetmezliğinin (NYHA) tedavisinde,
özellikle bu kombinasyona ilişkin reçete önerilerinin izlenmemesi durumunda
potansiyel ölümcül hiperkalemi riski.
Kombinasyonu başlatmadan önce, hiperkalemi ve böbrek bozukluğu
bulunmadığından emin olun.
Başlangıçta haftada bir kez ve sonrasında aylık olarak, tedavinin ilk aylarında
kaleminin ve kreatineminin yakından izlenmesi önerilmektedir.
Steroid yapıda olmayan antiinflamatuvar ilaçlar (NSAİİ’ler), aspirin  3 g/gün dahil:
ADE inhibitörleri aynı zamanda steroid yapıda olmayan antiinflamatuvar ilaçlar
(antiinflamatuvar dozlarda asetilsalisilik asit, COX-2 inhibitörleri ve selektif olmayan
steroid yapıda antiinflamatuvar ilaçlar (NSAID) ile kullanıldığında antihipertansif
etkisi azalabilmektedir. Ayrıca NSAID’ler ile ADE inhibitörlerinin birlikte kullanımı
sonucu, özellikle önceden böbrek fonksiyonları zayıf olan hastalarda akut böbrek
yetmezliği de dahil olmak üzere renal fonksiyonların bozulma riskinde ve serum
potasyum seviyesinde artış görülebilir. Kombinasyon tedavisinde özellikle yaşlılarda
dikkatli olunmalıdır. Hastalar yeterli miktarda su almalı ve birlikte tedavi başladığında
ve sonrasında periyodik olarak böbrek fonksiyonları izlenmelidir.
Birlikte kullanımı sırasında dikkat gerektiren kombinasyonlar:
Antihipertansif ajanlar ve vazodilatörler:
Bu ajanların beraber kullanılması perindoprilin hipotansif etkisini artırabilmektedir.
Nitrogliserin ve diğer nitratlarla veya diğer vazodilatörlerle beraber kullanım kan
basıncını daha da düşürebilmektedir.
Gliptinler (linagliptin, saksagliptin, sitagliptin, vildagliptin):
Bir ADE inhibitörü ile eş zamanlı tedavi uygulanan hastalarda, gliptin yoluyla
dipeptidil peptidaz IV (DPP-IV) aktivitesinde azalma nedeniyle anjiyoödem riskinde
artış.
Trisiklik antidepresanlar / Antipsikotikler / Anestezikler:
Bazı anestezik tıbbi ürünlerin, trisiklik antidepresanların ve antipsikotiklerin ADE
inhibitörleri ile beraber kullanılması kan basıncının daha da düşmesine neden
olabilmektedir (bkz. bölüm 4.4).
11/22Sempatomimetikler:
Sempatomimetikler ADE inhibitörlerinin antihipertansif etkisini azaltabilmektedir.
Altın:
Enjekte edilebilen altın (sodyum orotiyomalat) beraberinde perindopril dahil ADE
inhibitörü tedavisi gören hastalarda nadiren nitritoid reaksiyonlar (yüzde kabarma,
bulantı, kusma ve hipotansiyon) bildirilmiştir.
4.6. Gebelik ve laktasyon
Genel tavsiye
Gebelik kategorisi: D
COVERSYL OD gerekli olmadıkça gebelik döneminde kullanılmamalıdır.
Çocuk doğurma potansiyeli bulunan kadınlar / Doğum kontrolü
(Kontrasepsiyon)
Veri yoktur.
Gebelik dönemi:
ADE inhibitörlerin gebeliğin ilk trimestresinde kullanılması önerilmemektedir (bkz.
bölüm 4.4).
ADE inhibitörleri gebeliğin ikinci ve üçüncü trimesterlerinde kontrendikedir (bkz.
Bölüm 4.3 ve 4.4).
Gebeliğin ilk trimesterinde ADE inhibitörlerine maruz kalındığında teratojenisite riski
olduğuna dair epidemiyolojik kanıtlar kesin değildir yinede az da olsa risk artışı olduğu
yok sayılamaz.
Devamlı ADE inhibitör tedavisi zorunlu görülmedikçe gebelik planlayan hastalar
gebelikte kullanımına yönelik güvenlilik profili oluşturulmuş alternatif bir
antihipertansif tedaviye yönlendirilmelidir. Gebelik teşhisi konulduğunda ADE
inhibitörü ile tedavi hemen kesilmeli ve uygun görülürse alternatif tedavi
başlatılmalıdır
İkinci ve üçüncü trimesterlerde ADE inhibitörlerine maruz kalındığında insan
fetotoksisitesine (renal fonksiyonlarda azalma, oligohidramnios, kafatası
ossifikasyonunda gecikme) ve neonatal toksisiteye (renal bozukluk, hipotansiyon,
hiperkalemi) sebep olmaktadır (bkz. bölüm 5.3).
Gebeliğin ikinci trimesterinden itibaren ADE inhibitörlerine maruz kalınmışsa, renal
fonksiyon ve kafatasının ultrason kontrolü önerilmektedir. Anneleri ADE inhibitörü
kullanmış bebekler hipotansiyona karşı yakından izlenmelidir (bkz. Bölüm 4.3. ve 4.4)
12/22Laktasyon dönemi:
Perindoprilin sütle atılıp atılmadığı bilinmediğinden emziren kadınlarda COVERSYL
OD kullanımı önerilmemektedir. Özellikle yenidoğan veya erken doğmuş bebek
emziren kadınlarda daha iyi güvenlilik profiline sahip alternatif tedavi tercih
edilmelidir.
Üreme yeteneği / Fertilite
Üreme yeteneği veya fertilite üzerine etkisi yoktur.
4.7. Araç ve makine kullanımı üzerindeki etkiler
Coversyl OD’nin araç ve makine kullanıma üzerinde doğrudan bir etkisi
bulunmamaktadır fakat bazı hastalarda, özellikle tedavinin başında veya başka
antihipertansif ilaçlar ile kombine olarak kullanıldığında düşük kan basıncına bağlı
olarak bireysel reaksiyonlar görülebilir. Sonuç olarak araç ve makine kullanma yetisi
zarar görebilir.
4.8. İstenmeyen etkiler
Güvenlilik profili özeti:
Perindoprilin güvenlilik profili ADE inhibitörlerin güvenlik profili ile uyumludur.
Klinik çalışmalarda rapor edilen ve gözlemlenen en yaygın advers reaksiyonlar:
başdönmesi, başağrısı, parastezi, vertigo, görme bozukluğu, tinnitus, hipotansiyon,
öksürük, dispne, karın ağrısı, konstipasyon, diyare, disgözi, dispepsi, bulantı, kusma,
kaşıntı, döküntü, kas krampları ve asteni.
Advers reaksiyonların tablolaştırılmış listesi:
Aşağıdaki istenmeyen etkiler ile perindopril tedavisi sırasında karşılaşılmıştır ve şu
frekansa göre sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100);
seyrek (≥1/10000 ila <1/1000); çok seyrek (<1/10000), bilinmiyor (eldeki verilerden
hareketle tahmin edilemiyor)
Kan ve lenf sistemi hastalıkları:
Yaygın olmayan: Eozinofili*
Çok seyrek: Agranülositoz veya pansitopeni, konjenital G-6PDH yetmezliği olan
hastalarda hemolitik anemi vakaları bildirilmiştir (bkz. bölüm 4.4).
Lökopeni/nötropeni, hemoglobin ve hematokritte azalma, trombositopeni,
Metabolizma ve beslenme hastalıkları:
Yaygın olmayan: Hipoglisemi (bkz. Bölüm 4.4 ve 4.5), ilaç kesildiğinde geri-dönüşlü
hiperkalemi*, hiponatremi*
13/22Psikiyatrik hastalıklar:
Yaygın olmayan: Duygu durum dalgalanmaları, uyku bozuklukları
Sinir sistemi bozuklukları:
Yaygın: Baş dönmesi, başağrısı, baş dönmesi, vertigo, parestezi
Yaygın olmayan: Somnolans*, senkop*
Çok seyrek: Konfüzyon
Göz hastalıkları :
Yaygın: Görme bozuklukları
Kulak ve iç kulak hastalıkları:
Yaygın: Kulak çınlaması
Kardiyak hastalıklar:
Yaygın olmayan: Palpitasyonlar*, taşikardi*
Çok seyrek: Aritmi, anjina pektoris (bkz. Bölüm 4.4), yüksek risk grubu hastalarda,
büyük olasılıkla aşırı hipotansiyona bağlı sekonder gelişen miyokart enfarktüsü (bkz.
bölüm 4.4)
Vasküler hastalıklar:
Yaygın: Hipotansiyon ve hipotansiyona bağlı etkiler
Yaygın olmayan: Vaskülit*
Çok seyrek: Yüksek risk grubu hastalarda büyük olasılıkla çok yüksek hipotansiyona
bağlı sekonder inme (bkz. bölüm 4.4)
Solunum, göğüs hastalıkları ve mediastinal hastalıklar:
Yaygın: Öksürük, dispne
Yaygın olmayan: Bronkospazm
Çok seyrek: Eozinofilik pnömoni, rinit
14/22Gastrointestinal hastalıklar:
Yaygın: Mide bulantısı, kusma, abdominal ağrı, tad duygusunda bozukluk, dispepsi,
diyare, konstipasyon
Yaygın olmayan: Ağız kuruluğu
Çok seyrek: Pankreatit
Hepato-bilier hastalıklar:
Çok seyrek: Sitolitik veya kolestatik hepatit (bkz. bölüm 4.4)
Deri ve deri altı dokusu hastalıkları:
Yaygın: Kaşıntı, döküntü
Yaygın olmayan: Yüzde, ekstremitelerde, dudaklarda, dilde, muköz membranlarda
glotiste ve/veya larenkste anjiyoödem, ürtiker (bkz. bölüm 4.4), fotosensitivite
reaksiyonları*, pemfigoid*, hiperhidroz
Çok seyrek: Eritema multiform
Kas-iskelet bozuklukları, bağ doku ve kemik hastalıkları:
Yaygın: Kas krampları
Yaygın olmayan: Artralji*, miyalji*
Böbrek ve idrar yolu hastalıkları:
Yaygın olmayan: Böbrek yetmezliği
Çok seyrek: Akut böbrek yetmezliği
Üreme sistemi ve meme hastalıkları:
Yaygın olmayan: Erektil disfonksiyon
Genel bozukluklar ve uygulama bölgesine ilişkin hastalıklar:
Yaygın: Asteni
Yaygın olmayan: Göğüs ağrısı*, keyifsizlik*, periferik ödem*, ateş*
15/22Araştırmalar:
Yaygın olmayan: Kanda üre artışı*, kanda kreatinin artışı*
Seyrek: Kanda bilirubin artışı, karaciğer enzimlerinde artış
Yaralanma, zehirlenme ve prosedürel komplikasyonlar
Yaygın olmayan: Düşme
* Sıklıklar klinik çalışmalardaki spontan advers reaksiyon bildirimlerinden hesaplanmıştır
Klinik deneyler:
Randomize EUROPA çalışması sırasında sadece ciddi advers olaylar toplanmıştır.
Ciddi advers olay görülen hasta sayısı azdır: 6122 perindopril hastasının 16’sı (%0.3)
ve 6107 plasebo hastasının 12’si (%0.2). Perindopril ile tedavi edilen hastaların
6’sında hipotansiyon, 3’ünde anjiyoödem ve 1’inde ani kalp durması görülmüştür.
Öksürük, hiptansiyon ve diğer intolerans nedenlerine bağlı olarak perindopril
grubunda plasebo grubuna göre daha fazla hasta tedaviyi bırakmıştır (%6.0 [n=366]’ya
karşılık % 2.1 [n=129]).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TUFAM)'ne bildirmeleri
gerekmektedir (www.titck.gov.tr; e- posta: tufam@titck.gov.tr; tel: 0 800 314 00 08;
faks: 0312 218 35 99).
4.9. Doz aşımı ve tedavisi
İnsanlarda doz aşımına ilişkin veri sınırlıdır. ADE inhibitörlerinin doz aşımı ile ilişkili
semptomları arasında hipotansiyon, dolaşımsal şok, elektrolit bozuklukları, böbrek
yetmezliği, hiperventilasyon, taşikardi, çarpıntı, bradikardi, baş dönmesi, anksiyete ve
öksürük sayılabilir.
Doz aşımının önerilen tedavisi intravenöz yoldan 9 mg/ml (%0.9) sodyum klorür
verilmesidir. Eğer hipotansiyon oluşursa, hasta şok pozisyonuna getirilmelidir. Eğer
mümkünse, anjiyotensin II infüzyonu ve/veya intravenöz katekolamin de
düşünülebilir. Perindopril dolaşımdan hemodiyaliz ile de uzaklaştırılabilir (bkz. bölüm
4.4). Tedaviye dirençli bradikardi için pacemaker tedavisi uygulanmalıdır. Vital
bulgular, serum elektrolitleri ve kreatinin konsantrasyonları sürekli takip edilmelidir.
16/225. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: ADE inhibitörleri
ATC kodu: C09A A04
Etki mekanizması
Perindopril, anjiyotensin I’i anjiyotensin II’ye dönüştüren enzimin inhibitörüdür
(Anjiyotensin Dönüştürücü Enzim (ADE) İnhibitörü). Dönüştürücü enzim ya da kinaz,
anjiyotensin I’i vazokonstriktör anjiyotensin II’ye çevirirken bir yandan da vazodilatör
bradikininin inaktif bir heptapeptide degradasyonununa sebep olan bir ekzopeptidaztır.
ADE inhibisyonu, plazmadaki anjiyotensin II’nin azalmasına neden olarak, plazma
renin aktivitesinin artmasına (renin salıverilmesi üzerindeki negatif geribeslemeyi
inhibe ederek) ve aldosteron sekresyonunun azalmasına yol açar. ADE bradikinini
etkisizleştirdiği için, ADE inhibisyonu aynı zamanda dolaşım ve lokal kallikrein-kinin
sistemlerinin aktivitelerinde de (ve dolayısıyla prostagladin sistemin aktivitesinde)
artışa sebep olur. Bu mekanizmanın ADE inhibitörlerinin kan basıncı düşürme etkisine
katkısı olma olasılığı vardır ve bazı yan etkilerinden de sorumludur (örneğin öksürük).
Perindopril aktif metaboliti olan perindoprilat aracılığıyla etki gösterir. Diğer
metabolitler in vitro olarak ADE aktivitesinde inhibisyon sergilemez.
Klinik etkililik ve güvenlilik
Hipertansiyon:
Perindopril hipertansiyonun tüm evrelerinde etkilidir: Hafif, orta, şiddetli; sistolik ve
diyastolik kan basıncında hem yatar pozisyonda hem de ayakta bir azalma gözlenir.
Perindopril periferik damar direncini azaltarak kan basıncının düşmesine yol açar.
Sonuç olarak, kalp hızına bir etkisi olmadan periferik kan akışı artar.
Böbrek kan akımı bir kural olarak artar, ancak Glomerüler Filtrasyon Hızı (GFR)
genellikle sabit kalır.
Antihipertansif aktivite, tek bir dozdan 4 ila 6 saat sonra maksimum düzeye çıkar ve
en az 24 saat sürer; çukur etkileri doruk etkilerinin yaklaşık %87-100’ünü
oluşturmaktadır.
Kan basıncında düşüş hızla gerçekleşir. Tedaviye yanıt veren hastalarda, bir ayın
sonunda normalizasyona ulaşılmıştır ve bu durum taşifilaksi oluşmaksızın
sürmektedir.
Tedavinin kesilmesi, rebound etkiye neden olmaz.
Perindopril sol ventrikül hipertrofisini azaltır.
Erkeklerde, perindoprilin vazodilatör etki gösterdiği kanıtlanmıştır. Geniş arter
elastisitesini artırır ve küçük arterlerin lümen oranını azaltır.
17/22Gerekli olduğunda, bir tiyazid diüretikle yapılan ek tedavi, aditif türde bir sinerjinin
oluşmasına yol açar. ADE inhibitörü ile tiyazid kombinasyonu, tek başına diüretik
tedavisinin oluşturduğu hipokalemi riskini azaltır.
Kalp yetmezliği:
Perindopril ön yük ve ard yükü azaltma yoluyla kardiyak çalışmayı azaltır.
Kalp rahatsızlığı olan hastalarda yapılan çalışmalarda:
- sol ve sağ ventriküllerde dolum basıncında azalma
- toplam periferal vasküler dirençte azalma
- kardiyak atım ve kardiyak parametrelerde düzelme gözlenmiştir.
Karşılaştırılmalı çalışmalarda, hafiften orta dereceye kalp rahatsızlıkları olan
hastalarda ilk 2.5 mg perindopril arjinin kullanımının ardından plaseboya göre kan
basıncında önemli bir düşüş kaydedilmemiştir.
Stabil koroner arter hastalığı:
EUROPA çalışması 4 yıl süren çok-merkezli, uluslararası, randomize, çift-kör,
plasebo kontrollü klinik bir çalışmadır.
18 yaş üstü onikibinikiyüzonsekiz (12218) hasta 8 mg perindopril tert-bütilamin (10
mg perindopril arjinine eşdeğer) (n=6110) veya plasebo (n=6108) ile randomize
edilmiştir.
Çalışma popülasyonunda kalp yetmezliğine ait klinik belirtileri bulunmayan koroner
arter hastaları vardı. Toplamda hastaların %90’ının miyokart infarktüsü ve/veya
koroner revaskülarizasyon geçmişi vardı. Hastaların çoğuna trombosit inhibitörleri,
lipid düşürücü ilaçlar ve beta-blokerleri içeren konvansiyonel tedavinin yanısıra
çalışma ilacı verilmiştir.
Temel etkinlik kriterleri, kardiyovasküler mortalite, ölümcül olmayan miyokart
enfarktüsü ve/veya başarıyla geri döndürülen kardiyak arrestin bir karmasıdır. Günde
bir defa 8 mg perindopril tert-bütilamin (10 mg perindopril arjinine eşdeğer) ile tedavi
sonucunda birincil sonlanım noktasında %1.9 belirgin mutlak bir azalma görülmüştür
(%20 bağıl risk azalması, %95Cl [9.4; 28.6] – p<0.001).
Miyokart enfarktüsü ve/veya revaskülarizasyon geçmişi bulunan hastalarda birincil
sonlanım noktasında plaseboya oranla %22.4 RRR’e karşılık gelen %2.2 mutlak
azalma (%95CI [12.0; 31.6] – p<0.001) görülmüştür.
Pediyatrik kullanım
Perindoprilin 18 yaşın altındaki çocuklar ve adölesanlarda güvenliliği ve etkililiği
belirlenmemiştir.
18/22Glomeruler filtrasyon hızları > 30 ml/dk/1.73 m2 olan 2-15 yaş arası 62 çocuğun
katıldığı açık, karşılaştırmalı olmayan bir klinik çalışmada, hastalar 0.07 mg/kg
dozunda perindopril almışlardır. Doz, hastanın profiline ve kan basıncı yanıtına göre
0.135 mg/kg’a maksimum doza kadar bireyselleştirilmiştir.
59 hasta 3 aylık periyodunu ve 36 hasta ise çalışmanın uzatma periyodunu tamamlamış
yani en az 24 ay boyunca takip edilmiştir. (ortalama çalışma süresi:44 ay)
Sistolik ve diyastolik kan basınçları daha önceden başka antihipertansif ilaçlar ile
tedavi edilen hastalarda çalışmanın başlangıcından son değerlendirmeye kadar sabit
kalmış, ve daha önce tedavi almayanlarda ise azalmıştır.
Son değerlendirmede çocukların %75’inden fazlasında sistolik ve diyastolik kan
basınçları 95. persentilin altında kalmıştır.
Güvenlilik perindoprilin bilinen güvenliliği ile uyumludur.
Renin-anjiyotensin-aldosteron sisteminin (RAAS) dual blokajına dair klinik çalışma
verileri:
İki büyük randomize kontrollü çalışma (ONTARGET (Ongoing Telmisartan Alone
and in combination with Ramipril Global Endpoint Trial) ve VA NEPHRON-D (The
Veterans Affairs Nephropathy in Diabetes) bir ADE inhibitörünün bir anjiyotensin II
reseptör blokeriyle kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan
ya da kanıtlanmış son-organ hasarı ile birlikte seyreden tip 2 diyabetes mellitus
hastalarında yürütülmüştür. VA NEPHRON-D çalışması, tip 2 diyabetes mellitus
hastalığı olan ve diyabetik nefropatisi olan hastalarda yürütülmüştür.
Bu çalışmalar, renal ve/veya kardiyovasküler sonlanımlar ve mortalite üzerinde
anlamlı yarar göstermemiş, monoterapiyle kıyaslandığında hiperkalemi, akut böbrek
hasarı ve/veya hipotansiyon riskinin arttığı gözlenmiştir. Benzer farmakodinamik
özellikleri dikkate alındığında, bu sonuçlar diğer ADE inhibitörleri ve anjiyotensin II
reseptör blokerleri için de anlamlıdır.
Bu nedenle ADE inhibitörleri ve anjiyotensin II reseptör blokerleri diyabetik nefropati
bulunan hastalarda birlikte kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and Renal
Disease Endpoints) çalışması, kronik böbrek hastalığı, kardiyovasküler hastalık ya da
her ikisi bulunan tip 2 diyabetes mellitus hastalarında standart bir ADE-inhibitörü ya
da bir anjiyotensin II reseptör blokeri tedavisine aliskiren eklenmesinin yararını test
etmek için tasarlanan bir çalışma olmuştur. Advers sonuç riskinde artış olması
nedeniyle çalışma erken sonlandırılmıştır. Aliskiren grubunda, plasebo grubuna
kıyasla, kardiyovasküler ölüm ve inme vakalarının her ikisi de sayısal olarak daha sık
görülmüş ve ilgili advers olaylar ve ciddi advers olaylar (hiperkalemi, hipotansiyon
ve renal disfonksiyon) aliskiren grubunda plasebo grubuna göre daha sık bildirilmiştir.
19/225.2. Farmakokinetik özellikler
Emilim:
Oral yoldan kullanımın ardından perindoprilin emilimi hızlıdır ve doruk
konsantrasyona 1 saat içinde ulaşır. Perindopril’in plazma yarı-ömrü 1 saattir.
Perindopril bir ön ilaçtır. Aktif metabolit olan perindoprilatın biyoyararlanımı
%27’dir. Gıda alımı perindoprilata dönüşümü, dolayısıyla da biyoyararlanımı azalttığı
için, perindopril arjinin oral yoldan tek doz olarak sabahları yemekten önce
alınmalıdır.
Dağılım:
Perindoprilat doruk plazma konsantrasyonuna 3-4 saat içinde ulaşır. Serbest
perindoprilat için dağılım hacmi yaklaşık 0,2 l/kg’dır. Perindoprilatın plazma
proteinlerine, özellikle de anjiotensin dönüştürücü enzime bağlanması %20’dir ancak
bu süreç konsantrasyona bağımlıdır.
Biyotransformasyon:
Aktif perindoprilata ek olarak, perindoprilin hiçbiri aktif olmayan beş metaboliti
vardır.
Eliminasyon:
Perindoprilat idrar ile itrah edilir ve serbest kısmın yarı ömrü yaklaşık 17 saattir, kararlı
duruma 4 gün içinde ulaşılır.
Doğrusallık:
Perindopril dozu ve ortaya çıkan plazma konsantrasyonu arasında doğrusallık
kanıtlanmıştır.
Hastalardaki karakteristik özellikler
Yaşlı hastalar:
Perindoprilatın yaşlılarda ve kalp ile böbrek yetmezliği olan hastalarda eliminasyonu
azalır.
Böbrek yetmezliği:
Böbrek yetmezliğinin derecesine göre (kreatinin klerensi) dozaj ayarlaması
önerilmektedir.
Diyaliz:
Perindoprilatın diyaliz klerensi 70 ml/dakikadır.
20/22Sirozlu hastalar:
Perindopril kinetiği siroz hastalarında değişmektedir: Ana molekülün hepatik klerensi
yarıya düşmektedir. Ancak, oluşan perindoprilat miktarı azalmaz ve bu nedenle doz
ayarlaması gerekmez (bkz. bölüm 4.2 ve 4.4).
5.3. Klinik öncesi güvenlilik verileri
Kronik oral toksikoloji çalışmalarında (sıçan ve maymunlarda) hedef organ olan
böbrekte geri döndürülebilir hasar gözlenmiştir.
İn vitro ve in vivo çalışmalarda mutajenite gözlenmemiştir.
Üreme toksikoloji çalışmalarında (sıçan, fare, tavşan ve maymunlarda)
embriyotoksisite veya teratojenite belirtisi gözlenmemiştir. Ancak, sınıf olarak
anjiyotensin dönüştürücü enzim inhibitörleri kemirgenler ve tavşanlarda, geç fetal
gelişme üzerine advers etki yaparak, fetal ölüme ve konjenital etkilere yol açmıştır;
renal lezyonlar ve peri ile post natal mortalitede artış gözlenmiştir.
Sıçan ve farelerde yapılan uzun dönem çalışmalarda karsinojenite gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Magnezyum stearat (E470B)
Silis, kolliodal anhidrik (E551)
Spreyle kurutulmuş laktoz nişasta karışımı (%85 laktoz monohidrat, %15 mısır
nişastası)
Aspartam (E951)
Asesülfam potasyum (E950)
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
30º C’nin altındaki oda sıcaklığında, kuru yerde saklanmalıdır. Nemden koruyacak
şekilde sıkıca kapalı tutularak saklanmalıdır.
6.5. Ambalajın niteliği ve içeriği
Düşük yoğunlukta polietilen akış azaltıcı ve desikan jel içeren düşük yoğunlukta
polietilen kapaklı polipropilen tablet kabında 30 ağızda dağılan tablet içerir.
21/226.6. Beşeri tıbbi üründen arta kalan maddelerin imhası ve diğer özel önlemler
Kullanımı gerekmeyen ilaçlar atık su veya kanalizasyon sistemine atılmamalıdır.
Kullanılmayan ilaçları eczanenize götürünüz ve ulusal yönetmeliklere göre nasıl imha
edileceğini sorunuz. Bu önlemler çevre korumasına yardımcı olacaktır.
7. RUHSAT SAHİBİ
LES LABARATOIRES SERVIER-FRANSA lisansı ile
Servier İlaç ve Araştırma A.Ş.
Meydan Sokak, Beybi Giz Kule K: 22/23
34398 Maslak Istanbul
Tel: (212) 329 14 00
Faks: (212) 290 20 30
8. RUHSAT NUMARASI
134/87
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 26.11.2012
Ruhsat yenileme tarihi:
10. KÜB’ÜN YENİLENME TARİHİ
22/22