KISA ÜRÜN BİLGİSİ
1. BEŞERİ TIBBI ÜRÜNÜN ADI
LEVOLON 500 mg film kaplı tablet
2.KALİTATİF VE KANTİTATİF BİLEŞİM
Etkin Madde: 500 mg levofloksasine eşdeğer 512,46 mg levofloksasin hemihidrat
Yardımcı Maddeler: Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Pembe renkli, iki yüzü çentikli, oblong film kaplı tablet.
4. KLİNİK ÖZELLİKLER
4.1. Terapötik endikasyonlar
LEVOLON, levofloksasine duyarlı mikroorganizmaların etken olduğu aşağıda belirtilen
erişkinlerdeki enfeksiyonların tedavisinde endikedir:
• Staphylococcus aureus (metisiline duyarlı), Pseudomonas aeruginosa, Serratia marcescens,
Escherichia coli, Klebsiella pneumoniae, Haemophilus influenzae veya Streptococcus
pneumoniae’nın neden olduğu hastane kaynaklı (nozokomiyal) pnömonide
• Staphylococcus aureus (metisiline duyarlı), Streptococcus pneumoniae (penisilin için MİK değeri
2 mikrog/mL olan penisiline dirençli suşlar dahil), Haemophilus influenzae, Haemophilus
parainfluenzae, Klebsiella pneumoniae, Moraxella catarrhalis, Chlamydia pneumoniae,
Legionella pneumophila veya Mycoplasma pneumoniae'nin neden olduğu toplumdan kazanılmış
pnömonide
• Streptococcus pneumoniae, Haemophilus influenzae veya Moraxella catarrhalis'in neden olduğu
akut bakteriyel sinüzitte
• Staphylococcus aureus (metisiline duyarlı), Streptococcus pneumoniae, Haemophilus influenzae,
Haemophilus parainfluenzae veya Moraxella catarrhalis'in neden olduğu kronik bronşitin akut
bakteriyel alevlenmesinde
• Staphylococcus aureus (metisiline duyarlı), Enterococcus faecalis, Streptococcus pyogenes veya
Proteus mirabilis'in neden olduğu komplikasyonlu deri ve yumuşak doku enfeksiyonlarında
• Staphylococcus aureus (metisiline duyarlı) veya Streptococcus pyogenes'in neden olduğu abse,
selülit, furonkül, impetigo, piyoderma, yara enfeksiyonlarının dahil olduğu komplikasyonsuz deri
ve yumuşak doku enfeksiyonlarında
• Escherichia coli, Enterococcus faecalis veya Stapylococcus epidermidis’in (metisiline duyarlı)
neden olduğu kronik bakteriyel prostatitte
Sayfa1• Enterococcus faecalis, Enterobacter cloacae, Escherichia coli, Klebsiella pneumoniae, Proteus
mirabilis veya Pseudomonas aeruginosa'nın neden olduğu komplikasyonlu idrar yolu
enfeksiyonlarında (hafif ve orta şiddette)
• Escherichia coli'nin neden olduğu akut piyelonefritte
• Escherichia coli, Klebsiella pneumoniae veya Staphylococcus saprophyticus’un neden olduğu
komplikasyonsuz idrar yolu enfeksiyonlarında
• Bacillus anthracis ile kontamine havaya maruz kalmayı takiben hastalık sıklığını ya da
ilerlemesini azaltmak için inhale şarbon tedavisinde (maruz kalma sonrasında). Yetişkinlerde 28
günden fazla kullanım için klinik bir çalışma yapılmamıştır.
4.2. Pozoloji ve uygulama şekli
Pozoloji / Uygulama sıklığı ve süresi
LEVOLON, günde tek doz uygulanır. Dozaj, enfeksiyonun tipine, şiddetine ve olası etken patojenin
duyarlılığına bağlı olarak ayarlanır.
LEVOLON 'un aşağıda belirtilen dozlarda uygulanması önerilir:
Böbrek fonksiyonları normal (kreatinin klerensi > 50mL/dakika) olan hastalarda dozaj:
Endikasyon Günlük dozaj Tedavi süresi
(enfeksiyon şiddetine göre) (gün)
Hastane kaynaklı (nozokomiyal) pnömoni Günde tek doz 750 mg 7 – 14
Toplumdan kazanılmış pnömoni Günde tek doz 750 mg 5
Günde tek doz 500 mg 7 – 14
Akut bakteriyel sinüzit Günde tek doz 750 mg 5
Günde tek doz 500 mg 10 - 14
Kronik bronşitin akut bakteriyel alevlenmesi Günde tek doz 500 mg 7
Komplikasyonlu deri ve yumuşak doku enfeksiyonu Günde tek doz 750 mg 7 – 14
Komplikasyonsuz deri ve yumuşak doku enfeksiyonu Günde tek doz 500 mg 7 – 10
Kronik bakteriyel prostatit Günde tek doz 500 mg 28
Komplikasyonlu idrar yolu enfeksiyonu veya akut Günde tek doz 750 mg 5
piyelonefrit
Günde tek doz 250 mg 10
Komplikasyonsuz idrar yolu enfeksiyonu Günde tek doz 250 mg 3
İnhale şarbon tedavisi (maruz kalma sonrası) Günde tek doz 500 mg 60
Sayfa2Genel olarak diğer antibiyotik tedavilerinde olduğu gibi, LEVOLON ile tedaviye hastanın ateşinin
düşmesinden veya bakteriyel eradikasyonun sağlandığına dair bulguların ortaya çıkmasından sonra
en az 48-72 saat daha devam edilmelidir.
Uygulama şekli:
LEVOLON çiğnenmeden, yeterli miktarda sıvı ile alınmalıdır. Doz ayarlaması için, gerektiğinde
tabletler bölünebilir. Tabletler yemek sırasında veya yemek aralarında alınabilir. LEVOLON
emiliminin azalmasını önlemek için, demir tuzları, antasidler ve sukralfat uygulamasından 2 saat
önce veya 2 saat sonra alınmalıdır (İlaç etkileşmeleri bölümüne bakınız).
Özel popülasyonlara ilişkin ek bilgiler:
Böbrek yetmezliği:
Böbrek yetmezliği (kreatinin klerensi <50 mL/dakika) olan hastalardaki günlük doz
Böbrek Kreatinin klerensi Kreatinin klerensi Hemodiyaliz veya
fonksiyonu 20-50 mL/dakika 10-19 mL/dakika sürekli ambulatuvar
normal olanlarda olanlarda peritoneal diyaliz
olanlarda uygulananlarda
750 mg/24 saat 750 mg/48 saat İlk doz: 750 mg İlk doz: 750 mg
Sonra: Sonra:
500 mg/48 saat 500 mg/48 saat
500 mg/24 saat İlk doz: 500 mg İlk doz: 500 mg İlk doz: 500 mg
Sonra: Sonra: Sonra:
250 mg/24 saat 250 mg/48 saat 250 mg/48 saat
250 mg/24 saat Doz ayarlaması 250 mg/48 saat * İlgili yeterli bilgi
gerekmez bulunmamaktadır.
* Komplikasyonsuz idrar yolu enfeksiyonu tedavi ediliyorsa doz ayarlaması gerekmez.
Karaciğer yetmezliği:
LEVOLON karaciğerde çok düşük miktarlarda metabolize olur ve esas olarak böbrekler
yoluyla vücuttan atılır. Bu nedenle, karaciğer yetmezliğinde dozaj ayarlamasına gerek
yoktur.
Pediyatrik popülasyon:
Pediyatrik hastalarda ve 18 yaşın altındaki hastalarda kullanılmamalıdır.
Geriyatrik popülasyon:
Böbrek fonksiyonları yeterli düzeyde ise, yaşlı hastalarda doz ayarlamasına gerek yoktur.
4.3. Kontrendikasyonlar
Aşağıda belirtilen durumlarda LEVOLON kullanılmamalıdır:
• LEVOLON bileşiminde bulunan maddelerden herhangi birine veya kinolon grubu bir diğer
antibakteriyel ilaca karşı aşırı duyarlılığı olduğu bilinen hastalarda kullanılmamalıdır.
Sayfa34.4. Özel kullanım uyarıları ve önlemleri
Pediyatrik hastalarda ve 18 yaşın altındaki hastalarda levofloksasinin güvenliliği ve etkililiği
belirlenmemiştir. Bu grup hastalarda kullanılmamalıdır.
P. aeruginosa'nın etken olduğu nozokomiyal enfeksiyonlarda başka antibiyotiklerle kombinasyon
gerekebilir.
Tedavi sırasında veya sonrasında şiddetli, ısrarlı ve/veya kanlı diyare görülürse, Clostridium
difficile'ye bağlı psödomembranöz enterokolit ihtimali göz önünde bulundurulmalıdır. Bu durumda
LEVOLON tedavisi hemen sonlandırılmalı ve gecikmeden uygun destekleyici ve/veya spesifik
tedaviye (örn. oral vankomisin) başlanmalıdır. Bu klinik durumda, barsak hareketlerini engelleyen
ilaçlar kontrendikedir.
Florokinolon grubu antibakteriyellerin kullanımı sırasında nadiren gözlenen tendinit, seyrek olarak
özellikle aşil tendonunun tutulumunda rüptüre yol açabilir. Bu istenmeyen etki tedaviye
başlandıktan sonraki 48 saat içinde ortaya çıkabilir ve bilateral olabilir. Tendinit ve tendon rüptürü
riski yaşlılık ve kortikosteroid kullanımında artar. Dolayısıyla bu hastaların LEVOLON kullanması
halinde yakından takip edilmesi gerekmektedir. Tüm hastalar tendinit semptomları oluşması
durumunda doktora danışmaları konusunda bilgilendirilmelidir. Tendinitten şüphelenilen hastalarda
LEVOLON tedavisi hemen sonlandırılmalı ve uygun tedaviye (yani; etkilenen tendonun hareketsiz
halde tutulmasına) başlanmalıdır.
Diğer florokinolonlarda olduğu gibi, LEVOLON, konvülziyona eğilimi olan, yani, santral sinir
sistemi lezyonu olduğu bilinen, eş zamanlı olarak fenbufen veya benzeri bir non steroid
antiinflamatuvar ilaç veya teofilin gibi beyin konvülziyon eşiğini düşürdüğü bilinen bir ilaç
tedavisinin uygulandığı hastalarda dikkatle kullanılmalıdır (İlaç etkileşmeleri bölümüne bakınız).
Glikoz-6-fosfat dehidrogenaz aktivitesi eksikliği olan hastalarda kinolon grubu antibakteriyellerle
hemolitik reaksiyonlar bildirildiğinden bu hastalarda LEVOLON dikkatle kullanılmalıdır. Böbrek
yetmezliğinde LEVOLON dozajı kreatinin klerensine göre ayarlanmalıdır (Kullanım şekli ve dozu
bölümüne bakınız).
LEVOLON’a bağlı fotosensitizasyon çok nadiren görülmekle birlikte, hastaların tedavi süresince
kuvvetli güneş ışığına çıkmamaları veya solaryum gibi yapay ultraviyole ışınlarına maruz
kalmamaları önerilir.
Diğer kinolonlarda olduğu gibi, genellikle bir oral hipoglisemik ajan (örneğin,
gliburid/glibenklamid) veya insülin ile birlikte tedavi gören diyabetik hastalarda, semptomatik
hiperglisemi veya hipoglisemi dahil olmak üzere kan glukoz düzeyi bozuklukları bildirilmiştir. Bu
hastalarda, kan glukoz düzeyinin dikkatle takibi önerilir. LEVOLON ile tedavi edilmekte olan bir
hastada hipoglisemik bir reaksiyon ortaya çıkarsa, LEVOLON tedavisi derhal sonlandırılmalı ve
uygun bir tedaviye başlanmalıdır.
LEVOLON uzun QT sendromu/Torsades de Pointes’e neden olabilir. Bu nedenle tanısı konmuş
veya şüpheli konjenital uzamış QT sendromu veya Torsades de Pointes hastalarında
kullanılmamalıdır.
Levofloksasin dahil, kinolonlar ile tedavi gören hastalarda ciddi ve bazen fatal aşırı duyarlılık
ve/veya anafilaktik şok reaksiyonları bildirilmiştir. Bu tür reaksiyonlar sıklıkla ilk dozu takiben
oluşmaktadır. Bazı reaksiyonlar, kardiyovasküler kollaps, hipotansiyon/şok, nöbet, bilinç kaybı,
deride yanma hissi, anjiyoödem (dil, larinks, boğaz veya yüz ödemi/şişlik dahil), hava yolunun
tıkanması (bronkospazm, nefes darlığı, akut respiratuvar distres dahil), dispne, ürtiker, kaşıntı ve
diğer ciddi deri reaksiyonları ile beraber görülmektedir. İlk deri döküntüsü veya herhangi bir diğer
Sayfa4aşırı duyarlılık belirtisi görülmesi durumunda hemen LEVOLON tedavisi kesilmelidir. Ciddi akut
aşırı duyarlılık reaksiyonları epinefrin tedavisi yanı sıra oksijen, intravenöz sıvı, antihistaminiklerin,
kortikosteroidlerin, presör aminlerin uygulanması ve hava yolunun açık tutulması dahil diğer
resüsitasyon uygulamalarının yapılmasını gerektirebilir.
Diğer antibiyotik tedavilerinde olduğu gibi LEVOLON kullanımı, özellikle tedavinin uzatıldığı
durumlarda dirençli mikroorganizmaların çoğalmasıyla sonuçlanabilir. Bu yüzden tedavinin
tekrarlanması için hastanın durumu esas alınır. Tedavi sırasında süperenfeksiyon görülmesi halinde
uygun önlemler alınmalıdır.
Çok şiddetli pnömokoksik pnömoni vakalarında LEVOLON optimum tedaviyi sağlamayabilir.
LEVOLON büyük oranda böbrekler yoluyla atıldığından, böbrek fonksiyon bozuklukları olan
hastalarda doz kreatinin klerensine göre ayarlanmalıdır.
LEVOLON ile birlikte K vitamini antagonistlerinin (örn. varfarin) kullanıldığı hastalarda pıhtılaşma
testlerinde (PT/INR) ve/veya kanamada artma görülebilmesi olasılığı nedeniyle, bu ilaçların birlikte
kullanılması durumunda kanama zamanı izlenmelidir (İlaç etkileşmeleri bölümüne bakınız).
LEVOLON’da dahil olmak üzere kinolon grubu ilaçları kullanan hastalarda konvülziyon ve
psikotik reaksiyonlar bildirilmiştir. Kinolonlar ayrıca kafa içi basınç artışına ve santral sinir sistemi
uyarısına yol açarak, tremor, huzursuzluk, anksiyete, konfüzyon, halüsinasyon, paranoya, depresyon
ve uykusuzluk oluşumuna neden olabilirler. Çok nadir vakalarda, bazen tek doz levofloksasinden
sonra intihar düşüncesi ve kedine zarar verme davranışları rapor edilmiştir. Hastanın bu
reaksiyonları geliştirmesi durumunda, LEVOLON tedavisi sonlandırılmalı ve uygun tedaviye
başlanmalıdır. Psikotik hastalarda ve psikiyatrik hastalık öyküsü olan hastalarda LEVOLON
kullanımı sırasında dikkatli olunmalıdır.
4.5. Diğer tıbbi ürünler ile etkileşimler ve diğer etkileşim şekilleri
Demir tuzları, magnezyum veya alüminyum içeren antasidler
Demir tuzları, magnezyum veya alüminyum içeren antasidler ile birlikte uygulandığında,
levofloksasinin emilimi belirgin şekilde azaldığından bu ilaçlar LEVOLON uygulanmasından en az
iki saat önce veya 2 saat sonra uygulanmalıdır. Kalsiyum karbonat ile etkileşim görülmemiştir.
Sukralfat
Sukralfatla birlikte uygulanması durumunda, levofloksasinin biyoyararlanımı anlamlı bir şekilde
azalır. İki ilaç birlikte uygulanacaksa, sukralfatın LEVOLON uygulanmasından en az iki saat sonra
uygulanması önerilir.
Teofilin, fenbufen veya benzeri diğer non steroid antiinflamatuvar ilaçlar
Levofloksasin ile teofilin arasında bir etkileşim bildirilmemiştir. Fakat konvülziyon eşiğini düşüren
ilaçlar, teofilin veya non steroid antiinflamatuvar ilaçların, kinolon grubu bir antibiyotik ile birlikte
kullanılması halinde, beyin konvülziyon eşiğinde belirgin bir düşme görülebilir.
Antidiyabetik ilaçlar
Kinolonlar ve antidiyabetik ilaçların birlikte kullanımı esnasında hiperglisemi ve hipoglisemi
bildirilmiştir. Bu nedenle birlikte kullanımlarında kan şeker düzeyleri izlenmelidir.
Non steroid antiinflamatuvar ilaçlar
Non steroid antiinflamatuvar bir ilacın, LEVOLON’a da içeren kinolon grubu bir antibiyotik ile
birlikte kullanılması halinde, beyin konvülziyon eşiğinde düşme riski artabilir.
Sayfa5Probenesid ve simetidin
Probenesid ve simitidinin LEVOLON’un eliminasyonu üzerinde belirgin etkisi vardır. Her iki ilaç
da LEVOLON’un renal tübüler sekresyonunu engelleyebilir. LEVOLON’un renal klerensi
simitidinle birlikte kullanılması durumunda %24 ve probenesidle birlikte kullanılması durumunda
%34 azalır. Bununla beraber, çalışmada kullanılan dozlarda, istatistiksel olarak anlamlı kinetik
farklılıkların klinik olarak anlamlı olmadığı ileri sürülmüştür.
LEVOLON, probenesid ve simetidin gibi tübüler böbrek sekresyonunu azaltan ilaçlarla birlikte
alındığında, özellikle böbrek yetmezliği olan hastalarda dikkatli olunmalıdır.
Siklosporin
LEVOLON ile siklosporinin birlikte kullanımı sırasında anlamlı bir etkileşim bildirilmemiştir.
Birlikte kullanılmaları halinde doz ayarlaması gerekmemektedir.
K vitamini antagonistleri
LEVOLON yanında bir K vitamini antagonisti (örneğin varfarin) ile tedavi edilen hastalardaki
pıhtılaşma testleri (PT/INR) ve/veya kanamada şiddetli olabilen artışlar bildirildiğinden, K vitamini
antagonistleri ile tedavi edilen hastalarda pıhtılaşma testleri yakından takip edilmelidir.
Hastalar kanama belirtisi yönünden de dikkatli bir şekilde takip edilmelidir.
Besinler
Klinik olarak anlamlı etkileşim olmadığından LEVOLON besin alımından bağımsız olarak
kullanılabilir.
Diğer ilgili bilgiler
Kalsiyum karbonat, digoksin, glibenklamid, ranitidin, varfarin ile birlikte uygulanması halinde
LEVOLON’un farmakokinetiğinde klinikte önemi olabilecek her hangi bir değişiklik olmamıştır.
LEVOLON Mycobacterium tuberculosis'in üremesini inhibe edebildiğinden, tüberkülozun
bakteriyolojik tanısında yalancı-negatif sonuçlara neden olabilir.
LEVOLON da dahil olmak üzere bazı florokinolonlar, immunoserolojik yöntemlere dayalı kitler ile
yapılan idrarda opiat testlerinde yanlış pozitif sonuçlara neden olabilir. Bu nedenle pozitif opiat
sonuçlarının daha özgün metotlar ile doğrulanması gerekebilir.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
LEVOLON’un gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar üreme toksisitesinin bulunduğunu göstermiştir (bkz kısım
5.3). İnsanlara yönelik potansiyel risk bilinmemektedir.
LEVOLON’un doğum kontrol yöntemleri ile herhangi bir etkileşimi yoktur.
Sayfa6Gebelik dönemi
Hayvanlarda yapılan üreme çalışmalarında özel bir bulguya rastlanmamıştır. Hamile kadınlarla
yapılmış yeterli ve iyi kontrollü çalışma olmadığından ve deneysel olarak florokinolonların
büyüyen organizmanın ağırlık binen kıkırdaklarında hasara yol açtığının gösterilmiş olmasından
dolayı hamile kadınlarda kullanılmamalıdır.
Laktasyon dönemi
Emziren annelerle yapılmış yeterli ve iyi kontrollü çalışma olmadığı için emziren annelerde
kullanılmamalıdır.
Üreme yeteneği / Fertilite
LEVOLON’un fertilite üzerinde herhangi bir etkisi görülmemiştir, ancak maternal toksisitesi
nedeniyle fetüsü etkileyerek gelişmesini yavaşlattığı gözlenmiştir. Teratojenik etki izlenmemiştir.
4.7. Araç ve makine kullanımı üzerindeki etkiler
LEVOLON tedavisi sırasında görülen bazı yan etkiler (Yan etkiler / Advers etkiler bölümüne
bakınız) hastanın konsantrasyon, refleks ve reaksiyon yeteneklerini azaltabileceğinden, bu
yeteneklerin özellikle önemli olduğu motorlu taşıt aracı veya iş makinesi kullanımı gibi durumlarda
risk oluşturabilir.
4.8. İstenmeyen etkiler
Klinik çalışmalardan elde edilen istenmeyen etkiler aşağıda sistem/organ sınıflamasına ve görülme
sıklığına göre sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Yaygın olmayan: Mantar enfeksiyonları (ve diğer dirençli mikroorganizmaların üremesinde artış),
Kan ve lenf sistemi hastalıkları
Yaygın olmayan: Lökopeni, eozinofili,
Seyrek: Nötropeni, trombositopeni,
Çok seyrek: Agranülositoz,
Bilinmiyor:
Hemolitik anemi, pansitopeni,
Bağışıklık sistemi hastalıkları
Yaygın olmayan: Anafilaktik şok (anafilaktik ve anafilaktoid reaksiyonla bazen ilk dozu takiben
gelişebilir),
Bilinmiyor: Aşırı duyarlılık reaksiyonları,
Metabolizma ve beslenme hastalıkları
Yaygın olmayan: Anoreksi,
Çok seyrek: Hipoglisemi (özellikle diyabet hastalarında),
Psikiyatrik hastalıklar
Yaygın olmayan: İnsomnia, sinirlilik hali,
Seyrek: Anksiyete, depresyon, psikotik reaksiyonlar, ajitasyon,
Çok seyrek: Halüsinasyonlar, kendine zarar verme ile seyreden psikotik reaksiyonlar,
Sayfa7Sinir sistemi hastalıkları
Yaygın olmayan: Baş ağrısı, baş dönmesi, sersemlik hali, vertigo, kulak çınlaması
Seyrek: Parestezi, tremor, konvülziyon, konfüzyon,
Çok seyrek:Sensoriyal veya sensori-motor periferik nöropati, tat ve koku duyu bozuklukları,
Göz hastalıkları
Çok seyrek: Görme bozuklukları,
Kulak ve iç kulak hastalıkları
Çok seyrek: Duymada azalma,
Kardiyak hastalıklar
Seyrek: Taşikardi,
Bilinmiyor: EKG de QT aralığında uzama,
Vasküler hastalıklar
Seyrek: Hipotansiyon,
Çok seyrek: Şok
Solunum, göğüs bozuklukları ve mediastinal hastalıklar
Seyrek: Bronkospazm, solunum zorluğu,
Çok seyrek: Alerjik pnömoni,
Gastrointestinal hastalıklar
Yaygın: Bulantı, ishal,
Yaygın olmayan: Dispepsi, kusma, karın ağrısı, konstipasyon, gaz şikayetleri,
Seyrek: Kanlı ishal (çok seyrek karşılaşılan psödomembranöz kolit de dahil olmak üzere bir
enterokolitin belirtisi olabilir),
Hepato-bilier hastalıklar
Yaygın: Karaciğer enzim seviyelerinde (ALT, AST, alkalen fosfataz, GGT) artış,
Yaygın olmayan: Kan bilirubin seviyelerinde artış,
Çok seyrek: Hepatit,
Bilinmiyor: Tedavi öncesinde ciddi rahatsızlıkları olan hastalarda, akut karaciğer yetmezliği de
dahil olmak üzere sarılık ve ciddi karaciğer hasarı bildirilmiştir.
Deri ve deri altı doku hastalıkları
Yaygın olmayan: Kaşıntı, deri döküntüsü,
Seyrek: Ürtiker,
Çok seyrek: Anjionörotik ödem, fotosensitivite reaksiyonları,
Bilinmiyor: Stevens-Johnson sendromu, toksik epidermal nekroliz ve eritema multiforme, aşırı
terleme,
(Mukokütanöz reaksiyonlar bazen ilk dozu takiben ortaya çıkabilir)
Kas-iskelet bozuklukları, bağ doku ve kemik hastalıkları
Seyrek: Tendinit dahil olmak üzere tendon rahatsızlıkları, eklem ağrısı, kas ağrısı,
Çok seyrek: Tendon rüptürü, bu istenmeyen etki tedavinin ilk 48 saati içinde ve bilateral olarak
ortaya çıkabilir, kas zafiyeti myastenia gravis hastalarında önemlidir),
Bilinmiyor: Rabdomiyoliz,
Böbrek ve idrar yolu hastalıkları
Yaygın olmayan: Serum kreatinin seviyesinde artış,
Çok seyrek: Akut böbrek yetmezliği (örneğin interstisyel nefrit bağlı olarak),
Sayfa8Genel bozukluklar ve uygulama bölgesine ilişkin hastalıklar
Yaygın: Asteni,
Çok seyrek: Ateş,
Bilinmiyor: Ağrı (sırt, göğüs ve ekstremite ağrıları dahil olmak üzere)
Florokinolon kullanımına bağlı olarak bildirilen diğer istenmeyen etkiler içinde, ekstrapiramidal
semptomlar ve diğer kas koordinasyon bozuklukları, aşırı duyarlılık vasküliti ve porfirisi olan
hastalarda porfiri atakları sayılabilir.
4.9. Doz aşımı ve tedavisi
Hayvanlarda yapılan toksisite çalışmalarına ve supra-terapötik dozlarda yapılan klinik farmakoloji
çalışmalarına göre LEVOLON’un akut doz aşımından sonra ortaya çıkabilecek en önemi bulgular
konfüzyon, baş dönmesi, şuur kaybı ve konvülzif ataklar gibi santral sinir sistemi belirtileri ile
bulantı ve mukoza erozyonları gibi gastrointestinal sistem reaksiyonlarıdır. Klinik farmakoloji
çalışmalarında supra-terapötik dozun QT aralığını arttırdığı görülmüştür.
Aşırı doz durumunda hasta dikkatle izlenmeli (EKG'si de dahil olmak üzere) ve semptomatik tedavi
uygulanmalıdır. Akut aşırı doz durumunda gastrik lavaj uygulaması düşünülmelidir. Mide
mukozasının korunması için antasidler uygulanabilir. Hemodiyaliz, peritoneal diyaliz veya sürekli
ambulatuvar peritoneal diyaliz, LEVOLON’un vücuttan uzaklaştırılmasında etkili değildir. Spesifik
bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kinolon antibakteriyeller
ATC Kodu: J01MA12
Levofloksasin oral ve intravenöz uygulanabilen, florokinolonlar grubundan geniş spektrumlu
sentetik bir antibiyotiktir ve ofloksasinin S(-) enantiyomeridir.
Etki mekanizması
Florokinolon grubu bir antibakteriyel ilaç olan LEVOLON, bakterilerin DNA giraz enzimini inhibe
ederek bakterisid etki gösterir.
Mikrobiyolojisi
Direnç oranları coğrafik olarak ve seçilen suş için zamana bağlı olarak değişebilir ve direnç
paternleri için bölgesel bilgiler, özellikle şiddetli enfeksiyonların tedavisinde göz önünde
bulundurulmalıdır.
In vitro olarak LEVOLON’un aşağıda belirtilen patojenlere etkin olduğu gösterilmiştir:
Gram-pozitif aerob: Enterococcus faecalis* (çok sayıda suşu sadece orta derecede duyarlıdır),
Staphylococcus aureus (metisiline duyarlı)*, Staphylococcus epidermidis (metisiline duyarlı)*,
Staphylococcus saprophyticus*, Streptococcus pneumoniae (çok ilaca dirençli suşlar dahil
[MDRSP#])*, Streptococcus pyogenes*, Staphylococcus haemolyticus, Streptococcus Grup C ve F,
Streptococcus Grup G, Streptococcus agalactiae, Streptococcus milleri, Viridans grubu
streptokoklar
# MDRSP (çok ilaca dirençli Streptococcus pneumoniae) izolatları, penisilin (MİK 2 mikrog/mL),
2. kuşak sefalosporinler, makrolidler, tetrasiklinler ve trimetoprim sülfametoksazolden 2 veya daha
fazla antibiyotiğe karşı dirençli olan suşları kapsamaktadır.
Sayfa9Gram-negatif aerob: Enterobacter cloacae*, Escherichia coli*, Haemophilus influenzae*,
Haemophilus parainfluenzae*, Klebsiella pneumoniae*, Legionella pneumophila*, Moraxella
catarrhalis (beta-laktamaz-pozitif /beta-laktamaz-negatif)*, Proteus mirabilis*, Pseudomonas
aeruginosa*, Serratia marcescens*, Acinetobacter baumannii, Acinetobacter lwoffi, Bordetella
pertussis, Citrobacter (diversus) koseri, Citrobacter freundii, Enterobacter aerogenes, Enterobacter
sakazakii, Klebsiella oxytoca, Morganella morganii*, Pantoea (Enterobacter ) agglomerans,
Proteus vulgaris, Providencia rettgeri, Providencia stuartii, Pseudomonas fluorescens,
Gram-pozitif anaerob: Clostridium perfringens
Diğer mikroorganizmalar: Chlamydia pneumoniae*, Mycoplasma pneumoniae*, LEVOLON’un
Bacillus anthracis’e karşı etkinliği hem in vitro hem de in vivo olarak kanıtlanmıştır.
* Klinik etkinlikleri klinik araştırmalarla kanıtlanmıştır.
5.2. Farmakokinetik özellikler
Genel özellikler
LEVOLON oral ve intravenöz yoldan uygulanmasının farmakokinetiğinde önemli bir fark
bulunmamaktadır, bu nedenle oral ve intravenöz yolla uygulamanın birinden diğerine geçiş
yapılarak ardışık tedavide kullanılabilir.
Emilim:
Oral yoldan uygulanan LEVOLON gastrointestinal sistemden hızla ve tamamen emilir. Oral
uygulamadan sonra serum doruk konsantrasyonlarına ortalama 1 saat içinde ulaşılır. 500 veya 750
mg uygulamadan 48 saat sonra kararlı durum konsantrasyonlarına ulaşılır.
Mutlak biyoyararlanımı yaklaşık %99’dur.
Besinlerin oral yoldan uygulanan LEVOLON emilimine çok düşük bir etkisi vardır.
Dağılım:
Tüm vücuda yaygın olarak dağıldığını gösterecek şekilde, 500 veya 750 mg LEVOLON’un tek
veya tekrarlanan dozlarda uygulamasından sonra ortalama dağılım hacmi 74 ila 112 L arasındadır.
LEVOLON uygulamasından yaklaşık 3 saat sonra deri dokusunda ve blister (derideki kabarcık)
sıvısında doruk konsantrasyonlara ulaşılır. Tekrarlanan tek doz 500 veya 750 mg/gün LEVOLON
uygulamasından sonra elde edilen deri dokusundaki konsantrasyonu plazma konsantrasyonunun 2
katıdır. Oral tek doz 500 mg uygulamasından sonra akciğer dokusundaki konsantrasyonu plazma
konsantrasyonunun 2 ila 5 katına ulaşır.
Oral yoldan 500 mg LEVOLON uygulamasından yaklaşık 1 saat sonra bronşiyal mukozada ve
epitelyumu çevreleyen sıvıda maksimum konsantrasyonlar sırasıyla 8.3 mcg/g ve 10.8 mcg/mL’dir.
Uygulamadan 4-6 saat sonra akciğer dokusundaki maksimum konsantrasyonu ise yaklaşık olarak
11.3 mcg/g’dır.
3 gün boyunca günde bir ya da iki kez 500 mg LEVOLON uygulamasını takiben, uygulamadan 3-4
saat sonra blister sıvısında maksimum konsantrasyonları sırasıyla 4.0 mcg/mL ve 6.7 mcg/mL’dir.
Oral yoldan 500 mg’lık tek doz LEVOLON uygulamasından 8-12 saat sonra ortalama idrar
konsantrasyonu 200 mg/L’dir.
Oral yoldan 150, 300 ve 500 mg’lık tek doz LEVOLON uygulamasından 8-12 saat sonra ortalama
idrar konsantrasyonları sırasıyla 44 mg/L, 91 mg/L ve 200 mg/L’dir.
Sayfa103 gün boyunca günde 1 kez 500 mg LEVOLON uygulamasından sonra, 2., 6. ve 24. saatlerde
prostatik dokudaki ortalama konsantrasyonları sırasıyla 8.7 mcg/g, 8.2 mcg/g ve 2.0 mcg/g’dır;
ortalama prostat/ plazma konsantrasyon oranı 1.84’tür.
LEVOLON’un serebro-spinal sıvıya geçişi çok azdır.
LEVOLON’un 500 mg/gün tekrarlanan doz uygulamasından sonra görülen birikim ihmal edilebilir
düzeylerde iken, günde iki kez uygulamasından sonra orta dereceli bir birikim düzeyi izlenebilir.
LEVOLON, ilaç konsantrasyonundan bağımsız olarak ve başlıca albumin olmak üzere serum
proteinlerine yaklaşık %24-%38 oranında bağlanır.
Biyotransformasyon:
LEVOLON çok az oranda metabolize olur, metabolitleri desmetil-levofloksasin ve levofloksasin N-
oksit’dir. Bu metabolitlerin miktarı idrarla atılan dozun %5’inden küçüktür. Levofloksasin
stereokimyasal olarak stabildir ve kiral değişime uğramaz.
Eliminasyon:
Oral veya intravenöz yolla uygulanan LEVOLON’un serum yarılanma ömrü 6-8 saattir. Atılımı
başlıca böbrekler yoluyla (uygulanan dozun %85’ ten fazlası) olur.
Doğrusallık/doğrusal olmayan durum:
50-600 mg doz aralığında LEVOLON doğrusal bir farmakokinetik izler.
Hastalardaki karakteristik özellikler
Yaşlı hastalar:
Kreatinin klerensinde farklılığın olduğu durumlar dışında yaşlı ve genç hastalar arasında
levofloksasin farmakokinetiğinde anlamlı bir fark yoktur.
Cinsiyet farklılıkları:
Kadın ve erkeklerde ayrı ayrı yapılan çalışmalar, levofloksasin farmakokinetiğinde küçükten
büyüğe cinsiyet farklılıklarının olduğunu göstermiştir. Bu cinsiyet farklılıklarının kliniğe
yansımasıyla ilgili herhangi bir kanıt yoktur.
Böbrek Yetmezliğinde:
Böbrek fonksiyon bozukluğu olan hastalarda LEVOLON farmakokinetiği değişmektedir. Böbrek
fonksiyonlarının azalmasıyla böbreklerden eliminasyon ve klerens de azalır ve eliminasyon
yarılanma ömrü artar (aşağıdaki tabloda gösterildiği gibi).
Kreatinin klerensi [mL/dak] < 20 20 - 40 50 - 80
Renal klerens [mL/ dak] 13 26 57
Yarılanma ömrü [saat] 35 27 9
Sayfa115.3. Klinik öncesi güvenlilik verileri
Akut Toksisite
Fare ve sıçanlarda oral uygulamayı takiben elde edilen ortalama ölümcül doz (LD ) değerleri 1500-
50
2000 mg/kg aralığındadır. Maymunlarda 500 mg/kg dozda oral uygulama kusmadan başka küçük
etkilere neden olmuştur.
Tekrarlayan Doz Toksisitesi
Sıçan ve maymunlarda üzerinde çalışmalar 1 ay ve 6 ay süresince devam etmiştir. Sıçanlarda 1 ve 6
ay süresince uygulanan dozlar 50, 200, 800 mg/kg/gün ve 20, 80, 320 mg/kg/gün, maymunlarda ise
1 ve 6 ay süresince uygulanan dozlar 10, 30, 100 mg/kg/gün ve 10, 25, 62.5 mg/kg/gün’dür.
Sıçanlarda tedavide genellikle 200 mg/kg/gün ve üzerindeki dozlarda yemek tüketiminin azalması,
hematolojik ve biyokimyasal parametrelerde hafifçe değişim gibi reaksiyonlar meydana gelmiştir..
Bu çalışmalardaki hiçbir istenmeyen etkinin görülmediği seviye sırasıyla 1 ve 6 ayı takiben 200 ve
20 mg/kg/gün olarak karar verilmiştir.
Maymunlarda 100 mg/kg/gün oral doz verilmesini takiben azalan vücut ağırlığı ile birlikte ve bazı
hayvanlarda salivasyon, diyare ve idrar pH’ının azalması ile seyreden çok düşük seviyelerde
toksisite görülmüştür. 6 aylık çalışmada hiçbir toksisite görülmemiştir. 1. ve 6. aydan sonra hiçbir
istenmeyen etkinin görülmediği seviye sırasıyla 30 ve 62.5 mg/kg/gün olarak bildirilmiştir.
6 aylık çalışmalardaki hiçbir istenmeyen etkinin görülmediği seviye sıçanlarda ve maymunlarda
sırasıyla 20 ve 62.5 mg/kg/gün olarak bildirilmiştir.
Üreme üzerinde toksisite
Levofloksasin sıçanlarda, oral olarak uygulanan 360 mg/kg/gün kadar yüksek dozlarda ya da
intravenöz olarak uygulanan 100 mg/kg/gün’e kadar olan dozlarda, doğurganlık veya üreme
performansı üzerinde bozulmaya neden olmamıştır.
Levofloksasin sıçanlarda oral olarak uygulanan 810 mg/kg/gün kadar yüksek dozlarda ya da
intravenöz olarak uygulanan 160 mg/kg/gün’e kadar olan dozlarda teratojenik etki göstermemiştir.
Tavşanlara oral olarak uygulanan 50 mg/kg/gün’e kadar olan dozlarda ya da intravenöz olarak
uygulanan 25 mg/kg/gün’e kadar olan dozlarda hiçbir teratojenik etki gözlenmemiştir.
Levofloksasinin doğurganlık üzerinde hiçbir etkisi yoktur ve fetüs üzerindeki tek etkisi anneden
gelen toksisite sonucu oluşan gecikmiş olgunlaşmadır.
Genotoksisite
Levofloksasin bakteriyel ya da memeli hücrelerinde gen mutasyonunu indüklememiştir. Ancak
metabolik aktivasyon varlığında, in-vitro olarak 100 mikrog/mL veya üzerinde, Çin hamsterlarının
akciğer hücrelerinde kromozom bozukluklarını indüklemiştir. In-vivo testler (mikronükleus, kardeş
kromatid değişimi, DNA sentezi, baskın ölümcül testler) hiçbir genotoksik potansiyel
göstermemiştir.
Fototoksik potansiyel
Farelerde yapılan çalışmalar, oral ve intravenöz uygulamadan sonra levofloksasinin yalnızca çok
yüksek dozlarda fototoksik aktivitesinin olduğunu göstermiştir. Levofloksasin fotomutajenite
deneylerinde genotoksik potansiyel göstermemiştir ve fotokarsinojenite deneylerinde tümör
gelişimini azaltmıştır.
Karsinojenik potansiyel
Sıçanlar üzerinde yapılan iki yıllık bir çalışmada 0, 10, 30 ve 100 mg/kg/gün’lük dozların
uygulanmasıyla hiçbir karsinojenik potansiyel gözlenmemiştir.
Sayfa12Eklemler üzerinde toksisite
Diğer florokinolonlarda olduğu gibi, levofloksasin sıçan ve köpeklerde kıkırdak üzerinde etki
göstermiştir. Genç hayvanlarda bu bulgulara daha sık rastlanmıştır.
6. FARMASÖTİK ÖZELLİKLER
6.1. Yardımcı maddelerin listesi
Hidroksipropilmetil selüloz
Mikrokristalin selüloz PH 102
Krospovidon
Magnezyum stearat
Kaplama maddesi (Hidroksipropilmetil selüloz, titanyum dioksit, polietilen glikol, sarı demir
oksit, kırmızı demir oksit)
6.2. Geçimsizlikler
Bilinen herhangi bir geçimsizliği bulunmamaktadır.
İlacın kullanımını sırasında meydana gelebilecek tıbbi geçimsizlikler ile ilgili olarak kısım 4.5.’ teki
“Diğer tıbbi ürünler ile etkileşimler” bölümüne bakınız.
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında saklayınız.
6.5. Ambalajın niteliği ve içeriği
Kutuda, PVC-Alüminyum folyo blister ambalajlarda, 7 film kaplı tablet.
6.6. Beşeri tıbbı üründen arta kalan maddelerin imhası ve diğer özel önlemler
Kullanılmamış olan ürünler ya da artık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Bilim İlaç San. ve Tic. A.Ş.
Ayazağa Yolu, 34398 Maslak / İstanbul
8. RUHSAT NUMARASI
220/48
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 20.08.2009
Ruhsat yenileme tarihi : -
10. KÜB’ÜN YENİLENME TARİHİ
-
Sayfa13