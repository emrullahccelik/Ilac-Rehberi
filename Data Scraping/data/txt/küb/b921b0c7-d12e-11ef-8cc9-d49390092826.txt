KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirme-
leri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HUMAN ALBUMIN %20 Baxter 100 mL IV infüzyon için çözelti içeren flakon
2. KALİTATİF VE KANTİTATİF BİLEŞİMİ
Etkin Madde:
Her 100 mL çözelti 20 g insan kaynaklı albumin içerir.
Yardımcı maddeler için bölüm 6.1’e bakınız.
Yardımcı Maddeler: Toplam sodyum iyonu 100-130 mmol / litre
Yardımcı maddeler için bölüm 6.1’e bakınız.
3. FARMASÖTİK FORMU
İntravenöz infüzyon için çözelti.
Renksiz veya uçuk sarı, kehribar ya da yeşil renkli, hafifçe visköz berrak sıvı
4. KLİNİK ÖZELLİKLERİ
4.1. Terapötik endikasyonlar
 Child sınıflandırılmasına göre CHILD-C grubunda olup masif refrakter asiti olan ve kan
albumin düzeyi < 2 g/dL olarak saptanan kronik karaciğer hastalarında,
 Asit varlığında “Spontan bakteriyel peritonit” gelişen hastalarda tedaviye yardımcı
olarak,
 Plazmaferez ve plazma değişimi sırasında kan albumin düzeyinden bağımsız olarak,
 Kök hücre transplantasyonu ve veno oklüzif hastalık tedavisinde,
 Septik şok tablosunda kristaloid sıvı resüsitasyonuna yanıt vermeyen ve kan albumin
düzeyi < 2 g/dL olan yoğun bakım hastalarında,
1 Pediyatrik yaş grubundaki hastalarda Nefrotik Sendrom tanılı ve kan albumin düzeyi <
2 g /dL olan ve beraberinde plevral efüzyon, asit, akciğer ödemi semptom ve bulguları
olan pediyatrik hastalarda,
 Gebelik toksemisinde; kan albumin düzeyi < 2 g/dL olan olgularda (preklampsi ve
eklampsi tablolarında),
 İatrojenik ovarian hiperstimülasyon sendromunda (OHSS); kan albumin düzeyi < 2
g/dL altında olan ve beraberinde plevral efüzyon, asit, akciğer ödemi semptom ve
bulguları olan hastalarda endikedir.
 Hastanede yatan diyabetik nefropatili hastalarda evre IV kalp yetmezliği, tedaviye
yanıtsız ödem ve hipervolemi varlıgında kan albumin düzeyi < 2.5 g/dL olduğunda
diüretik tedaviye yardımcı olarak kısa süreli kullanılabilir.
4.2. Pozoloji ve uygulama şekli
HUMAN ALBUMIN %20’nin dozu, uygulama sıklığı ve süresi ile ilgili endikasyonlara
göre hastanın bireysel klinik durumu dikkate alınarak ayarlanmalıdır.
Pozoloji / uygulama sıklığı ve süresi:
Gereken doz hastanın boyutuna, travma ya da hastalığın şiddetine ve devam etmekte olan
sıvı ve protein kayıplarına göre belirlenir. Gereken dozun belirlenmesinde, plazma albumin
düzeyleri değil dolaşımdaki kan hacminin yeterli olmasına yönelik kontrol tedbirlerine
uyulmalıdır.
İnsan albumini uygulandığında hastanın hemodinamik performansı düzenli olarak
izlenmelidir. Hemodinamik performans parametreleri arasında aşağıdakiler bulunur:
 Arteriyel kan basıncı ve dakikadaki nabız sayısı
 Santral venöz basıncı
 Pulmoner arter kapiler basıncı
 İdrar çıkışı
 Elektrolit konsantrasyonları
 Hematokrit / hemoglobin
 Kardiyak / respiratuvar yetmezliğin klinik işaretleri (örn., dispne)
 Kafa içi basınç artışının klinik işaretleri (örn., baş ağrısı)
Uygulama şekli:
HUMAN ALBUMIN %20 mutlaka intravenöz yoldan uygulanmalıdır. Aynı zamanda
izotonik bir solüsyon (Örn: %5 glukoz ya da %0.9 sodyum klorür) içinde seyreltilerek
uygulanabilir.
2İnfuzyon hızı hastanın bireysel durumlarına ve endikasyona göre ayarlanmalıdır.
Plazma değişiminde, infüzyon hızı yer değiştirme hızına eşit olmalıdır.
Albümin çözeltileri kan veya kan bileşenleri dahil diğer tıbbi ürünlerle karıştırılmamalıdır.
Eğer bu ürünlerin kullanımı gerekli ise birlikte verilebilirler.
Uygulama steril apirojen setlerle ve mutlaka intravenöz olarak yapılmalıdır.
Alıcıda hemolize neden olabileceğinden dolayı, HUMAN ALBUMIN %20 çözeltilerinin
enjeksiyonluk su ile seyreltilmemesi gerekir.
Destek tedavisine eklemeyiniz.
Uygulama hızı:
Eğer doz ve infüzyon hızı çözeltinin konsantrasyonuna ve hastanın klinik durumuna göre
ayarlanmazsa, hipervolemi gelişebilir. HUMAN ALBUMIN %20 alan hastalarda
hipervolemi ve kardiyak yüklenme riski açısından hemodinamik parametreler izlenmelidir
(Bakınız bölüm 4.4).
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek / karaciğer yetmezliği olan hastalarda kullanımı ile ilgili yapılan bir çalışma yoktur.
Böbrek / karaciğer yetmezliği olan hastalarda tedavide doktor tarafından doz ayarlaması
yapılarak; infüzyon hızı, hastanın bireysel koşulları dikkate alınarak ve hastalığın
bulgularına göre ayarlanmalıdır. Pediyatrik popülasyon:
Çocuklarda kullanımı ile ilgil yapılan bir çalışma yoktur. Çocuklarda doz, vücut ağırlığı
başına yapılmalıdır. İnfüzyon hızı düşük tutulmalıdır. Geriyatrik popülasyon:
Yaşlılarda kullanımı ile ilgili yapılan bir çalışma yoktur. 65 yaşın üzerindeki hastalarda,
doktor tarafından doz ayarlaması yapılarak ve daha yavaş bir infüzyon hızında verilmelidir.
4.3. Kontrendikasyonlar
Albumine ya da ürünün diğer yardımcı maddelerinden birine karşı alerjik reaksiyon (aşırı
hassasiyeti) hikayesi olan hastalarda, ciddi anemisi, böbrek yetmezliği ve kalp yetmezliği
olan hastalarda kontrendikedir.
.
4.4. Özel kullanım uyarıları ve önlemleri
HUMAN ALBUMIN %20, insan plazmasından elde edilmektedir. İnsan
plazmasından elde edilen ilaçlar, virüsler ve teorik olarak Varyant Creutzfeldt-Jacob
(v-CJD) gibi, çeşitli hastalıklara yol açabilen enfeksiyon yapıcı ajanlar içerebilirler.
HUMAN ALBUMIN %20’de Varyant Creutzfeldt-Jacob hastalığının bulaşma riski
teorik olarak minimum iken klasik Creutzfeldt-Jacob hastalığının bulaşma riski
hiçbir kanıtla desteklenmez. Alınan önlemlere rağmen, bu tür ürünler halen
potansiyel olarak hastalık bulaştırabilir.
3Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılımıştır. Bütün bu önlemlere rağmen, bu ürünler hala
potansiyel olarak hastalık bulaştırabilirler. Ayrıca, henüz bilinmeyen enfeksiyon
yapıcı ajanların bu ürünlerin içerisinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parovirüs B19 gibi zarflı olmayan virüslere
karşı alınan tedbirler sınırlı sayıda olabilir. Parovirüs B19 enfeksiyonu, gebelikte
(fetal infeksiyon) ve immün yetmezlik ya da kırmızı kan hücre üretiminde artış plan
hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
Ayrıca;
HUMAN ALBUMIN %20 kullanılacaksa, hastalık yapıcı etkenlerin bulaşmasını önlemek
için uygun aşıların (Hepatit A, Hepatit B vb.) hastaya yaptırılması gerekir.
Hastalar açısından HUMAN ALBUMIN %20 her uygulandığında, hastayla ürünün seri
numarası arasındaki bağlantının korunabilmesi için, ürünün adı ve seri numarası
kaydedilmelidir.
Alerjik reaksiyon/Anafilaktik Şok
Alerjik veya anafilaktik tip reaksiyon şüphesi varsa enjeksiyon derhal sonlandırılmalıdır.
Şok durumunda standart şok tedavisi uygulanmalıdır.
Hemodinamik
HUMAN ALBUMIN %20’nin kolloid-osmotik etkisi kan plazmasının yaklaşık olarak dört
katıdır. Bu nedenle konsantre albumin uygulandığında, hastaların yeterli hidrasyonunu
sağlamak için dikkat edilmelidir. Hastalar hiperhidrasyon ve kan dolaşımı yüklenmesine
karşı gözlenmelidir.
Hipervolemi/hemodilüsyon
HUMAN ALBUMIN %20 hipervoleminin ve bunun sonuçlarının ya da hemodilüsyonun
hasta için özel bir risk oluşturduğu durumlarda dikkatli kullanılmalıdır. Aşağıda örnekler
bulunmaktadır ancak bunlarla sınırlı değildir: Dekompanse kardiyak yetmezlik,
hipertansiyon, özofagus varisleri, pulmoner ödem, hemorajik diyatez, ciddi anemi, renal ve
post renal yetmezlik.
Albumin çözeltileri hastalarda hemolize neden olabileceğinden enjeksiyonluk su ile
seyreltilmemelidir. HUMAN ALBUMIN %20 eğer enjeksiyonluk steril su ile uygunsuz
şekilde seyreltilirse ölümcül hemoliz ve akut böbrek yetmezliği riski mevcuttur.
4Büyük miktarlarda sıvı replasmanı yapılacaksa koagülasyon ve hematokrit değerlerinin
kontrol edilmesi gerekmektedir. Bu durumda diğer kan bileşenlerinin de (koagülasyon
faktörleri, elektrolitler, trombosit ve eritrosit) yeterli olduğundan emin olunmalıdır.
Uygulama hızı çözeltinin konsantrasyonuna ve hastanın hemodinamik değerlerine bağlı
olarak düzenlenmelidir. Hızlı infüzyon yapılması dolaşım yüklenmesi ve pulmoner ödeme
neden olabilir. Kardiyovasküler yüklenme (baş ağrısı, dispne, juguler ven konjesyonu),
artmış kan basıncı, yükselmiş santral venöz basıncı veya pulmoner ödem belirtilerinden
birisi tespit edildiği an infüzyon derhal durdurulmalıdır.
Uygun hemodinamik izleme mutlaka yapılmalıdır.
Pediyatrik
Pediyatrik hastalarda HUMAN ALBUMIN %20’nin güvenliliği ve etkililiği
saptanmamıştır, ancak bu hastalarda kullanımda, yetişkin hastalarda gözlenenlere ek
herhangi bir risk tanımlanmamıştır.
Elektrolit Durumu
HUMAN ALBUMIN %20, %4-5 HUMAN ALBUMIN’ine göre düşük elektolit
seviyelerine sahiptir. Hastaya HUMAN ALBUMIN %20 veriliyorsa hastanın elektrolit
durumu izlenmeli ve elektrolit dengesinin yeniden kurulması ve korunması için gerekli
planlama yapılmalıdır.
Kan Basıncı
Kan basıncı düşükken kanama görülmeyen damarların saptanması ve tedavi edilmesi için,
HUMAN ALBUMIN %20 verilmesini takiben kan basıncındaki bir artış, yaralının veya
ameliyat sonrası hastanın dikkatli bir şekilde gözlenmesini gerektirir.
Sodyum Uyarısı
Bu tıbbi ürün her 100 mL’sinde 10-13 mmol (10-13 mEq) sodyum ihtiva eder (Sodyum
kaprilat: 0.27 g; Sodyum n-asetiltriptofanat: 0.43 g; Sodyum klorür: 0.3 g). Bu durum
kontrollü sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Protein hidrolizatları ve alkol içeren çözeltiler, proteinlerin çökmesine neden olabilecekleri
için HUMAN ALBUMIN %20 çözeltileri ile karıştırılmamalıdır.
Özel popülasyonlara iliskin ek bilgiler
Mevcut veri bulunmamaktadır.
Pediyatrik popülasyon
Mevcut veri bulunmamaktadır.
4.6. Gebelik ve laktasyon
5Genel tavsiye
Gebelik Kategorisi: C
Çocuk doğurma potansiyeli bulunan kadınlar / Doğum kontrolü (kontrasepsiyon)
HUMAN ALBUMIN %20'nin çocuk doğurma potansiyeli bulunan kadınlarda üreme
kapasitesini etkileyip etkilemediği bilinmemektedir. Hasta hamile kaldığında veya
hamilelik kararı aldığında doktorunu bilgilendirmesi gerektiği hususunda uyarılmalıdır.
Gebelik dönemi
Hayvanlar üzerinde yapılan araştırmalar, gebelik / ve-veya / embriyonal / fetal gelişim / ve-
veya / doğum / ve-veya / doğum sonrası gelişim üzerindeki etkiler bakımından yetersizdir
(bkz. bölüm 5.3). İnsanlara yönelik potansiyel risk bilinmemektedir.
HUMAN ALBUMIN %20’nin gebelerde kullanımı konusunda yeterli veri
bulunmamaktadır. Buna rağmen insan albumini kanın normal bir bileşeni olduğundan,
HUMAN ALBUMIN %20 doktor tarafından her bir hasta için olası yarar/zarar riski göz
önünde bulundurularak kesin gerekliyse gebelik döneminde kullanılabilir.
Laktasyon dönemi
HUMAN ALBUMIN %20’nin laktasyon döneminde kullanımı konusunda yeterli veri
bulunmamaktadır. Buna rağmen insan albumini kanın normal bir bileşeni olduğundan,
HUMAN ALBUMIN %20 doktor tarafından her bir hasta için olası yarar/zarar riski göz
önünde bulundurularak kesin gerekliyse emziren annelerde kullanılabilir.
Üreme yeteneği / Fertilite
Bilinen herhangi bir etkisi yoktur.
4.7. Araç ve makine kullanımı üzerindeki etkiler
Araç ve makine kullanımın üzerine HUMAN ALBUMIN %20’nin etkilerine ait herhangi
bir bilgi bulunmamaktadır.
4.8. İstenmeyen etkiler
HUMAN ALBUMIN %20 ile yürütülen kontrollü klinik denemelerde advers reaksiyonlar
üzerine herhangi bir mevcut veri bulunmamaktadır.
Aşağıdaki advers reaksiyonlar pazarlama sonrası deneyimlerde bildirilmiştir.
HUMAN ALBUMIN %20’nin kullanımı sırasında görülen istenmeyen etkiler ve görülen
advers ilaç reaksiyonlarının sıklık sınıflandırması şu şekildedir: Çok yaygın (1/10); yaygın
(1/100 ila <1/10); yaygın olmayan (1/1.000 ila <1/100); seyrek (1/10.000 ila <1/1.000),
çok seyrek, izole raporlar dahil (<1/10.000); bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
6Çok seyrek: Anafilaktik şok
Gastrointestinal hastalıklar
Seyrek: Bulantı
Deri ve deri altı doku hastalıkları
Seyrek: Ciltte döküntü, kızarıklık
Genel bozukluklar ve uygulama bölgesine ilişkin hastalıklar
Seyrek: Ateş
HUMAN ALBUMIN %20’nin pazarlama sonrası yapılan denetlemelerde rapor edilen yan
etkiler ilaç reaksiyonlarının sıklık sınıflandırması şu şekildedir: Çok yaygın (1/10); yaygın
(1/100 ila <1/10); yaygın olmayan (1/1.000 ila <1/100); seyrek (1/10.000 ila <1/1.000),
çok seyrek, izole raporlar dahil (<1/10.000); bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Bilinmiyor: Anafilaktik reaksiyon, aşırı duyarlılık/alerjik reaksiyonlar
Sinir sistemi hastalıkları
Bilinmiyor: Başağrısı, disguzi
Kardiyak hastalıklar
Bilinmiyor: Taşikardi, miyokard enfarktüsü, atriyal fibrilasyon
Vasküler hastalıklar
Bilinmiyor: Hipotansiyon,
Solunum, göğüs bozuklukları ve mediastinal hastalıklar
Bilinmiyor: Dispne, pulmoner ödem
Gastrointestinal hastalıklar
Bilinmiyor: Kusma
Deri ve deri altı doku hastalıkları
Bilinmiyor: Ürtiker, prurit
Genel bozukluklar ve uygulama bölgesine ilişkin hastalıklar
Bilinmiyor: Titreme
7Baxter’ın sponsorluğunu yaptığı insan albumini ile ilgili yürütülen klinik araştırmalarda yan
etkiler hakkında herhangi bir veri mevcut değildir.
Bulaşıcı ajanların güvenliğiyle ilgili bölüm 4.4’e bakınız.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz ve infüzyon hızı çok yüksek olursa hipervolemi gelişebilir ( Bakınız bölüm 4.4).
Kardiyovasküler yüklenme (baş ağrısı, dispne, juguler ven konjesyonu), artmış kan basıncı,
yükselmiş santral venöz basıncı veya pulmoner ödem belirtilerinden birisi tespit edildiği an
infüzyon derhal durdurulmalıdır. Hastanın hemodinamik parametreleri takip edilmelidir.
Tedavi sırasında yanlışlıkla doz aşılırsa, uygulamaya son verilmeli ve hasta uygulanan
ilaçla ilişkili belirti ve semptomlar açısından izlenmelidir. Gerektiğinde semptomatik ve
destek tedavileri uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Kan yerine kullanılanlar ve plazma protein fraksiyonları
ATC kodu: B05AA01
Etki mekanizması:
HUMAN ALBUMIN %20 hiperonkotik etkili bir ilaçtır.
HUMAN ALBUMIN %20’nin farmakodinamik özellikleri, etkin maddesi olan ve
plazmadaki toplam protein miktarının yarısından fazlasını oluşturan bir protein olan
albuminin özelliklerinden ibarettir. Karaciğerde gerçekleşen toplam protein sentezinin %10
kadarı da albuminden oluşmaktadır.
Albuminin en önemli fizyolojik fonksiyonları kanın onkotik basıncına katkıda bulunmak ve
kan dolaşımı içinde diğer maddelerin taşınmasıdır. Albumin kardiyovasküler dolaşımdaki
kan hacmini stabilize eder. Hormonlar, enzimler, ilaçlar ve toksinler için taşıyıcı görevi
görür.
5.2. Farmakokinetik özellikler
Genel özellikler
8Normal koşullarda, %40-45'i intravasküler ve %55-65'i ekstravasküler bölmelerde olmak
üzere, toplam değiştirilebilir albumin havuzu vücut ağırlığının kg’ı başına 4-5 gram
kadardır. Kapiller geçirgenliğinin artması, albuminin farmakokinetiğini değiştirebilir ve
ciddi yanıklardan sonraki ilk 24 saat ya da septik şok gibi durumlar, albuminin anormal
dağılımına neden olabilir.
Emilim:
HUMAN ALBUMIN %20 intravenöz uygulama için geliştirilmiş bir ürün olduğundan bu
bölümle ilgili bir bilgi bulunmamaktadır.
Dağılım:
İnfüzyondan sonraki ilk 2 saat içerisinde, uygulanan albuminin %10'dan daha azı
intravasküler bölmenin dışına çıkar. Plazma hacmi bireyler arasında ciddi farklılıklar
gösterir. Bazı hastalarda plazma seviyesi bir kaç saat boyunca yüksek kalabilir. Öte yandan
klinik olarak kritik hastlarda albumin ciddi miktarlarda ve tahmin edilemiyen bir hızla
vasküler boşluğun dışına çıkabilir.
Biyotransformasyon:
Normal koşullarda, albuminin ortalama yarı ömrü 19 gündür. Sentezlenmesi ve
parçalanması arasındaki denge, feedback düzenlemeyle sağlanır. Katabolizma, ağırlıklı
olarak hücre içerisinde ve lizozom proteazları aracılığıyla gerçekleşir.
Eliminasyon:
Albumin parçalandığında ortaya çıkan amino asitler vücutça gereksinim duyulan diğer
proteinlere dönüştürülür. Gereksinim duyulandan fazla amino asit ise parçalanarak azotlu
bileşikler şeklinde idrarla atılır.
5.3. Klinik öncesi güvenlilik verileri
İnsan albumini, insan plazmasının normal bir bileşenidir ve fizyolojik albumin gibi hareket
eder.
Hayvanlarda, tek doz toksisite testinin uyumluluğu azdır ve toksik veya öldürücü dozların
veya doz-etki ilişkisinin değerlendirilmesine imkan vermez.
Tekrar doz toksisite testi, hayvan modellerinde heterolog proteinlere karşı gelişen
antikorlara bağlı olarak uygulanamaz.
İnsan albumininin, embriyo-fötal toksisitesi, onkojenik ve mutajenik potansiyeli ile ilgili
herhangi bir rapor bulunmamaktadır.
Hayvan modellerinde akut toksisite görülmemiştir.
6. FARMASÖTİK ÖZELLİKLERİ
6.1. Yardımcı maddelerin listesi
9Enjeksiyonluk su
Sodyum Klorür
Sodyum kaprilat
Sodyum asetiltriptofanat
6.2. Geçimsizlikler
İnsan albümini başka medikal ürünlerle karıştırılmamalıdır (6.6 da bahsedilen seyreltici
dışında). Preparat uygulama sırasında protein hidrolizatları, amino asit karışımları ve alkol
içeren çözeltilerle ya da tam kan ve ambalajlanmış kırmızı kan hücreleriyle
karıştırılmamalıdır. Bu kombinasyonlar proteinlerin çökelmesine sebep olabilir.
6.3. Raf ömrü
36 ay.
Ürün açıldıktan sonra hemen kullanılmalıdır.
6.4. Saklamaya yönelik özel tedbirler
Son kullanma tarihinden sonra kullanmayınız. Açıldıktan sonra kullanılmamış ürün
atılmalıdır.
25 °C’yi geçmeyen oda sıcaklığında saklayınız.
Dondurmayınız. Donmuş ürünleri çözüp kullanmayınız.
Işıktan korumak için orijinal ambalajında saklayınız.
6.5. Ambalajın niteliği ve içeriği
Halojen butil lastik tapa ile kapatılmış 100 mL çözelti içeren silikonize veya alternatif
olarak silikonize edilmemiş hidrolitik Tip II soda-limesilika 1 adet cam flakon.
6.6. Beşeri tıbbi üründen arta kalan maddelerin imhası ve diğer özel önlemler
Tek kullanımlıktır.
Kısmen kullanılmış çözeltiler saklanmamalıdır.
Ambalaj açıldığında hemen kullanılmalıdır.
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
Uygulamayla ilgili diğer özel önlemler:
Çözelti intravenöz yolla direkt uygulanabilir veya izotonik çözeltiyle (%5 glukoz veya
%0.9 sodyum klorür gibi) seyreltilebilir.
10Albumin çözeltileri enjeksiyonluk su ile seyreltilmemelidir çünkü bu durum hemolize
sebep olabilir.
Eğer büyük hacimler uygulanacaksa, ürün kullanımdan önce oda veya vücut sıcaklığına
ısıtılmalıdır.
Eğer çözelti temiz değilse ve sızdırıyorsa kullanılmamalıdır. Çözelti ve ambalajı uygun
olduğu sürece parenteral tıbbi ürünlerin, uygulanmadan önce partikül içerip içermediği ve
renk değişikliği olup olmadığı gözle kontrol edilmelidir. Bu proteinin stabil olmadığını ya
da solüsyonun kontamine olduğununu işaret edebilir. Eğer sızıntı varsa atınız.
7. RUHSAT SAHİBİ
Eczacıbaşı Baxalta Sağlık Ürünleri Sanayi ve Ticaret A.Ş. Sarıyer/İstanbul
8. RUHSAT NUMARASI
2016/665
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 20.09.2016
Ruhsat yenileme tarihi:
10. KÜB’ÜN YENİLENME TARİHİ
--------
11