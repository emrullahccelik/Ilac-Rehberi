KISA ÜRÜN BİLGİSİ
1. BEŞERİ TIBBİ ÜRÜNÜN ADI
SEDADOMİD 200 µg/2 ml I.V. konsantre infüzyon çözeltisi içeren flakon
2. KALİTATİF VE KANTİTATİF BİLEŞİM
Etkin madde:
Her bir flakonda (2 ml);
Deksmedetomidin ……….… 200.00 µg
Sodyum klorür 18.00 mg
Yardımcı maddeler için 6.1’e bakınız.
3. FARMASÖTİK FORM
Flakon (Konsantre infüzyon çözeltisi içeren)
Renksiz, berrak çözelti.
4. KLİNİK ÖZELLİKLER
4.1 Terapötik endikasyonlar
SEDADOMİD, yoğun bakım ünitelerinde tedavi esnasında başlangıçtan itibaren entübe
edilmiş ve mekanik olarak ventile edilen ve uyarılabilir ve yönlendirilebilir olmayan
hastaların sedasyonunda endikedir.
SEDADOMİD, 24 saati aşmayan sürelerde sürekli infüzyon şeklinde uygulanmalıdır.
4.2 Pozoloji ve uygulama şekli
Pozoloji/uygulama sıklığı ve süresi:
Sadece hastanede kullanılmak içindir. SEDADOMİD yoğun bakım gerektiren hastaların
tedavisinde deneyimli olan kişiler tarafından uygulanmalıdır.
SEDADOMİD doz uygulaması bireyselleştirilmeli ve istenen klinik etkiye göre titre
edilmelidir.
SEDADOMİD, 24 saatten uzun süren infüzyonlar için endike değildir.
Halihazırda entübe edilmiş ve sedasyon altındaki hastalar, 0.7 mikrogram/kg/saat şeklindeki
başlangıç infüzyon oranı ile deksmedetomidine geçiş yapabilirler, bu doz daha sonra hastanın
yanıtına bağlı olarak, istenilen sedasyon düzeyine ulaşılacak şekilde 0,2-1,4 mikrogram/
kg/saat doz aralığında basamaklar halinde ayarlanabilir. Daha düşük bir başlangıç infüzyon
1 / 20oranı, fiziksel olarak güçsüz hastalarda göz önünde bulundurulmalıdır. Deksmedetomidin çok
kuvvetlidir ve infüzyon oranı saatte bir şeklinde verilir. Doz ayarlaması sonrasında bir saate
kadar yeni bir kararlı durum sedasyon düzeyine ulaşılamayabilir.
1,4 mikrogram/kg/saat maksimum dozu aşılmamalıdır. SEDADOMİD’in maksimum dozu ile
yeterli sedasyon düzeyine ulaşamayan hastalar alternatif sedatif ajana geçirilmelidir.
Advers reaksiyonlarda artış ile ilişkilendirildiğinden SEDADOMİD yükleme dozunun
kullanılması önerilmemektedir. SEDADOMİD’in klinik etkileri belirlenene kadar gerekiyorsa
propofol veya midazolam verilebilir.
Uygulama şekli:
SEDADOMİD, sadece kontrollü infüzyon cihazı kullanılarak seyreltilmiş intravenöz infüzyon
şeklinde uygulanmalıdır. Uygulama öncesinde bu tıbbi ürünün seyreltilmesi ile ilgili
talimatlar için Bölüm 6.6’ya bakınız.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda doz ayarlaması gerekli değildir.
Karaciğer yetmezliği:
SEDADOMİD karaciğerde metabolize olduğundan karaciğer yetmezliği olan hastalarda
dikkatle kullanılmalıdır. Azaltılmış idame dozu düşünülmelidir (bkz. Bölüm 4.4 ve 5.2).
Pediyatrik popülasyon:
SEDADOMİD’in pediyatrik popülasyonda kullanımına ilişkin doz uygulaması ile ilgili
herhangi bir öneri bulunmamaktadır (bkz. Bölüm 4.8, 5.1 ve 5.2).
Geriyatrik popülasyon:
65 yaşın üzerindeki hastalar için dozun azaltılması düşünülmelidir.
4.3 Kontrendikasyonlar
• Deksmedetomidin hidroklorür’e veya yardımcı maddelerden herhangi birine karşı aşırı
duyarlılık
2 / 20• İleri kalp bloğu (2. ve 3. derece), kalp pili takılı değilse,
• Kontrolsüz hipotansiyon,
• Akut serebrovasküler durumlar.
4.4 Özel kullanım uyarıları ve önlemleri
İlacın uygulanması
SEDADOMİD yalnızca yoğun bakımdaki veya ameliyathanedeki hastalar konusunda
deneyimli sağlık personeli tarafından uygulanmalıdır. Bilinen farmakolojik etkileri nedeniyle
hastalar SEDADOMİD alırken sürekli gözetim altında tutulmalıdır.
Solunum baskılanması ve bazı durumlarda apne riski nedeniyle entübe olmayan hastalarda
solunum izlenmelidir (bkz. Bölüm 4.8).
SEDADOMİD, kas gevşetici amaçlı kullanım sırasında sedasyon sağlamak ya da intübasyon
için indüksiyon ajanı olarak kullanılmamalıdır.
SEDADOMİD santral sempatolitik etkisi ile kalp atım hızını ve kan basıncını düşürür ancak
yüksek konsantrasyonlarda periferik vazokonstrüksiyon nedeni ile hipertansiyona neden
olabilir. (bkz. Bölüm 5.1)
Önceden mevcut bradikardisi olan hastalarda deksmedetomidin uygulanırken dikkatli
olunmalıdır. Kalp atım hızı 60’dan düşük olan hastalarda deksmedetomidinin etkilerine dair
veriler çok sınırlıdır ve bu tür hastalara ayrı özen gösterilmelidir. Bradikardi normal şartlar
altında tedavi gerektirmez fakat genellikle antikolinerjik ilaçlara ya da gerekli hallerde doz
azaltımına yanıt vermiştir. Yüksek fiziksel forma sahip ve istirahat halindeki kalp atım hızı
yavaş olan hastalar, alfa-2 reseptör agonistlerinin bradikardik etkilerine karşı özellikle hassas
olabilir ve geçici sinüs durması vakaları bildirilmiştir.
Önceden hipotansiyonu (özellikle vazopressörlere yanıt vermiyorsa), hipovolemisi, kronik
hipotansiyonu olan veya fonksiyonel rezervi düşük, ağır ventriküler disfonksiyonu olan ve
yaşlı hastalarda SEDADOMİD’in hipotansif etkisi çok daha belirgin olabilir. Bu olgularda
özel bakım gereklidir (bkz. Bölüm 4.3). Hipotansiyon normal şartlar altında özel tedavi
gerektirmez fakat gerekli olduğunda kullanıcılar doz düşürme, sıvı ve/veya vazokonstriktör ile
müdahalede bulunmaya hazır olmalıdır.
3 / 20Periferik otonomik aktivitesi bozulmuş olan hastalarda (örn. omurilik hasarı nedeniyle)
SEDADOMİD tedavisine başladıktan sonra hemodinamik değişiklikler daha belirgin olabilir
ve bu nedenle bu hastalar dikkatle tedavi edilmelidir.
Diğer vazodilatörlerin ve negatif kronotropik ilaçların deksmedetomidin ile bir arada
uygulandığı klinik çalışmalarda aditif bir farmakodinamik etki gözlenmemiştir. Bununla
birlikte bu tür ilaçlar SEDADOMİD ile bir arada uygulandığında dikkatli olunmalıdır.
Geçici hipertansiyon
Esas olarak yükleme infüzyonu sırasında deksmedetomidinin başlangıçtaki periferik
vazokonstrüktif etkileri ile ilişkili geçici hipertansiyon gözlenmiştir ve yükleme dozu
önerilmemektedir. Geçici hipertansiyonun tedavisi genellikle gerekli olmamıştır ancak idame
infüzyon hızının düşürülmesi gerekebilir.
Uyarılabilirlik
Deksmedetomidin alan bazı hastaların stimule edildiklerinde uyarılabilir ve uyanık oldukları
gözlenmiştir. Başka klinik işaret ve belirtiler olmadığında bu durum tek başına etkililik
yetersizliği kanıtı olarak kabul edilmemelidir.
Karaciğer yetmezliği
Deksmedetomidin klerensindeki azalma sonucu ortaya çıkan aşırı doz, advers reaksiyonlar,
aşırı sedasyon ve etki süresinde uzama riskinde artışa neden olacağından ciddi karaciğer
yetmezliğinde dikkatli olunmalıdır.
Nörolojik hastalıklar
Deksmedetomidinin nöbet aktivitesini baskıladığı yönünde bir izlenim bulunmamaktadır ve
status epileptikusta tek tedavi olarak kullanılmamalıdır.
Kafa yaralanması gibi ciddi nörolojik hastalıklarda ve nöroşirurji sonrasında
deksmedetomidin ile deneyim sınırlıdır ve bu gibi durumlarda, özellikle de derin sedasyon
gerekiyorsa, dikkatle kullanılmalıdır. SEDADOMİD serebral kan akışını ve intrakraniyal
basıncını azaltabilir ve tedavi seçilirken bu durum göz önünde bulundurulmalıdır.
4 / 20Yoksunluk
Dozdan bağımsız olarak 7 güne kadar olan uygulama ile 12 (%5) deksmedetomidin hastası,
çalışma ilacını bıraktıktan sonraki ilk 24 saat içinde yoksunluğa bağlı en az bir advers olay
yaşarken; 7 (%3) deksmedetomidin hastası çalışma ilacını bıraktıktan sonraki 24 ila 48 saat
içinde en az 1 advers olay yaşamıştır. En yaygın advers olaylar bulantı, kusma ve ajitasyon
olmuştur.
Çalışma ilacının bırakılmasından sonraki 48 saat içinde müdahale gerektiren taşikardi ve
hipertansiyon < %5 sıklıklarla meydana gelmiştir. SEDADOMİD kesildikten sonra taşikardi
ve/veya hipertansiyon gelişirse, destekleyici tedavi gereklidir.
Hipertermi
Deksmedetomidinin malign hipertermiye duyarlı kişilerde kullanımının güvenli olup olmadığı
bilinmemektedir ve bu nedenle önerilmemektedir. Açıklanamayan uzun süreli ateş
durumunda SEDADOMİD tedavisine son verilmelidir.
Yardımcı maddeler
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
Anestetikler/Sedatifler/Hipnotikler/Opioidler
Deksmedetomidin eş zamanlı uygulanması anestetikler, sedatifler, hipnotikler ve opioidlerin
etkilerinde artışa yol açabilmektedir. Sevofluran, izofluran, propofol, alfentanil ve midazolam
ile yapılan spesifik çalışmalarda bu etkiler kanıtlanmıştır.
Deksmedetomidin ile izofluran, propofol, alfentanil ve midazolam arasında herhangi bir
farmakokinetik etkileşim gösterilmemiştir. Bununla birlikte, olası farmakodinamik etkiler
nedeniyle birlikte uygulandıkları zaman, deksmedetomidin ya da eşlik eden anestetik, sedatif,
hipnotik ya da opioid dozunun azaltılması gerekebilir.
Nöromüsküler Blokörler
On sağlıklı gönüllünün yer aldığı bir çalışmada, 1 ng/mL plazma konsantrasyonunda 45
dakika boyunca deksmedetomidin uygulaması, roküronyum uygulaması ile ilişkili
nöromüsküler blokajın büyüklüğünde klinik olarak anlamlı herhangi bir artışa neden
olmamıştır.
5 / 20Sitokrom P450
In vitro çalışmalar, belirgin herhangi bir baskın yolak olmadan deksmedetomidinin CYP2A6,
CYP lA2, CYP2El, CYP206 ve CYP2C19 gibi birkaç sitokrom P450 enzimi tarafından
metabolize olduğunu göstermektedir. Deksmedetomidin, CYP206, CYP3A4 ve CYP2B6
inhibisyonunda güçlü özelliklere sahiptir.
Deksmedetomidin tarafından CYP2B6 dahil CYP enzimlerinin inhibisyonu insan karaciğeri
mikrozam inkübasyonlarında çalışılmıştır. In vitro çalışma, deksmedetomidin ile baskın
CYP2B6 metabolizmasına sahip substratlar arasında in vivo ortamda etkileşim potansiyeli
olduğunu düşündürmektedir.
In vitro ortamda deksmedetomidinin CYP1A2, CYP2B6, CYP2C8, CYP2C9 ve CYP3A4
üzerinde indüksiyonu gözlenmiştir ve in vivo ortamda indüksiyon olasılık dışı bırakılamaz. Bu
durumun klinik önemi bilinmemektedir. Bununla birlikte SEDADOMİD, CYP206, CYP3A4
ve CYP2B6 ile metabolize olan ilaçlarla eş zamanlı uygulanırken dikkat edilmelidir.
Bir etkileşim çalışmasında esmolol ile etkileşim makul düzeyde olmasına karşın, beta
blokerler gibi bu etkilere neden olan başka tıbbi ürünler alan hastalarda artmış hipotansif ve
bradikardik etkiler olasılığı göz önünde bulundurulmalıdır.
Pediyatrik popülasyon:
Etkileşim çalışmaları sadece erişkinlerde gerçekleştirildiğinden pediyatrik popülasyon ile
ilgili olarak bilgi bulunmamaktadır.
4.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
Çocuk doğurma potansiyeli bulunan kadınlara uygun bir doğum kontrolü uygulanmalıdır.
6 / 20Gebelik dönemi
Gebe kadınlarda deksmedetomidin kullanımına ilişkin yeterli ve iyi kontrollü çalışmalar
bulunmamaktadır. Bir in vitro insan plasenta çalışmasında plasentadan deksmedetomidin
geçişi olmuştur. Gebe sıçanlardaki bir çalışmada, radyoaktif işaretli deksmedetomidin
subkutan olarak uygulandığında plasentadan deksmedetomidin transferi gözlenmiştir. Bu
nedenle insanda fetal maruziyet beklenmelidir ve SEDADOMİD gebelik sırasında sadece
potansiyel yarar, fetüs üzerindeki potansiyel risklerden üstünse kullanılmalıdır.
Laktasyon dönemi
Deksmedetomidin hidroklorürün insan sütüyle atılıp atılmadığı bilinmemektedir.
Laktasyondaki dişi sıçanlara subkutan yolla uygulanan radyoaktif işaretli deksmedetomidin
sütle atıldığından emziren kadınlarda SEDADOMİD uygulanırken dikkatli olunmalıdır.
Emzirmenin veya tedavinin sonlandırılmasına çocuk ve anne için yararları dikkate alınarak
karar verilmelidir.
Üreme yeteneği/Fertilite
Fertilite ile ilgili olarak bkz. Bölüm 5.3.
4.7 Araç ve makine kullanımı üzerindeki etkiler
Hastalara, sedasyondan sonra bir süre motorlu taşıt veya tehlikeli makineler kullanmak ya da
yasal dokümanlar imzalamak gibi zihinsel uyanıklık gerektirebilecek aktivitelerini yerine
getirme becerisinde bozulma olabileceği anlatılmalıdır.
4.8 İstenmeyen etkiler
SEDADOMİD ile advers reaksiyonlar MedDRA Sistem Organ Sınıfına (SOC) göre
listelenmiştir. Advers reaksiyonlar, her bir SOC içinde sıklık kategorilerine göre sıralanmıştır
ve azalan ciddiyet sırasına göre sunulmaktadır. Sıklıklar şu şekilde tanımlanmaktadır: Çok
yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Metabolizma ve beslenme hastalıkları
Yaygın: Hipovolemi, hiperglisemi, hipokalsemi
7 / 20Yaygın olmayan: Metabolik asidoz, hipoalbuminemi
Psikiyatrik hastalıklar
Yaygın: Ajitasyon
Yaygın olmayan: Halüsinasyon
Kardiyak hastalıklar
Çok yaygın: Bradikardi
Yaygın: Artriyal fibrilasyon, miyokard iskemisi veya infarktüsü, taşikardi, sinüs taşikardisi
Yaygın olmayan: 1. derece atriyoventriküler blok, kardiyak çıkışta azalma, ventriküler
taşikardi
Vasküler hastalıklar
Çok yaygın: Hipotansiyon, hipertansiyon
Solunum, göğüs ve mediastinal hastalıklar
Yaygın: Solunum depresyonu, atelektazi, plevral efüzyon, hipoksi, pulmoner ödem
Yaygın olmayan: Dispne, apne
Gastrointestinal hastalıklar
Yaygın: Bulantı, kusma, ağız kuruluğu
Yaygın olmayan: Karın şişliği
Genel bozukluklar ve uygulama bölgesine ilişkin hastalıklar
Yaygın: Yoksunluk sendromu, hipertermi, üşüme-titreme, periferik ödem
Yaygın olmayan: İlaç etkisizliği, susama
Araştırmalar
Yaygın: İdrar çıkışında azalma
Cerrahi ve tıbbi prosedürler
Yaygın: Prosedür sonrası kanama
Pazarlama sonrası bildirimler
Klinik çalışmalar sırasında bildirilen olaylara ek olarak deksmedetomidinin onay sonrası
kullanımı sırasında aşağıdaki advers reaksiyonlar tanımlanmıştır. Bu reaksiyonlar, büyüklüğü
8 / 20belirsiz bir popülasyondaki gönüllülük esasına dayanarak bildirildiğinden sıklıklarını
güvenilir bir şekilde tahmin etmek ya da ilaç maruziyeti ile nedensellik ilişkisini belirlemek
her zaman mümkün olmamaktadır.
Kan ve lenf sistemi hastalıkları
Bilinmiyor: Anemi
Metabolizma ve beslenme hastalıkları
Bilinmiyor: Asidoz, respiratuvar asidoz, hiperkalemi, alkalen fosfataz artışı, susama,
hipoglisemi
Psikiyatrik hastalıklar
Bilinmiyor: Ajitasyon, konfüzyon, deliryum, illüzyon
Sinir sistemi hastalıkları
Bilinmiyor: Baş dönmesi, baş ağrısı, nöralji, nörit, konuşma bozukluğu, konvülsiyon
Göz hastalıkları
Bilinmiyor: Fotopsi, anormal görme
Kardiyak hastalıklar
Bilinmiyor: Aritmi, ventriküler aritmi, atriyoventriküler blok, kardiyak arrest, ekstrasistol,
kalp bloğu, t dalgası inversiyonu, supraventriküler taşikardi, kalp hastalığı
Vasküler hastalıklar
Bilinmiyor: Kanama, kan basıncında dalgalanma
Solunum, göğüs ve mediastinal hastalıklar
Bilinmiyor: Bronkospazm, hiperkapni, hipoventilasyon, pulmoner konjesyon
Gastrointestinal hastalıklar
Bilinmiyor: Karın ağrısı, diyare
9 / 20Hepato-bilier hastalıklar
Bilinmiyor: Gama-glutamil transpeptidaz artışı, anormal karaciğer fonksiyonu,
hiperbilirubinemi, alanin transaminaz artışı, aspartat aminotransferaz artışı
Deri ve deri altı doku hastalıkları
Bilinmiyor: Terlemede artış
Böbrek ve idrar hastalıkları
Bilinmiyor: Kanda üre nitrojen artışı, oligüri, poliüri
Genel bozukluklar ve uygulama bölgesine ilişkin hastalıklar
Bilinmiyor: Ateş, hiperpireksi, hipovolemi, hafif anestezi, ağrı, rigor
Pediyatrik popülasyon:
Çoğunluğu post-operatif, doğum sonrası > 1 aylık bebekler, yoğun bakım biriminde 24 saate
kadar tedavi açısından değerlendirilmiştir ve erişkinler ile benzer güvenlilik profili
sergilemişlerdir. Yenidoğan bebekler (28 – 44 haftalık gestasyon) veriler çok kısıtlıdır ve <0.2
mikrogram/kg/saat idame dozları ile sınırlıdır. Literatürde bir yenidoğanda tek bir hipotermik
bradikardi vakası bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Hem klinik çalışmalarda ve hem de pazarlama sonrası verilerde deksmedetomidin için birkaç
doz aşımı vakası bildirilmiştir. Bu vakalarda bildirilen en yüksek deksmedetomidin infüzyon
hızı 20 aylık çocuk için 36 dakika boyunca 60 mikrogram/kg/saat ve erişkin için 15 dakika
boyunca 30 mikrogram/kg/saat olmuştur. Aşırı doz ile bağlantılı olarak bildirilen en yaygın
advers reaksiyonlar bradikardi, hipotansiyon, fazla sedasyon, uyuşukluk ve kardiyak arresttir.
10 / 20Deksmedetomidinin tolerabilitesi, sağlıklı gönüllülere 0.2 ila 0.7 mikrogram/kg/saat olarak
önerilen dozlarda ya da bu dozların üzerinde ilaç uygulanan bir çalışmada incelenmiştir. Bu
çalışmada ulaşılan maksimum kan konsantrasyonu, terapötik aralığın üst sınırının yaklaşık 13
katı olmuştur. En yüksek doza ulaşan iki gönüllüde gözlenen en dikkate değer etkiler birinci
derece atrioventriküler blok ve ikinci derece kalp bloğu olmuştur. Atrioventriküler blokta
hemodinamik bir bozulma görülmemiştir ve kalp bloğu bir dakika içinde kendiliğinden
düzelmiştir.
Yoğun bakım sedasyon çalışmalarında, beş hasta aşırı dozda deksmedetomidin almıştır. Bu
hastaların ikisinde herhangi bir semptom bildirilmemiştir; bir hasta 10 dakika boyunca 2
mikrogram/kg yükleme dozu (önerilen yükleme dozunun iki katı) ve bir hasta 0.8
mikrogram/kg/saat idame infüzyonu almıştır. 10 dakika boyunca 2 mikrogram/kg yükleme
dozu alan diğer iki hastada bradikardi ve/veya hipotansiyon meydana gelmiştir.
Seyreltilmemiş deksmedetomidin yükleme bolus dozu (19.4 mikrogram/kg) alan bir hastada
kardiyak arrest meydana gelmiş ancak resüsitasyonu başarılı olmuştur.
Klinik semptomların eşlik ettiği doz aşımı durumlarında, deksmedetomidin infüzyonu
azaltılmalı veya kesilmelidir. Beklenen etkiler temelde kardiyovaskülerdir ve klinik durumun
gerektirdiği şekilde tedavi edilmelidir (bkz. Bölüm 4.4). Yüksek konsantrasyonda
hipertansiyon, hipotansiyondan daha ön planda olabilir. Klinik çalışmalarda sinüs arrest
vakaları kendiliğinden eski durumuna dönmüş ya da atropin ve glikopirolat tedavisine cevap
vermiştir. Kardiyak arrest ile sonuçlanan izole ciddi doz aşımı olgularında resüsitasyon
gerekmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer hipnotik ve sedatifler
ATC kodu: N05CM18
Etki mekanizması:
Deksmedetomidin, geniş farmakolojik özelliklere sahip selektif bir alfa-2 reseptör agonistidir.
Sempatik sinir uçlarından noradrenalin salınmasını azaltarak sempatolitik etki gösterir. Alfa
2
selektivitesi hayvanlarda düşük ve orta dozların (10-300 mikrogram/kg) yavaş intravenöz
11 / 20infüzyonu sonrasında gözlenmiştir. Hem alfa hem alfa aktivitesi, yüksek dozların (≥1000
1 2
mikrogram/kg) yavaş intravenöz infüzyonu sonrasında veya hızlı intravenöz uygulama ile
gözlenmiştir. Sedatif etkilere beyin sapında yerleşik olan baskın noradrenerjik çekirdek olan
locus coeruleus ateşlenmesinin azaltılması aracılık eder. Deksmedetomidinin analjezik ve
anestezik/analjezik koruyucu etkileri vardır. Kardiyovasküler etkiler doza bağlıdır; daha
düşük infüzyon oranlarında santral etkiler baskın olarak kalp atım hızı ve kan basıncında
azalmaya neden olur. Daha yüksek dozlarda periferik vazokonstriktif etkiler ön plana çıkar ve
sistemik vasküler direnç ve kan basıncında artışa neden olur, ayrıca bradikardik etki de
belirginleşir. Deksmedetomidin sağlıklı gönüllülere monoterapi şeklinde verildiğinde
solunum depresyonuna neden olmaz.
Sağlıklı gönüllülerde (N=10) yapılan bir çalışmada deksmedetomidin önerilen doz aralığında
(0.2--0.7 mikrogram/kg /kg/saat) intravenöz infüzyon şeklinde uygulandığında solunum hızı
ve oksijen satürasyonu normal sınırlar içinde kalmış ve solunum depresyonu yönünde
herhangi bir bulgu olmamıştır.
Önceden entübe edilip midazolam veya propofol ile sedasyon uygulanan postoperatif yoğun
bakım popülasyonundaki plasebo kontrollü çalışmalarda deksmedetomidin, 24 saate varan
sedasyon süreleri boyunca hem kurtarma amaçlı sedatif (midazolam ya da propofol) hem de
opioidlere duyulan gerekliliği anlamlı derecede azaltmıştır. Deksmedetomidin kolundaki
hastaların çoğu için ek sedatif tedavisi gerekmemiştir. Hastalar, SEDADOMİD infüzyonu
durdurulmadan başarıyla ekstübe edilebilmektedir. Yoğun bakım dışındaki çalışmalar, yeterli
izlemin yapılması şartıyla deksmedetomidinin endotrakeal entübasyon olmaksızın hastalara
güvenle uygulanabileceğini göstermiştir.
Medikal ağırlıklı ve yoğun bakım biriminde 14 gün süreyle hafif ila orta dereceli sedasyon
(RASS 0 ila -3) gerektiren bir popülasyonda deksmedetomidin, hedef sedasyon aralığında
geçen süre bakımından midazolam (Oran 1.07; %95 GA 0.971, 1.176) ve propofol (Oran
1.00; %95 GA 0.922, 1.075) ile benzer olmuş, midazolam ile karşılaştırıldığında mekanik
ventilasyon süresini azaltmış ve midazolam ve propofol ile karşılaştırıldığında ekstübasyona
kadar geçen süreyi kısaltmıştır. Midazolam ve propofol ile karşılaştırıldığında hastalar daha
kolay uyandırılmış, daha koopere olmuş ve ağrıları olsun olmasın daha iyi iletişim
kurabilmiştir. Deksmedetomidin ile tedavi edilen hastalarda, midazolam alan hastalar ile
karşılaştırıldığında hipotansiyon ve bradikardi daha sık, taşikardi daha seyrek; propofol ile
12 / 20tedavi edilen hastalarla karşılaştırıldığında da taşikardi daha sık, hipotansiyon ise benzer
bulunmuştur. Bir çalışmada CAM-ICU ölçeği ile ölçülen deliryum, midazolam ile
karşılaştırıldığında azalmış ve propofol ile karşılaştırıldığında deksmedetomidin tedavisinde
deliryum ilişkili advers etkiler daha düşük olmuştur. Yetersiz sedasyon nedeniyle tedaviden
ayrılan hastalar propofol ya da midazolam tedavisine geçirilmiştir. Geçişten hemen önce
standart tedavi ile sedasyona ulaşmada zorluk çekilen hastalarda yetersiz sedasyon riski
artmıştır.
Büyük oranda post-operatif hastalardan oluşan, 1 ay ile <17 yaş arası bir popülasyondaki doz
kontrollü yoğun bakım birimi çalışmasında pediyatrik etkililik görülmüştür.
Deksmedetomidin ile tedavi edilen hastaların yaklaşık %50’si, medyan 20.3 saatlik, 24 saati
geçmeyen tedavi süresince kurtarma amaçlı midazolam ilavesine gerek duymamıştır. 24
saatten uzun süreli tedavi için veri mevcut değildir. Yenidoğan bebekler (28-44 hafta
gestasyon) ile veriler çok kısıtlıdır ve düşük dozlar (< 0.2 mikrogram/kg/saat) ile sınırlıdır
(bkz. Bölüm 4.4 ve 5.2). Hipotermi varlığında ve kalp atım hızına bağlı kardiyak çıkışın
(output) olduğu durumlarda yenidoğanlar SEDADOMİD’in bardikardi etkilerine karşı
özellikle hassas olabilir.
Çift kör, karşılaştırma ürünü kontrollü yoğun bakım birimi çalışmalarında deksmedetomidin
ile tedavi edilen hastalarda (n=778) kortizol baskılanma insidansı %0.5 olup bu değer gerek
midazolam (n=338) gerekse propofol (n=275) ile tedavi edilen hastalarla % 0 olmuştur. Bu
olay 1 hastada hafif, 3 hastada orta şiddetli olarak bildirilmiştir.
5.2 Farmakokinetik özellikler
Genel Özellikler
İntravenöz uygulama sonrasında deksmedetomidin aşağıdaki farmakokinetik parametreleri
sergilemektedir: dağılım yarı ömrünün (t ) yaklaşık 6 dakika olduğu hızlı bir dağılım fazı;
1/2
yaklaşık 2 saatlik bir terminal eliminasyon yarı ömrü; yaklaşık 118 litrelik bir kararlı durum
dağılım hacmi (Vss). Klerensin yaklaşık 39 L/s olduğu tahmin edilmektedir. Bu tahmini
klerens ile ilişkili ortalama beden ağırlığı 72 kg'dır. Deksmedetomidin, 24 saate kadar
intravenöz infüzyon yoluyla uygulandığında 0.2 ila 0.7 mikrogram/kg/saat dozaj aralığında
lineer farmakokinetik sergilemektedir. Tablo 1'de deksmedetomidin 12 ve 24 saat süreyle
0.17 mikrogram/kg/saatlik (0.3 ng/mL hedef plazma konsantrasyonu), 24 saat süreyle 0.33
mikrogram/kg/saatlik (0.6 ng/mL hedef plazma konsantrasyonu) ve 24 saat süreyle 0.70
13 / 20mikrogram/kg/saatlik (1 .25 ng/mL hedef plazma konsantrasyonu) idame infüzyon hızlarında
uygulandığında gözlenen başlıca farmakokinetik parametreler gösterilmektedir.
Tablo 1: Ortalama ± SS Farmakokinetik Parametreler
Yükleme infüzyonu (dak)/Toplam İnfüzyon Süresi (saat)
10 dak/12 10 dak/24 10 dak/24 saat 35 dak/24 saat
Deksmedetomidin Hedef Plazma Konsantrasyonu (ng/mL) ve
Doz
Parametre 0.3/0.17 0.3/0.17 0.6/0.33 1.25/0.70
t *, saat 1.78 ± 0.30 2.22 ± 0.59 2.23 ± 0.21 2.50 ± 0.61
1/2
KL, litre/saat 46.3 ± 8.3 43.1 ± 6.5 35.3 ± 6.8 36.5 ± 7.5
Vss, litre 88.7 ± 22.9 102.4 ± 20.3 93.6 ± 17.0 99.6 ± 17.8
Ort. Css#, 0.27 ± 0.05 0.27± 0.05 0.67 ± 0.10 1.37 ± 0.20
ng/mL
* Harmonik ortalama ve psödo standart sapma olarak gösterilmiştir.
#Ortalama Css = Deksmedetomidinin Ortalama kararlı durum konsantrasyonu. Ortalama Css,
12 saatlik infüzyon için 2.5 ila 9 saat doz sonrası alınan örneklere ve 24 saatlik infüzyonlar
için 2.5 ila 18 saat doz sonrası alınan örneklere dayanılarak hesaplanmıştır.
Yukarıda belirtilen gruplardan her biri için yükleme dozları sırasıyla 0.5, 0.5, 1 ve 2.2
mikrogram/kg olmuştur.
> 24 saat için 0.2 ila 1.4 mikrogram/kg/saatlik deksmedetomidin idame dozlarından sonra
deksmedetomidinin farmakokinetik parametreleri, diğer çalışmalarda deksmedetomidinin <24
saatlik idame infüzyon uygulamasından sonra görülen farmakokinetik parametreler ile benzer
olmuştur. Klerens (KL), dağılım hacmi (V) ve t değerleri sırasıyla 39.4 L/saat, 152 L ve
1/2
2.67 saat olmuştur.
Dağılım
Deksmedetomidinin kararlı durum dağılım hacmi (Vss) yaklaşık 118 litre olmuştur.
Deksmedetomidinin proteine bağlanması normal, sağlıklı erkek ve kadın gönüllülerin
plazmasında değerlendirilmiştir. Ortalama proteine bağlanma oranı %94 olmuş ve test edilen
farklı plazma konsantrasyonlarında sabit olduğu belirlenmiştir. Proteine bağlanma erkek ve
kadınlarda benzer olmuştur. Plazma proteinlerine bağlanan deksmedetomidin kısmı, sağlıklı
gönüllüler ile karşılaştırıldığında karaciğer yetmezliği olan gönüllülerde anlamlı düzeyde daha
düşük olmuştur.
14 / 20Deksmedetomidin hidroklorürün bağlanma yerine fentanil, ketorolak, teofilin, digoksin ve
lidokainin geçme olasılığı in vitro olarak araştırılmış ve deksmedetomidin hidroklorürün
plazmada proteine bağlanmasında ihmal edilebilir bir değişimin olduğu gösterilmiştir.
Fenitoin, varfarin, ibuprofen, propranolol, teofilin ve digoksinin bağlanma yerine
deksmedetomidin hidroklorürün geçmesi de in vitro olarak araştırılmış ve deksmedetomidin
hidroklorürün bu bileşiklerin hiçbirinin yerine geçmesinin anlamlı derecede olmadığı
düşünülmüştür.
Biyotransformasyon:
Deksmedetomidin hemen hemen tamamı biyotransforme olup idrar ve feçeste çok az miktarda
değişmemiş deksmedetomidin olarak atılır. Biyotransformasyon doğrudan glukuronidasyonun
yanı sıra sitokrom P450 aracılı metabolizma da içermektedir. Deksmedetomidinin başlıca
metabolik yolakları şunları içerir: inaktif metabolitlere doğrudan N-glukuronidasyonu; 3-
hidroksi-deksmedetomidini, 3-hidroksi-deksmedetomidin glukuronidi ve 3-karboksi-
deksmedetomidini veren deksmedetomidinin alifatik hidroksilasyonu (temelde CYP2A6
aracılık eder) ve 3-hidroksi N-metil-deksmedetomidin, 3-karboksi N-metildeksmedetomidin,
ve deksmedetomidin-N-metil 0- glukuronidi veren deksmedetomidin N-metilasyonu.
Eliminasyon:
Deksmedetomidinin terminal yarı ömrü (t ) yaklaşık 2 saattir ve klerensin yaklaşık 39 L/saat
1/2
olduğu tahmin edilmektedir. Bir kütle dengesi çalışması, radyoaktif işaretli
deksmedetomidinin intravenöz uygulamasından dokuz gün sonra radyoaktivitenin ortalama
%95'inin idrarda ve %4' ünün feçeste tespit edildiğini göstermiştir.
İdrarda tespit edilen radyoaktivitenin yaklaşık %85'i infüzyondan sonraki 24 saat içinde
atılmıştır. İdrarda atılan radyoaktivite fraksiyonu N-glukuronidasyon ürünlerinin kümülatif
üriner atılımın yaklaşık %4'ünü oluşturduğunu göstermektedir.
Ek olarak, 3-hidroksi-deksmedetomidin glukuronidi ve 3-karboksi-deksmedetomidini
oluşturacak şekilde ana ilacın alifatik hidroksilasyonu idrardaki dozun yaklaşık %14'ünü
oluşturmuştur. 3-hidroksi N-metil-deksmedetomidin, 3-karboksi N-metil-deksmedetomidin,
ve N-metil O-glukuronid deksmedetomidini veren deksmedetomidin N-metilasyonu idrardaki
dozun yaklaşık %18'inden sorumludur. N-metil metabolitinin dalaşımda minör bir bileşiktir
ve idrarda tespit edilmemiştir. Üriner metabolitlerin yaklaşık %28'si tanımlanmamıştır.
15 / 20Hastalardaki karakteristik özellikler
Geriyatrik hastalarda:
SEDADOMİD’in farmakokinetik profili yaş ile değişmemektedir. Genç (18-40 yaş), orta
yaşlı (41-65 yaş) ve yaşlı (>65 yaş) hastalarda deksmedetomidinin farmakokinetiğinde
farklılık olmamıştır.
Böbrek yetmezliği:
Deksmedetomidin farmakokinetikleri (C , T , EAA, t , KL ve Vss) sağlıklı gönüllüler
maks maks 1/2
ile karşılaştırıldığında şiddetli böbrek yetmezliği olan hastalarda (kreatinin klerensi: <30
mL/dk) anlamlı düzeyde farklı bulunmamıştır.
Karaciğer yetmezliği:
Deksmedetomidinin plazma proteinlerine bağlanması, sağlıklı gönüllüler ile
karşılaştırıldığında karaciğer yetmezliği olan hastalarda azalmıştır. Plazmada bağlanmamış
ortalama deksmedetomidin yüzdesi sağlıklı gönüllülerde % 8,5’ten ciddi karaciğer yetmezliği
olan hastalarda %17,9 aralığında değişmiştir. Farklı derecelerde karaciğer yetmezliği (Child-
Pugh Sınıf A, B, C) olan hastalarda hepatik deksmedetomidin klerensi azalmış ve plazma
eliminasyonu (t ) uzamıştır. Hafif, orta ve şiddetli karaciğer yetmezliği olan gönüllülerde
1/2
bağlanmamış deksmedetomidinin ortalama plazma klerens değerleri, normal sağlıklı
gönüllülerde gözlenenlerin sırasıyla %59, %51 ve %32’si olmuştur. Hafif, orta ve şiddetli
karaciğer yetmezliği olan hastalarda ortalama t değeri sırasıyla 3.9, 5.4 ve 7.4 saate
1/2
uzamıştır. Deksmedetomidin etki amaçlı uygulanmakla birlikte, karaciğer yetmezliği olan
hastalarda yetmezlik derecesine ve yanıta bağlı olarak başlangıç dozunda/idame dozunda
azaltmanın göz önünde bulundurulması gerekebilir.
SEDADOMİD dozu etkiye göre ayarlanmakla birlikte, karaciğer yetmezliği olan hastalarda
doz azaltımının göz önünde bulundurulması gerekli olabilir (Bakınız Bölüm 4.2).
Cinsiyet:
Deksmedetomidin farmakokinetiğinde cinsiyete bağlı farklılık gözlenmemiştir.
Pediyatrik popülasyon:
Yenidoğan bebekler (28-44 haftalık gestasyon) ila 17 yaşa kadarki çocuklarda veriler
sınırlıdır. Çocuklarda (1 ay ila 17 yaş) deksmedetomidin yarı ömrünün yetişkinlerde gözlenen
16 / 20ile benzer olduğu fakat yenidoğanlarda (<1 ay) daha yüksek olduğu görülmektedir. Bir ay - 6
yaş gruplarında beden ağırlığına göre düzeltilen plazma klerensinin daha yüksek olduğu fakat
daha büyük çocuklarda azaldığı görülmüştür. Yenidoğan bebeklerde (< 1 ay) beden ağırlığına
göre düzeltilen plazma klerensi, immatürite nedeniyle daha büyük yaş gruplarından daha
düşük bulunmuştur (0.9 L/saat/kg) Mevcut veriler aşağıdaki tabloda özetlenmektedir:
Ortalama ( % 95 GA)
Yaş N KL(1/saat/kg) t (saat)
1/2
< 1 ay 28 0.93 (0.76, 1.14) 4.47 (3.81, 5.25)
1 ila < 6 ay 14 1.21 (0.99, 1.48) 2.05 (1.59, 2.65)
16 ila < 12 ay 15 1.11 (0.94, 1.31) 2.01 (1.81, 2.22)
12 ila < 24 ay 13 1.06 (0.87, 1.29) 1.97 (1.62, 2.39)
2 ila < 6 yaş 26 1.11 (1.00, 1.23) 1.75 (1.57, 1.96)
6 ila < 17 yaş 28 0.80 (0.69, 0.92) 2.03 (1.78, 2.31)
Doğrusal/Doğrusal olmayan durum:
Deksmedetomidin, 24 saate kadar intravenöz infüzyon yoluyla uygulandığında 0.2 ila 0.7
mikrogram/kg/saat doz aralığında lineer farmakokinetik sergilemektedir.
5.3 Klinik öncesi güvenlilik verileri
Deksmedetomidin, in vitro bakteriyel ters mutasyon tayin (E.coli ve Salmonella typhimurium)
veya memeli hücre ileri mutasyon tayininde (fare lenfoma) mutajenik değildir.
Deksmedetomidin, sıçan S9 metabolik aktivasyon varlığında in vitro insan lenfasit kromozom
aberasyon testinde klastojeniktir. Buna karşın deksmedetomidin, insan S9 metabolik
aktivasyon varlığında veya yokluğunda ile in vitro insan lenfasit kromozom aberasyon
testinde klastojenik değildir. Deksmedetomidin NMRI farede yapılan in vivo fare
mikronükleus testinde klastojenik olmasına rağmen, CD-I farelerde klastojenisite ile ilgili
olarak herhangi bir kanıt bulunmamaktadır.
Erkek ve dişi sıçanlarda, erkeklere çiftleşmeden 10 hafta önce ve dişilere çiftleşmeden 3 hafta
önce ve çiftleşme sırasında uygulanan 54 mikrogram/kg (mikrogram /m2 temel alınarak
maksimum önerilen insan intravenöz dozdan daha az) dozlara kadar günde bir kez subkutan
enjeksiyondan sonra fertilite etkilenmemiştir.
17 / 20Deksmedetomidin sıçanlara 200μg/kg/gün (vücut yüzey alanı dayalı olarak önerilen
maksimum insan intravenöz dozuna yaklaşık olarak eşit bir doz) kadar dozlarda fetal
organogenez boyunca (5 ile 16. gestasyon günleri arasında) subkutan olarak ya da tavşanlara
96μg/kg/gün (plazma eğri altında kalan alan karşılaştırmasına dayalı olarak önerilen
maksimum dozda insan maruziyetinin yaklaşık yarısı) kadar intravenöz dozlarda fetal
organogenez boyunca (6 ile 18. gestasyon günleri arasında) uygulanmasını takiben teratojenik
etkiler gözlenmemiştir. Diğer yandan, sıçanlarda 200 mikrogram/kg subkutan dozunda
implantasyon sonrası kayıplarda artış ve canlı yavrularda azalma ile kendini gösteren fetal
toksisite gözlenmiştir. Sıçanlarda etkinin gözlenmediği doz 20 mikrogram/kg'dır (vücut yüzey
alanı karşılaştırmasına dayalı olarak maksimum önerilen insan intravenöz dozundan daha
düşük bir doz). Başka bir üreme çalışmasında deksmedetomidin gebe sıçanlara subkutan
olarak 8 mikrogram/kg ve 32 mikrogram/kg dozlarında (vücut yüzey alanı karşılaştırmasına
dayalı olarak maksimum önerilen insan intravenöz dozundan daha düşük bir doz) 16.
gestasyon gününden itibaren sütten kesmeye kadar uygulandığında daha düşük yavru
ağırlıkları gözlenmiştir. İlaveten, 32 mikrogram/kg grubundaki yavruların çiftleşmelerine izin
verildiğinde, ikinci nesil yavrularda daha yüksek fetal ve embriyosidal toksisite ve gecikmiş
motor gelişimi gözlenmiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Enjeksiyonluk su
6.2 Geçimsizlikler
Fiziksel geçimlilik saptanmamış olduğundan SEDADOMİD infüzyonu aynı intravenöz
kateter içinde kan ve plazma ile bir arada uygulanmamalıdır.
Aşağıdaki ilaçlarla uygulandığında deksmedetomidin geçimsiz olduğu gösterilmiştir:
Amfoterisin B, diazepam.
Aşağıdaki intravenöz çözeltilerle uygulandığında deksmedetomidinin geçimli olduğu
gösterilmiştir:
• Su içinde %0.9 sodyum klorür
• Su içinde %5 dekstroz
• %20 mannitol
18 / 20• Laktatlı Ringer çözeltisi
• 100 mg/mL magnezyum sülfat çözeltisi
• %0.3 potasyum klorür çözeltisi
Geçimlilik çalışmaları deksmedetomidinin bazı doğal kauçuk tiplerine adsorbe olma
potansiyelini ortaya koymuştur. SEDADOMİD etki sağlayacak dozda uygulanmakla birlikte,
sentetik veya kaplamalı doğal kauçuk contadan üretilen uygulama bileşenlerinin kullanımı
tavsiye edilmektedir.
6.3 Raf ömrü
24 ay
6.4 Saklamaya yönelik özel tedbirler
Orijinal kutusunda 25ºC’nin altında oda sıcaklığında saklanmalıdır.
6.5 Ambalajın niteliği ve içeriği
5 x 2 ml şeffaf Tip I cam flakon, 13 mm gri teflon tıpa, 13 mm flipofflu aluminyum kapak
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
SEDADOMİD hazırlanırken her zaman aseptik tekniklere bağlı kalınmalıdır.
SEDADOMİD, çözeltinin ve kabın müsaade ettiği tüm durumlarda partiküler madde ve renk
değişimi açısından gözle incelenmelidir.
Hazırlanması ile ilgili talimatlar:
SEDADOMİD Enjeksiyon, 200 mikrogram/2 mL (100 μg/mL)
SEDADOMİD, uygulama öncesinde gereken konsantrasyon (4 mikrogram/ml) elde edilecek
şekilde % 0.9 sodyum klorür enjeksiyonu ile seyreltilmelidir. İster yükleme dozu ister idame
infüzyonu olsun, çözeltilerin hazırlanışı aynıdır.
İnfüzyonun hazırlanması için 2 mL SEDADOMİD infüzyon çözeltisi çekiniz.
48 mL %0.9 sodyum klorür ekleyerek toplamda 50 mL elde ediniz. Hafifçe çalkalayarak iyice
karıştırınız.
19 / 20Seyreltildikten sonra, kullanımdaki kimyasal ve fiziksel stabilite 25°C'de 24 saat için
gösterilmiştir.
Mikrobiyolojik açıdan, ürün hemen kullanılmalıdır. Hemen kullanılmayacak ise, kullanmadan
önceki saklama süresi ve koşulları kullanıcının sorumluluğundadır. Eğer seyreltme işlemi
kontrollü ve valide edilmiş aseptik koşullarda yapılmadıysa, saklama süresi ve koşulları 2°C
ila 8°C'de 24 saatten uzun olmamalıdır.
7. RUHSAT SAHİBİ
Koçak Farma İlaç ve Kimya Sanayi A.Ş.
Bağlarbaşı, Gazi Cad. No: 40
Üsküdar / İSTANBUL
Tel. : 0216 492 57 08
Faks: 0216 334 78 88
8. RUHSAT NUMARASI(LARI)
2014/96
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.02.2014
Ruhsat yenileme tarihi: -
10. KÜB’ÜN YENİLENME TARİHİ
20 / 20