1  
 
 Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz, çünkü sizin için önemli bilgiler içermektedir.  
 
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel olarak  sizin için  reçete  edilmiştir,  başkalarına vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  KULLANMA  TALİMATI  
 
SALOFALK® 500 mg enterik  tablet 
Ağızdan alınır.  
 
• Etkin  madde:  Her bir enterik  tablet,  etkin  madde  olarak  500 mg mesalazin  içerir.  
• Yardımcı madde(ler): Sodyum karbonat susuz, glisin, kroskarmelloz sodyum, povidone  
(K25), mikrokristalin selüloz, silika, kolloidal susuz, kalsiyum stearat, hipromelloz, eudragit L 
100 (Metakrilik asit metil metakrilat kopolimer (1:1)), makrogol 6000, talk, eudragit E (Bazik 
bütillenmiş metakrilat kopolimer), titanyum dioksit, sarı demir oksit.  
 
 
 
Bu Kullanma  Talimatında:  
 
1. SALOFALK nedir  ve ne için kullanılır?  
2. SALOFALK’ı kullanmadan  önce  dikkat  edilmesi  gerekenler  
3. SALOFALK nasıl  kullanılır?  
4. Olası  yan etkiler  nelerdir?  
5. SALOFALK’ın saklanması  
 
Başlıkları  yer almaktadır.  
 
1. SALOFALK® nedir  ve ne için kullanılır?  
 
SALOFALK®’ın etkin  maddesi  bir anti-inflamatuvar  ajan olan mesalazin  olup,  her bir tablet  500 
mg mesalazin içermektedir.  
 
SALOFALK®, açık-sarı – toprak  renginde,  mat düzgün  yüzeyli,  oblong,  çentiksiz  enterik  
tablettir.  
 
SALOFALK®, “aminosalisilik  asit ve benzeri  ilaçlar”  diye adlandırılan  ve “intestinal  anti- 
inflamatuvar” grubuna dahil bir ilaçtır. Bu ilaçlar kalın bağırsaktaki iltihabı önler.  2  
 
 SALOFALK®, karton kutu içinde 50 ve 100 adet enterik tabletlik blister ambalajlarda bulunur. 
SALOFALK® aşağıdaki durumlarda kullanılır,  
• Doktorlar tarafından ülseratif kolit olarak bilinen kalın bağırsağın (kolon) iltihaplanması ile 
oluşan hastalığın akut (ani başlangıçlı) ataklarının tedavisinde ve sonraki atakların (nüks) 
önlenmesinde,  
• Crohn  hastalığı  olarak bilinen  kronik  (belirtilerin uzun  sürmesi)  bağırsak iltihabının  akut (ani 
başlangıçlı) ataklarının tedavisinde kullanılır.  
2. SALOFALK’ı kullanmadan  önce  dikkat  edilmesi  gerekenler 
SALOFALK’ı aşağıdaki durumlarda KULLANMAYINIZ  
Eğer;  
 
• Mesalazine, salisilik aside, asetilsalisilik asit (örn. Aspirin) gibi salisilatlara veya bu  ilacın  
diğer bileşenlerinden herhangi birine alerjiniz varsa,  
• Şiddetli  karaciğer  ve/veya  böbrek  yetmezliğiniz  varsa.  
 
SALOFALK’ı aşağıdaki  durumlarda  DİKKATLİ  KULLANINIZ  
Eğer;  
 
• Özellikle  bronşiyal  astım  olmak  üzere,  geçmişte  akciğer  ile ilgili  bir hastalık  geçirdiyseniz,  
• Mesalazin  ile ilgili  bir madde  olan sülfasalazine  karşı  geçmişte  aşırı  duyarlılık  hikayeniz  
varsa,  
• Karaciğer  fonksiyonlarınızda  bozukluk  bulunuyorsa,  
• Böbrek  fonksiyonlarınızda  bozukluk  bulunuyorsa,  
• Mesalazin  kullandıktan  sonra  ciddi  bir deri döküntüsü  veya  deride  soyulma,  kabarma  ve/veya 
ağız yaraları geliştiyse.  
 
Mesalazin , tuvalet suyundaki sodyum hipoklorit ağartıcı ile temas ettikten sonra kırmızı - 
kahverengi idrar rengi oluşturabilir. Bu durum mesalazin ve çamaşır suyu arasındaki kimyasal 
bir reaksiyonla ilgilidir ve zararsızdır.  
 
Diğer  önlemler  
 
Tedavi  sırasında  hekiminiz  sizi yakın  tıbbi gözetim  altında tutacak  ve düzenli olarak kan ve 
idrar tahlilleri yaptıracaktır.  
 
Seyrek  vakalarda,  ileoçekal  bölgede  (ince  bağırsak  ile kalın  bağırsağın  birleşim  yeri)  ileoçekal  
valfin  (ince  bağırsak  ile kalın  bağırsak  arasındaki  geçiş  yerinde  olan kapağın  ismi),  çıkarılmasına 
ilişkin bağırsak rezeksiyonu (bağırsağın bir bölümünün veya tamamının çıkarılması) / bağırsak 
ameliyatı geçiren hastalarda, bağırsaktan aşırı hızlı bir geçiş nedeniyle SALOFALK® tabletin 
çözünmeden dışkıda atıldığı gözlenmiştir. Eğer böyle bir durumu fark ederseniz, lütfen 
doktorunuzu bilgilendirin.  3  
 
  
Mesalazin kullanımı ile  böbrek taşları gelişebilir. Semptomlar arasında karnın yan kısımlarında 
ağrı ve idrarda kan yer alabilir. Mesalazin ile tedavi sırasında yeterli miktarda sıvı içmeye özen 
gösteriniz.  
Mesalazin tedavisiyle ilişkili olarak, eozinofili ve sistemik semptomların eşlik ettiği ilaç 
reaksiyonu (DRESS), Stevens -Johnson sendromu (SJS) ve toksik epidermal nekroliz (TEN) de 
dahil olmak üzere ciddi cilt reaksiyonları bildirilmiştir. Bölüm 4'te açıklanan bu ciddi cilt 
reaksiyonlarıyla ilgili belirtilerden herhangi birini fark ederseniz, mesalazin kullanmayı 
bırakınız ve derhal tıbbi yardım isteyiniz.  
 
Bu uyarılar,  geçmişteki herhangi bir  dönemde dahi olsa sizin için geçerliyse lütfen doktorunuza 
danışınız.  
 
SALOFALK®’ın yiyecek  ve içecek  ile kullanılması 
SALOFALK® yemeklerden 1 saat önce alınmalıdır.  
Hamilelik  
İlacı kullanmadan  önce  doktorunuza  veya eczacınıza  danışınız.  
 
Hamile  iseniz,  hamile  olduğunuzu  düşünüyorsanız  veya  hamile  kalmayı  planlıyorsanız  ilacı 
kullanmadan önce doktorunuza veya eczacınıza sorunuz.  
 
Hamileliğiniz  esnasında  SALOFALK®’ı sadece  doktorunuz  söylediyse  kullanmalısınız.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  
 
Emzirme  
 
İlacı kullanmadan  önce  doktorunuza  veya eczacınıza  danışınız.  
 
Emzirme  dönemi  esnasında  da etkin  madde  (mesalazin)  ve metabolitleri  anne  sütüne 
geçebildiğinden, sadece doktorunuz söylediyse SALOFALK®’ı kullanmalısınız.  
 
Araç  ve makine kullanımı  
 
Araç ve makine kullanımı üzerinde hiçbir etkisi  gözlenmemiş ya da ihmal edilebilir düzeyde  
gözlenmiştir.  
 
SALOFALK’ın içeriğinde  bulunan  bazı yardımcı  maddeler  hakkında  önemli  bilgiler  
 
Bu ilaç her dozunda doz başına 49 mg sodyum (ana yemek bileşeni/sofra tuzu) içerir. Bu, 
erişkin için önerilen günlük maksimum diyetle sodyum alım miktarının % 2,45’ine eşdeğerdir.  
 4  
 
 Diğer  ilaçlarla  birlikte  kullanımı  
 
Bu ilacın etkinliğinde değişikliğe neden olabildiğinden (karşılıklı etkileşim), aşağıdaki ilaçları 
alıyorsanız veya kullanıyorsanız hekiminizi bilgilendiriniz:  
 
- Azatioprin,  6–merkaptopürin  ya da tioguanin  (Bağışıklık  sistemi  hastalıklarının  
tedavisinde kullanılan ajanlar)  
- Kan pıhtılaşmasını önleyen belli maddeler (Tromboza karşı kullanılan ilaçlar ya da kan 
inceltici ilaçlar, örn. varfarin)  
 
Başka  ilaçlar  alacaksanız  doktorunuza  veya  eczacınıza  bildiriniz.  SALOFALK® ile sürdürülecek 
bir tedavi yine de sizin için uygun olabilir. Bu gibi durumlarda doktorunuz sizin için en doğru 
tedaviye karar verecektir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SALOFALK nasıl  kullanılır?  
 
SALOFALK®’ı her zaman doktorunuzun size önerdiği şekilde alınız. Eğer emin değilseniz, 
doktorunuza veya eczacınıza danışınız.  
 
• Uygun  kullanım  ve doz/uygulama  sıklığı  için talimatlar:  
 
Yetişkinler:  
 
Doktorunuz başka türlü tavsiye etmediyse, mesalazin (SALOFALK®’ın etkin maddesi) veya 
SALOFALK®’ın normal günlük dozu aşağıdaki gibidir:  
 
Crohn  hastalığında akut atakların tedavisi için günde 3 kez bir tablet ile günde 3 kez üç tablet 
(günde 1,5 –4,5 g mesalazine eşdeğer) arasında alınmalıdır.  
 
Ülseratif kolit hastalığında akut atakların tedavisi için günde 3 kez bir tablet ile günde 3 kez iki 
tablet (günde 1,5 –3 g mesalazine eşdeğer) arasında alınmalıdır. Ülseratif kolitte nüks 
önleme/uzun süreli tedavi için günde 3 kez bir tablet (günde 1,5 g mesalazine eşdeğer) 
alınmalıdır.  
 
Ülseratif kolitin akut ataklarının tedavisi genellikle 8 hafta sürer.  
 
6 yaş ve üzerindeki  çocuklar:  
 
Çocuğunuz için doğru SALOFALK® dozunu doktorunuza sorunuz. Bu doz çocuğunuzun vücut 
ağırlığına ve hastalığının şiddetine bağlıdır.  
 5  
 
 Akut ataklarda:  
 
Bireysel  olarak  belirlenmek  üzere,  başlangıç  olarak  30–50 mg mesalazin/kg  (vücut  ağırlığı)/gün 
dozu bölünerek verilmelidir. Maksimum doz 75 mg/kg (vücut ağırlığı)/gün’dür. Toplam doz, 
maksimum yetişkin dozunu aşmamalıdır.  
 
Tekrarın  önlenmesinde  (ülseratif  kolit):  
 
Bireysel  olarak  belirlenmek  üzere,  başlangıç  olarak  15–30 mg mesalazin/kg  (vücut  ağırlığı)/gün 
dozu bölünerek verilmelidir. Toplam doz, tavsiye edilen yetişkin dozunu aşmamalıdır.  
 
Genel  olarak  vücut  ağırlığı  40 kg’a kadar  olan çocuklara  yetişkin  dozunun  yarısı,  40 kg 
üzerindeki çocuklara ise yetişkin dozu verilmesi önerilmektedir.  
SALOFALK® 500 mg tabletlerin  boyutu  ve dozaj  tavsiyeleri  nedeniyle,  çocuklarda  tercihen  
SALOFALK® 250 mg enterik  tabletler  kullanılmalıdır.  
 
• Uygulama  yolu ve metodu:  
 
SALOFALK® sadece  ağız yoluyla  kullanım içindir.  
SALOFALK®’ı sabah, öğle ve akşam yemeklerden 1 saat önce, bol sıvı ile çiğnemeden bütün 
olarak alınız.  
 
Tedavi  süresi:  
 
Bu ilaçla tedaviye  ne kadar süreyle devam  etmeniz gerektiğine doktorunuz karar  verecektir.  
SALOFALK®’ı ne kadar  süre kullanacağınız  hastalığınızın  türüne,  şiddetine  ve seyrine  bağlıdır.  
 
Bu ilaçtan  istenen tedavi edici  etkinliği elde  etmek için,  SALOFALK®’ı hem akut inflamasyon 
döneminde hem de uzun süreli tedavide düzenli ve sürekli bir şekilde kullanmalısınız.  
 
SALOFALK®’ın etkisinin  çok güçlü  veya  çok zayıf  olduğunu  düşünüyorsanız,  doktorunuz  veya 
eczacınız ile konuşunuz.  
 
• Değişik  yaş grupları:  
 
Çocuklarda  kullanımı:  
 
SALOFALK®’ın çocuklarda  (6-18 yaş) etkili  olduğuna  dair sadece  belirli  sayıda  doküman  
vardır.  
Yaşlılarda  kullanımı:  
 
Önceki  bölümlerde  yetişkinler  için verilen  “doz/uygulama  sıklığı”  yaşlılar  için de geçerlidir.  
 
 6  
 
 • Özel  kullanım  durumları:  
 
Böbrek  yetmezliği  / Karaciğer  yetmezliği:  
 
Karaciğer  fonksiyon bozukluğu  olan hastalarda  dikkatli  kullanılmalıdır.  
 
Böbrek fonksiyonları bozuk olan hastalarda kullanılması önerilmez. Tedavi sırasında böbrek 
fonksiyonları bozulursa, etkin madde mesalazinin yol açtığı renal toksisite (böbrek 
fonksiyonlarında bozulma) düşünülmelidir.  
 
Şiddetli  böbrek  ve karaciğer  yetmezliği  olan hastalarda  kullanılmamalıdır.  
 
Eğer  SALOFALK®’ın etkisinin  çok güçlü  veya zayıf  olduğuna  dair bir izleniminiz  var ise 
doktorunuz veya eczacınız ile konuşunuz.  
 
Kullanmanız  gerekenden  daha  fazla  SALOFALK® kullandıysanız  
 
Şüpheniz  varsa  doktorunuza  başvurunuz.  Bundan  sonra  ne yapılacağına  doktorunuz  karar 
verebilir.  
 
Eğer bir defaya  mahsus  olarak  kullanmanız  gerekenden  daha fazla  SALOFALK kullandıysanız, 
bir sonraki dozda azaltma yapmayınız, kullanmanız gereken dozu alınız.  
SALOFALK®’tan kullanmanız gerekenden fazlasını kullanmışsanız bir doktor veya  eczacı ile  
konuşunuz.  
 
SALOFALK®’ı kullanmayı  unutursanız  
 
Unutulan  dozları  dengelemek  için çift doz almayınız.  
 
Eğer  bir doz almayı  unuttuysanız,  bir sonraki  sefer  fazladan  SALOFALK® kullanmayınız,  reçete 
edilen dozla devam ediniz.  
SALOFALK® ile tedavi  sonlandırıldığındaki  oluşabilecek  etkiler  
 
Doktorunuza danışmadan ilaç kullanımını sonlandırmayınız. Bu ilacın kullanımı ile ilgili ilave 
sorularınız varsa doktorunuza veya eczacınıza danışınız.  
 
4. Olası  yan etkiler  nelerdir?  
 
Tüm  ilaçlar  gibi SALOFALK®’ın içeriğinde  bulunan  maddelere  duyarlı  olan kişilerde  yan 
etkiler  olabilir.  
 
Aşağıdakilerden  biri olursa,  SALOFALK®’ı kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  7  
 
 - Deri döküntüsü, ateş, eklem ağrısı ve/veya nefes alma güçlüğü gibi genel alerjik 
reaksiyonlar veya kalın bağırsağınızın genel iltihabı (şiddetli ishal ve karın ağrısına neden 
olur). Bu reaksiyonlar çok nadirdir.  
- Genel sağlık durumunuzda belirgin bir kötüleşme ile birlikte ateş ve/veya ağız ve gırtlak 
bölgesinde ağrı. Bu belirtiler, çok nadiren, kanınızdaki beyaz hücrelerin sayısındaki 
azalmadan (agranülositoz) kaynaklanabilir ve bu da sizi ciddi bir enfeksiyon geliştirmeye 
daha yatkın hale getirebilir. Kandaki diğer hücreler de etkilenebilir (örn. trombositler veya 
kırmızı hücreler etkilenerek aplastik anemiye veya trombositopeniye neden olabilir) ve 
açıklanamayan  kanama,  derinizin  altında  mor noktalar  veya  yamalar,  anemi  (yorgun, halsiz 
hissetme ve solukluk, özellikle de dudaklar ve tırnaklarda) gibi semptomlara neden  
olabilir. Bir kan testi, belirtilerinizin bu ilacın kanınız üzerindeki bir etkisinden  
kaynaklanıp kaynaklanmadığını doğrulayabilir. Bu reaksiyonlar çok nadirdir.  
- Gövdede genellikle merkezi kabarcıkların, ciltte soyulmanın, ağız, boğaz, burun, cinsel 
organlar ve gözlerde ülserlerin, yaygın döküntünün, ateş ve büyümüş lenf düğümlerinin 
eşlik ettiği, kırmızımsı, kabarık olmayan, hedef benzeri veya dairesel döküntüler. Bunların 
öncesinde ateş ve grip benzeri semptomlar olabilir. Bu reaksiyonların kaç hastada ortaya 
çıktığı bilinmemektedir (sıklık bilinmiyor).  
- Kardiyak aşırı duyarlılık reaksiyonlarının göstergesi olabilecek nefes darlığı, göğüs 
ağrısı veya düzensiz kalp atışı veya şişmiş uzuvlar. Bu reaksiyonlar nadirdir.  
- Böbrek fonksiyonunuzla ilgili problemler (çok nadiren meydana gelebilir), örn. idrarın 
renginde veya miktarında bir değişiklik ve uzuvlarda şişme veya ani bir yan ağrısı (böbrek 
taşından kaynaklanır) (kaç hastada meydana geldiği bilinmemektedir (sıklık bilinmiyor)).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
SALOFALK®’a karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Mesalazin  içeren  ilaçları  kullanan  hastalarda  ayrıca  aşağıdaki  yan etkiler  gözlemlenmiştir: 
Çok yaygın  :10 hastanın en az birinde görülebilir.  
Yaygın  :10 hastanın  birinden  az fakat  100 hastanın  birinden  fazla  görülebilir.  
Yaygın olmayan  :100 hastanın birinden az fakat 1.000 hastanın birinden fazla görülebilir. 
Seyrek  :1.000  hastanın  birinden  az fakat 10.000  hastanın  birinden  fazla 
görülebilir.  
Çok seyrek  :10.000 hastanın birinden az görülebilir. 
Bilinmiyor  : Eldeki  verilerden  hareketle  tahmin  edilemiyor.  
 
 
Yaygın:  
• Baş ağrısı  
• Döküntü, kaşıntı  
 8  
 
 Yaygın  olmayan:  
• Karın ağrısı, ishal (diyare), hazımsızlık, sindirim bozukluğu (dispepsi), gaz (flatulans), mide 
bulantısı ve kusma  
• Akut  pankreas  iltihabı  nedeniyle  şiddetli  karın  ağrısı  
• Karaciğer  fonksiyon  parametrelerinde  değişiklikler,  pankreas  enzimlerinde  değişiklikler  
 
Seyrek:  
• Sersemlik  
• Karaciğer  ya da safra  akışı  bozuklukları  nedeniyle  karın  ağrısı  ya da sarılık  
• Cildinizin  güneşe  ve ultraviyole  ışığa  karşı  hassasiyetinin  artması  (ışığa  duyarlılık)  
• Eklem  ağrısı  
• Halsiz  ve yorgun  hissetme  
 
Çok seyrek:  
• El ve ayaklarda  hissizlik  ve karıncalanma  (periferik  nöropati)  
• Alerjik  ve/veya  inflamatuar  akciğer  hastalıkları  nedeniyle nefes darlığı, öksürük, hırıltı, 
röntgende akciğer gölgesi  
• Saç dökülmesi  ve kellik  gelişmesi  
• Kas ağrısı  
• Sperm  üretiminde  geri dönebilen azalma  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 0 800 314 
00 08 numaralı  yan etki bildirim  hattını  arayarak  Türkiye  Farmakovijilans  Merkezi  (TÜFAM)’ne 
bildiriniz.  Meydana  gelen  yan etkileri  bildirerek  kullanmakta  olduğunuz  ilacın  güvenliği  hakkında 
daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. SALOFALK®’ın saklanması  
 
SALOFALK®’ı çocukların  göremeyeceği,  erişemeyeceği  yerlerde  ve ambalajında  saklayınız.  
 
25°C  altındaki  oda sıcaklığında  saklayınız.  Orijinal  ambalajında  saklayınız.  
Son kullanma  tarihiyle  uyumlu  olarak  kullanınız  
 
Ambalajdaki  son kullanma  tarihinden  sonra  SALOFALK®’ ı kullanmayınız.  
 
Eğer  üründe  ve/veya  ambalajında  bozukluklar  fark ederseniz  SALOFALK’ı  kullanmayınız.  
 9  
 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve  
İklim Değişikliği Bakanlığı’nca belirlenen toplama sistemine veriniz.  
 
Ruhsat  sahibi:  
Ali Raif İlaç San. A.Ş. 
Kağıthane/İstanbul  
 
Üretim  yeri: 
DR. FALK  PHARMA  GmbH  /Almanya  lisansıyla,  
Losan Pharma GmbH  
Neuenburg  – Almanya  
 
Bu kullanma  talimatı  ...........  tarihinde  onaylanmıştır.  