1 / 7  Bu ilacı kullanmaya başlamadan önce bu KULLANMA TALİMATINI dikkatlice  
okuyunuz,  çünkü sizin için  önemli  bilgiler  içermektedir.  
• Bu kullanma talimatını  saklayınız.  Daha sonra tekrar okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı sırasında doktora veya hastaneye gittiğinizde  bu ilacı kullandığınızı  
doktorunuza söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında yüksek  
veya düşük  doz kullanmayınız. KULLANMA TALİMATI  
 
TRANEXEL  250 mg/5 mL IV Enjeksiyonluk Çözelti  
Steril  
Damar içine uygulanır. 
 
• Etkin  Madde: Bir ampul 250 mg traneksamik  asit içerir.  
• Yardımcı madde: Enjeksiyonluk su  
 
Bu Kullanma Talimatında:  
1. TRANEXEL  nedir  ve ne için kullanılır?  
2. TRANEXEL  kullanmadan  önce dikkat  edilmesi gerekenler  
3. TRANEXEL  nasıl  kullanılır?  
4. Olası  yan etkiler  nelerdir?  
5. TRANEXEL’  in saklanması  
 
Başlıkları  yer almaktadır.  
 
1. TRANEXEL  nedir  ve ne için kullanılır?  
• TRANEXEL  kutusunda, enjeksiyonluk traneksamik  asit içeren  5 mL’lik  10 adet ampul 
bulunur.  
• TRANEXEL, antifibrinolitik  adı verilen pıhtı oluşumunu kolaylaştıran ilaçlar 
grubundadır.  
• Ameliyatlardan sonra gelişen aşırı kanamaların durdurulması veya pıhtılaşmanın 
kolaylaştırılması amacı ile kullanılabilir. Vücudumuzun herhangi bir yerinde kanama 
meydana geldiğinde kan pıhtıl aştırarak kan kaybı engellemeye çalışılır. Bazı kişilerde 
pıhtılar yeterli miktarda gelişemez ve aşırı kanamalar olabilir.  
 
TRANEXEL  aşağıdaki  durumlarda kullanılır:  
• Çeşitli ameliyatlarda  (jinekolojik, ürolojik, genel  cerrahi)  gelişen  şiddetli kanamaların 
tedavisinde kullanılır. 2 / 7  
• Primer  menoraji,  rahim -içi araç (RİA)  uygulaması  veya  gebelikte  görülen kanamaların 
tedavisinde kullanılabilir.  
• Mide  ve oniki  parmak  bağırsağındaki  kanamalarda tedaviye ek  olarak  verilebilir.  
• Karaciğer  sirozu  ve kanserle rinde görülen kanamalar,  akciğer hasarına bağlı  yoğun 
kanamalarda kullanılabilir . 
• Kalıtsal anjiyonörotik ödemi  olan hastalarda uzun dönemli  korunma  tedavisi  için 
kullanılabilir.  
• Kalıtsal bir pıhtılaşma  bozukluğu olan hemofili  hastalarında gelişen  kanamalarda tedavi  
amacı ile kullanılabilir.  
• Gözün ön kamarasına olan kanamaları  (hifema)  durdurmak amacı  ile kullanılabilir.  
• Fibrin  eritici ilaçların  etkilerini ortadan  kaldırmak  ve bu ilaçlara  bağlı  kanamaların  
durdurulması için uygulanabilir . 
• Ayrıca;  fibrin  eritici sistem  aktivitesinin  hakim  olduğu yaygın damar  içi pıhtılaşma  
durumlarında (yaygın kanamalar ile karakterli ölümcül bir hastalıktır) kullanılabilir. 
 
2. TRANEXEL’i  kullanmadan  önce dikkat  edilmesi  gerekenler TRANEXEL’ i a şağıdaki 
durumlarda KULLANMAYINIZ  
Eğer;  
• TRANEXEL  içeriğindeki  etkin  maddeye  (traneksamik  asit) veya  diğer  bileşenlerinden 
herhangi bir maddeye alerjiniz (aşırı duyarlılık) var ise bu ilacı kullanmayınız. 
• Sonradan gelişen renk görme bozukluğu olan hastalarda,  
• Vücutta  birikme  riskinden dolayı  şiddetli böbrek yetmezliğinde,  
• Kafa içi kanamalarında,  
• Bacaklarınızda veya  akciğerinizde pıhtı gelişimine  bağlı  bir sorun yaşadı  iseniz,  
• Pıhtılaşma  sisteminin  hakim  olduğu yaygın damar  içi pıhtılaşma  bozukluğunuz  varsa  
• Konvülsiyon (nöbet) geçmişiniz varsa, size TRANEXEL uygulanamaz.  
 
Traneksamik asit , intravenöz ve oral uygulanan formlara sahiptir, önerilen uygulama yolu 
dışında (intratekal ve intraventriküler enjeksiyon, intraserebral) beyin ödemi ve nöbet 
geçirme riskinden dolayı uygulanmamalıdır. 
 
TRANEXEL’i  aşağıdaki  durumlarda  DİKKATLİ  KULLANINIZ  
Eğer;  
• TRANEXEL  tedavisi  sırasında  görmenizde  bozukluk olursa,  
• Böbrek hastalığınız  varsa ilaç vücudunuzda  birikebileceği  için daha düşük dozlarda  
kullanmanız gerekebilir.  
• İdrarınızdan  kan geliyorsa  (Özellikle  hemofili  hastalarında idrar  yollarının  üst 
bölümündeki kanamalarda TRANEXEL kullanıldığında idrar yolunda tıkanıklıklar 
gelişebilir.)  
• Kontrol  altına  alınmamış  kanamanız varsa dikkatli olunuz.  
• Yaygın damar  içi pıhtılaşmanız  varsa hekiminiz  TRANEXEL  tedavisinin  sizin  için uygun 
olup olmadığını anlamak için bir dizi kan testi uygulayacaktır.  3 / 7  • Doğum  kontrol  ilacı alıyorsanız;  kanın  pıhtılaşma  riskini  artırabileceğinden  TRANEXEL 
kullanırken dikkatli olunuz, 
• TRANEXEL’i  uzun süre kullanacaksanız doktorunuz düzenli olarak göz tetkikleri ve 
karaciğer fonksiyon testleri yaptırmanızı isteyecektir. 
•  Doğum kontrol yöntemi (hormon içeren) kullanan obez, sigara içen, 35 yaş üzeri 
kadınlarda pıhtı gelişimi riski içerdiğinden dikkatle kullanılmalıdır. 
Bu uyarılar  geçmişteki  herhangi  bir dönemde  dahi olsa, sizin  için geçerliyse,  lütfen  
doktorunuza danışınız.  
 
TRANEXEL’in  yiyecek  ve içecek  ile kullanılması 
TRANEXEL  aç veya tok karnına  uygulanabilir.  
 
Hamilelik  
İlacı kullanmadan önce  doktorunuza veya eczacınıza  danışınız.  
 
TRANEXEL’in  hamilelik  sırasındaki  kullanımı konusunda  doktorunuz  sizi yönlendirecektir.  
 
Tedaviniz  sırasında hamile  olduğunuzu  fark ederseniz  hemen  doktorunuza veya eczacınıza 
danışınız.  
 
Emzirme 
İlacı kullanmadan önce  doktorunuza veya  eczacınıza  danışınız.  
 
TRANEXEL, anne sütüne çok düşük miktarlarda geçer. Emzirme sırasında kullanımı konusunda doktorunuz sizi yönlendirecektir.  
 
Araç ve makine  kullanımı  
Bu konuda  herhangi  bir bilgi yoktur. İlacın  araç ve makine  kullanımınızı olumsuz  etkilediğinin 
düşünüyorsanız doktorunuza danışınız.  
 
TRANEXEL’  in içeriğinde bulunan bazı yardımcı  maddeler hakkında  önemli  bilgiler  
TRANEXEL’in içeriğindeki maddelere karşı herh angi bir aşırı duyarlılığınız yoksa bu yardımcı 
maddelere bağlı olumsuz bir etki beklenmez.  
 
Diğer ilaçlar  ile birlikte  kullanımı  
TRANEXEL, pıhtı gelişimini engelleyen (oral antikoagülanlar, heparin), pıhtı eritici ilaçlar 
(fibrinolitikler) ve aspirin gibi ilaçlar ile birlikte kullanıldığında etkisinde azalma meydana 
gelebilir.  
 
Size kan veriliyorsa  veya  penisilin  içeren  bir sıvı veriliyorsa  TRANEXEL,  bunların içine 
katılmamalıdır.  4 / 7   
Hormonal  doğum kontrol yöntemi kullanan kadınlarda TRANEXEL uygulanması pıhtı riskini 
arttırdığından birlikte kullanılmamalıdır.  
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. TRANEXEL  nasıl  kullanılır?  
Uygun  kullanım  ve doz/uygulama sıklığı için talimatlar : 
Sizin için gereken TRANEXEL dozu ihtiyacınıza göre  doktorunuz  tarafından 
hesaplanacaktır.  Genellikle  günde  3 kez 5-10 mL uygulanır. Tedavi  süresinin 3 günü geçtiği 
durumlarda doktorunuz bu ilacın ağızdan kullanılan formuna başlamanızı önerebilir.  
 
Uygulama yolu ve metodu:  
TRANEXEL,  toplardamarınızdan  yavaş  (1 dakikada  1 mL gidecek  şekilde)  verilebileceği  
gibi, sulandırılarak damla damla da uygulanabilir. 
 
TRANEXEL  enjeksiyonluk solüsyonu, izotonik sodyum  klorür,  izotonik glukoz, %20 
fruktoz, dekstran 40, dekstran 70 ve ringer solüsyonu ile karıştırılabilir. 
 
Değişik  yaş grupları  
Çocuklarda  kullanımı:  
Çocuklarda  uygulanacak  doz, çocuğun kilosuna  bağlı  olarak  hesaplanacaktır.  
 
Yaşlılarda  kullanımı:  
Böbreklerinizde  bir bozukluk yoksa  doz değişikliğine  gerek  yoktur.  
 
Özel  kullanım durumları  
Böbrek  yetmezliğinde kullanımı:  
Böbrek yetmezliğiniz  var ise  doktorunuz  doz ayarlaması yapacaktır.  
 
Karaciğer yetmezliğinde  kullanımı:  
Karaciğer  yetmezliğinde  doz ayarlamasına gerek  yoktur.  
 
Eğer  TRANEXEL’  in etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  TRANEXEL  kullandıysanız  
TRANEXEL’  den kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 
TRANEXEL  ile bugüne kadar  doz aşımı ile  ilgili bir sorun bildirilmemiştir.  5 / 7  Baş ağrısı,  baş dönmesi, bulantı, kusma, ishal  ve kan basıncında  düşüklük meydana  gelebilir.  
 
TRANEXEL’i  kullanmayı  unutursanız  
Doktorunuz  atlanan  dozun ne  zaman  uygulanacağına  karar  verecektir.  
Takip  eden dozun yeni uygulama  zamanı  için doktorunuzun talimatlarına  uymanız  önemlidir.  
 
Unutulan dozları  dengelemek için çift doz almayınız. 
 
TRANEXEL  ile tedavi  sonlandırıldığındaki  oluşabilecek  etkiler  
 
TRANEXEL  ile tedavi  sonlandırıldığında  herhangi  bir olumsuzluk beklenmez.  
 
4. Olası yan etkiler  nelerdir?  
Tüm  ilaçlar  gibi, TRANEXEL’in  içeriğinde  bulunan maddelere  duyarlı  olan kişilerde  yan 
etkiler  olabilir.  
 
Aşağıdakilerden  biri olursa, TRANEXEL’i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Nefes almada güçlük, boğazda sıkışma, yüzde ani kızarıklık gibi aşırı duyarlılık bulguları 
alerjik reaksiyon olarak değerlendirilmelidir.  
• Bacaklarınızda ağrı, şişme ve kızarıklık veya göğsü nüzde ağrı, nefes almada güçlük 
hissederseniz bu durum bacaklarınızın ya da akciğerlerinizin damarlarında pıhtı 
gelişimine bağlı olabilir.  
• Yürüme konuşma bozuklukları, duyu kayıpları gibi felç bulguları gelişebilir. Bunun nedeni beyin damarlarında meydana gelen tıkanma olabilir.  
• Görme  kayıpları,  renkli  görmede  bozulma  gibi bulgular  gelişirse  göz damarlarınızda 
tıkanma meydana gelmiş olabilir.  
 
Bunların hepsi  çok ciddi  yan etkilerdir.  
Eğer  bunlardan biri sizde mevcut  ise, acil tıbbi müdahaleye  veya  hastaneye yatırılmanıza  
gerek olabilir.  
Bu çok ciddi  yan etkilerin  hepsi  oldukça  seyrek  görülür.  
 
Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın  : 10 hastanın en az birinde görülebilir.  
Yaygın   : 10 hastanın  birinden az, fakat  100 hastanın  birinden fazla görülebilir.  
Yaygın olmayan   : 100 hastanın  birinden az, fakat  1000 hastanın  birinden fazla görülebilir.  
Seyrek    : 1.000 hastanın birinden az görülebilir.  
Çok seyrek   : 10.000 hastanın  birinden az görülebilir.  
Sıklığı bilinmeyen:  Eldeki  verilerden  hareketle tahmin  edilemiyor.  
 6 / 7  Seyrek:  
• Bulantı, kusma, ishal gibi sindirim şikayetleri (genellikle doz azaltılınca geçer).  
 
Sıklığı bilinmeyen:  
• Kan basıncında düşme ve buna bağlı baş dönmesi (genellikle hızlı damar içine uygulama 
sırasında gelişebilir).  
• İdrar yapmada zorluk (genellikle idrarında yoğun kanaması olan hemofili hastalarında 
daha sık görülür ve  idrar yollarının tıkanıklığı nedeni ile gelişebilir).  
• Baş dönmesi. 
• Özellikle yanlış kullanım sonucunda konvülsiyon (nöbet)  gelişimi.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almay an herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde  yer alan “İlaç  Yan Etki Bildirimi”  ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ ne bildiriniz. 
 
Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. TRANEXEL’  in saklanması  
TRANEXEL’  i çocukların  göremeyeceği, erişemeyeceği  yerlerde ve ambalajında saklayınız.  
 
25ºC altındaki  oda sıcaklığında  saklayınız.  
Açıldıktan  sonra hemen  kullanılmalıdır.  Sulandırıldıktan sonra 2- 8°C’de  24 saat stabildir.  
 
Son kullanma  tarihiyle  uyumlu olarak  kullanınız.  
 Kutusunda belirtilen  son kullanma tarihinden sonra TRANEXEL’  i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat  Sahibi:  
HAVER  FARMA İlaç  A.Ş. 
Akbaba Mah.  Maraş  Cad. No: 52//2/1  
Beykoz / İSTANBUL  
 7 / 7  Üretim Yeri: 
OSEL  İlaç San. ve Tic. A.Ş. 
Akbaba  Mah.  Maraş  Cad. No:52  
Beykoz / İSTANBUL  
 
Bu kullanma talimatı .../.../….  tarihinde  onaylanmıştır. 