1/6 
  
KULLANMA TALİMATI  
 
ROCUREX 50 mg/5 m l enjeksiyonluk çözelti  
Toplardamar içine uygulanır . 
Steril  
 Etkin madde:  Roküronyum bromür . 
Yardımcı maddeler:  Sodyum asetat  trihidrat, sodyum klorür, asetik asit, enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza vey a eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı kullandığınızı söyleyiniz.  
• Bu talimatta yazılanlara aynen uyunuz. İ laç hakkında size önerilen dozun dışında yüksek 
veya düşük doz kullanmayınız . 
 
Bu Kullanma Talimatında:  
1. ROCUREX nedir ve ne için kullanılır?  
2. ROCUREX’i kullanmadan önce dikkat edilmesi gerekenler  
3. ROCUREX nasıl kullanılır?  
4. Olası yan etkiler nelerdir?  
5. ROCUREX’in  saklanması  
 
Başlıkları yer almaktadır.  1. ROCUREX nedir ve ne için kullanılır?  
 ROCUREX , 10 adet 6 ml’lik renksiz Tip I cam flakon içeren karton kutularda ambalajlanmıştır. 
ROCUREX, kas gevşeticileri olarak bilinen bir ilaç grubunun üyesidir. Kas gevşeticiler, genel 
anestezinin bir bölümü olarak ameliyat sırasında kullanılır. Ameliyat olurken, kaslarınızın 
tamamen gevşemesi gerekir; bu sayede cerrah, ameliyatı daha kolay gerçekleştirir.   Normalde sinirler, taşıdıkları mesajları kaslara, impulslar şeklinde iletir. ROCUREX  bu 
impulsları bloke ettiğinden, kaslar gevşer. Bu sırada solunumda kullanılan kaslarımız da gevşediğinden; ameliyat sırasında ve sonrasında, kendi başınıza solunum yapıncaya kadar solunumunuza yardım edilmesi gerekir (yapay solunum).   Kas gevşeticisinin etkisi, ameliyat sırasında sürekli kontrol edilir ve gerekirse, biraz daha  kas 
gevşetici verilir. Ameliyatın sonunda, ROCUREX’in  etkisinin ortadan kalkmasına izin verilir ve 
kendi başınıza solunum yapmaya başlarsınız. Bunu hızlandırmak için bazen, başka bir ilaç daha verilir.   ROCUREX  ayrıca Yoğun Bakım Birimi’nde, kasları gevş ek durumda tutmak amacıyla kullanılır.  2/6 
  
2. ROCUREX’i kullanmadan önce dikkat edilmesi gerekenler  
 ROCUREX’i aşağıdaki durumlarda KULLANMAYINIZ:  
Eğer roküronyuma, bromür iyonuna veya ROCUREX’in  içerisindeki diğer yardımcı  maddelere 
karşı aşırı duyarlılığınız (alerjiniz) varsa, ROCUREX  kullanmayınız. 
 ROCUREX’i aşağıdaki durumlarda DİKKATLİ KULLANINIZ  
Tıbbi geçmişiniz, ROCUREX’in  sizde kullanılmasını etkileyebilir. Aşağıdakilerden herhangi biri 
sizde mevcutsa ya da daha önce olmuşsa, uzman doktorunuza bildiriniz:  
• kas gevşeticilerine karşı alerji  
• böbrek, kalp, karaciğer ve safra kesesi hastalığınız varsa   
• sinirleri veya kasları etkileyen hastalıklar  
• sıvı tutulumu ( ödem )  
 - Bunlardan herhangi biri sizin için geçerliyse, anestezistinize bildiriniz.  
Malign hipertermi öykünüz varsa (hızlı kalp atışıyla ani ateş, hızlı nefes alma ve sertlik, kaslarınızda ağrı ve/veya zayıflık)  
 Belirli tıbbi durumlar, ROCUREX’in  etki mekanizması  üzerinde etkilidir. Örneğin:  
• kandaki kalsiyum düzeyinin düşük olması  
• kandaki potasyum düzeyinin düşük olması  
• kandaki magnezyum düzeyinin yüksek olması  
• kandaki protein düzeylerinin düşük olması  
• kandaki karbon dioksit miktarının çok fazla olması  
• vücutta aşırı su kaybı, örneğin hastalık sebebiyle, ishal veya terlemeye bağlı olarak  
• aşırı nefes alıp vermeye bağlı olarak, kandaki karbon dioksit miktarının çok az olması (alkaloz)  
• genel sağlık durumunun bozuk olması  
• yanıklar  
• aşırı kilolu olma durumu ( obezite)  
• düşük vücut sıcaklığı (hipotermi)  
 Sizde bu durumlardan herhangi biri varsa uzman doktorunuz, sizde kullanılacak ROCUREX  
dozuna karar verirken bunu göz önünde bulunduracaktır.  
Bu uyarılar, geçmişteki herhangi bir dönemde dahi olsa sizin için geçer liyse lütfen doktorunuza 
danışınız.  Hamilelik  
İlacı kullanmadan önce doktorunuza veya eczacınıza danışınız.  
Anestezistiniz yine de size ROCUREX verebilir, ancak öncelikle bunu görüşmeniz gereklidir. 
Hamileyseniz  veya emziriyorsanız, hamile olabileceğinizi düşünüyorsanız veya hamile kalmayı 
planlıyorsanız , bu ilacı almadan önce anestezistinize veya başka bir doktora danışınız.  
ROCUREX size sezeryan sırasında uygulanabilir.  
Tedaviniz sırasında hamile olduğunuzu fark  ederseniz, hemen doktorunuza veya eczacınıza 
danışınız.  3/6 
  
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız, size ROCUREX verilmeden önce uzman doktorunuzun tavsiyelerini sorunuz.  
ROCUREX’in anne sütüne geçip geçmediği bilinmemektedir. ROCUREX  emziren kadınlara 
ancak sorumlu doktor elde edilecek faydanın riske göre daha fazla olacağını düşünüyors a 
uygulanmalıdır.  Bu ilacı kullandıktan sonra emzirmeye 6 saat ara verilmelidir.  Anestezi öncesinde hamile olduğunuzu fark  ederseniz hemen doktorunuza danışınız.  
 Araç ve makine kullanımı  
Güvenli olduğu söyleninceye kadar araç veya makine kullanmayınız. ROCUREX genel bir anestezinin parçası olarak verildiğinden, devamında bir süre yorgun, bitkin veya sersemlemiş hissedebilirsiniz. Anestezistiniz, etkilerin ne kadar süreceği konusunda size t avsiyede 
bulunacaktır.  
 ROCUREX’in  içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)'dan daha az sodyum ihtiva eder; yani esasında 
“sodyum içermez”.  
 Diğer ilaçlar ile birlikte kullanılması 
Eğer d iğer bazı ilaçlar alıyorsanız veya yakın zamanda aldıysanız anesteziste söyleyiniz. Bu 
ilaçlara reçetesiz olarak aldığınız bitkisel ürünler veya ilaçlar da dahildir.  
ROCUREX diğer ilaçları etkileyebilir veya diğer ilaçlardan etkilenebilir.  
 
ROCUREX’in  etkisini artıran ilaçlar:  
• bakteri enfeksiyonlarının tedavisinde kullanılan belirli ilaçlar (antibiyotikler)  
• kalp hastalıklarında veya yüksek tansiyon tedavisinde kullanılan belirli ilaçlar (idrar söktürücü tabletler, kalsiyum kanalı blokerleri, beta blokerleri ve kinidin)  
• belirli antiinflamatuvar (iltihap önleyici) ilaçlar (kortikostreoridler)  
• bipolar bozukluk (manik -depresif) tedavisinde kullanılan belirli ilaçlar  
• magnezyum tuzları  
• sıtma tedavisinde kullanılan belirli ilaçlar  
 
ROCUREX’in  etkisini azaltan ilaçlar:  
• Bazı epilepsi ilaçları  
• Kalsiyum klorür ve potasyum klorür  
• Gabeksat ve ulinastatin adı verilen bazı proteaz inhibitörleri  
 
Ek olarak, size operasyon öncesinde ve sırasında ROCUREX’in etkisini değiştirebilecek ilaçlar verilebilir. Bunlar belirli anestezikler, diğer kas gevşeticiler, fenitoin veya ROCUREX’in etkisini tersine çeviren ilaçları i çermektedir. ROCUREX belirli anesteziklerin daha hızlı etki etmesine 
sebep olabilir. Anestezistiniz ROCUREX’in doğru dozunu sizin için belirlerken, bu durumu hesaba katacaktır.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 4/6 
 3. ROCUREX nasıl kullanılır?  
 
Uygun kullanım ve doz/uygulama sıklığı için talimatlar:  
Doktorunuz aşağıdaki bilgilere göre ROCUREX dozunu belirleyecektir:  
• Anestezik tipi  
• Operasyon süresi  
• Kullandığınız diğer ilaçlar  
• Sağlık durumunuz  
 0,6 mg/ kg vücut ağırlığı normal dozunda etki 30- 40 dakika sürecektir.  
 Uygulama yolu ve metodu  
ROCUREX size doktorunuz tarafından uygulanacaktır. ROCUREX damar yoluna tek bir seferde ya da sürekli infüzyon şeklinde (serum) uygulanabilir.   Değişik yaş grupları:  
Çocuklar kullanımı  
ROCUREX , 30 günlükten itibaren ergen yaşa kadar olmak üzere çocuklarda ve ileri yaştakilerde 
kullanılabilir . Ancak doktorunuzun önce hastanın tıbbi geçmişini değerlendirmesi gerekir.  
 Yaşlılarda kullanımı  
ROCUREX, ileri yaştakilerde kullanılabilir. Ancak doktorunuzun önce hastanın tıbbi geçmişini değerlendirmesi gerekir.  
 Özel kullanım durumları 
Böbrek yetmezliği  
Uzamış etki gösterebileceğinden dikkatli kullanılmalıdır.   Karaciğer yetmezliği  
Uzamış etki gösterebileceğinden dikkatli kullanılmalıdır.   Kullanmanız gerekenden daha fazla ROCUREX kullandıysanız  
Durumunuz ameliyat sırasında bir tıp personeli tarafından izlenmekte olacağından, size çok fazla ROCUREX  verilme olasılığı neredeyse hiç yoktur. Doz aşımı yine de gerçekleşirse yapay 
solunum, siz kendi başınıza solunum yapıncaya kadar devam ettirilecektir. Bu durum olurken siz 
uyutturulmaya devam edeceksinizdir.  
 ROCUREX’i kullanmayı unutursanız  
Geçerli değildir.  ROCUREX ile tedavi sonlandırıldığında oluşabilecek etkiler:  
Geçerli değildir.  
 4. Olası yan etkiler nelerdir?  
 Tüm ilaçlar gibi, ROCUREX’in  içeriğinde bulunan maddelere duyarlı olan kişilerde yan etkiler 
olabilir.  
 5/6 
 Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görül ebilir.  
Yaygın olmayan: 100 hastanın birinden az, fakat 1000 hastanın birinde veya birinden fazla 
görülebilir.  
Seyrek: 1000 hastanın birinden az fakat 10.000 hastanın birinde veya birinden fazla görülebilir.  
Çok seyrek: 10.000 hastanın birinden az görüle bilir.  
Bilinmiyor: Eldeki verilerden hareketle tahmin edilemiyor.  
 Yaygın olmayan  
• ROCUREX’in fazla etki göstermesi veya yeterince etki göstermemesi  
• ROCUREX’in istenilenden daha uzun süre etki göstermesi  
• kan basıncının düşmesi (hipotansiyon)  
• kalp a tım sayısının artması 
• enjeksiyon bölgesinde ağrı ve reaksiyon  Çok seyrek  
• Alerjik (hipersensitivite) reaksiyonlar (nefes almada zorluk, dolaşım bozukluğu, şok)  
• Göğüste hırıltı  
• Hava yolundaki kas krampları (bronkospazm) ile birlikte göğsün sıkışması • Kaslarda güçsüzlük ya da felç  
• Deride değişiklikler (örneğin şişkinlik, kızarıklık, döküntü ya da kabarcıklar)  
• Yoğun bakım ünitesindeki kritik hastalarda ROCUREX ve kortikosteroidler (antiinflamatuvar 
(iltihap önleyici) ilaçlar) aynı anda ku llanıldığında genellikle gözlemlenen uzun süreli kas işlev 
bozukluğu (steroid miyopati)  
 
Bilinmiyor  
• Göğüste ağrı (anjina) ya da kalp krizi (miyokard enfraktüsü) ile sonuçlanan şiddetli alerjik koroner kan damarları spazmı (Kounis sendromu)  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  
sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi ’ne (TÜFAM)  
bildiriniz. Meydana gelen yan etkileri bildirerek kullanmakta olduğunuz ilacın güvenlili ği 
hakkında daha fazla bilgi edinilmesine katkı sağlamış olacaksınız. 
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu, hemşirenizi veya eczacınızı bilgilendiriniz.  
 5. ROCUREX’in  saklanması  
 ROCUREX , hastanede saklanır. 2°C -8°C arasında (buzdolabında) saklayınız.  
Buzdolabından alınan ürün, tekrar buzdolabına konulmamalıdır. Saklama süresi, raf ömrünü aşmamalıdır . 
 Son kullanma tarihi ile uyumlu olarak kullanınız. Ambalajdaki son kullanma tarihinden sonra ROCUREX’i kullanmayınız . 6/6 
  
Çözeltide tanecikler mevcut olduğunu veya çözeltinin berrak olmadığını fark ederseniz, ROCUREX’i kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  Ruhsat sahibi:  
MS Pharma İlaç Sanayi ve Ticaret A.Ş.  
Ulaş OSB Mah. D 100 Cad . No:28/1 
Ergene 2 OSB Ergene/Tekirdağ   Üretim yeri:   
MS Pharma İlaç Sanayi ve Ticaret A.Ş.  
Ulaş OSB Mah. D 100 Cad . No:28/1 
Ergene 2 OSB Ergene/Tekirdağ   
Bu kullanma talimatı 18/06/2021 tarihinde onaylanmıştır.  
 
  AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
 ROCUREX ; 100 mL %0.9 NaCl, %5 Dekstroz veya Laktatlı Ringer Solüsyonu ile 
seyreltildiğinde uygulamaya hemen başlanmalı ve 24 saat içerisinde tamamlanmalıdır. 
Kullanılmamış solüsyonlar atılmalıdır.  
  Seyreltildikten sonra hemen kullanılmadığı takdirde 2- 8 °C’de 24 saat stabildir.  
 