KISA ÜRÜN BİLGİSİ
1. BEŞERİ TIBBİ ÜRÜNÜN ADI
EPIVIR 10 mg/ml oral çözelti
2. KALİTATİF VE KANTİTATİF BİLEŞİM
Etkin madde:
Her 1 mL oral çözelti 10 mg lamivudin içerir.
Yardımcı madde(ler):
Sukroz: 200 mg/mL
Metil parahidroksibenzoat: 1,5 mg/mL
Propil parahidroksibenzoat: 0,18 mg/mL
Sitrik asit (susuz): 1 mg/mL
Yapay çilek aroması: 0,80 mg/mL
Yapay muz aroması: 0,60 mg/mL
Sodyum sitrat: 11 mg/mL
pH ayarlayıcı (NaOH/HCl): pH 6’ya kadar
Yardımcı maddeler için Bölüm 6.1’e bakınız
3. FARMASÖTİK FORM
Oral çözelti
Renksizden açık sarıya değişen şeffaf çözelti
4. KLİNİK ÖZELLİKLER
4.1. Terapötik endikasyonlar
EPIVIR, diğer antiretroviral ilaçlarla kombinasyonu halinde HIV ile enfekte erişkinlerin ve
çocukların tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
EPIVIR tedavisi, HIV enfeksiyonu tedavisi konusunda tecrübeli bir hekim tarafından
başlatılmalıdır.
Erişkinler, adölesanlar ve çocuklar (en az 25 kg vücut ağırlığında):
Önerilen EPIVIR dozu günde 300 mg’dır. Bu doz günde iki kez 150 mg (15 mL) ya da günde
bir kez 300 mg (30 mL) şeklinde uygulanabilir (bkz. Bölüm 4.4).
Çocuklar (25 kg vücut ağırlığının altında):
Bir yaş ve üzeri çocuklar: Önerilen doz günde iki kez 0,5 mL/kg (5 mg/kg) veya günde bir kez
1 mL/kg (10 mg/kg)’dır (bkz. Bölüm 4.4 ve 4.5).
1Üç aylık ila bir yaşındaki çocuklar: Önerilen doz günde iki kez 0,5 mL/kg (5 mg/kg)’dır. Eğer
günde iki kez rejimi uygulanabilir değilse, günde bir kez rejimi (10 mg/kg/gün) düşünülebilir.
Bu popülasyonda günde bir kez rejimi ile verilerin çok sınırlı olduğu göz önünde
bulundurulmalıdır (bkz. Bölüm 4.4, 5.1 ve 5.2).
Günde iki kez doz uygulaması rejiminden günde bir kez doz uygulaması rejimine geçen
hastalar, günde iki kez alınan son dozdan yaklaşık 12 saat sonra önerilen dozu (yukarıda tarif
edildiği gibi) almalı, ardından yaklaşık 24 saatte bir önerilen tek günlük dozu almaya devam
etmelidir (yukarıda tarif edildiği gibi). Günde iki kez alınan doz rejimine geri dönüldüğünde
hastalar, günde iki kez alınan önerilen dozu, günde bir kez alınan son dozdan yaklaşık 24 saat
sonra almalıdır.
Uygulama şekli:
EPIVIR yiyecek ile veya yiyeceksiz alınabilir. Tablet formunu tercih edenler (en az 14 kg vücut
ağırlığında) için EPIVIR’in tablet formu da mevcuttur.
EPIVIR’in tablet ve oral çözelti formunu değişimli kullanan hastalar formülasyona uygun doz
önerilerini takip etmelidir (bkz. Bölüm 5.2).
Özel popülasyonlara ilişkin ek bilgiler:
Böbrek yetmezliği:
Orta-şiddetli renal yetmezliği olan hastalarda düşük klirense bağlı olarak lamivudin plazma
seviyeleri (EAA) artar (bkz. Bölüm 5.2). Bu nedenle kreatinin klirensi 50 mL/dk’dan az olan
hastalar için doz rejimi aşağıda tablodaki gibi azaltılmalıdır.
Önerilen Doz Rejimleri – Erişkinler, adölesanlar ve çocuklar (en az 25 kg vücut
ağırlığında):
Kreatinin klirensi Birinci doz İdame dozu
(mL/dk)
≥50 300 mg (30 mL) Günde bir kez 300 mg (30 mL)
veya veya
150 mg (15 mL) Günde iki kez 150 mg (15 mL)
30 ila <50 150 mg (15 mL) Günde bir kez 150 mg (15 mL)
15 ila <30 150 mg (15 mL) Günde bir kez 100 mg (10 mL)
5 ila <15 150 mg (15 mL) Günde bir kez 50 mg (5 mL)
<5 50 mg (5 mL) Günde bir kez 25 mg (2,5 mL)
Böbrek yetmezliği olan çocuklarda lamivudin kullanımına ilişkin veri bulunmamaktadır.
Erişkinlerde olduğu gibi çocuklarda da kreatinin klirensi ve lamivudin klirensinin benzer
şekilde ilişkili olduğu varsayımına dayanarak, böbrek yetmezliği olan çocuklarda kreatinin
klirensine bağlı olarak erişkinlerle aynı oranda azaltılması önerilir. EPIVIR 10 mg/ml oral
çözelti böbrek yetmezliği olan 3 aydan büyük ve vücut ağırlığı 25 kg’ın altında olan çocuklarda
doz ayarlaması yapılabilmesi için en uygun formülasyondur.
2Önerilen Doz Rejimleri – 3 aydan büyük ve vücut ağırlığı 25 kg’ın altında olan çocuklar:
Kreatinin klirensi Birinci doz İdame dozu
(mL/dk)
≥50 10 mg/kg Günde bir kez 10 mg/kg
veya
5 mg/kg 5 mg/kg günde iki kez
30 ila <50 5 mg/kg 5 mg/kg günde bir kez
15 ila <30 5 mg/kg 3,3 mg/kg günde bir kez
5 ila <15 5 mg/kg 1,6 mg/kg günde bir kez
<5 1,6 mg/kg 0,9 mg/kg günde bir kez
Karaciğer yetmezliği:
Orta-şiddetli hepatik yetmezliği bulunan hastalarla elde edilen veriler lamivudin
farmakokinetiğinin karaciğer disfonksiyonundan önemli ölçüde etkilenmediğini
göstermektedir. Orta-şiddetli hepatik yetmezliği bulunan hastalarda renal yetmezlik eşlik
etmediği sürece doz ayarlaması gerekmez .
Pediyatrik popülasyon:
3 aylıktan küçük çocuklar: Eldeki sınırlı veriler, spesifik dozaj önerilerinde bulunmak için
yeterli değildir (bkz. Bölüm 5.2).
Geriyatrik popülasyon:
Bu hasta grubuyla ilgili bilgi yoktur. Bununla birlikte, bu yaş grubuna yaşla ilgili olarak renal
fonksiyonda azalma ve hematolojik parametrelerde değişiklikler düşünülerek özel bakım
tavsiye edilmelidir.
4.3. Kontrendikasyonlar
EPIVIR kullanımı, lamivudine veya preparatın bileşiminde bulunan diğer maddelere aşırı
duyarlı olduğu bilinen hastalarda kontrendikedir (bkz. Bölüm 6.1).
4.4. Özel kullanım uyarıları ve önlemleri
EPIVIR’in monoterapi olarak kullanılması önerilmemektedir.
Fırsatçı enfeksiyonlar:
EPIVIR veya diğer antiretroviral tedavilerden birini kullanan hastalarda fırsatçı enfeksiyonlar ve
HIV enfeksiyonunun diğer komplikasyonları ortaya çıkabilir. Bu nedenle, hastalar HIV
enfeksiyonunun tedavisinde tecrübeli hekimler tarafından yakın tıbbi gözetim altında
tutulmalıdırlar.
Böbrek yetmezliği:
Orta-şiddetli böbrek yetmezliği olan hastalarda, azalan klirense bağlı olarak lamivudinin
terminal plazma yarılanma ömrü artar. Bu nedenle, doz ayarlanmalıdır (bkz. Bölüm 4.2).
Üçlü nükleozit tedavisi:
Lamivudin, tenofovir disoproksil fumarat ve abakavir veya tenofovir disoproksil fumarat ve
didanozin ile günde bir kezlik tedavi olarak kombine edildiğinde tedavinin erken döneminde
virolojik başarısızlık ve direnç gelişimi yüksek oranda bildirilmiştir.
3Pankreatit:
Pankreatit vakaları seyrek görülmüştür. Bununla birlikte, bu vakaların antiretroviral tedaviye
veya altta yatan HIV hastalığına bağlı olup olmadığı açık değildir. Hastalarda pankreatit
oluşumunu düşündüren klinik işaretleri, belirtileri veya laboratuvar değerlerinde anormallik
olması durumunda EPIVIR tedavisi derhal durdurulmalıdır.
İn utero maruziyet sonrası mitokondriyal fonksiyon bozukluğu:
Çoğunlukla stavudin, didanozin ve zidovudin olmak üzere, nükleozit ve nükleotit analogları
mitokondriyal fonksiyonu değişik derecelerde etkileyebilir. HIV negatif bebeklerin in utero
ve/veya postnatal olarak nükleozit analoglarına maruz kalmaları halinde mitokondriyal
fonksiyon bozukluğu geliştiği bildirilmiştir ve bu durum daha çok zidovudin içeren tedavi
rejimleri ile ilişkilendirilmiştir. Bildirilen başlıca advers reaksiyonlar hematolojik bozukluklar
(anemi, nötropeni) ve metabolik bozukluklardır (hiperlaktatemi, hiperlipazemi). Bu
reaksiyonlar sıklıkla geçici olmuştur. Geç ortaya çıkan bazı nörolojik bozukluklar (hipertoni,
konvülsiyon, anormal davranış) nadiren bildirilmiştir. Bu gibi nörolojik bozuklukların geçici
veya kalıcı olup olmadığı şu anda bilinmemektedir. Nükleozit ve nükleotit analoglarına in utero
olarak maruz kalan, özellikle nörolojik bulgular olmak üzere, bilinmeyen etiyolojiye bağlı ciddi
klinik bulgular sergileyen çocukların hepsi için bu bulgular yönünden değerlendirilmelidir. Bu
bulgular, HIV’nin dikey geçişini önlemek amacıyla hamile kadınlarda antiretroviral tedavi
kullanılmasıyla ilgili mevcut ulusal önerileri etkilememektedir.
Kilo ve metabolik parametreler:
Antiretroviral tedavi sırasında kiloda ve kan lipitlerinin ve glukozunun düzeylerinde artış
görülebilir. Bu tür değişiklikler kısmen hastalık kontrolü ve yaşam tarzı ile ilişkili olabilir. Kilo
artışı için bu durumu herhangi bir özel tedavi ile ilişkilendiren güçlü bir kanıt bulunmasa da
lipitler için bazı vakalarda tedavinin etkisine dair kanıt bulunmaktadır. Kan lipitlerinin ve
glukozunun takibi mevcut HIV tedavi kılavuzları referans alınarak yapılmalıdır. Lipit
bozuklukları klinik açıdan uygun olduğu şekilde kontrol edilmelidir.
İmmün reaktivasyon sendromu:
Kombinasyon antiretroviral tedavisi (KART) başlangıcında şiddetli bağışıklık sistemi
yetersizliği olan HIV ile enfekte hastalarda, asemptomatik ya da rezidüel fırsatçı patojenlere
karşı enflamatuvar bir reaksiyon gelişebilir ve ciddi klinik durumlara ya da semptomların
kötüleşmesine yol açabilir. Tipik olarak, bu tür reaksiyonlar KART’nin başlangıcından sonraki
ilk birkaç hafta ya da ay içinde görülmüştür. İlişkili örnekler arasında sitomegalovirüs retiniti,
genel ve/veya fokal mikobakteriyel enfeksiyonlar ve Pneumocystis carinii pnömonisi (sıklıkla
PCP olarak bilinen) yer alır. Herhangi bir enflamatuvar semptom gecikmeksizin
değerlendirilmeli ve gerektiğinde tedaviye başlanmalıdır. İmmün rekonstitüsyon durumunda
otoimmün hastalıkların (örneğin, Graves hastalığı ve otoimmün hepatit) meydana geldiği de
bildirilmiştir. Diğer yandan, bildirilen ortaya çıkış süresi daha değişkendir bu olaylar tedavi
başlatıldıktan aylar sonra da meydana gelebilir.
Karaciğer hastalığı:
Lamivudin eş zamanlı olarak HIV ve HBV’nin tedavisi için kullanılıyorsa, lamivudinin hepatit
B enfeksiyonunun tedavisinde kullanılmasına ilişkin ilave bilgiler ZEFFIX ürününe ait Kısa
Ürün Bilgisinde mevcuttur.
Kombinasyon antiretroviral tedavisi ile tedavi edilen kronik hepatit B veya C hastaları, şiddetli
ve potansiyel olarak ölümcül olan hepatik advers olaylar açısından artmış risk altındadır.
4Hepatit B veya C için eş zamanlı antiviral tedavi durumunda lütfen bu tıbbi ürünlerin ilgili ürün
bilgilerine de bakınız.
Hepatit B virüsüyle koenfekte olan hastalarda eğer EPIVIR tedavisi kesilirse, lamivudinin
kesilmesi akut hepatit alevlenmesiyle sonuçlanabileceğinden, karaciğer fonksiyon testlerinin ve
HBV replikasyonu belirteçlerinin periyodik olarak izlenmesi önerilir (ZEFFIX ürününe ait Kısa
Ürün Bilgisine bakınız).
Kronik aktif hepatit de dahil olmak üzere, önceden mevcut karaciğer disfonksiyonu olan
hastalarda kombinasyon antiretroviral tedavisi sırasında karaciğer fonksiyonu bozukluklarının
sıklığı artar ve bu hastalar standart uygulamaya uygun şekilde izlenmelidir. Bu gibi hastalarda
karaciğer hastalığının kötüleşmesine dair kanıt olması halinde tedaviye ara verilmesi veya
tedavinin sonlandırılması düşünülmelidir (bkz. Bölüm 4.8).
Osteonekroz:
Etiyolojisinin çok faktörlü olduğu (koritkosteroid kullanımı, alkol tüketimi, şiddetli
immünosupresyon, yüksek vücut kitle indeksi dahil) düşünülse de, özellikle ilerlemiş HIV
hastalığı olan ve/veya kombinasyon antiretroviral tedaviye (KART) uzun süre maruz kalan
hastalarda osteonekroz vakaları bildirilmiştir. Hastalara; eklem ağrısı ve acısı, eklem sertliği
veya hareket etmede güçlük yaşamaları halinde hekime başvurmaları tavsiye edilmelidir.
İlaç etkileşimleri:
EPIVIR, lamivudin içeren başka herhangi bir tıbbi ürünle veya emtrisitabin içeren tıbbi
ürünlerle birlikte kullanılmamalıdır (bkz. Bölüm 4.5).
Lamivudin ve kladribin kombinasyonu önerilmemektedir (bkz. Bölüm 4.5).
Özel popülasyonlara ilişkin ek bilgiler:
Pediyatrik popülasyon:
Pediyatrik hastalarda yapılan bir çalışmada, EPIVIR’in oral çözeltisini kullanan çocuklarda,
tablet formülasyonunu kullanan çocuklara kıyasla, daha düşük oranda virolojik supresyon ve
daha sık viral direnç bildirilmiştir (bkz. Bölüm 5.1 ARROW çalışması).
Çocuklarda mümkün olduğunca sadece tablet antiretroviral rejimi uygulanmalıdır. Sorbitol
içeren ilaçlar ile eş zamanlı uygulanan EPIVIR oral çözeltisi sadece tablet rejiminin
kullanılamadığı ve tedavinin faydalarının, daha düşük virolojik supresyon dahil, olası
risklerden fazla olması durumunda kullanılmalıdır. EPIVIR’in kronik olarak uygulanan,
sorbitol içeren ilaçlarla birlikte kullanılması durumunda HIV-1 viral yükünün daha sık
izlenmesi göz önünde bulundurulmalıdır. Çalışılmamış olmasına karşın, aynı etki diğer ozmotik
etkili polialkoller veya monosakkarit alkoller (örneğin; ksilitol, mannitol, laktitol, maltitol) ile
de beklenebilir (bkz. Bölüm 4.5).
Yardımcı maddeler:
EPIVIR; günde iki kez 15 mL olarak alındığında her dozunda 3 g, günde bir kez 30 mL olarak
alındığında her dozunda 6 g sukroz içerir. Bu durum, diyabet hastalarında göz önünde
bulundurulmalıdır. Nadir kalıtımsal fruktoz intoleransı, glukoz-galaktoz malabsorpsiyon veya
sukraz-izomaltaz yetmezliği problemi olan hastaların bu ilacı kullanmamaları gerekir. Dişlere
zararlı olabilir.
5EPIVIR, içerdiği metil parahidroksibenzoat ve propil parahidroksibenzoat nedeniyle alerjik
reaksiyonlara (muhtemelen gecikmiş) neden olabilir.
EPIVIR, her 15 mL dozunda 39 mg sodyum ihtiva eder. Bu durum, kontrollü sodyum diyetinde
olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları yalnızca yetişkinlerde yürütülmüştür.
Metabolizmasının ve plazma proteinlerine bağlanmasının sınırlı olması ve hemen hemen
tamamen değişmemiş lamivudin olarak böbrek yolu ile atılması nedeniyle metabolik etkileşim
ihtimali düşüktür.
Trimetoprim/sülfametoksazol 160 mg/800 mg uygulanması, trimetoprim bileşeni nedeniyle,
lamivudin maruziyetinde %40 artışa neden olur; sülfametoksazol bileşeni etkileşim
göstermemiştir. Bununla birlikte, hastada böbrek yetmezliği yoksa, lamivudin için doz
ayarlaması gerekmez (bkz. Bölüm 4.2). Lamivudin, trimetoprim veya sülfametoksazolun
farmakokinetiği üzerinde etkili değildir. Birlikte kullanımın gerektiği durumlarda hastalar klinik
açıdan takip edilmelidir. Pneumocystis carinii pnömonisi (PCP) ve toksoplazmoz tedavisinde
yüksek dozda ko-trimoksazol ile EPIVIR’in beraber uygulanmasından kaçınılmalıdır.
Lamivudin öncelikle aktif organik katyonik sekresyonla elimine edilir. İlaç etkileşimleri ihtimali,
özellikle trimetoprim gibi ana eliminasyon yolu organik katyonik transport sistemi aracılığı ile
böbreklerden aktif sekresyon olan tıbbi ürünlerle lamivudin aynı zamanda uygulandığında
düşünülmelidir. Diğer tıbbi ürünler (örneğin; ranitidin, simetidin) yalnızca kısmen bu mekanizma
ile elimine edilir ve bunların lamivudin ile etkileşimleri gösterilmemiştir. Zidovudin gibi
nükleozit analogları (örneğin, didanozin) bu mekanizma ile elimine edilmemektedir ve
lamivudinle etkileşimleri muhtemel değildir.
Lamivudin ile birlikte uygulandığında, zidovudinin C düzeyinde orta dereceli (%28) bir artış
maks
gözlenmiş, buna karşılık genel maruz kalma düzeyinde (EAA) anlamlı bir değişiklik
saptanmamıştır. Zidovudinin lamivudin farmakokinetiği üzerinde herhangi bir etkisi yoktur (bkz.
Bölüm 5.2).
Benzerlikleri nedeniyle, EPIVIR emtrisitabin gibi diğer sitidin analogları ile eş zamanlı
uygulanmamalıdır. Ayrıca, EPIVIR, lamivudin içeren diğer tıbbi ürünlerle birlikte
alınmamalıdır (bkz. Bölüm 4.4).
İn vitro koşullarda lamivudin, kladribinin hücre içi fosforilasyonunu inhibe ederek klinik
ortamda kombinasyon kullanımı ile kladribin etkililiğinde potansiyel kayıp riskine neden
olmaktadır. Bazı klinik bulgular da lamivudin ile kladribin arasında olası bir etkileşime işaret
etmektedir. Dolayısıyla, lamivudin ile kladribinin eş zamanlı kullanımı önerilmez (bkz. Bölüm
4.4).
Lamivudin CYP3A yolu ile metabolize olmaz; dolayısıyla, bu yolla metabolize olan tıbbi
ürünler (örneğin, proteaz inhibitörleri (Pİ’ler)) ile etkileşim gelişmesi beklenilmez.
Erişkinlerde sorbitol çözeltisiyle (3,2 g, 10,2 g, 13,4 g) birlikte tek doz 300 mg lamivudin oral
çözeltisi birlikte uygulandığında lamivudin maruziyetinde (AUC∞) doza bağlı olarak %14,
6%32 ve %36 düşüş ve lamivudinin C değerinde %28, %52 ve %55 düşüş olmuştur.
maks
Mümkünse, lamivudinin sorbitol veya diğer ozmotik etkili polialkoller veya monosakkarit
alkoller (örneğin; ksilitol, manntiol, laktitol, maltitol) içeren tıbbi ürünlerle birlikte kronik
kullanımından kaçınınız. Kronik birlikte uygulamadan kaçınmak mümkün değilse, HIV-1 viral
yükü daha sık izlemeyi düşününüz (bkz. Bölüm 4.4).
Özel popülasyonlara ilişkin ek bilgiler:
Böbrek veya karaciğer bozukluğu bulunan hastalar, yaşlılar gibi özel popülasyonlar için spesifik
bir etkileşim çalışması yapılmamıştır.
Pediyatrik popülasyon:
Etkileşim çalışmaları yalnızca yetişkinlerde yürütülmüştür.
4.6. Gebelik ve laktasyon
Genel tavsiye
Gebelik Kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlara EPIVIR kullanımı sırasında etkin doğum kontrolü
önerilmelidir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
EPIVIR gerekli olmadıkça gebelik döneminde kullanılmamalıdır.
Genel kural olarak, gebe kadınlarda HIV enfeksiyonun tedavisi ve dolayısıyla yenidoğana dikey
HIV aktarımı riskinin azaltılması için antiretroviral ajanların kullanımına karar verilirken gebe
kadınlardaki klinik deneyimin yanı sıra hayvanlardan elde edilen veriler de göz önünde
bulundurulmalıdır. Lamivudin ile gerçekleştirilen hayvan çalışmaları tavşanlarda erken
embriyonik dönem ölümlerinde artış göstermiş, ancak aynı bulgu sıçanlarda söz konusu
olmamıştır (bkz. Bölüm 5.3). İnsanlarda lamivudinin plasenta ile aktarımı olduğu gösterilmiştir.
Gebe kadınlarda gebeliğin ilk üç aylık döneminden 1000’in üzerindeki sonuç ve gebeliğin
ikinci ve üçüncü üç aylık dönemlerinden 1000’in üzerindeki sonuç, herhangi bir malformatif
ve fetal/neonatal etkiye işaret etmemektedir. Klinik ihtiyaç durumunda EPIVIR gebelik
süresince kullanılabilir. Bu verilere dayanılarak insanlarda malformatif risk olası değildir.
Hepatit ile ko-enfekte olan ve lamivudin tedavisi görürken gebe kalan kadınlarda, lamivudin
tedavisinin sonlandırılmasıyla hepatitin tekrarlama olasılığı göz önünde bulundurulmalıdır.
Mitokondriyal disfonksiyon:
İn vitro ve in vivo olarak, nükleozit ve nükleotit analoglarının değişen derecelerde
mitokondriyal hasara neden olduğu gösterilmiştir. İn utero veya post-natal dönemde nükleozit
analoglarına maruz kalan HIV-negatif bebeklerde mitokondriyal disfonksiyona dair raporlar
vardır (bkz. Bölüm 4.4).
7Laktasyon dönemi
Oral uygulamayı takiben lamivudin serumda bulunan seviyelerine benzer konsantrasyonlarda
insan sütüyle atılmıştır. HIV tedavisi gören 200’den fazla anne/çocuk çiftinden elde edilen
verilere göre, HIV tedavisi alan anne tarafından emzirilen bebeklerde lamivudin serum
konsantrasyonları çok düşüktür (annedeki serum konsantrasyonunun %4’ünden az) ve
emzirilen bebekler 24 haftalık olana kadar kademeli bir şekilde gözlemlenemez seviyelere
düşmektedir. 3 aydan küçük bebeklere uygulandığında lamivudinin güvenliliğine dair veri
bulunmamaktadır. HIV bulaşmasını önlemek için, HIV ile yaşayan kadınların bebeklerini
emzirmemeleri önerilmektedir.
Üreme yeteneği/Fertilite
Hayvanlar üzerindeki çalışmalar lamivudinin fertilite üzerinde hiçbir etkisini göstermemiştir
(bkz. Bölüm 5.3).
4.7. Araç ve makine kullanımı üzerindeki etkiler
EPIVIR’in araç ve makine kullanma becerisi üzerine etkilerini araştıran bir çalışma
bulunmamaktadır.
4.8. İstenmeyen etkiler
Aşağıdaki advers reaksiyonlar, HIV hastalığının EPIVIR ile tedavisi sırasında bildirilmiştir.
Tedavi ile en azından potansiyel bağlantısı olduğu düşünülen advers reaksiyonlar; vücut
sistemi, organ sınıfı ve mutlak sıklığa göre aşağıda listelenmiştir. İstenmeyen etkiler aşağıdaki
sıklıklara göre sınıflandırılmıştır:
Çok yaygın (≥1/10), yaygın (≥1/100, <1/10), yaygın olmayan (≥1/1.000, <1/100), seyrek
(≥1/10.000, <1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Yaygın olmayan: Nötropeni ve anemi (ikisi de nadiren şiddetli), trombositopeni
Çok seyrek: Saf eritrosit aplazisi
Metabolizma ve beslenme hastalıkları
Çok seyrek: Laktik asidoz
Sinir sistemi hastalıkları
Yaygın: Baş ağrısı, insomnia
Çok seyrek: Periferal nöropati (veya parestezi)
Solunum, göğüs bozuklukları ve mediastinal hastalıkları
Yaygın: Öksürük, nazal semptomlar
Gastrointestinal hastalıkları
Yaygın: Bulantı, kusma, karın ağrısı veya kramplar, diyare
Seyrek: Pankreatit, serum amilaz düzeyinde artış
Hepato-bilier hastalıkları
Yaygın olmayan: Karaciğer enzimlerinde (AST, ALT) geçici artış
8Seyrek: Hepatit
Deri ve deri altı doku hastalıkları
Yaygın: Döküntü, alopesi
Seyrek : Anjioödem
Kas-iskelet bozukluklar, bağ doku ve kemik hastalıkları
Yaygın: Artralji, kas bozuklukları
Seyrek: Rabdomiyoliz
Genel bozukluklar ve uygulama bölgesine ilişkin hastalıkları
Yaygın: Halsizlik, kırıklık, ateş
Antiretroviral tedavi sırasında kan lipitleri ve glukoz seviyeleri ile kiloda artış gerçekleşebilir
(bkz. Bölüm 4.4).
Kombinasyon antiretroviral tedaviye (KART) başlandığı sırada şiddetli immün yetmezliği olan
HIV ile enfekte hastalarda, asemptomatik veya rezidüel fırsatçı enfeksiyonlara enflamatuvar
reaksiyon ortaya çıkabilir. İmmün reaktivasyon durumunda otoimmün hastalıklar da (örneğin;
Graves hastalığı, otoimmün hepatit) rapor edilmiştir, ancak ortaya çıkma zamanlaması daha
değişkendir ve bu olaylar tedaviye başlandıktan aylar sonra gerçekleşebilir (bkz. Bölüm 4.4).
Özellikle genel olarak kabul gören risk faktörleri bulunan, ilerlemiş HIV hastalığı olan veya
kombinasyon antiretroviral tedaviye uzun süreli maruz kalan hastalarda osteonekroz olguları
bildirilmiştir. Bu durumun sıklığı bilinmemektedir (bkz. Bölüm 4.4).
Pediyatrik popülasyon:
ARROW çalışmasına (COL105677) 3 ay ila 17 yaşında, HIV ile enfekte 1206 pediyatrik hasta
alınmış, bu hastaların 669’u günde bir kez veya iki kez abakavir ve lamivudin almıştır (bkz.
Bölüm 5.1). Günde bir veya iki doz alan pediyatrik gönüllülerde, erişkinler ile
karşılaştırıldığında, herhangi bir ek güvenlilik hususu tanımlanmamıştır.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Akut hayvan çalışmalarında çok yüksek doz seviyelerinde lamivudin uygulanması herhangi bir
organ toksisitesi ile sonuçlanmamıştır. İstenmeyen etkiler olarak listelenenlerin dışında,
lamivudinin akut doz aşımını takiben herhangi bir spesifik bulgu veya belirti tanımlanmamıştır.
Eğer doz aşımı olursa hasta izlenmeli ve standart destek tedavi gerektiği şekilde
uygulanmalıdır. Lamivudin diyalizle atılabildiğinden aşırı doz durumlarında devamlı olarak
hemodiyaliz yapılabilir, ancak bununla ilgili çalışma yapılmamıştır.
95. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Direkt etkili antiviraller, nükleozit ve nükleotit revers transkriptaz
inhibitörleri
ATC kodu: J05AF05
Etki mekanizması:
Lamivudin, insan immün yetmezlik virüsüne (HIV) ve hepatit B virüsüne (HBV) karşı etkili
olan bir nükleozit analogudur. Hücre içinde metabolize olarak etkin molekül lamivudin 5’-
trifosfata dönüşür. Başlıca etki şekli viral ters transkripsiyonun zincir sonlandırıcılığıdır.
Trifosfat, in vitro ortamda HIV-1 ve HIV-2 replikasyonuna karşı selektif inhibitör aktiviteye
sahiptir ve ayrıca HIV’in zidovudine dirençli klinik izolatlarına karşı da etkilidir. İn vitro
ortamda lamivudin ve diğer antiretroviraller ile bir antagonistik etki görülmemiştir (test edilen
ajanlar: abakavir, didanozin, nevirapin, zidovudin).
Direnç:
Lamivudine karşı HIV-1 direnci, viral ters transkriptazın (RT) aktif bölgesine yakın M184V
amino asit değişimi gelişimini içerir. Bu varyant hem in vitro koşullarda hem de lamivudin
içeren antiretroviral tedavi uygulanan HIV-1 ile enfekte hastalarda ortaya çıkar. M184V
mutantları lamivudine büyük oranda azalmış duyarlılık gösterir ve in vitro ortamda viral
replikatif kapasitelerinin azaldığı görülür. In vitro çalışmalar, zidovudine dirençli virüs
izolatlarının eş zamanlı olarak lamivudine direnç kazandıklarında zidovudine duyarlı hale
gelebileceğine işaret etmektedir. Bu bulguların klinik önemi tam olarak tanımlanmış değildir.
İn vitro veriler, M184V oluşumuna rağmen antiretroviral rejiminde lamivudine devam
edilmesinin rezidüel antiretroviral aktivite sağlayabileceğine işaret etmektedir (muhtemelen
viral bütünlüğün bozulması nedeniyle). Bu bulguların klinik önemi bilinmemektedir. Eldeki
klinik veri oldukça sınırlıdır ve güvenilir sonuçlara varılmasını engellemektedir. Her halukarda,
lamivudin tedavisinin idame ettirilmesi yerine duyarlı NRTİ’lerle tedaviye başlanması tercih
edilmelidir. Bu nedenle, M184V mutasyonu varlığında lamivudin tedavisine devam edilmesi
yalnızca başka NRTİ’lerle tedavinin mümkün olmadığı durumlarda tercih edilmelidir.
M184V RT ile kazanılan çapraz direnç, antiretroviral ajanların nükleozit inhibitörü sınıfı ile
sınırlıdır. Zidovudin ve stavudin, lamivudine dirençli HIV-1’e karşı antiretroviral etkilerini
korur. Abakavir, sadece M184V mutasyonu ile lamivudine direnç kazanan HIV-1’e karşı
antiretroviral etkililiğini korur. M184V RT mutantı, didanozine karşı 4 kat azalmış duyarlılık
gösterir; bu bulguların klinik önemi bilinmemektedir. İn vitro duyarlılık testi standardize
edilmemiştir ve sonuçlar metodolojik faktörlere göre değişebilir.
İn vitro olarak lamivudin periferik kan lenfositlerine, mevcut lenfosit ve monosit-makrofaj
hücre serisine ve çeşitli kemik iliği progenitör hücrelerine karşı düşük toksisite gösterir. Bu
nedenle, lamivudin in vitro olarak yüksek terapötik endekse sahiptir.
Klinik etkililik ve güvenlilik:
Klinik çalışmalarda, lamivudin ile beraber alınan zidovudinin HIV-1 viral yükünü azalttığı ve
CD4 hücre sayısını artırdığı gösterilmiştir. Klinik sonlanım noktaları ile ilgili veriler,
lamivudinin tek başına zidovudin ya da zidovudin içeren tedavi rejimleri ile kombinasyon
10halinde kullanılmasının hastalığın ilerlemesi ve mortalite riskinde anlamlı düşüş ile
sonuçlandığını göstermektedir.
Klinik çalışma bulguları, daha önce hiçbir antiretroviral tedavi almayan hastalarda lamivudin
ve zidovudinin zidovudine dirençli izolatların ortaya çıkışını geciktirdiğini göstermiştir.
Lamivudin, aynı sınıftaki (nükleozit revers transkriptaz inhibitörleri) veya farklı sınıflardaki
(proteaz inhibitörleri, non-nükleozit revers transkriptaz inhibitörleri) diğer antiretroviral
ajanlarla beraber antiretroviral kombinasyon tedavisinin bir bileşeni olarak yaygın biçimde
kullanılır.
Başka antiretroviral ilaçlarla (abakavir, nevirapin/efavirenz ya da zidovudin) birlikte lamivudin
alan pediyatrik hastalardan elde edilen klinik çalışma verileri, pediyatrik hastalarda
gözlemlenen direnç profilinin, tespit edilen genotip yer değiştirmeleri ve bunların ilgili sıklığı
açısından, erişkinlerde gözlemlenen profile benzer olduğunu göstermiştir.
Klinik çalışmalarda diğer antiretroviral oral çözeltilerle birlikte lamivudin oral çözeltisi alan
çocuklarda, tablet alan çocuklarla karşılaştırıldığında, viral direnç daha sık gelişmiştir (bkz.
Bölüm 5.2 ve pediyatrik popülasyondaki klinik deneyimin tanımı (ARROW çalışması)).
Lamivudin içeren çok ilaçlı antiretroviral tedavinin, hiç antiretroviral tedavi almamış hastalar
ve M184V mutasyonları içeren virüslerle enfekte hastalarda da etkili olduğu gösterilmiştir.
HIV’in lamivudine in vitro duyarlılığı ve lamivudin içeren tedaviye klinik cevabı arasındaki
ilişki halen araştırılmaktadır.
Günde bir kez 100 mg lamivudinin kronik HBV enfeksiyonu olan erişkin hastaların tedavisinde
etkili olduğu gösterilmiştir (klinik çalışmaların ayrıntıları için ZEFFIX ürününe ait Kısa Ürün
Bilgisine bakınız). Buna karşın, HIV enfeksiyonunun tedavisi için yalnızca günlük 300 mg
lamivudinin (diğer antiretroviral ajanlarla birlikte) etkili olduğu gösterilmiştir.
Lamivudin, HBV ile ko-enfekte HIV hastalarında özel olarak çalışılmamıştır.
Günde tek doz (günde bir kez 300 mg):
Bir klinik çalışmada, günde bir kez EPIVIR ve günde iki kez EPIVIR içeren rejimler arasında
eşit etkililik olduğu gösterilmiştir. Bu sonuçlar, primer olarak HIV ile enfekte asemptomatik
hastalardan oluşan antiretroviral naif popülasyondan (CDC sınıf A) elde edilmiştir.
Pediyatrik popülasyon:
HIV ile enfekte pediyatrik hastaların randomize, çok merkezli, kontrollü bir çalışmasında
abakavir ve lamivudinin günde iki keze kıyasla günde bir kez doz uygulamasını içeren rejimin
randomize bir karşılaştırması gerçekleştirilmiştir. ARROW çalışmasına (COL105677) 3 ay ile
17 yaş arasındaki 1206 pediyatrik hasta kaydedilmiş ve Dünya Sağlık Örgütü tedavi
kılavuzlarındaki (bebeklerde ve çocuklarda HIV enfeksiyonunun antiretroviral tedavisi, 2006)
ağırlık bandı doz uygulaması önerilerine göre bu hastalara dozlar verilmiştir. Günde iki kez
abakavir ve lamivudini içeren bir rejimde 36 hafta sonrasında uygun bulunan 669 gönüllü en
az 96 hafta süreyle ya günde iki kez doz uygulamasına devam edecek ya da günde bir kez
abakavir ve lamivudin doz uygulamasına geçecek şekilde randomize edilmiştir. Belirtilmesi
gereken bir husus olarak, bu klinik çalışmadan bir yaşın altındaki çocuklar için veri
bildirilmemiştir. Sonuçlar aşağıdaki tabloda özetlenmektedir:
11ARROW çalışmasının günde iki keze kıyasla günde bir kez abakavir + lamivudin
randomizasyonununda 48. hafta ve 96. haftadaki <80 kopya/mL plazma HIV-1 RNA
değerine dayanan virolojik yanıt (gözlemlenen analiz)
Günde iki kez Günde bir kez
N (%) N (%)
Hafta 0 (tedavide ≥36 hafta sonra)
Plazma HIV-1 RNA <80 kopya/mL 250/331 (76) 237/335 (71)
Risk farkı (günde bir kez-günde iki kez) -%4,8 (%95 GA -%11,5 ila +%1,9), p=0,16
Hafta 48
Plazma HIV-1 RNA <80 kopya/mL 242/331 (73) 236/330 (72)
Risk farkı (günde bir kez-günde iki kez) -%1,6 (%95 GA -%8,4 ila + %5,2), p=0,65
Hafta 96
Plazma HIV-1 RNA <80 kopya/mL 234/326 (72) 230/331 (69)
Risk farkı (günde bir kez-günde iki kez) -%2,3 (%95 GA -%9,3 ila +%4,7), p=0,52
Bir farmakokinetik çalışmada (PENTA 15), 12 aylıktan küçük olan virolojik kontrol sağlanmış
dört hasta günde iki kez abakavir + lamivudin oral çözeltiden günde bir kez rejimine geçiş
yapmıştır. 48. haftada üç hastada viral yük tespit edilemez iken bir hastada plazmatik HIV-
RNA 900 kopya/mL olmuştur. Bu gönüllülerde herhangi bir güvenlilik endişesi
gözlenmemiştir.
48. haftada ve ayrıca 96. haftada (ikincil sonlanma noktası) <80 kopya/mL şeklindeki birincil
sonlanma noktası için -%12 olan önceden belirlenmiş eşit etkililik marjında ve test edilen diğer
tüm eşiklerde (<200 kopya/mL, <400 kopya/mL, <1000 kopya/mL) (tümü bu eşit etkililik marjı
dahilindedir) günde bir kez abakavir + lamivudin doz uygulaması grubunun günde iki kez grubu
ile eşit olduğu gösterilmiştir. Günde iki kez karşısında günde bir kez uygulamanın
heterojenliğine yönelik alt grup analizi testleri randomizasyonda cinsiyet, yaş veya viral yükün
herhangi bir etkisinin olmadığını göstermiştir. Sonuçlar, analiz yöntemi fark etmeksizin eşit
etkililiği desteklemiştir.
Günde bir kez ve günde iki kez dozlarına randomizasyon sırasında (0. hafta), önceden tablet
formülasyonunu kullanmış olan hastalarda herhangi bir çözelti formülasyonunu herhangi bir
zamanda kullanan hastalara göre viral yük supresyonu daha yüksek olmuştur. Bu farklılıklar
çalışılan tüm yaş gruplarında gözlemlenmiştir. Tablet ve çözelti arasındaki supresyon oranı
farklılığı günde bir kez dozunda 96. haftaya kadar devam etmiştir.
12ARROW çalışmasının günde iki keze kıyasla günde bir kez abakavir + lamivudin
randomizasyonununda <80 kopya/mL plazma HIV-1 RNA’sı olan gönüllerinin dağılımı:
Formülasyona göre altgrup analizi
Günde iki kez Günde bir kez
<80 kopya/mL <80 kopya/mL
plazma HIV-1 RNA: plazma HIV-1 RNA:
n/N (%) n/N (%)
0. hafta (36 hafta tedavi sonrasında)
Herhangi bir zamanda herhangi bir çözelti 14/26 (54) 15/30 (50)
verilmiş
Tüm süreç boyunca sadece tablet verilmiş 236/305 (77) 222/305 (73)
96. hafta
Herhangi bir zamanda herhangi bir çözelti 13/26 (50) 17/30 (57)
verilmiş
Tüm süreç boyunca sadece tablet verilmiş 221/300 (74) 213/301 (71)
Genotipik direnç analizi >1000 kopya/mL plazma HIV-1 RNA örneklerinde yürütülmüştür.
Diğer antiretroviral çözeltilerle birlikte lamivudin çözeltisi alan hastalarda, benzer dozları tablet
formunda alanlarla karşılaştırıldığında, daha fazla direnç vakası tespit edilmiştir. Bu durum, bu
hastalarda gözlemlenen daha düşük antiviral supresyon oranıyla uyumludur.
5.2. Farmakokinetik özellikler
Emilim:
Lamivudin gastrointestinal sistemden iyi emilir ve oral lamivudinin yetişkinlerdeki
biyoyararlanımı normalde %80 ile %85 arasındadır. Oral uygulamayı takiben, maksimum
serum konsantrasyonuna (C ) ulaşması için geçen ortalama süre (t ) yaklaşık bir saattir.
maks maks
Sağlıklı gönüllülerde yürütülen bir çalışmadan elde edilen verilere göre, günde iki kez 150 mg
terapötik doz seviyelerinde, plazmadaki ortalama (CV) kararlı durum lamivudin C veC
maks min
sırasıyla 1,2 mikrogram/mL (%24) ve 0,09 mikrogram/mL (%27) olmuştur. 12 saatlik doz
aralığında ortalama (CV) EAA 4,7 mikrogram.saat/mL (%18) olmuştur. Günde bir kez 300 mg
tedavi dozunda, ortalama (CV) kararlı durum C , C ve 24 saatlik EAA sırasıyla 2,0
maks min
mikrogram/mL (%26), 0,04 mikrogram/mL (%34) ve 8,9 mikrogram.saat/mL (%21) olmuştur.
Lamivudinin yemeklerle birlikte alınması t ’ta bir gecikmeye ve C ’ta düşmeye (%47
maks maks
azalma) neden olmaktadır. Buna karşın, lamivudinin emilimi (EAA esas alındığında)
etkilenmez. Yemeklerle alınacağı zaman bir doz ayarlamasına gerek yoktur.
Ezilmiş tabletlerin az miktarda yarı-katı yiyecek veya sıvılarla birlikte alınmasının farmasötik
kalite üzerinde etkisi olması beklenmediğinden klinik etkililiği de etkilemesi beklenmez. Bu
sonuç, hastanın tabletin tamamını ezdiği ve hemen yuttuğu varsayıldığında fizikokimyasal ve
farmakokinetik verilere dayandırılmaktadır.
Zidovudinin birlikte uygulanması zidovudin maruziyetinde %13’lük ve pik plazma
seviyelerinde %28’lik artışa neden olur. Bunun hasta güvenliliği açısından önemli olduğu
düşünülmemektedir ve bu nedenle doz ayarlaması gerekmemektedir.
13Dağılım:
İntravenöz çalışmalarda, ortalama dağılım hacmi 1,3 L/kg’dir. Lamivudinin ortalama sistemik
klirensi, büyük oranda organik katyonik taşıyıcı sistem aracılığıyla renal klirensle (>%70)
olmak üzere, yaklaşık 0,32 L/saat/kg’dır.
Lamivudinin terapötik doz aralığı üzerinde farmakokinetiği doğrusaldır ve majör plazma
proteini albümine bağlanması sınırlıdır (in vitro çalışmalarda serum albümine < %16 - %36).
Lamivudinin santral sinir sistemine ve beyin omurilik sıvısına (BOS) geçtiğini gösteren veriler
sınırlıdır. BOS/serum lamivudin konsantrasyonu oranının ortalaması oral uygulamadan 2-4 saat
sonra yaklaşık 0,12 olmuştur. Geçişin gerçek boyutu ve bunun klinik açıdan herhangi bir anlamı
olup olmadığı bilinmemektedir.
Biyotransformasyon:
Oral uygulamadan sonra lamivudinin plazmadaki yarılanma ömrü 18 ila 19 saattir ve aktif kısım
olan intraselüler lamivudin trifosfatın hücre içinde daha uzun terminal yarılanma ömrüne
sahiptir (16 ila 19 saat). Sağlıklı 60 yetişkin gönüllüde günde 1 kez 300 mg lamivudin
uygulamasının, günde 2 kez 150 mg lamivudin uygulamasıyla kararlı durumda intraselüler
trifosfat EAA ’sı ve C ’ı yönünden farmakokinetik olarak eşdeğer olduğu gösterilmiştir.
24 maks
Lamivudin değişime uğramadan büyük oranda böbrek yoluyla atılır. Lamivudin ve diğer tıbbi
ürünler arasındaki metabolik etkileşimler ihtimali, lamivudinin sınırlı karaciğer
metabolizmasına (%5-10) ve plazma proteinlerine düşük oranda bağlanmasına bağlı olarak
düşüktür.
Eliminasyon:
Böbrek yetmezliği olan hastalar üzerinde yapılan çalışmalar, lamivudin eliminasyonunun
böbrek fonksiyonu bozukluğundan etkilendiğini göstermiştir. Kreatinin klirensi <50 mL/dk
olan hastalar için önerilen dozaj rejimi “Pozoloji/Uygulama sıklığı ve süresi” başlığında
gösterilmektedir (bkz. Bölüm 4.2).
Ko-trimoksazolün bileşenlerinden biri olan trimetoprimle olan etkileşim terapötik dozlarda
lamivudin maruziyetinde %40’lık bir artışa sebep olmaktadır. Bu durum, hastada ayrıca böbrek
yetmezliği yoksa, doz ayarlaması gerektirmez (bkz. Bölüm 4.5 ve 4.2). Böbrek yetmezliği olan
hastalarda lamivudinle birlikte ko-trimoksazol kullanımı dikkatle değerlendirilmelidir.
Doğrusallık/Doğrusal olmayan durum:
Lamivudinin, terapötik doz aralığı üzerinde farmakokinetiği doğrusaldır ve majör plazma
proteini olan albümine bağlanması sınırlıdır.
Hastalardaki karekteristik özellikler
Pediyatrik popülasyon:
Çocuklar: Lamivudinin mutlak biyoyararlanımı (yaklaşık %58-66) 12 yaşın altındaki
pediyatrik hastalarda azalmıştır. Çocuklarda diğer antiretroviral tabletler ile birlikte verilen
tabletlerin uygulanması sonucunda diğer antiretroviral oral çözeltiler ile birlikte verilen oral
çözeltiye kıyasla daha yüksek EAA ve C değerleri gözlenmiştir. Önerilen dozaj rejimine
∞ maks
göre lamivudin oral çözelti alan çocuklar, erişkinlerde gözlenen değerler aralığında plazma
lamivudine maruziyetine ulaşmaktadır. Önerilen dozaj rejimine göre lamivudin oral tablet alan
çocuklar, lamivudin oral çözelti alan çocuklardan daha yüksek plazma lamivudine maruziyetine
14ulaşmaktadır çünkü tablet formülasyonu ile daha yüksek mg/kg dozları uygulanmaktadır ve
tablet formülasyonun biyoyararlanımı daha yüksektir (bkz. Bölüm 4.2). Gerek oral çözelti
gerekse tablet formülasyonları ile gerçekleştirilen pediyatrik farmakokinetik çalışmalar, günde
bir kez doz uygulamasının aynı toplam günlük dozda günde iki kez doz uygulamasına eşdeğer
EAA sağladığını göstermiştir.
0-24
Üç aylıktan daha küçük hastalar için sınırlı farmakokinetik veri mevcuttur. Bir haftalık
yenidoğanlarda lamivudine oral klirensi, pediyatrik hastalar ile karşılaştırıldığında, azalmıştır
ve bu durum olasılıkla olgunlaşmamış böbrek fonksiyonuna ve değişken emilime bağlıdır.
Dolayısıyla, benzer erişkin ve pediyatrik maruziyeti elde etmek için yenidoğanlarda uygun doz
4 mg/kg/gün şeklindedir. Glomerüler filtrasyon hesaplamaları, benzer erişkin ve pediyatrik
maruziyete ulaşmak için altı haftalık ve daha büyük çocuklarda uygun dozun 8 mg/kg/gün
olabileceğini düşündürmektedir.
Farmakokinetik veriler, 12 yaşın altındaki çocukların kaydedildiği üç farmakokinetik
çalışmadan (PENTA 13, PENTA 15 ve ARROW PK alt çalışması) elde edilmiştir. Veriler
aşağıdaki tabloda gösterilmektedir.
Çalışmalarda günde bir kez ve günde iki kez oral uygulama için kararlı durum plazma
lamivudin EAA (0-24) (mikrogram.saat/mL) değeri ve istatistiksel karşılaştırmaların
özeti
Lamivudin Lamivudin Günde iki kez
Çalışma Yaş 8 mg/kg günde 4 mg/kg günde iki karşısında günde bir
grubu bir kez doz kez doz kez karşılaştırması
uygulaması uygulaması GLS Ortalama Oranı
Geometrik Geometrik (%90 GA)
ortalama (%95 ortalama (%95
GA) GA)
ARROW 3 ila 12 13,0 12,0 1,09
PK alt yaş (11,4, 14,9) (10,7, 13,4) (0,979, 1,20)
çalışması (N=35)
1. kısım
PENTA 13 2 ila 12 9,80 8,88 1,12
yaş (8,64, 11,1) (7,67, 10,3) (1,03, 1,21)
(N=19)
PENTA 15 3 ila 36 8,66 9,48 0,91
ay (7,46, 10,1) (7,89, 11,40) (0,79, 1,06)
(N=17)
PENTA 15 çalışmasında, günde iki kez rejiminden günde bir kez rejimine geçiş yapan 12
aylıktan daha küçük dört gönüllünün geometrik ortalama plazma lamivudin EAA(0-24) (%95
GA) değeri (bkz. Bölüm 5.1) günde bir kez doz uygulamasında 10,31 (6,26, 17,0)
mikrogram.sa/mL ve günde iki kez doz uygulamasında 9,24 (4,66, 18,3) mikrogram.sa/mL
bulunmuştur.
Gebelik:
Oral uygulamayı takiben gebeliğin geç dönemlerinde lamivudin farmakokinetiği hamile olmayan
yetişkinlerdekine benzer olmuştur.
155.3. Klinik öncesi güvenlilik verileri
Hayvan toksisite çalışmalarında lamivudinin yüksek dozlarda uygulanması herhangi bir majör
organ toksisitesiyle ilişkilendirilmemiştir. En yüksek doz seviyelerinde, nadiren karaciğer
ağırlığında azalmayla birlikte karaciğer ve böbrek fonksiyon indikatörlerinde minör etkiler
gözlemlenmiştir. Klinik olarak anlamlı etkileri kırmızı kan hücre sayısında azalma ve nötropeni
olmuştur.
Lamivudin bakteriyel testlerde mutajenik olmamıştur, fakat diğer birçok nükleozit analogu
gibi, in vitro sitojenik deneyde ve fare lenfoma deneyinde aktivite gösterdiği belirtilmiştir.
Lamivudin, in vivo olarak beklenen klinik plazma düzeylerinin 40-50 kat fazlası plazma
konsantrasyonları veren dozlarda uygulandığında genotoksik olmamıştır. Lamivudin in in vitro
mutajenik aktivitesi in vivo deneylerle doğrulanmadığı için, tedavi dozlarında genotoksik
tehlike olmayacağı kabul edilir.
Maymunlarla gerçekleştirilen bir transplasental genotoksisite çalışmasında, insan
eşdeğerindeki maruziyetlerde tek başına zidovudin ile zidovudin ve lamivudin kombinasyonu
karşılaştırılmıştır. Bu çalışma, rahim içinde bu kombinasyona maruz kalan fetüslerde çoklu
fetal organlara nükleozit analogu-DNA yerleşmesinin daha yüksek oranda olduğunu ortaya
koymuş ve sadece zidovudine maruz kalanlara kıyasla daha fazla telomer kısalması olduğu
gösterilmiştir. Bu bulguların klinik açıdan önemi bilinmemektedir.
Lamivudinle fareler ve sıçanlarda yapılan uzun dönem oral karsinojenite çalışmaları insanlar
için herhangi bir karsinojenik potansiyel olmadığını göstermiştir.
Sıçanlarda yürütülen bir fertilite çalışmasında lamivudinin erkek veya dişi fertilitesi üzerinde
etkisi olmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sukroz
Metil parahidroksibenzoat
Propil parahidroksibenzoat
Sitrik asit (susuz)
Propilen glikol
Sodyum sitrat
Yapay çilek aroması
Yapay muz aroması
pH ayarlayıcı (NaOH/HCl)
Saf su
6.2. Geçimsizlikler
Geçerli değildir.
6.3. Raf ömrü
24 ay
166.4. Saklamaya yönelik özel tedbirler
25 °C’nin altındaki oda sıcaklığında saklayınız. İlk açıldıktan bir ay sonra kalan kısım
atılmalıdır.
6.5. Ambalajın niteliği ve içeriği
EPIVIR oral çözelti; 240 mL, çocuklar için emniyet kapaklı polietilen şişede sunulmaktadır.
Şişe ile birlikte 10 mL’lik bir dozlama şırıngası bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler yada atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
Aşağıda sıralanan ifadeler kutuda bulunan dozaj şırıngasının kullanımını tarif etmek amacıyla
EPIVIR’in kullanma talimatı içinde verilmiştir:
1. Şırıngadan/adaptörden streç filmi ayırınız.
2. Adaptörü şırıngadan ayırınız.
3. Şişenin kapağını açınız. Kapağı atmayınız.
4. Şişeyi sıkıca tutunuz. Plastik adaptörü şişenin boynundan içeriye itiniz.
5. Şırıngayı adaptörün içine iyice sokunuz.
6. Şişeyi baş aşağı getiriniz.
7. Şırınga tam dozunuzun ilk kısmını alana kadar şırınganın pompasını doğru miktara
getiriniz.
8. Şişeyi düz çevirip şırıngayı adaptörden çıkartınız.
9. Şırınganın içindeki miktarı şırıngayı yanağınıza doğru eğerek yavaşça boşaltınız.
Yutmanıza zaman tanımak için yavaş davranınız. Boğazınızın gerisine doğru ve sert
uygulama yapmak sıvının boğazınıza takılmasına ve boğulmanıza neden olabilir
10. Tam dozunuzu alana dek 5. ila 9. adımları tekrar ediniz. Örneğin, almanız gereken doz
15 mL ise bir tam ve bir yarım enjektör dolusu ilaç almanız gerekecektir.
11. Şırıngayı şişeden çıkarınız ve temiz su ile iyice yıkayınız. Yeniden kullanmadan önce
tamamen kurumasını bekleyiniz.
12. Adaptörü yerinde bırakarak şişenin kapağını sıkıca kapatınız.
İlk kez açtıktan 1 ay sonra çözeltinin kalan kısmını atınız.
7. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173, 1. Levent Plaza B Blok
34394 1. Levent/İstanbul
Telefon: 0 212 339 44 00
Faks: 0 212 339 45 00
8. RUHSAT NUMARASI
100/77
9. İLK RUHSAT TARİHİ/RUHSAT YENİLEME TARİHİ
17İlk ruhsat tarihi:12.12.1996
Ruhsat yenileme tarihi: 22.07.2020
10. KÜB’ÜN YENİLENME TARİHİ
18