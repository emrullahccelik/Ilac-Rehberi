KISA ÜRÜN BİLGİSİ
1. BEŞERİ TIBBİ ÜRÜNÜN ADI
TEORY 2 mcg/ml I.V. enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
1 doz (1 mL’sinde)
Kalsitriol (koyun yününden elde edilen) 2 mcg (mikrogram)
Yardımcı maddeler:
Sodyum klorür 1,5 mg
Sodyum askorbat 10 mg
Disodyum hidrojen fosfat (susuz) 7,6 mg
Sodyum dihidrojen fosfat monohidrat 1,84 mg
Disodyum EDTA dihidrat 1,11 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Berrak, renksiz-açık sarı, partikülsüz çözelti.
4. KLİNİK ÖZELLİKLER
4.1. Terapötik endikasyonlar
TEORY (enjeksiyonluk kalsitriol) kronik renal diyalize giren hastalardaki hipokalseminin
tedavisinde kullanılır. Yükselmiş olan paratiroid hormon düzeylerini belirgin biçimde düşürdüğü
gösterilmiştir. PTH'daki azalmanın renal osteodistrofide iyileşmeyle sonuçlandığı gösterilmiştir.
4.2. Pozoloji ve uygulama şekli
Pozoloji / Uygulama sıklığı ve süresi:
TEORY' nin (enjeksiyonluk kalsitriol) optimal dozu her hasta için dikkatle belirlenmelidir.
TEORY tedavisinin etkililiği her hastanın yeterli ve uygun miktarda günlük kalsiyum aldığı
varsayımına dayandırılmakladır. Her hastanın günlük yeterli kalsiyum alımını garantilemek için
hekim ya kalsiyum destek preparatı vermeli ya da hastaya uygun diyet önerilmelidir.
Kalsitriol'ün genellikle önerilen başlangıç dozu hipokalseminin ve/veya sekonder
hiperparatiroidizmin şiddetine bağlı olarak haftada üç kere, yaklaşık gün aşırı uygulanan 1 mcg
(0,02 mcg/kg) ile 2 mcg' dır. Haftada üç kere 0,5 mcg gibi küçük dozlar ve 4 mcg gibi yüksek
1/13dozlar da başlangıç dozu olarak kullanılmıştır. Kalsitriol intravenöz yol ile bolus şeklinde
uygulanabilir. Eğer hastalığın biyokimyasal parametrelerinde ve klinik belirtilerinde tatmin edici
bir tepki görülmezse, doz iki - dört haftalık aralıklarla 0,5 – 1 mcg arttırılabilir.
0,25 mcg 'den 2 (mcg’ye kadar basamaklı olarak arttırılan dozlar kullanılmıştır ve haftada üç kez
8 mcg’a kadar olan maksimal dozlar bildirilmiştir.
Bu titrasyon döneminde haftada en az iki kez serum kalsiyum ve fosfor düzeyleri belirlenmeli ve
hiperkalsemi veya serum kalsiyum-fosfat çarpımı 70'ten yüksek bulunursa, bu parametreler
normale dönünceye kadar ilaç derhal kesilmelidir.
Daha sonra kalsitriol daha düşük bir dozla tekrar başlatılmalıdır. Tedaviye yanıt olarak PTH
düzeyleri azalırken, dozun da azaltılması gerekebilir. Böylelikle, basamaklı doz artışları bireylere
göre uyarlanmalı ve PTH serum kalsiyum ve fosfor düzeyleriyle orantılı olmalıdır.
Doz titrasyonu için tavsiye edilen yaklaşım aşağıda verilmektedir:
PTH Düzeyleri Kalsitriol Dozu
Aynı veya artmış Artırılır
< % 30 azalma Artırılır
> % 30, < % 60 azalma Aynı dozda sürdürülür
> % 60 azalma Azaltılır
Normal aralığın 1,5 -3 katı Aynı dozda sürdürülür
Barbitürat veya antikonvülsan alan hastalar için daha yüksek dozlarda TEORY gerekli olabilir.
Çünkü barbitürat veya antikonvülsanlar TEORY' nin etkilerini azaltabilir. Kortikosleroidler ile
TEORY' nin etkileri önlenebilir.
Uygulamadan önce ürün, partikül içeriği ve renk değişimi açısından incelenmelidir. Kalsitriolün
kendisi renksiz, billur su bir bileşik olmasına karşın TEORY’e bir antioksidan olarak eklenen
sodyum askorbat beyaz veya çok soluk sarı renktedir ve oksijen ile kombine olduğunda sarı renk
alabilir.
Uygulama şekli:
TEORY sadece intravenöz olarak uygulanmalıdır
TEORY plastik bir 1 mL tüberkülin şırıngasına çekilmeli ve diyalizin sonunda intravenöz olarak
bolus dozunda uygulanmalıdır. Hemodiyalizin sonunda kateterden uygulanabilir. Ampuller tek
dozluktur. Kullanılmayan kısmı atılmalıdır.
2/13Özel popülasyonlara ilişkin ek bilgiler:
Böbrek/Karaciğer yetmezliği:
Karaciğer yetmezliği olan hastalarda farmakokinetik çalışma gerçekleştirilmemiştir.
Böbrek yetmezliği olan hastalarda doz, PTH, kalsiyum ve fosfor düzeylerine göre bireysel olarak
düzenlenmelidir (Bkz. Bölüm 4.2).
Pediyatrik popülasyon:
TEORY' nin çocuklardaki güvenlilik ve etkililiği henüz belirlenmemiştir.
Pediyatrik hastalardaki kalsitriol kullanımı üzerine sınırlı veri bulunmaktadır (Bkz. Bölüm 5.1).
Geriyatrik popülasyon:
Kalsitriol ile yapılan klinik çalışmalarda, genç deneklere göre daha farklı yanıt verip vermediklerini
belirlemek amacıyla yeterli sayıda 65 yaş ve üstü denek yer almamıştır. Bildirilen diğer klinik
deneyimlerde yaşlı ve genç hastaların yanıtları arasında herhangi bir fark tanımlanmamıştır. Genel
olarak yaşlı hastalarda doz seçimi; hepatik, renal veya kardiyak fonksiyon azalmasının ve
eşzamanlı başka hastalık ya da başka ilaç tedavilerinin daha sık olduğu göz önüne alınarak dikkatle
yapılmalı, genellikle dozaj aralığının alt sınırından başlanmalıdır.
4.3. Kontrendikasyonlar
- TEORY, kalsitriol veya ilaçta bulunan diğer maddelere karşı, daha önceden aşırı duyarlılığı
olan hastalarda kontrendikedir.
- TEORY (enjeksiyonluk kalsitriol) hiperkalsemili hastalarda veya vitamin D toksisitesi
belirtileri bulunan hastalarda kontrendikedir.
4.4. Özel kullanım uyarıları ve önlemleri
Genel:
Kalsitriol vitamin D'nin mevcut en güçlü metaboliti olduğu için tedavi sırasında vitamin D ve
türevlerinin reçete bazlı dozları, olası ilave etkilerden ve hiperkalsemiden kaçınmak için
kullanılmamalıdır.
Kalsitriolün aşırı dozu, hiperkalsemi ve bazı durumlarda hiperkalsiüriye yol açar: bu nedenle,
tedavinin erken dönemlerinde doz ayarlaması sırasında, serum kalsiyum ve fosfor düzeyleri
haftada en az iki kez belirlenmelidir. Hiperkalsemi gelişirse, ilaç derhal kesilmelidir.
Dijital tedavisi gören hastalara kalsitriol dikkatle verilmelidir, çünkü bu hastalarda hiperkalsemi
kardiyak aritmilere neden olabilir.
PTH düzeyleri anormal derecede baskılanırsa adinamik kemik hastalığı gelişebilir. Eğer diğer
nedenlerden (diagnostik) dolayı biyopsi yapılamıyorsa, kemik döngü oranını göstermek için PTH
düzeyleri kullanılabilir. Eğer kalsitriol uygulanan hastalarda PTH düzeyleri önerilen hedef aralığın
(normal üst limitin 1,5-3 katı) altına düşerse kalsitriol dozu azaltılmalı veya tedaviye son
verilmelidir. Kalsitriol tedavisinin kesilmesi geri tepme etkisi ile sonuçlanabilir dolayısıyla idame
dozuna ulaşana kadar uygun bir doz azaltma titrasyonu önerilir.
3/13Yüksek fosfor seviyeleri ile seyreden ve diyalize giren hastalarda uygun serum fosfat bağlayıcıları
kullanılmalıdır. İstisnai durumlar dışında, alüminyum içeren fosfat bağlayıcıları kullanılmamalıdır.
Vitamin D analogları ile birlikte kalsiyum kaynaklı fosfat bağlayıcı alırken hiperkalsemi gelişen
hastalarda az miktarda kalsiyum içeren diyaliz sıvıları yardımcı olabilir.
Vitamin D'nin herhangi bir formunun doz aşımı tehlikelidir (Bkz. Bölüm 4.9)
Vitamin D ve metabolitlerinin doz aşımına bağlı progresif hiperkalsemi acil tedavi gerektirecek
kadar şiddetli olabilir. Kronik hiperkalsemi genel vasküler kalsifikasyon, nefrokalsinoz ve diğer
yumuşak doku kalsifikasyonuna yol açabilir. Serum kalsiyum fosfat çarpımının (Ca x P) 70
mg2/dL2’i aşmasına izin verilmemelidir. Bu durumun erken tespiti için şüpheli anatomik bölgelerin
radyografik değerlendirmesi yararlı olabilir.
Cerrahi operasyon geçiren imobilize hasta esasen hiperkalsemi riskine açıktır. Normal renal
fonksiyonlara sahip TEORY alan hastalar dehidrasyondan kaçınmalıdır. Kalsitriol, serum
inorganik fosfat seviyesini yükseltir. Bu durum hipofosfatemiye sahip hastalarda istenmesine
karşın, ektopik kalsifikasyon sebebiyle renal yetmezliği olan hastalarda dikkatli olunmalıdır. Böyle
durumlarda, plazma fosfat seviyesi oral yolla uygulanan uygun fosfat bağlayıcı ajan veya düşük
fosfat diyeti ile normal düzeyde (2-5 mg/100mL veya 0,65 - 1,62 mmol/L) tutulmalıdır.
Ergokalsiferol’den (vitamin D2) kalsitriole geçiş durumunda, kandaki ergokalsiferol seviyesinin
başlangıç değerine ulaşması bir kaç ay sürebilir (Bkz. Bölüm 4.9).
TEORY ile tedavi edilen Vitamin D dirençli kemik hastalığına sahip hastalar (ailesel
hipofosfatemi), oral fosfat tedavilerine devam etmelidir.
Hasta için bilgi:
Hasta ve ailesi, diyet ve ek kalsiyum alımı konusundaki uyanlara uymak ve magnezyum içeren
antiasitler dahil olmak üzere doktor tarafından onaylanmamış, reçetesiz satılan ilaçları
kullanmamak konusunda bilgilendirilmelidir. Hastalar, ayrıca, hiperkalsemi semptomları
konusunda da bilgilendirilmelidir (Bkz. Bölüm 4.8).
Laboratuvar testleri:
Serum kalsiyum, fosfor, magnezyum ve alkali fosfataz düzeyleri ile 24 saatlik üriner kalsiyum ve
fosfor düzeyleri periyodik olarak kontrol edilmelidir. Uygulamanın başlangıç döneminde serum
kalsiyum ve fosfor düzeyleri daha sık (haftada iki kez) ölçülmelidir.
Bu tıbbı ürün her 2 mcg/mL’ de 1mmol (23 gram)’dan daha az sodyum ihtiva eder; yani esasında
‘‘sodyum içermez’’ olarak kabul edilebilir.
4/134.5. Diğer tıbbi ürünler ile etkileşimler ve diğer etkileşim şekilleri
Kalsitriol halihazırda mevcut en etkili vitamin D metaboliti olduğu için, hipervitaminozis D
gelişmesinden kaçınmak amacıyla kalsitriol ile tedavi sırasında başka vitamin D preparatları
reçetelenmemelidir.
Magnezyum içeren antiasitler ve TEORY birlikte kullanılmamalıdır, çünkü böyle bir kullanım
hipermagnezemi gelişimine yol açabilir.
Vitamin D analogları ve kardiyak glikozitlerle birlikte kullanımı kardiyak aritmilerle
sonuçlanabilir.
Kolestiramin ve kolestipol kalsitriol’ün absorpsiyonunu/etkisini azaltır.
Barbitürat ya da antikonvülsan almakta olan hastalarda vitamin D’nin etkileri azalabilir.
Kortikosteroidler vitamin D analoglarının etkilerini engelleyebilirler.
Tiazid diüretikleri ile birlikte kullanıldığında hiperkalsemi riski artar.
Magnezyum içerikli antiasitler ile birlikte kullanıldığında hipermagnezemi riski artar.
Özel popülasyonlara ilişkin ek bilgiler:
Etkileşim açısından özel popülasyonlara ilişkin veri bulunmamaktadır.
Pediyatrik popülasyon:
Etkileşim açısından pediyatrik popülasyonlara ilişkin veri bulunmamaktadır.
Geriyatrik popülasyon:
Etkileşim açısından geriyatrik popülasyonlara ilişkin veri bulunmamaktadır.
4.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
TEORY' nin çocuk doğurma potansiyeli bulunan kadınlarda kullanımında doğum kontrolüne
ilişkin yeterli veri mevcut değildir. Preklinik çalışmalarda, oral kalsitriolün üreme üzerine etkisi
raporlanmamıştır. TEORY ile doğum kontrol gereksinimi üzerine herhangi bir veri mevcut
değildir.
Gebelik dönemi
Hayvanlar üzerinde yapılan çalışmalar gebelik /ve-veya/embriyonal/ fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir. TEORY gerekli olmadıkça gebelik döneminde
kullanılmamalıdır.
Gebe kadınlarda yeterli ve iyi kontrollü çalışmalar yoktur. TEORY gebelikte sadece, potansiyel
yararları fetüs üzerindeki potansiyel risklerinden fazlaysa kullanılmalıdır.
5/13İnsan için önerilen dozun 4 ve 15 katı kalsitriol tavşanlara oral yoldan verildiğinde, teratojenik
olacağı rapor edilmiştir. Bu dozlarda 15 fetüsten 3 yavru dış ve iskelet anomalileri göstermiştir.
Bununla birlikte, kontrollerle kıyaslandığında diğer 23 yavru (156 fetüs) belirgin anomaliler
göstermemiştir.
Sıçanlarda 0,45 mcg/kg’a kadar oral dozlarda yapılan teratoloji çalışmaları, teratojenik potansiyeli
olduğunu göstermemiştir.
Laktasyon dönemi
Bu ilacın insan sütüne geçip geçmediği bilinmemektedir. Birçok ilaç insan sütüne geçtiğinden ve
süt çocuklarında kalsitriolün ciddi advers etkileri bulunabileceğinden, anne için ilacın önemi de
göz önüne alınarak ilaç ya da emzirmeden hangisinin kesileceğine karar verilmelidir.
Üreme yeteneği /Fertilite
Oral kalsitriol kullanımına bağlı olarak fertilitede belirgin bir etki bildirilmemiştir.
4.7. Araç ve makine kullanımı üzerindeki etkiler
Bilinen bir etkisi yoktur.
4.8. İstenmeyen etkiler
Yan etkiler aşağıdaki kategorilerde gösterildiği şekilde sıralanmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Nadiren, anafilaksi ve enjeksiyon bölgesinde lokal kızarıklık dahil aşırı duyarlılık olguları rapor
edilmiştir.
Enjeksiyon bölgesinde, bazen, hafif bir ağrı gözlenmiştir.
TEORY' nin (enjeksiyonluk kalsitriol) advers etkileri, genelde, aşırı vitamin D alımında oluşan
etkilere benzer. Hiperkalsemiyle bağlantılı vitamin D entoksikasyonunun erken ve geç semptom
ve belirtileri şunlardır:
Erken:
Asteni, baş ağrısı, uyku hali, bulantı, kusma, ağız kuruluğu, konstipasyon, miyalji, kemik ağrısı,
disguzi, iştah azlığı, abdominal ağrı ve dispne. kalsitriol klinik araştırmalarında bildirilen bu
olayların sıklığı, aşağıdaki Advers İlaç Reaksiyonları tablosunda sıralanmaktadır.
Geç:
Poliüri, polidipsi, iştah azlığı, kilo azalması, noktüri, konjuktival çökelti, pankreatit, fotofobi,
rinore, pruritus, hipertermi, libido azalması, kan üresinin artması albüminüri, hiperkolesterolemi,
aspartat aminotransferazın artması, alanin aminotransferazın artması, kalsinoz, hipertansiyon,
6/13kardiyak aritmiler, kas zayıflığı, parestezi, dehidrasyon, apati, idrar yolu enfeksiyonları ve nadiren
belirgin psikoz, hipermagnezemi. kalsitriol klinik araştırmalarında bildirilen bu olayların sıklığı,
aşağıdaki Advers İlaç Reaksiyonları tablosunda sıralanmaktadır.
Tablo 1: Kalsitriol Klinik Araştırmalarındaki Kalsitriol Hastalarında Oluşan Advers İlaç
Reaksiyonlarının Özeti
Sistem Organ Çok Yaygın Yaygın Bilinmeyen
Sınıfı Yaygın (≥1/100 ila olmayan (eldeki verilerden
(≥1/10) <1/10) (≥1/1.000 ila hareketle tahmin
<1/100) edilemiyor)
Enfeksiyonlar İdrar yolu
ve enfeksiyonu
enfestasyonlar
Bağışıklık Hipersensitivite
sistemi
hastalıkları
Metabolizma ve İştah azalması Polidipsi
beslenme Dehidrasyon Hiperkolesterolemi
hastalıkları Hipermagnezemi
Psikiyatrik Libido azalması
hastalıkları Apati
Psikoz
Sinir sistemi Baş ağrısı Uyku Disguzi
hastalıkları hali/somnolans
Parestezi
Göz hastalıkları Konjoktivada
birikme
Fotofobi
Kardiyak Kardiyak aritmi
hastalıkları
Vasküler Hipertansiyon
hastalıkları
Solunum, göğüs Rinore
bozuklukları ve
mediastinal
hastalıkları
Gastrointestinal Mide bulantısı Pankreatit
hastalıkları Kusma
Ağız kuruluğu
Kabızlık
Karın ağrısı
Dispepsi
7/13Deri ve deri altı Prurit
doku
hastalıkları
Kas-iskelet Miyalji Kemik ağrısı
bozuklukları, Kas zayıflığı
bağ doku ve
kemik
hastalıkları
Böbrek ve idrar Poliüri
hastalıkları Noktüri
Albuminüri
Genel Ağrı Enjeksiyon Enjeksiyon Hipertermi
bozukluklar ve yerinde ağrı yerinde
uygulama Asteni reaksiyon
bölgesine ilişkin Kalsinoz
hastalıkları
Araştırmalar Kilo kaybı Kan üresinin
Aspartat artması
aminotransfe Alanin
razın artması aminotransferazın
artması
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi' ne (TÜFAM) bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Hastalara günlük ihtiyaçlarından fazla TEORY uygulanması hiperkalsemi. hiperkalsiüri ve
hiperfosfatemive yol açabilir. TEORY’ nin terapötik dozlarıyla birlikte yüksek miktarda kalsiyum
ve fosfat alımı da benzer anomalilere yol açabilir.
Hemodiyaliz hastalarında hiperkalsemi ve doz aşımının tedavisi:
Hiperkalseminin (normal aralık üst sınırının 1 mg/dl’den daha çok aşılması) genel tedavisinde
TEORY uygulaması hemen kesilir, düşük kalsiyumlu diyete başlanır ve kalsiyum destek
preparatları kesilir. Diyalizat çözeltisindeki kalsiyum konsantrasyonunun azaltılması gündeme
getirilebilir. Normokalsemiye erişinceye kadar serum kalsiyum düzeyleri her gün ölçülmelidir.
Hiperkalsemi genellikle iki-yedi gün içinde ortadan kalkar. Serum kalsiyum düzeyleri normal
sınırlan içine çekildiğinde TEORY, önceki tedavidekinden 0,5 mcg daha düşük bir dozda yeniden
8/13uygulanabilir. Doz titrasyonları sırasında serum kalsiyum düzeyleri haftada en az iki kez
ölçülmelidir.
Devamlı ve belirgin bir şekilde yükselen serum kalsiyum seviyeleri kalsiyum içermeyen diyalizatlı
diyaliz ile düzeltilebilir.
Kazaen oluşan kalsitriol enjeksiyonu doz asımının tedavisi:
TEORY' nin kazaen oluşan akut doz aşımının tedavisi genel destek önlemlerinden oluşmalıdır. Seri
şeklinde serum elektrolit (özellikle kalsiyum) ölçümleri yapılmalı, üriner kalsiyum atılım hızı ve
hiperkalsemiye bağlı elektrokardiyografik anormallikler belirlenmelidir. Dijital glikozitleri alan
hastalarda bu izleme kritik önem taşır. Kazaen doz aşımlarında kalsiyum destek preparatlarının
kesilmesi ve düşük kalsiyumlu diyetlere başlanması gerekir. Kalsitriolün farmakolojik etkisinin
sadece 3-5 gün olmasından dolayı daha fazla ölçüm büyük ihtimalle gerekli değildir. Eğer yüksek
serum kalsiyum düzeyleri inatçı olursa, hastada altta yatan tabloya bağlı olarak, gündeme
getirilebilecek çeşitli terapötik alternatifler vardır. Literatürde açıklanan tedavi yaklaşımları zorlu
tuz diürezi, kalsiyumsuz bir diyalizat ile hemodiyaliz, periton diyalizi ve bisfosfonatlar, mitramisin,
kalsitonin, kortikosteroidler (glukokortikoidler) ve galyum nitrat gibi ilaçların kullanımını
içermektedir.
5.FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vitamin D analoğu
ATC kodu: A11CC04
Kalsitriol, vitamin D3’ün (kolekalsiferol) aktif formudur. İnsanda vitamin D'nin doğal ya da
endojen olarak üretilmesi, esas olarak, deride 7-dehidrokolesterol'ün vitamin D3’e dönüştürülmesi
için gerekli ultraviyole ışınlarına bağlıdır. Vitamin D 'ün hedef dokularda tamamen aktif hale
3
geçmeden önce karaciğerde ve böbrekte metabolik olarak aktive edilmesi gereklidir. Başlangıçtaki
değişim karaciğerde bulunan vitamin D -25-hidroksilaz enzimiyle katalize edilir ve bu
3
reaksiyonun ürünü 25-(OH)D ’tür (kalsifediol). Bu madde böbrek dokusunun mitokondrilerinde
3
hidroksilasyona uğrar ve bu reaksiyon, renal 25-hidroksivitamin D -l-alfa-hidroksilaz enzimiyle
3
aktive edilerek, vitamin D ’ün aktif formu olan 1α.25- (OH) D (kalsitriol) oluşturulur.
3 2 3
Bağırsak, kemik, böbrek ve paratiroid bez kalsitriolün etkinlik gösterdiği bilinen yerlerdir.
Kalsitriol bağırsaklarda kalsiyum transportunu uyarmada vitamin D ’ün bilinen en etkin formudur.
3
Akut üremik sıçanlarda, kalsitriolün bağırsaklarda kalsiyum emilimini uyardığı gösterilmiştir.
Kemiklerde kalsitriol. paratiroid hormon ile birlikte kalsiyum rezorpsiyonunu uyarır ve
böbreklerde, kalsitriol kalsiyumun tübüler reabsorpsiyonunu artırır. İn-vitro ve in vivo
çalışmalarda kalsitriolün. PTH sentez ve salgılanmasını doğrudan baskıladığı gösterilmiştir.
Böbreğin, öncül maddeleri aktif bileşen kalsitriole yeterli biçimde dönüştürememesinden dolayı
üremik hastalarda vitamin D'ye dirençli durum oluşabilir.
9/13Çocuklardaki Güvenlilik Çalışmalar:
Kalsitriolün güvenlilik ve etkililiği, hemodiyalizdeki son evre böbrek hastalığı olan 2-18 yaşındaki
47 pediatrik hastanın 12 haftalık, randomize çift-kör. plasebo kontrollü çalışmasında incelenmiştir.
Kalsitriol alan en genç hasta 9 yaşındadır. Kalsitriolün başlangıç dozu bazal intakt PTH (iPTH)
seviyelerine (<500 pg/mL, 500-1.000 pg/mL, >1.000 pg/mL) dayanarak haftada üç kez sırasıyla
0,5 mcg. 1 mcg veya 1,5 mcg’dır. Kalsitriol dozu serum iPTH kalsiyum ve Ca x P seviyelerine
göre 0,25 mcg'lık doz ile basamaklı arttırılarak ayarlanmıştır. 13-18 yaşındaki grubun primer
etkinlik analizinde, plasebo alanların %16‘sı (19 kişiden 3'ü) ile karşılaştırıldığında kalsitriol
alanların % 44‘ünün (16 kişinin 7'si) bazal iPTH'dan iki ardışık %30’luk düşüşü olmuştur (tedavi
gruplan arasında %28 fark). Fakat bu farklılık istatistiksel olarak anlamlı değildi. 2-12 yaş
grubunda yetersiz hasta sayısı nedeniyle istatistiksel analiz yapılmazken, kalsitriol hastalarının
%80’i (5 kişiden 4’ü) ve plasebo hastalarının %29‘u (7 kişiden 2'si) bu primer etkinlik sonlanım
noktasına ulaşmıştır (tedavi gruplan arasında %51 fark). 13-18 yaş grubunda kalsitriol ile tedavi
edilenlerden biri geçici hiperkalsemi (>11 mg/dl) yaşamıştır.
5.2. Farmakokinetik özellikler
Genel özellikler
Kalsitriol insanlarda doğal olarak bulunan renksiz, kristalize bir bileşiktir. Organik çözücülerde
çözünür, suda göreceli olarak çözünmez. TEORY, başlangıç maddesi koyun yününden elde
edilerek üretilen bir kalsitrioldür ve intravenöz enjeksiyon yoluyla kullanılan steril, izotonik,
berrak, sulu bir çözeltidir.
Emilim:
Kalsitriol bolus enjeksiyon şeklinde uygulandığında, kanda hızla etkin düzeye gelir.
Dağılım:
Vitamin D metabolitlerinin kanda spesifik plazma proteinlerine bağlanarak taşındığı bilinmektedir.
Uygulanan kalsitriol dozunun farmakolojik etkinliği yaklaşık 3-5 gün süreyle devam eder.
Bivotransformasyon:
Kalsitriole ilişkin iki metabolik yol belirlenmiştir: 1.24,25-(OH) D ve kalsitroik asite dönüşüm.
3 3
Eliminasyon:
Enjeksiyonluk kalsitriolün elimimasyon yarılanma ömrü insanlarda belirlenmemiştir.
Doğrusallık/Doğrusal olmayan durum:
Doğrusal bir farmakokinetik gösterir.
5.3. Klinik öncesi güvenlilik verileri
Toksikoloji
Akut toksisite
10/13Kalsitriolün akut toksisitesi değişik veriliş yollarıyla fare ve sıçanlara uygulanarak incelenmiştir.
Letal dozlar Tablo 1‘de gösterilmiştir;
Tablo 1
Fare ve Sıçanlarda Kalsitriol’ün Akut Toksisitesi
Median Letal Dozlar
Türler Veriliş Yolu LD mcg/kg
50
Fare IP 1900
PO 1350
SC 145
Sıçan SC 66
Toksisitenin primer belirtileri azalmış lakrimasyon, ataksi, vücut ısısının düşmesi ve uyku halidir.
Kalsitriolun farelerdeki akut toksisite çalışmaları her bir vücut ağırlığının kg’ı için 1350 mcg’lık
bir oral öldürücü dozu belirtmişlerdir. Subkutan yolla uygulamada farelerdeki ve sıçanlardaki
öldürücü dozlar, sırası ile 145 ve 66 mcg/kg idi ve bu durum parenteral yolla uygulamadaki akut
toksisitenin daha yüksek bir derecesini doğrulamaktaydı. Bu değerler, 0,25 mcg ile 2 mcg
arasındaki olağan klinik dozdan birkaç mertebe daha yüksektir.
Subakut Toksisite
6 aya kadar süren sıçanlardaki ve köpeklerdeki toksisite çalışmaları, kalsitriolün birincil advers
etkilerinin öncelikle uzamış hiperkalsemi ile ilgili olduğunu belirtmişlerdir. 0,02 ile 0,03
mcg/kg/gün arasında bir oral dozdaki kalsitriol, hiçbir advers etkiye neden olmamıştır veya
minimum advers etki yapmıştır.
Özel çalışmalar
Ven iritasyon çalışması
Önerilen maksimum dozun 10 katı olan 5 pg/kg kalsitriol tavşanın kulak venine i.v. olarak
verilmiştir. Kalsitriolün venleri irrite etmediği bulunmuştur.
Üreme çalışmaları
Sıçanlardaki reprodüktif toksisite çalışmaları, 0,3 mcg/kg/gün’e kadar olan oral dozların üremeyi
veya postnatal fetal gelişimini advers olarak etkilemediğini göstermişlerdir. Tavşanlarda, 0,8
mcg/kg/gün ve 0,3 mcg/kg/gün oral dozlarında her gruptan bir batında doğan yavrularda çoklu fetal
anomalileri gözlenmiştir, ancak 0,02 mcg/kg/gün dozunda bunlar gözlenmemiştir. Anomali
gösteren batın yavrularının veya fetüslerin sayısında düşük bir insidans mevcutken, bu bulguların
kalsitriol uygulaması sebebi ile meydana gelme olasılığı göz ardı edilememiştir.
11/13Mutajenite
Kalsitriolun karsinojenik potansiyelini değerlendirmek üzere hiçbir uzun süreli hayvan çalışması
yürütülmemiştir. Ames test yöntemi ile yapılan çalışmalarda hiçbir mutajenisite bulgusuna
rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Polisorbat 20
Sodyum klorür
Sodyum askorbat
Disodyum hidrojen fosfat (susuz)
Sodyum dihidrojen fosfat monohidrat
Disodyum EDTA dihidrat
Enjeksiyonluk su
6.2. Geçimsizlikler
Kalsitriolün PVC kaplarda ve setlerde adsorbe olduğu bilinmektedir. Bundan dolayı, SAPD
(Sürekli Ayaktan Periton Diyalizi) sırasında ilacın PVC kap ve sete adsorbsiyonuyla doz belirgin
bir şekilde azalabileceği için diyalizat ile birlikte kalsitriol infüzyonu uygulanmamalıdır. Önerilen
uygulama metodu için Bkz. Bölüm 4.2.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında saklanmalıdır. Işıktan korunmalıdır. Dondurulmamalıdır.
6.5. Ambalajın niteliği ve içeriği
Kutuda 25 adet, 1 mL Tip I amber renkli ampul.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelik’lerine uygun olarak imha edilmelidir.
Uygulamadan önce ürün, partikül içeriği ve renk değişimi açısından incelenmelidir.
Ampuller tek dozluktur. Kullanılmayan kısmı atılmalıdır.
7. RUHSAT SAHİBİ
POLİFARMA İLAÇ SAN. VE TİC. A.Ş.
Vakıflar OSB Mahallesi,
Sanayi Caddesi, No:22/1
12/13Ergene/TEKİRDAĞ
Tel : 0282 675 14 04
Faks : 0282 675 14 05
e-mail: info@polifarma.com.tr
8. RUHSAT NUMARASI
2021/385
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.09.2021
Ruhsat yenileme tarihi:
10. KÜB’ÜN YENİLENME TARİHİ
13/13