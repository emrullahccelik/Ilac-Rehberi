KISA ÜRÜN BİLGİSİ
1. BEŞERİ TIBBİ ÜRÜNÜN ADI
CALSİPAR 10 mcg/2ml I.V. Enjeksiyonluk Çözelti İçeren Ampul
2. KALİTATİF VE KANTİTATİF BİLEŞİM
Etkin madde:
1 doz (2 ml)’sinde:
Parikalsitol 10 mikrogram
Yardımcı maddeler:
Etil alkol 0,4 ml
Propilen glikol 0,6 ml
Yardımcı maddeler için 6.1’e bakınız.
3. FARMASÖTİK FORM
Enjeksiyonluk Çözelti
Berrak, renksiz çözeltidir.
4. KLİNİK ÖZELLİKLER
4.1. Terapötik endikasyonlar
CALSİPAR hemodiyaliz gören kronik renal yetmezlikle birlikte olan sekonder
hiperparatiroidizmin önlenmesinde ve tedavisinde endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Yetişkinler
Başlangıç Dozu
Parikalsitolün başlangıç dozunun belirlenmesi için önerilen iki yöntem vardır. Klinik
çalışmalarda güvenli bir şekilde uygulanan doz maksimum 40 mikrograma kadar çıkmıştır.
1) Vücut ağırlığına göre başlangıç dozu
Parikalsitolün önerilen başlangıç dozu, diyaliz sırasında herhangi bir zamanda gün aşırıdan
daha sık verilmeyen 0.04 mikrogram/kg ile 0.1 mikrogram/kg (2.8 - 7 mikrogram) arasındaki
bolus dozudur.
1 / 132) Bazal iPTH (intakt paratiroid hormonu) düzeylerine göre başlangıç dozu
Kronik böbrek yetmezliği (KBY Evre 5) olan hastalarda biyolojik olarak aktif olan PTH ölçümü
için ikinci nesil paratiroid hormon miktar tayini (intakt PTH-iPTH) kullanılmıştır.
Parikalsitolün başlangıç dozu aşağıdaki formüle göre belirlenir:
Başlangıç dozu (mikrogram) = bazal iPTH düzeyi (pg/ml)
80
ve diyaliz sırasında herhangi bir zamanda gün aşırıdan daha sık olmamak üzere intravenöz
(IV) bolus tarzında verilir.
Doz titrasyonu:
Diyalize giren son dönem böbrek yetmezliğindeki hastalarda PTH düzeyleri için halen kabul
edilen hedef sınırlar normal non-üremik üst sınırın 1.5 ile 3 katından fazla değildir (iPTH için
150-300 pg/ml). Uygun fizyolojik sonuca ulaşmak için yakın takip ve bireysel doz titrasyonu
önemlidir.
Herhangi bir doz ayarlama periyodunda serum kalsiyum (hipoalbüminemi için düzeltilmiş
olan) ve fosfor daha sık izlenmelidir. Hiperkalsemi veya 65 mg2/dl2’den fazla devamlı
yükselen düzeltilmiş Ca x P çarpımı saptanırsa bu parametreler normale dönünceye kadar
ilacın dozu azaltılmalı ya da ilaç kesilmelidir. Daha sonra parikalsitol tedavisine daha düşük
bir dozdan yine başlanabilir. Eğer bir hasta kalsiyum kaynaklı fosfat bağlayıcı kullanıyorsa doz
azaltılabilir ya da verilmeyebilir veya hasta kalsiyum kaynaklı olmayan bir fosfat bağlayıcıya
geçirilebilir. Tedaviye yanıt olarak PTH düzeyleri düştüğünde dozların azaltılması gerekebilir.
Bu nedenle kademeli dozlama bireysel olarak yapılmalıdır.
Eğer tatmin edici bir yanıt gözlenmezse doz 2-4 haftalık aralarla 2 ile 4 mikrogram artırılabilir.
Eğer herhangi bir zamanda iPTH seviyesi 150 pg/ml’den daha az bir seviyeye düşerse, ilacın
dozu azaltılmalıdır.
Aşağıdaki tabloda doz titrasyonu için önerilen bir yaklaşım sunulmuştur:
Önerilen Dozaj Çizelgesi
iPTH Düzeyi Parikalsitol Dozu
Aynı veya artıyor 2-4 mikrogram artırınız
<%30 azalma 2-4 mikrogram artırınız
≥%30 ile ≤%60 arasında azalma İdame ediniz
>%60 azalma 2-4 mikrogram azaltınız
iPTH<150 pg/ml 2-4 mikrogram azaltınız
Normalin üst sınırının 1.5 ile 3 katı (150-300 pg/ml) İdame ediniz
2 / 13Uygulama şekli:
CALSİPAR enjeksiyonluk çözeltinin normal uygulama yolu hemodiyaliz sırasında kan tüpü
yoluyladır. Hemodiyaliz girişi olmayan hastalara uygulamadaki ağrıyı en aza indirmek için
CALSİPAR enjeksiyonluk çözeltisi 30 saniyeden az olmamak üzere yavaş intravenöz
enjeksiyon ile verilmelidir.
Özel popülasyonlara ilişkin ek bilgiler :
Karaciğer yetmezliği:
Hafif ve orta şiddetli karaciğer bozukluğu olan hastalarda doz ayarlaması gerekmemektedir.
Şiddetli karaciğer bozukluğunun parikalsitol farmakokinetiği üzerindeki etkisi
incelenmemiştir.
Böbrek yetmezliği:
Periton diyaliz veya hemodiyaliz alan hastalarda doz ayarlaması gerekmemektedir. Önemli
olarak, sağlıklı bireylerle kıyaslandığında Kronik Böbrek Yetmezliği (KBY) Evre 5 hastaları
azalmış klerens (KL) ve artmış yarı ömür göstermiştir.
Pediyatrik popülasyon:
Pediyatrik hastalardaki veriler sınırlıdır ve 5 yaşın altındaki çocuklar için veri
bulunmamaktadır (bkz. Bölüm 5.1).
Geriyatrik popülasyon:
65 yaş üzerindeki hastalarda veya Faz III çalışmalarında parikalsitol alımı üzerine kısıtlı
deneyim mevcuttur. Bu çalışmalarda 65 yaş ve üzerindeki hastalar ile genç hastalar arasında
etkinlik ya da güvenilirlik yönünden farklar gözlenmemiştir.
Parenteral ilaç ürünleri solüsyon ve ambalajın izin verdiği ölçüde partiküllü madde ve renk
değişimi yönünden gözle incelenmelidir.
TEK KULLANIMLIKTIR. KULLANILMAYAN KISMI ATILMALIDIR.
4.3. Kontrendikasyonlar
CALSİPAR enjeksiyonluk çözelti vitamin D toksisitesi, hiperkalsemi veya bu ürünün
içeriklerinden birine karsı hipersensitivitesi olan hastalara verilmemelidir (bkz. Bölüm 4.4).
4.4. Özel kullanım uyarıları ve önlemleri
Paratiroid hormonunun aşırı baskılanması, serum kalsiyum seviyelerinde artış ile
sonuçlanabilir ve metabolik kemik hastalığına yol açabilir. Uygun fizyolojik sonuca ulaşmak
için hasta monitorizasyonu ve bireysel doz titrasyonu gereklidir.
3 / 13Eğer klinik olarak anlamlı bir hiperkalsemi gelişirse ve hasta kalsiyum kaynaklı fosfat bağlayıcı
alıyorsa, kalsiyum kaynaklı fosfat bağlayıcının dozu azaltılmalı ya da kesilmelidir.
CALSİPAR akut aşırı dozu hiperkalsemiye neden olabilir ve acil müdahale gerektirir. Doz
ayarlaması sırasında serum kalsiyum ve fosfor düzeyleri yakından izlenmelidir. Eğer klinik
olarak anlamlı hiperkalsemi gelişirse doz azaltılmalı ya da kesilmelidir. CALSİPAR’ın kronik
kullanımı hastada hiperkalsemi, kalsiyum ve fosfor düzeylerinin çarpımının (Ca x P)
yükselmesi ve metastatik kalsifikasyon riskine yol açabilir.
Kronik hiperkalsemi yaygın vasküler kalsifikasyona ve diğer yumuşak doku kalsifikasyonuna
neden olabilir.
Dijital toksisitesi herhangi bir nedene bağlı hiperkalsemi tarafından potansiyalize olur, bu
nedenle parikalsitol ile birlikte dijital reçetelendiğinde dikkatli olunmalıdır. (bkz. bölüm 4.5)
CALSİPAR’ın kronik kullanımı seyrek olarak hiperkalsemiye bağlı potansiyel aritmi ve
konvülsiyon komplikasyonları ile sonuçlanabilir.
PTH düzeyleri anormal düzeylere baskılandığında adinamik kemik lezyonları (düşük döngülü
kemik hastalığı) gelişebilir.
Parikalsitol, ketokonazol ile beraber kullanılıyorsa dikkat edilmelidir.
Laboratuvar Testleri: CALSİPAR ile doz ayarlaması sırasında ve dozaj belirlenmeden önce
laboratuvar testlerinin daha sık yapılması gerekebilir. Doz bir kez belirlendikten sonra serum
kalsiyum ve fosfor en az ayda bir kez ölçülmelidir. Serum veya plazma intakt PTH ölçümünün
her üç ayda bir yapılması önerilir (bkz. Bölüm 4.2).
CALSİPAR 5 mcg/ml Enjeksiyonluk Çözelti İçeren Ampul, %20 (h/h) etil alkol içerir. Her bir doz
1.3 g’a kadar etil alkol içerebilir. Alkolizm şikayeti olanlar için zararlıdır.
CALSİPAR propilen glikol içerir. Bu nedenle alkol benzeri semptomlara neden olabilir.
Hamile veya emziren kadınlarda, çocuklarda ve karaciğer hastalığı veya epilepsisi olan
hastalar gibi yüksek risk gruplarında bu durum dikkate alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
CALSİPAR’ın, sitokrom P450 enzimleri (CYP1A2, CYP2A6, CYP2B6, CYP2C8, CYP2C9, CYP2C19,
CYP2D6, CYP2E1 veya CYP3A) ile metabolize olan ilaçları inhibe etmesi ve CYP2B6, CYP2C9
veya CYP3A ile metabolize olan ilaçların klerensini indüklemesi beklenmemektedir.
4 / 13CALSİPAR enjeksiyonluk çözelti ile spesifik etkileşim çalışmaları yapılmamıştır.
Ketokonazol: Parikalsitol enjeksiyonluk çözelti ile çalışılmamış olmasına rağmen,
ketokonazolün 200 mg’lık çoklu dozla, 5 gün boyunca günde 2 kez alınmasının Parikalsitol
kapsüllerin farmakokinetiği üzerindeki etkisi sağlıklı deneklerde çalışılmıştır. Ketokonazol
varlığında parikalsitolün C değeri en az etkilenmiş, fakat EAA değeri yaklaşık olarak
maks 0-∞
ikiye katlanmıştır. Parikalsitolün ortalama yarı ömrü, tek başına alındığındaki 9.8 saate
kıyasla, ketokonazol varlığında 17.0 saattir (bkz. Bölüm 5).
Dijital toksisitesi herhangi bir nedene bağlı hiperkalsemi tarafından potansiyalize edilebilir;
bu nedenle CALSİPAR ile birlikte dijital verildiğinde dikkatli olunmalıdır.
Fosfat veya vitamin D ilişkili tıbbi ürünler, artan hiperkalsemi riski ve kalsiyum fosfor çarpımı
(CaxP) yükselmesi nedeniyle parikalsitol ile birlikte alınmamalıdır.
Artmış alüminyum kan seviyesinden dolayı ve alüminyum kemik toksisitesi oluşabileceği için
alüminyum içeren preparatlar (örn. antiasitler, fosfat bağlayıcılar) kronik bir şekilde vitamin
D tıbbi ürünleri ile birlikte kullanılmamalıdır.
Kalsiyum bağlayıcı preparatların veya tiyazid diüretiklerinin yüksek dozları hiperkalsemi
riskini arttırabilir.
Magnezyum içeren preparatlar (örn. antiasitler) vitamin D preparatları ile beraber
alınmamalıdır çünkü hipermagnezemi oluşabilir.
4.6. Gebelik ve laktasyon
Genel tavsiye
Gebelik kategorisi : C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
CALSİPAR hamilelikte ve doğum kontrolü kullanmayan çocuk doğurma potansiyeli bulunan
kadınlarda önerilmemektedir.
Gebelik dönemi
Hayvan çalışmaları üreme toksisitesi göstermiştir (bkz. Bölüm 5.3).
Gebe kadınlarda yeterli ve iyi kontrollü çalışmalar yoktur. İnsanlardaki kullanımında
potansiyel risk bilinmemektedir bundan dolayı CALSİPAR kesinlikle gerekli olmadıkça
kullanılmamalıdır.
Laktasyon dönemi
5 / 13Sıçanlardaki çalışmalar parikalsitolün süte geçtiğini göstermiştir. Parikalsitolün insan sütüne
geçip geçmediği bilinmemektedir.
Emziren annede ilacın annedeki önemi dikkate alınarak emzirmenin veya ilacın kesilip
kesilmeyeceği kararının verilmesi gereklidir.
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkileriyle ilgili çalışmalar yapılmamıştır.
4.8. İstenmeyen etkiler
Parikalsitol ile Faz II, III ve IV klinik çalışmalarında yaklaşık 600 hasta tedavi edilmiştir.
Bütünüyle, Parikalsitol ile tedavi edilen hastaların %6’sı advers reaksiyonlar bildirmiştir.
Parikalsitol tedavisi ile ilişkilendirilen en yaygın advers reaksiyon hastaların %4.7’sinde oluşan
hiperkalsemidir. Hiperkalsemi, PTH’ın aşırı baskılanma seviyesine bağlıdır ve uygun bir doz
titrasyonu ile en aza indirgenebilir.
Klinik ve laboratuvar çalışmalarda, parikalsitol ile muhtemelen ilişkili olan advers reaksiyonlar
MedDRA Organ Sistem Sınıflandırması, Tercih Edilen Terim ve sıklık olarak sunulmaktadır.
Sıklık kategorileri su şekildedir; Çok yaygın (≥1/10); yaygın (≥1/100, <1/10); yaygın olmayan
(≥1/1000, <1/100); seyrek (≥1/10,000 ila <1/1,000); çok seyrek (<1/10,000), bilinmiyor
(eldeki verilerden hareketle tahmin edilemiyor)
Sistem Organ Sınıfı Sıklık Tercih Edilen Terim
Pnömoni, influenza, sepsis, enfeksiyon,
Enfeksiyonlar ve enfestasyonlar Yaygın olmayan
faranjit, vajinal enfeksiyon
İyi huylu ve kötü huylu
neoplazmalar (kist ve polipler Yaygın olmayan Meme kanseri
dahil)
Kan ve lenf sistemi hastalıkları Yaygın olmayan Anemi, lökopeni, lenf adenopati
Yaygın olmayan Aşırı duyarlılık
Bağışıklık sistemi hastalıkları
Bilinmiyor Larenjal ödem, anjiyoödem, ürtiker
Yaygın Hipoparatiroidizm
Endokrin hastalıkları
Yaygın olmayan Hiperparatiroidizm
Metabolizma ve beslenme Yaygın Hiperkalsemi, hiperfosfatemi
hastalıkları Yaygın olmayan Hipokalsemi, hiperkalemi, anoreksi
Delirium, konfüzyon, ajitasyon,
Psikiyatrik hastalıklar Yaygın olmayan
insomnia, sinirlilik, depersonalizasyon
Yaygın Disgözi, baş ağrısı
Sinir sistemi hastalıkları Koma, serebrovasküler kaza, geçici
Yaygın olmayan
iskemik atak, senkop, myoklonus,
6 / 13sersemlik hissi, hipoestezi, parestezi
Göz hastalıkları Yaygın olmayan Konjonktivit, glokom
Kulak ve iç kulak hastalıkları Yaygın olmayan Kulak hastalıkları
Kardiyak hastalıkları Yaygın olmayan Kalp durması, artiyal flatter, aritmi
Vasküler hastalıkları Yaygın olmayan Hipotansiyon, hipertansiyon
Solunum, göğüs bozuklukları ve Pulmoner ödem, astım, dispne, burun
Yaygın olmayan
mediastinal hastalıkları kanaması, öksürük
Rektal kanama, kolit, diyare, gastrit,
dispepsi, disfaji, konstipasyon, bulantı,
Yaygın olmayan
Gastrointestinal hastalıkları kusma, abdominal rahatsızlık, ağız
kuruluğu, gastrointestinal bozukluk
Bilinmiyor Gastrointestinal kanama
Yaygın Pruritus
Deri ve Derialtı Doku
Büloz dermatit, alopesi, hirsutizm,
hastalıkları Yaygın olmayan
döküntü, hiperhidroz
Kas-iskelet bozuklukları, bağ Artralji, eklem sertliği, sırt ağrısı, kas
Yaygın olmayan
doku ve kemik hastalıkları çekilmesi, miyalji
Üreme sistemi ve meme
Yaygın olmayan Erektil disfonksiyon, meme ağrısı
hastalıkları
Yürüme güçlüğü, ödem, periferal ödem,
Genel bozukluklar ve uygulama ağrı, enjeksiyon bölgesinde ağrı, ateş,
Yaygın olmayan
bölgesine ilişkin hastalıklar göğüs ağrısı, asteni, halsizlik, ağırlaşan
durum, susuzluk
Uzamış kanama süresi, artmış aspartat
Araştırmalar Yaygın olmayan aminotransferaz, anormal laboratuvar
testleri, kiloda azalma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; eposta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
CALSİPAR’ın aşırı dozu hiperkalsemi, hiperkalsuri, hiperfosfatemi ve PTH’nin aşırı
baskılanmasına yol açabilir (bkz. Bölüm 4.4).
Parikalsitol belirgin bir şekilde diyaliz ile uzaklaştırılmaz. Klinik olarak anlamlı hiperkalsemisi
olan hastaların tedavisi için CALSİPAR dozu derhal azaltılmalı ya da kesilmeli, düşük
kalsiyumlu diyet uygulanmalı, kalsiyum desteği kesilmeli, hasta mobilize edilmeli, sıvı ve
elektrolit dengesizliklerine dikkat edilmeli, elektrokardiyografik anormallikler
7 / 13değerlendirilmeli (dijital alan hastalarda kritik önem taşır) ve hemodiyaliz ya da gerekirse
kalsiyumsuz bir diyalizat ile periton diyalizi uygulanmalıdır.
Serum kalsiyum düzeyleri normale döndüğünde CALSİPAR tedavisine en düşük dozda tekrar
başlanabilir. Serum kalsiyum düzeyleri sürekli olarak ve önemli derecede yüksek ise farklı
alternatif tedaviler uygulanabilir. Bu tedavilere fosfat ve kortikosteroid gibi ilaçlar ve idrar
artışının uyarılması dahildir.
CALSİPAR enjeksiyonluk çözelti, yardımcı madde olarak %30 (h/h) propilen glikol içerir.
Yüksek dozlardaki uygulama sonrası izole vakalarda Merkezi Sinir Sistemi depresyonu,
hemoliz ve laktik asidoz, propilen glikol ile ilişkili toksik etki olarak bildirilmiştir. Propilen
glikol diyaliz işlemi sırasında elimine edildiği için bu etkilerin CALSİPAR uygulamasında
bulunması beklenmemesine rağmen doz aşımı durumlarındaki toksik etki riski dikkate
alınmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer anti-paratiroid ilaçlar
ATC kodu: H05BX02
Etki mekanizması
Parikalsitol, kalsitriolün yan zincirindeki (D ) ve A (19-nor) halkasındaki değişimlerle sentetik,
2
biyolojik olarak aktif bir D vitamini analoğudur. Kalsitriolden farklı olarak, parikalsitol selektif
D vitamini reseptörü (VDR) aktivatörüdür. Parikalsitol paratiroid bezlerdeki VDR’yi,
bağırsaklardaki VDR’yi artırmadan selektif olarak upregüle eder ve kemik rezorpsiyonu
üzerinde daha az aktiviteye sahiptir. Parikalsitol aynı zamanda paratiroid bezlerindeki
kalsiyuma duyarlı reseptörleri de upregüle eder. Sonuç olarak, parikalsitol, paratiroid
proliferasyonunu inhibe ederek ve PTH sentezini ve sekresyonunu azaltarak, kalsiyum ve
fosfor düzeyleri üzerinde minimal bir etkiyle paratiroid hormon (PTH) düzeylerini düşürür ve
kemik hacmini sürdürmek ve mineralizasyon yüzeylerini artırmak için kemik hücreleri
üzerinde doğrudan etki gösterebilir. Kalsiyum ve fosfor homeostazının normalizasyonu ile
anormal PTH düzeylerinin düzeltilmesi, kronik böbrek hastalığı ile bağlantılı metabolik kemik
hastalığını önleyebilir veya tedavi edebilir.
Klinik Çalışmalar
Pediyatrik Hastalar
Parikalsitolün güvenliliği ve etkililiği, 5-19 yaş arasında hemodiyalizdeki son dönem böbrek
hastalığı olan 29 pediyatrik hastanın 12 haftalık randomize, çift kör, plasebo kontrollü
çalışmasında incelenmiştir. Çalışmada parikalsitol ile tedavi edilen hastalardan en genç altısı
8 / 135-12 yaşları arasındadır. Parikalsitolün başlangıç dozu sırasıyla; bazal iPTH seviyesi, 500
pg/ml’den az olanlarda haftada üç kez 0.04 mikrogram/kg veya bazal iPTH seviyesi ≥500
pg/ml olanlarda haftada üç kez 0.08 mikrogram/kg’dır. Serum iPTH, kalsiyum ve kalsiyum
fosfor çarpımı (CaxP) seviyelerine göre Parikalsitol dozu 0.04 mikrogram/kg’lık artışlarla
ayarlanmıştır.
Parikalsitol ile tedavi edilen hastaların % 67’si ve plasebo ile tedavi edilen hastaların %14’ü
tedaviyi tamamlamıştır. Parikalsitol grubundaki hastaların %60’ı ile plasebo grubundaki
hastaların %21’i, bazal iPTH düzeyine göre arka arkaya iki kez %30’luk düşüş göstermiştir.
Plasebo hastalarının %71’i iPTH seviyelerindeki aşırı yükselmelerden dolayı çalışmaya devam
etmemiştir.
Parikalsitol grubunda veya plasebo grubunda kimsede hiperkalsemi gelişmemiştir. 5 yaşın
altındaki hastalar için veri mevcut değildir.
Karaciğer Yetmezliği:
Parikalsitol (0.24 mikrogram/kg) durumu hafif (n=5) ve orta şiddetli (n=5) hepatik bozukluğu
(Child-pugh metodunda belirtildiği gibi) olan hastalar ile normal karaciğer fonksiyonu (n=10)
olanlarda karşılaştırıldı. Bağlanmamış durumdaki parikalsitolün farmakokinetiği bu çalışmada
değerlendirilen fonksiyon aralığı boyunca benzer niteliktedir.
Böbrek Yetmezliği:
Parikalsitol farmakokinetiği hemodiyaliz (HD) ve periton diyalizi (PD) gerektiren Kronik
Böbrek Yetmezliği (KBY Evre 5) hastalarında incelenmiştir. Hemodiyaliz işlemlerinin
parikalsitol eliminasyonu üzerinde temel bir etkisi bulunmamaktadır. Fakat sağlıklı bireylerle
karşılaştırıldığında Kronik Böbrek Yetmezliği (KBY Evre 5) hastaları azalmış klerens (KL) ve
artmış yarı ömür göstermiştir.
5.2 Farmakokinetik özellikler
Genel özellikler
Emilim
CALSİPAR IV formülasyon olduğu için geçerli değildir.
Dağılım:
Parikalsitolün farmakokinetiği hemodiyaliz gereken Kronik Böbrek Yetmezliği (KBY) olan
hastalarda araştırılmıştır. CALSİPAR intravenöz bolus enjeksiyonla uygulanır. 0.04 ile 0.24
mikrogram/kg arasındaki dozlarda verildikten iki saat sonra parikalsitol konsantrasyonları
hızla düşer; ardından, parikalsitol konsantrasyonları yaklaşık 15 saatlik bir ortalama yarı-
9 / 13ömürle, log-lineer biçimde düşme gösterir. Çoklu uygulama sonrası parikalsitol birikimi
gözlenmemiştir.
Parikalsitol büyük ölçüde plazma proteinlerine bağlanır (>%99). Sağlıklı bireylerde sabit
durum dağılım hacmi yaklaşık 23.8 L’dir. Hemodiyaliz (HD) ve periton diyalizi (PD) gerektiren
Kronik Böbrek Yetmezliği (KBY) Evre 5 hastalarında 0.24 mikrogram/kg parikalsitol dozunu
takiben ortalama sanal dağılım hacmi 31 L – 35 L arasındadır.
Metabolizma:
İdrar ve dışkıda bazı bilinmeyen metabolitler saptanırken, idrarda parikalsitole
rastlanmamıştır. Bu metabolitler karakterize edilmemiş ve tanımlanmamıştır. Bu
metabolitlerin birlikte üriner radyoaktivitenin %51’inde ve fekal radyoaktivitenin %59’unda
payı bulunmaktadır. Parikalsitolün in vitro plazma protein bağlanması kapsamlıdır (>%99.9)
ve 1 ila 100 ng/ml konsantrasyon aralığında doymamıştır.
Eliminasyon:
Parikalsitol primer olarak hepatobiliyer atılımla elimine edilir. Sağlıklı kişilerde radyoaktif
dozun %74’ü dışkıdan atılırken yalnızca %16’sı idrarda bulunmuştur. Sağlıklı kişilerde 0.04-
0.16 mikrogram/kg’lık doz aralığında parikalsitolün ortalama eliminasyon yarı ömrü yaklaşık
5-7 saattir.
Kronik Böbrek Yetmezliği (KBY) Evre 5 Hastalarında Tek 0.24 mikrogram/kg IV Bolus
Dozundan sonra Parikalsitol Farmakokinetik Parametreleri
(Ortalama ± SD)
KBY Evre 5 - Hemodiyaliz KBY Evre 5 - Peritonal Diyalizi
(n=14) (n=8)
C (ng/ml) 1.680±0.511 1.832±0.315
max
EAA (ng·h/ml) 14.51±4.12 16.01±5.98
0-∞
Β (1/h) 0.050±0.023 0.045±0.026
t (h)* 13.9±7.3 15.4±10.5
1/2
KL (l/h) 1.49±0.60 1.54±0.95
Vd (l) 30.8±7.5 34.9±9.5
β
* harmonik ortalama ±psödo standart sapma
Hastalardaki karakteristik özellikler
Geriyatrik popülasyon: Parikalsitol farmakokinetiği 65 yaşın üzerindeki geriyatrik hastalarda
araştırılmamıştır.
Pediyatrik popülasyon: Parikalsitol farmakokinetiği 18 yaşın altındaki pediyatrik hastalarda
araştırılmamıştır.
10 / 13Cinsiyet: Parikalsitol farmakokinetiği cinsiyete bağlı değildir.
5.3 Klinik öncesi güvenlilik verileri
CD-1 farelerindeki 104-haftalık bir karsinojenisite çalışmasında, 1, 3, 10 mikrogram /kg
dozlarında (14 mikrogram’lık insan dozundaki EAA’nin 2-15 katı, 0.24 mikrogram /kg’a
eşdeğer dozlarda) subkütan yoldan verildiğinde, uterus leiyomyoma ve leiyomyosarkom
insidansında bir artış gözlemlenmiştir. Uterus leiyomyoma insidansı oranı, en yüksek doz
olan 10 mikrogram /kg dozunda anlamlı ölçüde farklıdır.
Sıçanlarda yapılan 104-haftalık bir karsinojenisite çalışmasında, 0.15, 0.5, 1.5 mikrogram /kg
[14 mikrogram’lık (0.24 mikrogram/kg) insan dozunun EAA’sının <1 – 7 katı] subkütan
dozlarında benign adrenal feokromositoma insindansında bir artış olmuştur. Sıçanlarda
artmış feokromositoma insidansı, parikalsitolün kalsiyum homeostazını değiştirmesiyle ilgili
olabilir.
Kemirgen ve köpeklerdeki doz tekrarlı toksikoloji çalışmalarındaki belli başlı bulgular
genellikle parikalsitolün kalsemik aktivitesine atfedilmekteydi. Hiperkalsemi ile tam olarak
ilişkili olmayan etkiler arasında, köpeklerde düşük akyuvar sayımları ve timik atrofi, ayrıca
APTT değerlerinde bozulmalar (köpeklerde yüksek, sıçanlarda düşük) bulunmaktadır.
Parikalsitolün klinik çalışmalarında beyaz kan hücrelerinde değişiklikler saptanmamıştır.
Parikalsitol sıçanlarda fertiliteyi etkilememiştir ve sıçanlarda veya tavşanlarda teratojenik
aktivite kanıtı bulunmamıştır. Hayvanlarda gebelik süresince uygulanan diğer vitamin D
preparatlarının yüksek dozları teratojeneze yol açmıştır. Parikalsitol, maternal toksik
dozlarda alındığında fetal yaşanabilirliği etkilemektedir ve yeni doğan sıçanlarda prenatal ve
post-natal mortalitede belirgin bir artışa neden olmaktadır.
Parikalsitol, bir takım in-vivo ve in-vitro genotoksisite miktar tayininde genotoksik potansiyel
göstermemiştir.
Kemirgenlerdeki karsinogenez çalışmaları insanlardaki kullanıma ilişkin özel bir risk
göstermemiştir.
Parikalsitol uygulanan dozlar ve/veya parikalsitole sistemik maruziyet, terapötik
dozlar/sistemik maruziyetten biraz daha fazlaydı.
Parikalsitolün vücut yüzeyine göre [mcg/m2] insanda önerilen (14 mikrogram-0.24
mikrogram/kg) dozun 13 katına eşdeğer olan 20 mikrogram/kg intravenöz dozunda
sıçanlarda fertilite (erkek veya dişi) üzerinde etkisi yoktur.
11 / 13Parikalsitolün vücut yüzeyine göre [mcg/m2] insanda önerilen 0.24 mikrogram/kg dozun 0.5
katına eşdeğer olan dozda tavşanlara ve insanda önerilen 0.24 mikrogram/kg dozun
(maruziyetin plazma düzeylerine göre) 2 katına eşdeğer olan dozda sıçanlara verildiğinde
fetal viabilitede minimal (%5) azalmalara neden olduğu gösterilmiştir. Test edilen en yüksek
dozda (sıçanlarda haftada 3 defa 20 mikrogram/kg, vücut yüzey alanına göre insandaki 0.24
mikrogram/kg dozunun 13 katı) maternal olarak toksik dozlarda (hiperkalsemi) yeni doğan
sıçanlara mortalitede anlamlı bir artış olmuştur. Yavruların gelişiminde başka etkiler
gözlenmemiştir. Parikalsitol test edilen dozlarda teratojenik değildir.
Parikalsitol in vitro olarak metabolik aktivite olsun ya da olmasın mikrobiyal mutagenez
tayininde (Ames Tayini), fare lenfoması mutagenez tayininde (L5178Y) veya bir insan
lenfoması hücre kromozom abrasyon tayininde genetik toksisite göstermemiştir. Bir in vivo
fare mikronükleus tayininde genetik toksisite kanıtı yoktur.
6. FARMASÖTİK ÖZELLİKLER
6.1 Yardımcı maddelerin listesi
Etil alkol
Propilen glikol
Enjeksiyonluk su
6.2 Geçimsizlikler
Propilen glikol, heparin ile etkileşir ve etkisini nötralize eder. CALSİPAR enjeksiyonluk çözelti
yardımcı madde olarak propilen glikol içerir ve heparinden farklı bir enjeksiyon setinden
uygulanmalıdır.
Bu tıbbi ürün diğer tıbbi ürünlerle karıştırılmamalıdır.
6.3 Raf ömrü
24 ay
6.4 Saklamaya yönelik özel tedbirler
25ºC’nin altında oda sıcaklığında ve ışıktan korunarak saklanmalıdır.
6.5 Ambalajın niteliği ve içeriği
Calsipar 10 mcg/2ml Enjeksiyonluk Çözelti İçeren Ampul, 2 ml’lik ampullerde (Tip I cam), 5
ampullük kutular halinde kullanıma sunulmuştur.
6.6 Beşeri tıbbi üründen arta kalan maddelerin imhası ve diğer özel önlemler
Parenteral ilaç ürünleri solüsyon ve ambalajın izin verdiği ölçüde partiküllü madde ve renk
değişimi yönünden gözle incelenmelidir. Çözelti berrak ve renksizdir.
12 / 13TEK KULLANIMLIKTIR. KULLANILMAYAN KISMI ATILMALIDIR.
Geçerli olduğu takdirde kullanılmamış olan ürünler ya da atık materyaller ‘Tıbbi Atıkların
Kontrolü Yönetmeliği’ ve ‘Ambalaj ve Ambalaj Atıklarının Kontrolü Yönetmelik’lerine uygun
olarak imha edilmelidir.
7. RUHSAT SAHİBİ
Biem İlaç San. ve Tic. A.Ş.
Anıttepe Mah. Turgut Reis Cad. No: 21
Tandoğan/Çankaya - Ankara
Tel : 0312 230 29 29
Faks : 0312 230 68 00
8. RUHSAT NUMARASI
2017/647
9. İLK RUHSAT TARiHi/RUHSAT YENİLEME TARİHİ
İlk ruhsat tarihi: 07.09.2017
Son ruhsat yenileme tarihi:
10. KÜB’ÜN YENİLENME TARİHİ
KÜB Onay Tarihi:
13 / 13