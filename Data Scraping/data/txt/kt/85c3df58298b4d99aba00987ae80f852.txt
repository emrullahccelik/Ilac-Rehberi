1   
 KULLANMA TALİMATI  
 
AZOMAX 200mg/5ml oral süspansiyon hazırlamak için toz  
Ağızdan alınır.  
 
• Etkin madde:  Her ölçek (5 ml), 200 mg azitromisine eşdeğer 210 mg azitromisin dihidrat 
içerir.  
• Yardımcı maddeler:  Tribazik sodyum fosfat , Hidroksi propil metil selüloz  E-15, Ksantan 
gum, Vişne aroması, Muz aroması (toz), Vanilin, Sakkaroz . 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına ver meyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu Kullanma Talimatında:  
 
1. AZOMAX nedir ve ne için kullanılır?  
2. AZOMAX'ı kullanmadan önce dikkat edilmesi gerekenler  
3. AZOMAX nasıl kullanılır?  
4. Olası yan etkiler nelerdir? 
5. AZOMAX'ın saklanması  
 
Başlıkları yer almaktadır. 
 
1. AZOMAX  nedir ve ne için kullanılır?  
AZOMAX oral süspansiyon hazırlanması için, hafif sarımsı -beyaz renkte, meyve aroma kokulu 
tozdur. 15 ml ve  30 ml’ lik plastik şişelerd e su ölçeği ve plastik kaşık ile birlikte  bulunur, her 
ölçek (5ml) 200 mg azitromisine eşdeğer 210 mg azitromisin dihidrat içermektedir.  
AZOMAX, makrolid olarak adlandırılan antibiyotik grubundandır. Bazı bakterilerin ve diğer 
mikroorganizmaların neden olduğu, aşağıda örnekleri bulunan enfeksiyonların tedavisinde 
kullanılır:  
• Göğüs, boğaz ve burun enfeksiyonları (bronş iltihabı, akciğer iltihabı , ve sinüzit gibi)  
• Streptococcus pyogenes 'in neden olduğu bademcik il tihabı (tonsilit), boğaz ağrısı (farenjit) 
tedavisinde penisilin alerjisi varlığında  
• Akut  kulak enfeksiyonları  (akut otitis media)  
• Deri ve yumuşak doku enfeksiyonları  (apse veya çıban gibi)  
• Chlamydia adlı organizmanın neden olduğu cinsel yolla bulaşan hastalıklar  
• Haemophilus ducreyi  isimli bir mikroorganizmanın neden olduğu yumuşak doku ülseri ve 
çoğul dirençli olmayan  Neisseria gonorrhoeae  isimli bir mikroorganizmanın  yol açtığı eşlik 
eden başka enfeksiyonun olmadığı cinsel yolla bulaşan enfeksiyonlar  
 
2. AZOMAX' I kullanmadan önce dikkat edilmesi gerekenler AZOMAX'i aşağıdaki 
durumlarda KULLANMAYINIZ  
Eğer,  2   
 • Azitromisin veya eritromisin/klaritromisin gibi diğer makrolid  grubu antibiyotikl eri içeren 
ilaçlar veya AZOMAX ’ın içeriğindeki bileşenlerden herhangi birine karşı alerjik iseniz. Alerjik 
reaksiyon deri döküntüsüne veya hırıltılı solunuma yol açabilir.  
 
AZOMAX 'I aşağıdaki durumlarda DİKKATLİ KULLANINIZ  
Eğer,  
• Böbrek s orunlarınız vars a, 
• Kalp hastalığınız varsa  (kalp ritim bozukluğu, QT aralığında uzama),  
• Bir toplulukta ortak olarak meydana gelmiş olan enfeksiyon hastalıkları varsa , 
• Bakterilerin veya bakteri toksinlerinin kana geçmesi teşhisi konulduysa veya şüphesi varsa,  
• Hastanede yatan  hasta iseniz , 
• Yaşlı veya aşırı güçsüz iseniz , 
• Diğer ciddi sağlık problemleriniz varsa (bağışıklık sistem yetmezliği veya doğuştan dalak 
olmaması/cerrahi müdahale ile dalağın alınmış olması (aspleni) durumları, vb.). 
• Eğer ciddi karaciğer hastalığınız ya da karaciğer yetmezliğiniz (sarılıkla birlikte hızla 
ilerleyen halsizlik, koyu renk idrar, kanamaya eğilimi ya da belirli bir beyin hastalığı 
(hepatik ensefalopati gibi)) varsa, doktorunuz karaciğer fonksiyon testlerini yaptırmanızı 
isteyebilir ve AZ OMAX tedavinizi durdurabilir. Diğer antibiyotik ilaçlarında olduğu gibi, 
mantarlar dahil olmak üzere duyarlı olmayan organizmalara bağlı herhangi bir enfeksiyon 
ile zayıf düşen bünyede ikinci bir enfeksiyon riski doktorunuz tarafından gözlemlenmelidir,  
• İshal problemi oluşursa,  
• Ergotamin (migren tedavisinde kullanılır) gibi ergot türevlerinden birini kullanıyorsanız,  
• Bir tür kas güçsüzlüğü hastalığı olan Myastenia gravis hastalığınız varsa,  
• Eğer çocuğunuz 42 günlükten küçükse ve besledikt en sonra belirginleşen kusma veya 
huzursuzluk (iritabilite) varsa, (Azomax mide girişinde daralmaya neden olabilmektedir 
[İnfantil Hipertrofik Pilor Stenozu, İHPS])  
• Böbrek hastalığınız varsa, 
• Eğer sinir sisteminizi ilgilendiren (nörolojik) veya ruh sağlığınızı ilgilendiren (psikiyatrik) 
bir hastalığınız varsa,  
• Kalbinizin elektriksel aktivitesini ölçmek için kullanılan kalp elektrografisinde, QT aralığını 
uzatacak belli anti -aritmik ilaçlar, sisaprid ve terfenadin, anti- psikotik aktif maddeler, 
antidepresanl ar ve antimikrobiyal mekanizmaya sahip aktif maddeler (florokinolonlar) 
kullanıyorsanız.  
• Kanındaki bazı elementlerin (elektrolit) bozukluğu olan hastalarda, özellikle de kan 
potasyumunda ve magnezyum seviyelerinde düşüş varsa.  
• Klinik olarak ilişkili kalp a tış sayısında azalma (bradikardi), kalp ritm bozukluğu (kardiyak 
aritmi) veya ciddi kalp yetersizliği gibi belirli kalp hastalıkları veya var olan çoklu ritm 
bozukluğu (poliaritmi) olan kadın ve yaşlı hastalarda. 
• İlaçların QT aralığı üzerindeki etkilerine karşı daha duyarlı olabilecek yaşlı hastalarda  
• Eritromisine dirençli, gram- pozitif bakteri kökenli enfeksiyonlara (çapraz direnç) ve çoğu 
metisiline dirençli stafilokok enfeksiyonlarında  
• Belli bir patojenin (hastalık mikrobu) neden olduğu cinsel yolla bulaşan bir hastalık 
durumunda sifiliz mikrobu T. pallidum  dahil olmak üzere  
 
Başka bir mikrobun neden olduğu ikincil enfeksiyonlar (mantarlar gibi azitromisine duyarlı 
olmayan mikropların ne den olduğu ikincil enfeksiyonların olası belirtilerine dikkat ediniz. 
Makrolid antibiyotiklerin (azitromisin ait olduğu antibiyotik sınıfı) kullanımından sonra ciddiye 
alınması gereken şiddetli bağırsak mukozası (psödomembranöz enterokolit) iltihaplanma 
raporları mevcuttur. Azitromisin tedavisinin başlangıcından sonra ishal meydana gelirse bu 3   
 durum dikkate alınmalıdır. Doktorunuza danışmadan ishal tedavisi için herhangi bir ilaç 
almayınız.  
 
Azitromisin ile tedavi sırasında veya sonrasında (2 aya kadar) şidd etli, geçmeyen ishal gelişirse, 
derhal doktorunuza başvurunuz. 
Bu endikasyonlarda azitromisinin uzun süreli kullanımında güvenlilik ve etkililik deneyimi 
yoktur. Enfeksiyonun hızlı bir şekilde yeniden ortaya çıkması durumunda, başka bir antibiyotik 
ile ted avi düşünülmelidir. 
AZOMAX’la tedavide nadiren de olsa terleme ve derinin su tutması (anjiyoödem) gibi ciddi 
alerjik reaksiyonlar (nadiren ölümcül) ya da hipotansiyon, baş dönmesi, mide bulantısı, nefes 
darlığı (anafilaksi) ve ciddi deri reaksiyonları rapo rlanmıştır. Bu reaksiyonlardan bazıları 
tekrarlayan belirtilerlere sebep olmuş ve uzun dönem gözlem ve tedavi gerektirmiştir. Eğer aşırı 
duyarlılık reaksiyonu meydana gelirse acil olarak doktorunuzla iletişime geçilmeli, AZOMAX 
tedavisi durdurulmalı ve uygun bir tedaviye geçilmelidir.  
 
Azitromisin, antibiyotiklerin kan konsantrasyonlarında hızlı bir şekilde yükselmesini gerektiren 
ciddi enfeksiyonların tedavisi için endike değildir. 
 
Azitromisin , sinüzit, akut orta kulak iltihabı, boğaz iltihabı, bademcik iltihabı ve akut 
romatizmal ateş için önleyici tedavi olarak birinci basamak tedavi olarak önerilmemektedir.  
 
Azitromisin iltihaplı yanıkların tedavisi için kullanılmamalıdır.  
 
AZOMAX kullanırke n kalp atışınızı göğsünüzde hissederseniz veya anormal bir kalp atışınız 
varsa, baş dönmesi veya bayılma yaşarsanız veya herhangi bir kas güçsüzlüğü çekiyorsanız 
derhal doktorunuza bildiriniz.  
 
Bu uyarılar, geçmişteki herhangi bir dönemde dahi olsa sizin i çin geçerliyse lütfen doktorunuza 
danışınız.  
 
AZOMAX 'ın yiyecek ve içecek ile kullanılması  
AZOMAX 'ı yemekten sonra veya aç karnına kullanabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
Gebeyseniz, gebe kalmaya çalışıyorsanız öncelikle doktorunuza danışmadan AZOMAX  
almamalısınız.  
 
AZOMAX sadece gerektiğinde gebelik esnasında kullanılmalıdır.  Buna doktorunuz karar 
verecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  4   
 Emzirme  
AZOMAX anne sütüne geçebilir. Bu ilacı kullanıp kullanmayacağınıza doktorunuz karar 
verecektir.  
İlacı kullanmadan önce doktorunuza veya eczacınıza danışınız.  
 
Araç ve makine kullanımı  
AZOMAX 'ın araç ve makine kullanımına etki edip etmediği bilinmemektedir.  
 
AZOMAX'ın içeriğinde bulunan bazı yardımcı maddeler hakkında önemli bilgiler  
Bu ürün sakkaroz içermektedir. Eğer daha önceden doktorunuz tarafından bazı şekerlere karşı 
intoler ansınız  olduğu söylenmişse bu tı bbi ürünü almadan önce doktorunuzla temasa geçiniz.  
 
Diğer ilaçlar ile birlikte kullanımı 
AZOMAX almadan önce aşağıda listelenen ilaçlardan birini kullanıp kullanmadığınızı 
doktorunuza bildiriniz ve AZOMAX veya diğer ilaçlarla ilg ili soru veya endişelerinizi 
doktorunuz veya eczacınız ile paylaşınız:  
• Ergot veya ergotamin  (migren tedavisinde kullanılır)  
• Varfarin veya kan  pıhtılaşmasını önleyen benzer bir ilaç 
• Siklosporin (organ veya kemik iliği naklinde nakil reddini önlemek ve tedavi etmek için 
bağışıklık sistemini baskılamak amacıyla kullanılır)  
• Digoksin (kalp yetmezliği tedavisinde kullanılır)  
• Teofilin (astım tedavisinde kullanılır)  
• Nelfinavir (AIDS tedavisinde kullanı lır) 
• Terfenadin (alerji tedavisinde kullanılır)  
• Simetidin (mide -barsak rahatsızlıklarının tedavisinde kullanılır)  
• Didanozin (AIDS tedavisinde kullanılır)  
• Kolşisin (gut ve ailevi Akdeniz ateşi tedavisinde kullanılır)  
 
Hazımsızlık için antasit alıyorsanız, AZOMAX 'ı antasit alınmadan bir saat önce veya antasit 
aldıktan iki saat sonra almalısınız.  
 
AZOMAX ile birlikte rifabutin (mikobakteri  adı verilen mikropların neden olduğu 
enfeksiyonların tedavisinde kullanılan bir ilaç) alan hastalarda kandaki parçalı hücre sayısında 
azalma görülmüştür.  
 
Kalbin elektriksel aktivitesini değerlendirmek için kullanılan elektrokardiyagrafide (EKG) yer 
alan QT aralığını uzatma potansiyeli bulunan diğer ilaçları (kinidin, prokainamid, sotalol gibi 
ilaçlar) kullanan hastalarda AZOMAX kullanımı sırasında dikkatli olunmalıdır. 
 
Klinik çalışmalarda aşağıdaki ilaçlar ve AZOMAX’ın etkileşime girmediği görülmüştür. A ncak 
yine de AZOMAX bu ilaçlar ile birlikte kullanılırken dikkatli olunmalıdır. Atorvastatin 
(kolesterol ve trigliserid gibi yağ kökenli maddelerin düşürülmesinde kullanılır), karbamazepin 
(epilepsi ve sara hastalığındaki gibi belirli nöbet tiplerini tedav i etmede kullanılır), setirizin 
(alerjik nezle, kurdeşen ve kaşıntıların tedavisinde kullanılır), efavirenz (AIDS tedavisinde 
kullanılır), flukonazol (mantar enfeksiyonlarının tedavisinde kullanılır), indinavir (AIDS 
hastalarının tedavisinde kullanılır), metilprednizolon (romatizma, deri, mide -bağırsak sistemi 
hastalıkları ve aşırı duyarlılık tedavisinde kullanılır), midazolam (uyutmak ve sakinleştirmek 
için kullanılır), sildenafil (ereksiyon sorununda kullanılır), triazolam (uyku ile  ilgili sorunların 5   
 ve/veya anksiyetenin tedavisinde kullanılır), trimetoprim/sulfametoksazol (belirli bakteriyel 
enfeksiyonların tedavisinde kullanılır). 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. AZOMAX  nasıl kullanılır?  
 
Uygun kullanım ve doz/ uygulama sıklığı için talimatlar:  
AZOMAX süspansiyon genelde 45 kg altındaki çocuklarda kullanılır. Kapsül yutmakta zorluk 
çeken yetişkinlerde ve daha büyük çocuklarda da kullanılabilir. 
AZOMAX günlük tek doz olarak alınmalıdır. 
 
Chlamydia trachomatis, Haemophilus ducreyi  veya duyarlı  Neisseria gonorrhoeae  kaynaklı 
cinsel temasla bulaşan hastalıkların tedavisi için doz, ağızdan bir kere alınan 1000 mg'dır.  
Tüm diğer durumlarda, toplam doz, 3 gün süreyle günde 500 mg olarak alınan 1500 mg'dır.  
S.pyogenes  tonsilit/farenjit’in tedavisinde toplam doz 5 gün süre ile 1. gün 500 mg daha sonraki 
günler (2, 3, 4 ve 5. gün) günde 250 mg şeklinde kullanılır. 
45 kg'ın üstündeki çocuklarda erişkin dozu uygulanır. 
45 kg altındaki çocuklarda normal doz, vücut ağırlığının her kilogramı için 10 mg olup, 3 gün 
boyunca günlük tek doz şeklinde verilir.  
 
Streptokokal farenjit (boğazda iltihap ve ağrıya yol açan bakteriyel  bir enfeksiyon) tedavisi 
haricinde, çocuklara uygulanan doz, 3 gün süre ile günde tek doz 10 mg/kg/gün veya alternatif 
olarak ilk gün tek doz 10 mg/kg, 2- 5. günler günde tek doz 5 mg/kg olarak 5 gün içinde verilmek 
üzere toplam 30 mg/kg'dır. 
Akut kulak enfeksiyonları tedavisi için yukarıda belirtilen dozlara alternatif olarak 30 mg/kg 
tek doz olarak verilebilir.  
Pediyatrik streptokokal farenjit (çocuklarda boğazda iltihap ve ağrıya yol açan bakteriyel bir 
enfeksiyon) için, azitromisinin 3 gün süre ile günde tek doz 10 mg/kg veya 20 mg/kg 
uygulanmasının etkili olduğu gösterilmiştir, ancak günde 500 mg'lık doz aşılmamalıdır. 
Bazı durumlarda doktorunuz yukarıda bahsedilenlerden farklı dozlarda tedavi uygulayabilir. 
 
Uygulama yolu ve metodu:  
Ağızdan alınır.  
 
Hazırlanışı: 
Toz bulunan şişeyi çalkalayınız, daha sonra kutu içerisinde yer alan su ölçeğini üzerindeki 
çizgiye kadar kaynatılmış, soğutulmuş su ile doldurunuz ve içerisinde toz bulunan şişeye suyun 
tamamını ilave edip, şişe kapağını kapatarak çalkalayınız. Her kullan ımdan önce şişeyi tekrar 
çalkalayınız.  
 
 
Kaşığın kullanımı: 
Süspansiyon, ölçekli (2.5 -5ml) kaşık ile kullanılır.  
Sulandırılmadan sonra 5 ml’lik bir ölçek, 200 mg azitromisin ihtiva eder.  
 
 6   
 Değişik yaş grupları:  
 
Çocuklarda kullanımı:  
AZOMAX süspansiyonun çocuklarda kullanımına ait bilgiler yukarıda yer almaktadır.  
5 ayın altındaki bebeklerde azitromisin kullanılması önerilmez.  
 
Yaşlılarda kullanımı:  
Yaşlılar için erişkinler ile aynı doz kullanılır.  Kalp ile ilgili sıkıntınız varsa mutlaka 
doktorunuza danışınız.  
 
Özel kullanım durumları:  
Böbrek yetmezliği:  
Hafif ve orta seviyede  böbrek bozukluğunuz varsa , doz ayarlamasına gerek yoktur. Ciddi 
böbrek yetmezliğiniz varsa azitromisin uygulanırken dikkatli olunmalıdır. 
 
Karaciğer yetmezliği:  
Hafif ve orta seviyede karaciğer bozukluğunuz varsa, normal karaciğer fonksiyonu olan 
hastalar ile aynı doz uygulanabilir. 
 
Ciddi karaciğer yetmezliğinde kullanılmamalıdır.  
 
Eğer  AZOMAX 'ın etkisinin çok güçlü veya zayıf olduğuna dair bir izleniminiz var i se 
doktorunuz veya eczacınız ile konuşunuz. 
 
Kullanmanız gerekenden daha fazla AZOMAX  kullandıysanız:  
Çok fazla AZOMAX  alırsanız kendinizi rahatsız hissedebilirsiniz. Böyle bir durumda, 
doktorunuzla konuşunuz veya en yakın hastanenin acil servisine başvurunuz. İlacın kalanını 
yanınızda götürünüz. 
 
AZOMAX'dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
AZOMAX 'ı kullanmayı unutursanız:  
AZOMAX 'ı almayı unutursanız mümkün olan en kısa sürede alınız. Bir sonraki dozu 
zamanında alınız.  
 
Unutulan dozları dengelemek için çift doz almayınız. 
 
AZOMAX ile tedavi sonlandırıldığındaki oluşabilecek etkiler:  
AZOMAX almayı çok erken bırakırsanız, enfeksiyon y eniden oluşabilir. 
 
Kendinizi daha iyi hissetmeye başlasanız dahi AZOMAX'ı doktorunuz uygun gördüğü sürece 
kullanınız. Doktorunuz ile konuşmadan AZOMAX kullanmayı durdurmayınız.  
Bu ürünün kullanımı hakkında başka sorularınız varsa, doktorunuza veya eczacınıza danışınız.  
 
4. Olası yan etkiler nelerdir? 
Tüm ilaçlar gibi, AZOMAX'ın içeriğinde bulunan maddelere duyarlı olan kişilerde yan etkiler 
olabilir.  
Aşağıdakilerden biri olursa, AZOMAX'ı kullanmayı durdurunuz ve DERHAL  
doktorunuza bildiriniz veya size en y akın hastanenin acil bölümüne başvurunuz : 7   
  
• Ani olarak gelişen hırıltılı solunum, nefes darlığı, göz kapaklarının ve yüz veya dudakların 
şişmesi, döküntü veya kaşıntı (özellikle tüm vücudu etkiliyorsa)  
• AZOMAX ile tedavi sırasında veya sonrasında kan veya mukus içerebilen ciddi veya uzun 
süreli ishal, bu durum ciddi bir bağırsak iltihabı belirtisi olabilir  
• Kızarıklık ve dökülmeye neden olan ciddi deri döküntüsü 
• Hızlı ya da düzensiz kalp atışı  
• Düşük kan basıncı  
• Ciddi deri reaksiyonları:  
−  Stevens - Johnson S endromu (ciltte ve göz çevresinde kan oturması, şişlik ve 
kızarıklıkla seyreden iltihap)  
−  Toksik epidermal nekroliz (deride içi sıvı dolu kabarcıklarla seyreden ciddi bir 
hastalık)  
−    Ateş, salgı bezlerinde şişme ve eozinofil (bir tip beyaz kan hücresi ) sayısında artış ile 
beraber deri döküntüsü (DRESS sendromu). Döküntü; küçük, kaşıntılı ve kırmızı 
şişlik görünümündedir  
−   Püstüllerle (Beyaz / sarı iltihaplı sıvı dolu küçük kabarcıklar) kaplı iltihaplı deri 
döküntüsü (Akut Generalize Ekzantematöz Püst üloz - AGEP)  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin AZOMAX'a 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
AZOMAX alırken en sık görülen yan etkiler aşa ğıda listelenmiştir. Bunlar tedavi sırasında 
vücudunuz ilaca alıştıkça yok olabilir. Bu yan etkilerden biri size rahatsızlık vermeye devam 
ediyorsa doktorunuza bildiriniz.  
 
Yan etkiler aşağıdaki kategorilerde gösterildiği şekilde sıralanmıştır.  
Çok yaygın            : 10 hastanın en az 1 inde görülebilir. 
Yaygın                   : 10 hastanın birinden az, fakat 100 hastanın birinden fazla görülebilir.  
Yaygın olmaya n    : 100 hastanın birinden az, fakat 1000 hastanın birinden fazla görülebilir.
Seyrek          : 1.000 hastanın birinden az görülebilir  
Çok seyrek         :  10.000 hastanın birinden az görülebilir.  
Bilinmeyen         : Eldeki verilerden hareketle t ahmin edilemiyor.  
 
Çok yaygın:  
•   Karın ağrısı  
•   İshal  
•   Bulantı  
•   Şişkinlik  
 
Yaygın:  
•   Baş ağrısı  
•   Sersemlik  
•   Uyuşma, karıncalanma  
•   İştah kaybı, tat alma duyusunda bozukluk  
•   Sağırlık  
•   Görme bozukluğu  
•   Kusma  
•   Hazımsızlık  8   
 •   Kaşıntı  
•   Döküntü 
•   Eklem ağrısı  
•   Yorgunluk veya halsizlik 
•  Kan veya idrar testlerinde değişiklikler (bir çeşit beyaz kan hücresi olan lenfosit sayısında 
azalma, kandaki bikarbonat seviyesinde azalma)  
 
Yaygın olmayan:  
•  Ağız ve genital organda (vajina) mantar enfeksiyonu (pamukçuk)  
•   Düşük lökosit (bir çeşit beyaz kan hücresi) ve nötrofil (bir çeşit beyaz kan hücresi)  
 sayısı  
•   Alerjik reaksiyon sonucu yüz ve boğazda şişme, aşır ı duyarlılık  
•   Işığa veya güneşe maruziyete bağlı ciddi deri reaksiyonları  
•   Sinirlilik  
•   Duyu azalması -uyuşma (hipoestezi)  
•   Uykululuk hali  
•   Uyumakta zorluk 
•   Duyma bozukluğu  
•   Kulak çınlaması  
•   Çarpıntı  
•   Göğüs ağrısı, ödem, kırgınlık/ halsizlik, kuvvetten düşme  
•   Nefes almada güçlük  
•   Burun kanaması  
•   Kabızlık  
•   Midede iltihaplanma (gastrit)  
•   Karaciğer iltihaplanması (hepatit)  
• Stevens - Johnson Sendromu (ciltte ve göz çevresinde kan oturması, şişlik ve kızarıklıkla 
seyreden iltihap)  
•   Kurdeşen (ürtiker)  
• Kan veya idrar testlerinde değişiklikler (aspartat aminotransferaz artışı, alanin 
aminotransferaz artışı, kan bilirubini seviyesinde yükselme, kan üresinde yükselme, kan 
kreatininde artış, anormal kan potasyumu seviyesi)  
 
Seyrek:  
•   Huzursuzluk  
•   Baş dönmesi hissi (vertigo)  
•   Karaciğerin fonksiyon bozuklukları  
• Püstüllerle (Beyaz / sarı iltihaplı sıvı dolu küçük kabarcıklar) kaplı iltihaplı deri 
döküntüsü (Akut Generalize Ekzantematöz Püstüloz - AGEP)  
• Ateş, salgı bezlerinde şişme ve eozinofil (bir tip beyaz kan hücresi) sayısında artış ile 
beraber deri döküntüsü (DRESS sendromu). Döküntü; küçük, kaşıntılı ve kırmızı şişlik 
görünümündedir  
 
Bilinmiyor:  
 
•   Kalın barsak iltihabı  
•   Trombositopeni ( trombosit -kan pulcuğu - sayısında azalma), kansızlık 
•   Saldırganlık, endişe  
• Bayılma, nöbet geçirmehiperaktivite, koku/tat kaybı, olmayan bir kokuyu hissetme, 
Myastenia gravis (bir tür kas güçsüzlüğü hastalığı)  
•   Yaralanma sonrası morarma veya uzun sür eli kanama  9   
 •   Kalp ritim bozukluğu, çok hızlı veya düzensiz kalp atışı  
•   Düşük kan basıncı (hipotansiyon)  
•   Dilde renk değişikliği  
•   Pankreas iltihabı  
• Karaciğer yetmezliği (nadir durumlarda ölümcül), hızla kötüleşen karaciğer iltihabı, 
karaciğer h asarı, sarılık  
• Toksik epidermal nekroliz (deride içi sıvı dolu kabarcıklarla seyreden ciddi bir 
hastalık), eritema multiforme (genelde kendiliğinden geçen, el, yüz ve ayakta dantele 
benzer kızarıklık oluşturan, aşırı duyarlılık durumu)  
•   Böbrek yetmezl iği, böbrekte iltihap 
•   Anormal elektrokardiyogram (EKG/ kalbin elektriksel etkinliğine ait kayıt)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması     
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.ti tck.gov.tr   sitesinde yer alan “İlaç Yan Etki Bildirimi” ikonuna tıklayarak doğrudan ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz . Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. AZOMAX'ın saklanması  
AZOMAX'ı çocukların göremeyeceği, erişemeyeceği yerlerde ve ambalajında saklayınız. 
 
30°C altındaki oda sıcaklığında sakla yınız. Sulandırıldıktan sonra 25°C  altındaki oda 
sıcaklığında 5 gün dayanıklıdır.  
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra AZOMAX'ı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  Koçak Farma İlaç ve Kimya Sanayi A.Ş.  
                          B ağlarbaşı Gazi Cad. No: 64- 66  
                          Üsküdar/İstanbul  
 
Üretim yeri:       Koçak Farma İlaç ve Kimya Sanayi A.Ş.  
                          Organize Sanayi Bölgesi  
                          Çerkezköy /Tekirdağ 
 
Bu kullanma talimatı …………… tarihinde onaylanmıştır.  