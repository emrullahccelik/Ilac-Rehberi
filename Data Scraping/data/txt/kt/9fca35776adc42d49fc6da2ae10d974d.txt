1/7 KULLANMA TALİMATI  
 
AVİRAVİR 1 mg film kaplı tablet  
Ağız yoluyla alınır.  
• Etkin madde: Her bir film tablet etkin madde olarak 1 mg entekavire eşdeğer 1,065 mg 
entekavir monohidrat içerir.    
• Yardımcı maddeler: Laktoz monohidrat  (inek sütü kaynaklıdır.) , mikr okristalin selüloz  
pH101, krospovidon, povidon, mikrokristalin selüloz pH102, magnezyum stearat, 
hipromelloz, titanyum dioksit , makr ogol, kırmızı demir oksit . 
 
  
 
 
 
 
  
 
Bu Kullanma Talimatında:  
1. AVİRAVİR nedir ve ne için kullanılır?  
2. AVİRAVİR' i kullanmadan önce dikkat edilmesi gerekenler  
3. AVİRAVİR nasıl kullanılır?  
4. Olası yan etkiler nelerdir? 
5. AVİRAVİR' in saklanması  
 
Başlıkları yer almaktadır. 
 
1. AVİRAVİR nedir ve ne için kullanılır?  
 
AVİRAVİR  antiviraller olarak adlandırılan bir ilaç grubuna dahildir. AVİRAVİR , erişkinlerde 
hepatit B virüsü (HBV) enfeksiyonunun tedavisinde kullanılır. 
 AVİRAVİR karaciğeri hasar görmüş fakat halen düzgün şekilde işlev gösteren (kompanse 
karaciğer hastalığı) kişilerde ve karaciğeri hasar görmüş ve düzgün şekilde işlev göstermeyen (dekompanse karaciğer hastalığı) kişilerde kullanılabilir. 
 AVİRAVİR ayrıca vücut ağırlığı en az 32,6 kg olan çocuklar ve ergenlerde kronik (uzun süreli) 
HBV enfeksiyonunu tedavi etmek için kullanılır. AVİRAVİR,  karaciğeri hasar görmüş ancak 
hala düzgün çalışan (kompanse karaciğer hastalığı) çocuklarda kullanılabilir. 
 
AVİRAVİR 1 mg Film Tabletlerin her biri etkin madde olarak 1 mg entekavir içerir.  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde, doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
 2/7 Laktoz monohidrat inek sütü kaynaklıdır. 
 
AVİRAVİR 1 mg Film Tablet, pembe , üçgen, film kaplı tabletler halindedir. Her kutuda 30 
tablet vardır.  
 
AVİRAVİR , erişkinlerde hepatit B virüsü (HBV) enfeksiyonunun tedavisinde kullanılır. 
 
Hepatit B virüsünün neden olduğu enfeksiyon, karaciğerinize zarar verebilir. AVİRAVİR 
vücudunuzdaki virüs miktarını azaltır ve karaciğerinizin durumunu iyileştirir. 
 2. AVİRAVİR' i kullanmadan önce dikkat edilmesi gerekenler  
 AVİRAVİR'i  aşağıdaki durumlarda KULLANMAYINIZ  
Entekavire veya AVİRAVİR'in  diğer bileşenlerine karşı alerjiniz var ise kullanmayınız. 
  
AVİRAVİR'i  aşağıdaki durumlarda DİKKATLİ KULLANINIZ  
Eğer,  
 
• Böbreklerinizle ilgili bir sorun yaşamışsanız  doktorunuza söyleyin. AVİRAVİR  
vücudunuzdan böbrekler yoluyla atıldığından dozunuzun veya dozlam programınızın 
değiştirilmesi gerekebilir.  
• Tedaviyi bıraktığınızda hepatitiniz kötüleşebileceğinden doktorunuzun tavsiyesi 
olmadan AVİRAVİR almayı bırakmayın. AVİRAVİR  tedaviniz durdurulduğunda 
doktorunuz birkaç ay boyunca sizi takip etmeye ve kan testleri yapmaya devam edecektir.  
• Karaciğerinizin düzgün şekilde işlev gösterip göstermediğini  ve eğer düzgün işlev 
göstermiyorsa AVİRAVİR  tedaviniz üzerindeki olası etkilerin neler olabileceğini 
doktorunuzla konuşun.   
• HIV  (insan immün yetmezlik virüsü) enfeksiyonunuz varsa  bu durumu doktorunuza 
söylediğinizden emin olunuz. Hepatit B enfeksiyonunuz ile eş zamanlı olarak HIV 
tedavisi için herhangi bir ilaç kullanmıyor olsanız bile, gelecekteki HIV tedavisinin 
etkililiğini azaltacağından, AVİRAVİR  kullanmayınız. AVİRAVİR  HIV 
enfeksiyonunuzu kontrol altına almayacaktır  
• AVİRAVİR kullanmanız,  cinsel temas veya vücut sıvıları (kan kontaminasyonu dahil) 
yoluyla diğer insanlara hepatit B virüsü (HBV) bulaştırmanızı engellemeyecektir. Bu 
nedenle başkalarına HBV bulaşmasını önlemek için gerekli önlemlerin alınması 
önemlidir. HBV bulaşma riskine karşı kullanılabilecek aşılar vardır.  
• AVİRAVİR, laktik asidoza (kanınızda laktik asit birikmesi) ve karaciğer büyümesine 
neden olabilen bir ilaç grubuna dahildir.  Bulantı, kusma ve mide ağrısı gibi belirtiler 
laktik asidoz oluşumuna işaret edebilir. Bu seyrek ama ciddi yan etki nadiren ölümcül olabilir. Laktik asidoz özellikle aşırı fazla kilolu kadınlarda daha sık görülür. AVİRAVİR  
aldığınız süre boyunca doktorunuz sizi düzenli olarak kontrol edecektir.  
• Eğer daha önce kronik hepatit B için tedavi gördüyseniz  lütfen doktorunuzu 
bilgilendirin.  
 
Bu uyarılar geçmişteki herhangi bir dönemde dahi olsa, sizin için geçerliyse lütfen doktorunuza 
danışınız. 
 
 3/7 Çocuklar ve ergenler  
Vücut ağırlığı en az 32,6 kg olan çocuklar 0,5 mg tablet alabilir.  
 
 
AVİRAVİR' in yiyecek ve içecek ile kullanılması  
AVİRAVİR pek çok durumda aç ya da tok karnına alınabilir. Bununla birlikte, daha önce 
lamivudin etkin maddesini içeren bir ilaç ile tedavi gördüyseniz aşağıdakileri göz önünde 
bulundurmalısınız. Lamivudin tedavisinin başarısız olması nedeniyle AVİRAVİR tedavisine geçtiyseniz, AVİRAVİR 'i aç karnına ve günde bir kez alınız. Çok İilerlemiş karaciğer 
hastalığınız varsa, doktorunuz AVİRAVİR 'i aç karnına almanızı tavsiye edecektir.  Aç karnına, 
bir öğünden yaklaşık 2 saat sonra veya bir sonraki öğünden yaklaşık 2 saat önce anlamına gelir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz veya hamile kalmayı planlıyorsanız doktorunuza bu durumu bildiriniz. Hamilelik 
sırasında AVİRAVİR kullanımının güvenli olduğu kanıtlanmamıştır. AVİRAVİR doktorunuz tarafından özellikle verilmediği sürece hamilelikte kullanılmamalıdır. AVİRAVİR tedavisi gören çocuk doğurma çağındaki kadınların hamile kalmaktan kaçınmak üzere etkili bir doğum kontrol 
yöntemi kullanması önemlidir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
AVİRAVİR tedavisi sırasında bebeğinizi emzirmemelisiniz. Bebeğinizi emziriyorsanız bunu doktorunuza bildiriniz. AVİRAVİR’in etkin maddesi olan entekavirin anne sütüne geçip geçmediği bilinmemektedir.  
 
Araç ve makine kullanımı  
Sersemlik, halsizlik (yorgunluk) ve uyuklama hali gibi yan etkiler araç ve makine kullanma 
yeteneğinizi etkileyebilir. Herhangi bir şüpheniz olduğunda doktorunuza danışınız. 
 
AVİRAVİR' in içeriğinde bulunan bazı yardımcı maddeler hakkında önemli bilgiler  
İçeriğinde bulunan laktoz nedeniyle, eğer daha önceden doktorunuz tarafından bazı şekerlere 
karşı dayanıksızlığınız olduğu söylenmişse, AVİRAVİR 'i almadan önce doktorunuzla temasa 
geçiniz.  
 
Diğer ilaçlar ile birlikte kullanımı:  
Eğer,  
•   Böbrek fonksiyonlarınızı azaltan ilaçlar alıyorsanız doktorunuzu mutlaka bilgilendiriniz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
 4/7 3. AVİRAVİR nasıl kullanılır?  
 
Uygun kullanım ve doz/uygulama sıklığı için talimatlar:  
AVİRAVİR 'i her zaman doktorunuzun söylediği şekilde kullanınız. Eğer emin değilseniz 
doktorunuza veya eczacınıza muhakkak danışmalısınız. 
 
Tüm hastaların aynı AVİRAVİR dozunu alması gerekmez.  
 
Hepatit B e antijeni (HBeAg) pozitif hastalarda bağışıklık proteini (antikor) oluştuktan sonra 
(HBe serokonversiyonu sağladıktan sonra) tedaviye en az 12 ay daha devam edilmelidir. 
 
Yetişkinler için önerilen AVİRAVİR  dozu, günde bir kez 0.5 mg veya 1 mg'dır (ağız yoluyla).  
 
Daha önce HBV tedavisi almış olmanıza ve aldığınız ilaca gör e veya böbrek sorunlarınıza  göre; 
doktorunuz daha düşük dozlar almanız ya da AVİRAVİR 'i bir günden daha az sıklıkta almanız 
gerektiğine karar verebilir. Size verilecek doz karaciğerinizin durumuna göre de belirlenecektir.  
 
Çocuklar ve ergenler için (2 yaşından 18 yaşına kadar) AVİRAVİR 0,5 mg tablet mevcuttur. 
Doktorunuz çocuğunuzun ağırlığını esas alarak uygun doza karar verecektir. 
 
Doktorunuz sizin için uygun olan dozu söyleyecektir. İlacınızdan tam etki elde edebilmek ve 
tedaviye direnç gelişimini azaltmak için her zaman doktorunuzun önerdiği dozu alınız. 
AVİRAVİR'i  doktorunuzun önerdiği süre boyunca alınız. Doktorunuz size tedaviyi ne zaman 
bırakmanız gerektiğini söyleyecektir.  
 
Uygulama yolu ve metodu:  
Tabletleri yeterli miktarda (örneğin bir bardak) su ile alınız. 
 AVİRAVİR pek çok durumda aç ya da tok karnına alınabilir. Daha önce lamivudin etki n 
maddesini içeren bir ilaç ile tedavi gördüyseniz ancak b u tedavi başarısız olduysa ve AVİRAVİR 
tedavisine geçtiyseniz, AVİRAVİR 'i aç karn ına ve günde bir kez alınız. Çok i lerlemiş karaciğer 
hastalığınız varsa, doktorunuz AVİRAVİR'i  aç karnına  (yemekten yaklaşık 2 saat önce veya 
yaklaşık 2 saat sonra) almanızı tavsiye edecektir.  
 
Değişik yaş grupları  
 
Yaşlılarda kullanım:  
AVİRAVİR dozunun yaşa göre ayarlanmasına gerek yoktur.  
 
Özel kullanım durumları  
Böbrek/Karaciğer yetmezliği:  
Böbrek yetmezliği olan hastalarda AVİRAVİR dozunun değiştirilmesi gerekebilir. Karaciğer 
yetmezliği olan hastalarda AVİRAVİR dozunun ayarlanmasına gerek yoktur. 
 Eğer AVİRAVİR' in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   5/7 Kullanmanız gerekenden daha fazla AVİRAVİR kullandıysanız:  
AVİRAVİR 'den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
AVİRAVİR' i kullanmayı unutursanız:  
Hiçbir dozu almayı unutmamanız önemlidir. AVİRAVİR 'in bir dozunu almayı unutursanız, 
unuttuğunuzu fark eder etmez bu dozu alınız. Eğer bir sonraki dozunuzun zamanı gelmişse 
unuttuğunuz dozu almayınız ve sonraki dozunuzu her zamanki saatinde alınız. 
Unutulan dozları dengelemek için çift doz almayınız. 
 
AVİRAVİR ile tedavi sonlandırıldığında oluşabilecek etkiler:  
Bazı kişilerde AVİRAVİR  tedavisi sonlandırıldığında çok ciddi karaciğer iltihabı belirtileri 
gözlenebilir. Tedaviyi bıraktıktan sonra belirtilerde herhangi bir değişiklik görürseniz hemen 
doktorunuza bildiriniz.  
 
Bu ilacın kullanımı ile ilgili başka sorularınız olursa doktorunuza veya eczacınıza danışınız. 
 
4. Olası yan etkiler nelerdir? 
Tüm ilaçlar gibi, AVİRAVİR 'in içeriğinde bulunan maddelere duyarlı olan kişilerde yan etkiler 
olabilir.  
  
Aşağıdakilerden biri olursa AVİRAVİR' i kullanmayı durdurun ve DERHAL doktorunuza 
bildiriniz veya size en yakın hastanenin acil bölümüne başvurunuz:  
- Ani aşırı  duyarlılık tepkisi, 
- Döküntü, 
- Kaşıntı,  
- Ciltte kızarıklık.  
Bunların hepsi çok ciddi yan etkilerdir. Eğer bunlardan biri sizde mevcut ise, sizin AVİRAVİR 'e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
Bu çok ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz doktorunuza söyleyiniz:  
Yan etkiler görülme sıklığına göre aşağıdaki şekilde sıralanmıştır:  
 Çok yaygın: 10 hastanın en az 1’inde görülebilir.  
Yaygın: 10 hastanın birinden az fakat 100 hastanın birinden fazla görülebilir. 
Yaygın olmayan: 100 hastanın birinden az fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir. 
 Çok seyrek: 10.000 hastanın birinden az görülebilir.  
 Bilinmiyor: Eldeki veriler ile belirlenemeyecek kadar az hastada görülebilir . 
 
Yaygın  
• Baş ağrısı  
• Uykusuzluk • Yorgunluk • Sersemlik  
• Uyuklama hali  6/7 • Bulantı  
• İshal  
• Hazımsızlık  
• Kusma  
• Karaciğer enzimlerinde yükselme  
 
Yaygın olmayan  
• Döküntü  • Saç dökülmesi   
Seyrek  
• Şiddetli aşırı duyarlılık belirtileri  
 
Çocuklar ve ergenler:  
Çocuklarda ve ergenlerde görülen yan etkiler, aşağıdaki yan etki haricinde yukarıda açıklanan 
yetişkinlerde yaşanan yan etkilere benzerdir:  
Çok yaygın:  • Düşük nötrofil seviyeleri (enfeksiyonla mücadelede önemli olan bir tür beyaz kan hücresi)  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
5. AVİRAVİR' in Saklanması  
AVİRAVİR 'i çocukların göremeyeceği, erişemeyeceği yerlerde ve ambalajında saklayınız.  
25°C  altındaki oda sıcaklı ğında saklayınız.  
Hiçbir ilacı atık su veya evsel atıkla birlikte atmayınız. Artık kullanmadığınız ilaçları nasıl bertaraf etmeniz gerektiğini eczacınıza sorunuz. Bu önlemler çevrenin korunmasına yardımcı olacaktır.  
Son kullanma tarihiyle uyumlu olarak kullanınız. 
Etiketin veya ambalajın üzerinde bulunan son kullanma tarihinden sonra AVİRAVİR' i 
kullanmayınız. 
 
Eğer üründe ve/veya ambalajında bozukluklar fark ederseniz AVİRAVİR 'i kullanmayınız. Kalan 
ve kullanılmayan ilaçlar için eczacınıza danışınız.  
 
“Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca  belirlenen toplama sistemine veriniz.”  7/7  
Ruhsat sahibi:  
Humanis Sağlık A.Ş.  
Maslak/Sarıyer/İstanbul  
 
Üretim yeri:  
Humanis Sağlık A.Ş.  
Kapaklı/Tekirdağ  
 
Bu kullanma talimatı …………… tarihinde onaylanmıştır.  