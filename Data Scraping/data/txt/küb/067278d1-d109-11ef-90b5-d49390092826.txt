KISA ÜRÜN BİLGİSİ
1. BEŞERİ TIBBİ ÜRÜNÜN ADI
HİPPURİN® 1 g film kaplı tablet
2. KALİTATİF VE KANTİTATİF BİLEŞİMİ
Etkin madde:
Her tablet 1 g Metenamin hippurat içerir.
Yardımcı madde (ler):
Yardımcı maddelerin listesi için bölüm 6.1’ e bakınız.
3. FARMASÖTİK FORM
Film Kaplı Tablet
Beyaz renkli, oblong, iki yüzü çentikli, film kaplı tabletler. Tabletler eşit yarımlara
bölünebilir.
4. KLİNİK ÖZELLİKLERİ
4.1 Terapötik endikasyonlar
• Özellikle uzun süreli tedavi gerektiren piyelonefrit, sistit, piyelit ve diğer kronik üriner
sistem enfeksiyonları ile beraber oluşan bakteriüride tedavi edici ve koruyucu olarak
kullanılır.
• Ayrıca akut üriner sistem enfeksiyonlarında; enfeksiyon uygun antimikrobiyal ilaçlarla
kontrol altına alındıktan sonra önleyici olarak tatbik edilir.
Akut üriner sistem enfeksiyonlarında tek başına kullanılmamalıdır.
• Sistit ve kalıntı idrarın bulunduğu durumlarda (Prostat, nörojenik mesane) uzun süreli
tedavi için uygun bir ilaçtır. Sağladığı bakterisit ortam sayesinde yatalak hastalardaki
kateter değişme süresini de uzatmaktadır.
4.2 Pozoloji ve uygulama şekli
Pozoloji /uygulama sıklığı ve süresi
Maksimum antibakteriyel aktivite için idrarın asit olması gereklidir (pH 5.5 veya daha az).
İdrarı alkali yapıcı ilaç ve yiyecekler yasaklanmalı, askorbik asit gibi asitlendirmeye yardımcı
ilaçlar verilmelidir. İdrar pH’ sı asit yapılamıyorsa tedavi kesilmelidir.
Uygulama sıklığı ve süresi:
Yetişkinler: sabah akşam 1’ er tablet yemeklerden sonra alınır.
Kateter takılan hastalarda günlük doz günde 3 defa 1 tablete çıkarılabilir.
1/8Uygulama şekli:
Yalnızca ağız yoluyla kullanım içindir.
Tabletler bölünebilir ya da hastanın tercihine göre bir bardak meyve suyu ya da süt ile birlikte
alınabilir.
Özel popülasyonlara ilişkin ek bilgiler:
Böbrek / karaciğer yetmezliği:
Ciddi böbrek yetmezliği (kreatinin klerensi ya da GFR ˂ 10 mL / dak.) ve karaciğer
yetmezliği olan hastalarda kullanımı kontrendikedir.
Hafif (20 – 50 mL / dak) ya da orta (10 – 20 mL / dak) şiddette böbrek yetmezliği
mevcudiyetinde kullanılabilir. (GFR mevcut değilse, serum kreatinin konsantrasyonu kılavuz
olarak kullanılabilir).
Pediyatrik popülasyon:
6 yaşından küçük çocuklarda: Önerilmez
6 - 12 yaş arası çocuklarda: sabah akşam 1/2 veya 1 tablet yemeklerden sonra alınır.
12 yaşından büyük çocuklarda: Yetişkin dozları kullanılır.
Geriyatrik popülasyon:
Metenamin hippurat ile yapılan klinik çalışmalar, geriyatrik hastaların genç hastalara göre
daha farklı yanıt verip vermediklerine karar verebilmek için 65 yaş ve üzerinde yeterli sayıda
hastada gerçekleştirilmemiştir. Rapor edilen diğer klinik deneyimler geriyatrik ve genç
yetişkinlerin yanıtlarında farklılık ortaya çıkarmamıştır.
Geriyatrik hastalarda hepatik, renal ve / veya kardiyak fonksiyonlarda yaşa bağlı muhtemel
azalmalar, eş zamanlı hastalıklar ve eş zamanlı ilaç tedavilerinden dolayı, genellikle en düşük
tedavi dozu ile tedaviye başlanmalıdır.
4.3 Kontrendikasyonlar
• İlacın herhangi bir bileşenine karşı aşırı duyarlılık, (bkz. Bölüm 6.1)
• Karaciğer yetmezliği,
• Renal parenkimal enfeksiyon,
• HİPPURİN, kristalüri olasılığı nedeniyle potasyum sitrat karışımı gibi alkalileştirici ajanlar
ile birlikte veya sülfonamidlerle eşzamanlı olarak uygulanmamalıdır.
• Metabolik asidoz,
• Ciddi böbrek yetmezliği (kreatinin klerensi ya da GFR ˂ 10 mL / dak),
• Ciddi dehidratasyon,
• Gut.
GFR mevcut olmadığında, serum kreatinin konsantrasyonu kullanılabilir.
2/84.4 Özel kullanım uyarıları ve önlemleri
Hafif veya orta şiddette böbrek yetmezliği var ise HİPPURİN dikkatli kullanılmalıdır.
Tavsiye edilen dozun çok üzerine çıkıldığında (3 – 4 hafta boyunca günde 8 g) idrar kesesi
tahrişi, ağrılı ve sık idrara çıkma, albüminüri ve kanama yapabilir.
Proteus ve Pseudomonas gibi üre açığa çıkaran organizmaların meydana getirdiği
enfeksiyonlarda idrarın asit pH’ da olup olmadığı dikkatlice kontrol edilmelidir.
Nadir vakalarda serum transaminaz seviyesinin hafifçe yükseldiği fakat ilaca devam
edildiğinde normal seviyeye geldiği gözlenmiştir. Bu rapor sebebiyle özellikle karaciğer
bozukluğu olan hastalarda periyodik olarak karaciğer fonksiyon testleri yapılması tavsiye
edilir.
4.5 Diğer tıbbi ürünler ile etkileşimler ve diğer etkileşim şekilleri
Aşağıdaki ilaçlardan birini içeren kombinasyonlar, bu ilaçla etkileşebilir:
- İdrarı alkalileştiren ilaçlar (ör: sodyum ya da kalsiyum içeren antasitler, karbonik anhidraz
inhibitörleri, sitratlar ya da sodyum bikarbonat gibi)
- Tiazid diüretikler: (idrarı alkalilendirebilirler, bu şekilde formaldehite dönüşmesini
engelleyerek metenaminin etkinliğini azaltırlar.
- Sülfonamidler: (sülfametizol ve sülfatiazin gibi sülfonamidler ve formaldehit asit idrarda
çözünmeyen çökeltiler oluşturabilir ve kristalüri riski artabilir, bu nedenle metenamin tuzları
sülfonamidlerle birlikte kullanılmamalıdır.
Laboratuvar testleri ile etkileşim:
- Asit idrarda açığa çıkan formaldehit, hatalı yüksek sonuçlara neden olarak, idrar
katekolaminlerinin ve vanilmandelik asidin (VMA) florometrik yollardan tespit edilmesini
önler.
- Formaldehit asit hidroliz tekniği kullanıldığında estriol ile reaksiyona girerek idrardaki
estriol seviyesini hatalı olarak düşük gösterir (Enzimatik hidroliz metodu ile çalıştığında
böyle bir risk yoktur).
- Formaldehit, Porter – Silber metodu kullanıldığında 17- hidroksi kortikostereoid seviyesini
hatalı olarak yüksek, nitrozonaftol metodu kullanıldığında renk gelişimini önleyerek, 5-
hidroksiindolasetikasit (5HIAA) seviyesini de hatalı olarak düşük gösterir.
4.6 Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon):
Herhangi bir veri bulunmamaktadır.
3/8Gebelik dönemi
Gebeliğin erken dönemlerinde HİPPURİN'in güvenli kullanımı kanıtlanmamıştır. Gebeliğin
son üç aylık döneminde, güvenli kullanımı olduğu öne sürülmekle birlikte kesin olarak
kanıtlanmamıştır. Gebe sıçanlarda ve tavşanlarda yapılan çalışmalarda fetüs üzerinde
herhangi bir advers etki görülmemiştir. Tedbir amaçlı olarak, hamilelik sırasında metenamin
hippurat kullanımından kaçınılması önerilmektedir.
Hamilelik sırasında alınan HİPPURİN, laboratuvar prosedüründe asit hidrolizi kullanıldığı
zaman ürin estriol (ölçülemeyecek düşük değerler ile sonuçlanan) laboratuar testlerini
etkileyebilir. Bu etkileşim, metenamin ve / veya formaldehitin idrardaki varlığına bağlıdır.,
Asit hidroliz yerine enzimatik hidroliz, bu problemi ortadan kaldıracaktır.
Laktasyon dönemi
Metenamin süte geçtiğinden ve bebeklerde meydana gelebilecek ciddi advers etki
potansiyelinden dolayı, ilacın kadın üzerindeki önemi dikkate alınarak, ilacın mı yoksa
emzirmenin mi kesileceğine karar verilmelidir.
Üreme yeteneği / Fertilite
Günlük 800 mg / kg dozda uygulanan metenamin hippurat, dişi sıçanlarda fertiliteyi
etkilememiştir, erkeklerdeki fertilite üzerine etkileri yeterli şekilde çalışılmamıştır.
4.7 Araç ve makine kullanımı üzerindeki etkiler
Araç ve makine kullanma yeteneği üzerine herhangi bir etkisi bildirilmemiştir.
4.8 İstenmeyen etkiler
İstenmeyen etkiler aşağıdaki sınıflandırma kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥ 1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor)
Bağışıklık sistemi hastalıkları:
Bilinmiyor: Şiddetli allerjik reaksiyonlar
Gastrointestinal hastalıklar:
Yaygın olmayan: Gastrik irritasyon, mesane iritasyonu, mide bulantısı, kusma
Bilinmiyor: Diyare, karın ağrısı
Böbrek ve idrar yolu hastalıkları:
Yaygın olmayan: Disüri
4/8Deri ve deri altı doku hastalıkları:
Yaygın olmayan: Raş, şiddetli kaşıntı (pruritus)
Önerilen dozlardan daha yüksek dozlarda (3 – 4 hafta boyunca günde 8 gram) metenamin ya
da metenamin tuzlarının uygulanmasını takiben, mesane irritasyonu, ağrılı ve sık idrara
çıkma, albüminüri ve gross hematüri meydana gelmiştir ve bu reaksiyonlar muhtemelen idrar
yolundaki artmış formaldehit konsantrasyonlarına dayanmaktadır. Disüri, dozu ve/veya
idrarın asitliğini azaltarak kontrol edilebilir.
Metenamin hippurat alan hastalarda, raş, kaşıntı, ürtiker ve stomatit gibi hipersensitivite
reaksiyonları nadiren rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel:0 800 314 00 08; faks: 0 312 218 35 99).
4.9 Doz aşımı ve tedavisi
Metenaminin yüksek dozları (3 ila 4 hafta boyunca günde 8 gram) mesane irritasyonuna,
ağrılı ve sık sık işemeye, albüminüriye ve gross hematüriye neden olmuştur. Bunlar sırasıyla
antiemetik kullanımı ve bol miktarda içme suyunun içilmesiyle tedavi edilebilir. Mesane
semptomları, bol miktarda su ve 2-3 çay kaşığı kadar sodyum bikarbonat tüketimi ile tedavi
edilebilir.
Metenamin hippuratın akut toksisitesi üzerine kısıtlı bilgi mevcuttur. Köpekler ve sıçanlar, tek
doz IV olarak uygulanan 600 mg / kg metenamin hippuratı toksik etki bulgusu olmadan
almışlardır.
Doz aşımı meydana gelirse, kusma indüklenerek ya da gastrik lavaj yolu ile ilacın emilimi en
aza indirilmelidir, takiben aktif kömür uygulanmalıdır. Uygun hidrasyon sürdürülmelidir ve
oral ya da parenteral sıvı verilmelidir.
5. FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik grubu: Diğer antibakteriyeller
ATC kodu: J01XX05
Bir tersiyeramin tuzu olan Metenamin hippurat antibakteriyel bir maddedir. Aktivitesini
metenamin içeriğinin asit ortamda (asit idrarda) açığa çıkan formaldehitten sağlar.
5/8Formaldehit uzun süreli tedavide bile direnç oluşturmayan özgün olmayan bir
antibakteriyeldir.
Diğer içerik hippurik asit ise, idrarı asitleştirmeye yardım ettiği gibi zayıf bir bakteriyostatik
etkiye de sahiptir.
Üriner formaldehit konsantrasyonu 10 – 25 mcg /mL olduğunda bakteriyostatik etki, 28 mcg
/mL olduğunda da bakterisit etki görülür.
Escherichia coli, Staphylococcus aureus, Klebsiella aerobacter, Proteus mirabilis,
Pseudomonas aeruginosa' ya karşı antibakteriyel aktivite gösterir. Enterobacter aerogenes
genellikle dirençlidir.
5.2 Farmakokinetik özellikleri
Genel Özellikler
Emilim:
Metenamin hippurat gastrointestinal sistemden hızlı ve kolay bir şekilde emilir.
Dağılım:
Metenamin hippurat plazma konsantrasyonları, tek doz uygulamadan 1-2 saat sonra
maksimuma ulaşır ve yaklaşık 4 saatlik bir yarı ömür ile düşüş gösterir.
Metenamin plasentayı aşar. Süte geçer.
Sağlıklı aç yetişkinlerde metenamin ya da tuzlarının, normal oral tek doz uygulamasını
takiben plazmadaki metenamin ve formaldehit konsantrasyonları genellikle çok düşüktür ve
plazmadaki antibakteriyel aktivite ihmal edilebilir.
Biyotransformasyon:
Oral metenamin dozunun yaklaşık %10 – 30’u mide asidi tarafından formaldehit ve
amonyağa hidroliz edilir.
Eliminasyon:
Metenamin’in serumdan eliminasyonunun yarı ömrü 3–4 saattir. Böbrekler başlıca atılım
yoludur ve 24 saat içinde tek bir oral metenamin dozunun %70- 90'ı glomerüler filtrasyon ve
tübüler sekresyon yoluyla değişmeden idrarla atılır. İdrar pH’ı asidik ortamda (pH <6)
olduğunda 2 g/gün metenamin tuzuyla günlük 1-1,5 litre idrar hacminde 18-60 mcg / ml
formaldehit konsantrasyonuna ulaşılır.
Hastalardaki karakteristik özellikler
Böbrek / karaciğer yetmezliği:
Ciddi renal fonksiyon bozukluğu olan hastalarda birikim yapabilir ve toksik olabilir. Böbrek
yetmezliği olan hastalarda kullanımı kontrendikedir.
Karaciğer yetmezliği olan hastalarda kullanımı kontrendikedir.
6/85.3 Klinik öncesi güvenlilik verileri
Tekrarlanan doz toksisite çalışmalarına dayalı klinik olmayan veriler insanlar için özel bir
tehlike olmadığını göstermektedir. Metenamin hippurat için karsinojenisite veya genotoksisite
ile ilişkili veri bulunmamaktadır. Metenamin’in, kemirgenler üzerinde gerçekleştirilen uzun
süreli çalışmalarında herhangi bir karsinojenik potansiyel görülmemiştir.
Metenamin hippuratın gebe tavşanlarla vücut yüzey alanına göre klinik dozun yaklaşık 3 katı
verilerek gerçekleştirildiği sınırlı çalışmalarda, implantasyon sonrasında daha düşük hayvan
boyutlarında ve kuyruk kısalığı ve uzuvların malrotasyonu da dahil olmak üzere sınırlı bir
fetal deformite oluşumunda artış görülmüştür. Klinik doza eşdeğer dozlarda gelişim üzerinde
herhangi bir etki görülmedi. Vücut yüzey alanına göre klinik dozun yaklaşık 3 katı dozda
uygulanan metenamin hippurat, dişi sıçanların doğurganlığını olumsuz yönde etkilememiştir.
Erkek doğurganlığı üzerindeki etkileri yeterince araştırılmamıştır
6. FARMASÖTİK ÖZELLİKLERİ
6.1 Yardımcı maddelerin listesi
Mikrokristallin selüloz
Polivinilpirolidon (PVP)
Magnezyum stearat
Mannitol
Hidroksipropil metilselüloz
Polietilen glikol 4000
Titanyum dioksit
Talk
6.2 Geçimsizlikler
Bildirilmemiştir.
6.3 Raf ömrü
24 ay.
6.4 Özel saklama önlemleri
Nemden koruyarak, 30 ºC altındaki oda sıcaklığında saklayınız.
6.5 Ambalajın niteliği ve içeriği
28 ve 56 film kaplı tabletlik, PVC/PE/PVDC / Alu. Folyo blister ambalajlarda.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7/87. RUHSAT SAHİBİ
Recordati İlaç San. ve Tic. A.Ş.
Ç.O.S.B. Karaağaç Mah. Atatürk Cad.
No: 36 Kapaklı / TEKİRDAĞ
0 282 999 16 00
8. RUHSAT NUMARASI:
169 / 23
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.06.1994
Ruhsat yenileme tarihi: 10.07.2009
10. KÜB’ ÜN YENİLENME TARİHİ:
8/8