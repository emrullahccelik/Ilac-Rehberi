 
1 
 KULLANMA TALİMATI  
GALVİKS  500 mg + 267 mg + 160 mg/10  ml oral süspansiyon  
Ağız dan alınır.  
• Etkin madde ler: Her bir 10 ml süspansiyon, 500 mg sodyum aljinat ve 267 mg sodyum 
bikarbonat ve 160 mg kalsiyum karbonat içerir.  
• Yardımcı maddeler:  Karbomer  (974 P) , metil  parahidroksibenzoat (E218), propil  
parahidroksibenzoat  (E216), sakkarin sodyum, nane esansı, sodyum hidroksit ve saf 
su içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. GALVİKS  nedir ve ne için kullanılır?  
2. GALVİKS ’i kullanmadan önce dikkat edilmesi gerekenler  
3. GALVİKS  nasıl kullanılır?  
4. Olası yan etkiler nelerdir? 
5. GALVİKS ’in saklanması  
Başlıkları yer almaktadır. 
 
1. GALVİKS  nedir ve ne için kullanılır?  
GALVİKS ; karakteristik kokulu, beyaz veya krem renkli bir sıvıdır. 
GALVİKS ; karton kutu içerisinde bal renkli 200 ml’ lik cam şişede ve 5 ml’lik şeffaf kaşık 
ile temin edilir.  
GALVİKS , reflü özofajit (yemek borusu iltihabı) kaynaklı şikayetleri olan hastalarda, 
gebelikte ya da yemeklerden sonra oluşan (reflüden kaynaklanan) hazımsızlık, mide  
2 
 yanması ve mideden ağza asit gelmesi gibi gastroözofageal reflü (mide ve yemek borusu 
iltihabı) belirtilerinin tedavisinde kullanılır.  
2. GALVİKS ’i kullanmadan önce dikkat edilmesi gerekenler  
GALVİKS 'i aşağıdaki durumlarda KULLANMAYINIZ  
• GALVİKS  içeriğindeki herhangi bir maddeye karşı alerjiniz varsa (nefes almada 
güçlük veya deri döküntüleri meydana gelmişse)  
GALVİKS 'i aşağıdaki durumlarda DİKKATLİ KU LLANINIZ  
Aşağıda belirtilen durumlardan herhangi biri sizin için söz konusuysa, tedaviniz doktorunuz tarafından dikkatli bir şekilde düzenlenmelidir:  
• Doktorunuz tarafından sodyum ve/veya kalsiyum kısıtlaması önerilmişse,  
• Böbrek ya da kalp rahatsızlığınız varsa ya da geçmişte olduysa (bazı tuzlar bu tür 
durumları etkileyebilir),  
• Midenizdeki asit seviyesi çok düşükse (bu durumda ilacın etkisi azalabilir),  
• Şiddetli böbrek yetmezliğiniz varsa,  
• Yedi gün sonra belirtilerde düzelme olmazsa.  
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
GALVİKS 'in yiyecek ve içecek ile kullanılması  
GALVİKS  yemeklerden sonra ağız dan alınır.  
Hamilelik  
İlacı kullanmadan önce doktorunuza veya eczacınıza danışınız.  
GALVİKS , gebelik döneminde kullanılabilir.  
Tedaviniz sırasında hamile olduğunuzu fark ederseniz hemen doktorunuza veya 
eczacınıza danışınız. 
Emzirme  
İlacı kullanmadan önce doktorunuza veya eczacınıza danışınız.  
GALVİKS , emzirme döneminde kullanılabilir.  
Araç ve makine kullanımı  
GALVİKS ’in araç ve makine kullanımına olumsuz bir etkisi yoktur. 
 
  
3 
 GALVİKS ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün metil  parahidroksibenzoat  (E218) ve propil  parahidroksibenzoat  (E216) 
içerdiğinden (muhtemelen gecikmiş) alerjik reaksiyonlara sebep olabilir.  
Diğer ilaçlar ile birlikte kullanım ı 
Bazı ilaçlar ile birlikte kullanıldığında GALVİKS ’in ya da kullanılan diğer ilacın etkisi 
değişebilir. Aşağıdaki ilaçlarla birlikte GALVİKS  kullanımı arasında 2 saat ara 
verilmelidir: 
• Tetrasiklinler, norfloksasin gibi kinolon grubu antibiyotikler (enfeksiyon tedavisi 
için),  
• Demir içeren ilaçlar,  
• Ketokonazol (mantar için),  
• Atenolol, metoprolol, propanolol gibi beta -blokörler ve digoksin (kalp hastalıkları 
için),  
• Nöroleptikler (sinir hastalıkları için)  
• Glukokortikoid (bir çeşit hormon ilacı)  
• Klorokin (sıtma için)  
• Bifosfonatlar (kemik erimesi için)  
• Estramustin (prostat bezi kanseri için)  
• Antihistamini kler (Alerji ve kaşıntıyı önleyici ilaçlar)  
Levot iroksin içeren ilaçların (tiroid hastalıklarının tedavisinde kullanılan) GALVİKS  ile 
birlikte alındığında emilimi bozulduğundan, iki ilacın en az 2 saat ara verilerek alınması 
gerekmektedir.  
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandı nız ise  lütfen doktorunuza veya eczacınıza bunlar hakkında bilgi 
veriniz.  
3. GALVİKS  nasıl kullanılır?  
Doktorunuz alacağınız doz miktarını ve GALVİKS  ile yapılacak tedavi süresini 
belirleyecektir. Tedaviyi kendi kendinize kesmeyiniz ve uzatmayınız.  
Doktorunuz  başka şekilde önermemişse, GALVİKS ’i aşağıdaki gibi kullanınız. 
• Uygun kullanım ve doz/uygulama sıklığı için talimatlar:  
GALVİKS , ağızdan alınarak kullanılır. Kullanmadan önce iyice çalkalayınız.  
4 
 GALVİKS , yetişkinler ve 12 yaşından büyük çocuklarda  günde en fazla dört defa olmak 
üzere yemeklerden sonra ve yatarken 10- 20 ml (2- 4 ölçü  kaşığı) kullanılır.  
• Uygulama yolu ve metodu:  
GALVİKS , ağızdan alınarak kullanılır. 
• Değişik yaş grupları:  
Çocuklarda kullanımı:   
6-12 yaş arası çocuklarda yemeklerden sonra ve yatarken 5- 10 ml (1- 2 ölçü  kaşığı). 
12 yaşın altındaki çocuklarda sadece doktor tavsiyesi üzerine verilmelidir. 
6 yaş altındaki çocuklarda kullanımı önerilmez.  
Yaşlılarda kullanımı:   
Doz ayarlaması gerekmez.  
• Özel kullanım durumları:  
Böbrek yetmezliği:   
Kalsiyum ve sodyum içerdiğinden dolayı böbrek bozukluğu olan hastalarda dikkatli 
olunmalıdır.  
Karaciğer yetmezliği:  
Özel kullanımı yoktur. 
Eğer GALVİKS ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
Kullanmanız gerekenden daha fazla GALVİKS  kullandıysanız:  
GALVİKS ’i kullanmanız gerekenden daha fazla kullandıysanız herhangi bir zarar 
oluşması beklenmez, ancak karnınızda şişkinlik hissedebilirsiniz. GALVİKS 'den kullanmanız  gerekenden fazlasını kullanmış sanız , bir doktor veya eczacı 
ile konuşunuz . 
GALVİKS ’i kullanmayı unutursanız  
Unutulan dozları dengelemek için çift doz almayınız. 
 
GALVİKS  ile tedavi sonlandırıldığında oluşabilecek etkiler  
Doktorunuza danışmadan tedavinizi yarım bıraktığınız takdirde hastalığınızın belirtileri tekrar ortaya çıkabilir.   
5 
 4. Olası yan etkiler nelerdir?  
Tüm ilaçlar gibi, GALVİKS ’in içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa, GALVİKS ’i kullanmayı durdurun ve DERHAL 
doktorunuza bildirin veya size en yakın hastanenin acil bölümüne başvurunuz:  
• Deri döküntüleri  
• Nefes almada güçlük  
• Baş dönmesi  
• Yüz, dudaklar, dil veya boğazda şişme  
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
GALVİKS ’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız 
yan etkileri www.titck.gov.tr  sitesinde yer alan " İlaç Yan Etki Bildirimi" ikonuna 
tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)'ne bildiriniz. Meydana gelen yan etkileri bildirerek 
kullanmakta olduğunuz ilacın güvenliliği hakkında daha fazla bilgi edinilmesine katkı 
sağlamış olacaksınız.  
5. GALVİKS ’in saklanması  
GALVİKS ’i çocukların göremeyeceği, erişemeyeceği yerlerde ve ambalajında saklayınız.  
25oC altındaki oda sıcaklığında saklayınız. Buzdolabına koymayınız  veya 
dondurmayınız. 
Son kullanma tarihi  ile uyumlu olarak kullanınız.  
Açıldıktan sonra 6 ay içinde tüketilmelidir. Ambalajdaki son kullanma tarihinden sonra GALVİKS ’i kullanmayınız.  
6 
 Eğer üründe ve/veya ambalajında bozukluklar farkederseniz GALVİKS ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre ve 
Şehircilik Bakanlığınca belirlenen toplama sistemine veriniz.  
Ruhsat Sahibi:   
Abdi İbrahim İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4 34467 
Maslak /Sarıyer/ İstanbul  
Tel: (0212)  366 84 00  
Faks: (0212)  276 20 20  
Üretim Y eri:  
Abdi İbrahim İlaç San. ve Tic. A.Ş.  
Orhan Gazi Mahallesi Tunç Caddesi No: 3  
Esenyurt/İstanbul  
Tel: (0212) 622 66 00  
Faks:  (0212) 623 19 52  
Bu kullanma talimatı 27/ 04/2021 tarihinde onaylanmış tır. 