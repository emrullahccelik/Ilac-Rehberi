 
 
1/7 KULLANMA TALİMATI  
 
 EVORABİN 1 mg/1 mL IV infüzyon luk konsantre ç özelti   
Damar içine uygulanır . 
Steril – Sitotoksik  
 
• Etkin madde : 1 mL çözelti 1 mg klofarabin içerir. Her bir 20 m L çözelti flakonu 20 mg 
klofarabin içerir.  
• Yardımcı maddeler:  Sodyum klorür, enjeksiyonluk su. 
 
        Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı 
olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız . Daha sonra tekrar  okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız . 
• Bu ilaç  kişisel olarak sizin için  reçete edilmiştir, başkalarına verme yiniz.  
• Bu ilacın kullanımı sırasında, doktora veya hastaneye gittiğinizde  doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.    
 
 
Bu Kullanma Talimatında : 
 
1. EVORABİN  nedir ve ne i çin kullanılır?  
2. EVORABİN ’i kullanmadan önce dikkat e dilmesi gerekenler  
3. EVORABİN  nasıl kullanılır?  
4. Olası yan etkiler nelerdir?  
5. EVORABİN ’in saklanması  
 
Başlıkları yer almaktadır.  1. EVORABİN nedir ve ne için kullanılır?  
EVORABİN enjeksiyon için renksiz, berrak konsantre çözelti içeren antikanser bir ilaçtır. 
EVORABİN içerisinde etkin  madde olarak klofarabin yer almaktadır . 
EVORABİN flakon denilen cam şişelerde ambalajlanmıştır ve şişenin içerisinde 20 ml çözelti 
bulunmaktadır.  
EVORABİN en az iki farklı kemoterapi rejimine dirençli veya bu rejimler sonrası nüks eden 
ve kalıcı yanıt sağlayabilecek başka bir tedavi seçeneği olmayan çocukluk çağı (≤ 21 yaş)  
 
2/7 akut lenfoblastik lösemi (ALL) tedavisinde kullanılır. İlacın güvenliliği ve etkililiği ilk tanı 
aldığında 21 yaş ve altında olan hastalarda değerlendirilmiştir.  
 
Akut lenfoblastik lösemi bazı beyaz kan hücresi tiplerinin anormal büyümesi ile sonuçlanan 
bir hastalıktır.  
 
Klofarabin bu anormal beyaz kan hücrelerinin büyümesini engellemek ve sonucunda ölümüne 
neden olmak suretiyle etki gösterir. En iyi etkiyi, kanserli hücreler gibi hızlı bölünen hücreler 
üzerinde gösterir.  
 
2. EVORABİN’ i kullanmadan önce d ikkat edilmesi g erekenler  
 
EVORABİN’ i aşağıdaki durumlarda KULLANMAYINIZ  
 Klofarabin veya EVORABİN içerisinde yer alan maddelerden herhangi birine karşı 
alerjiniz varsa,  
 Emziriyorsanız (lütfen “hamilelik” ve “emzirme” bölümlerine bakınız),  
 Ciddi böbrek veya karaciğer rahatsızlığınız varsa.  
 
Bu durumlardan herhangi biri sizin için geçerliyse doktorunuza söyleyiniz. Klofarabin 
tedavisi gören bir çocuğun ebeveyniyseniz, çocuğunuz için geçerli olan herhangi bir durum varsa doktorunuza söyleyiniz. 
 Uyarılar ve önlemler  
EVORABİN’i kullanmadan önce doktorunuz veya eczacınız ile konuşunuz.  EVORABİN’i  aşağıdaki durumlarda DİKKATLİ KULLANINIZ  
 Bu ilacı daha önce kullandığınızda ciddi bir reaksiyon yaşadıysanız , 
 Daha önce geçirilmiş veya halihazırda mevcut böbrek hastalığınız varsa,  
 Daha önce geçirilmiş veya halihazırda mevcut karaciğer hastalığınız varsa,  
 Daha önce geçirilmiş veya halihazırda mevcut kalp hastalığınız varsa.  
 
Tedaviyi durdurmanız gerekebileceğinden, aşağıdakilerden herhangi biriyle karşılaşırsanız 
derhal doktorunuza veya bakıcınıza söyleyiniz:  
 
 Ateşiniz veya yüksek ateşiniz varsa – klofarabin kemik iliğinde yapılan kan 
hücrelerinin sayısını azalttığı için , enfeksiyonlara yakalanma olasılığınız daha yüksek 
olabilir , 
 Nefes almada zorluk, hızlı nefes alma veya nefes darlığı çekiyorsanız,  
 Kalp atış hızınızda bir değişiklik hissederseniz, 
 Sersemlik (baş dönmesi) veya bayılma yaşarsanız  – bu, düşük kan basıncının bir 
belirtisi olabilir,  
 Kendinizi hasta hissediyorsanız veya ishaliniz varsa (bağırsaklarınız gevşekse),  
 İdrarınız normalden daha koyu ise  – su kaybını önlemek için bol su içme k önemlidir.  
 Su toplaması veya ağız ülseri ile birlikte bir kızarıklık yaşarsanız,   
 
3/7  İştah ınızı kayb ederseniz, mide bulantısı ( bulantı ), kusma, ishal, koyu renkli idrar ve 
açık renkli dışkı, mide  ağrısı, sarılık (ciltte  ve gözlerde sararma)  varsa veya kendinizi 
genel olarak iyi hissetmiyorsanız, bunlar şunlar olabilir: karaciğer iltihabı (hepatit) 
veya karaciğer hasarı (karaciğer yetmezliği) semptomları, 
 Çok az idrar çıkarırsanız veya hiç idrar yapmazsanız veya uyuşukluk, mide bulantısı, kusma, nefes darlığı, iştahsızlık ve / veya halsizli k yaşarsanız (bunlar akut böbrek 
yetmezliği / böbrek yetmezliği belirtileri olabilir).  
 
EVORABİN ile tedavi gören bir çocuğun ebeveyniyseniz, çocuğunuz için yukarıdaki 
durumlardan herhangi birinin geçerli olup olmadığını doktorunuza söyleyiniz. 
 EVORABİN ile tedavi sırasında doktorunuz sağlığınızı izlemek için düzenli kan testleri ve 
diğer testler yapacaktır. Bu ilacın çalışma şekli nedeniyle, kanınızı ve diğer organlarınızı etkileyecektir.  
 
Doğum kontrolü hakkında doktorunuzla konuşun. Genç erkekler ve kadınlar, tedavi sırasında 
ve sonrasında etkili doğum kontrol yöntemleri kullanmalıdır. Aşağıdaki “Hamilelik ve emzirme” bölümüne bakın. Klofarabin hem erkek hem de dişi üreme organlarına zarar verebilir. Doktorunuzdan sizi korumak veya bir aile sahibi olmanızı sağlamak için neler yapılabileceğini açıklamasını isteyin.  
 
EVORABİN’ in yiyecek ve içecek  ile kullanılması   
Uygulama yolu nedeniyle yiyecek ve içecekle kullanımı EVORABİN’in etkisini değiştirmez  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz veya emziriyorsanız, hamile olabileceğinizi düşünüyorsanız veya bebek sahibi 
olmayı planlıyorsanız, bu ilacı almadan önce doktorunuza veya eczacınıza danışınız. 
Klofarabin hamilelik döneminde kullanımı kesin olarak gerekmedikçe kullanılmamalıdır. Tedaviniz sırasında hamile olduğunuzu fark ederseniz hemen doktorunuza danışınız.  
 
Doğurma potansiyeli olan kadınlar:  Klofarabin ile tedaviniz süresince etkili bir doğum 
kontrol yöntemi kullanmalısınız. Hamileler tarafından kullanıldığında klofarabin doğmamış 
bebek üzerinde zararlı etkiler oluşturabilir. Hamileyseniz veya tedavi sırasında hamile kaldıysanız hekiminizden derhal tıbbi destek alınız. 
 
Erkekler de kendileri veya eşleri klofarabin ile tedavi ediliyorsa etkili bir doğum kontrol 
yöntemi kullanmalıdırlar.  
 
Emziriyorsanız, tedaviye başlamadan önce emzirmeyi kesmeli, tedaviniz sırasında ve tedavi 
bittikten sonraki 3 ay içinde emzirmemelisiniz.  
 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız, tedaviye başlamadan önce emzirmeyi durdurmalısınız ve tedavi sırasında ve 
sonrasında emzirmeye kesinlikle devam etmemelisiniz.   
 
4/7  
Araç ve makine kullanımı  
Sersemlik, baş dönmesi hissederseniz veya bayılma söz konusu olursa araç veya makine 
kullanmayınız. 
 
EVORABİN’in içeriğinde bulunan bazı yardımcı maddeler hakkında önemli bilgiler  
EVORABİN her flakonda 70,77 mg sodyum (yemek/sofra tuzunun ana bileşeni) içerir. Bu, bir yetişkin için önerilen maksimum günlük diyet sodyum alımının %3,54'üne eşdeğerdir. Bu, 3,08 mmol sodyuma eşdeğerdir. Yetişkinlerde tavsiye edilen maksimum 2 g/gün sodyum alım düzeyi, çocukların yetişkinlerinkine göre enerji gereksinimlerine göre aşağı doğru ayarlanmalıdır.  
 
Diğer ilaçlar  ile birlikte kullan ımı 
Aşağıda yer alan ilaç gruplarından herhangi birini kullanıyorsanız, hekiminiz i bilgilendiriniz . 
 Kalp hastalığınız ile ilgili olan ilaçlar,  
 Kan basıncınızı değiştiren ilaçlar,  
 Böbrek veya karaciğeriniz üzerine etki gösteren ilaçlar,  
 Reçetesiz kullanılabilen tüm ilaçlar.  
 
Eğer reçeteli ya d a reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. EVORABİN nasıl kullanılır ? 
EVORABİN lösemi tedavisinde uzmanlaşmış hekimler tarafından reçetelenir. 
 
Uygun kullanım ve doz/uygulama sıklığı için talimatlar:  
Hekiminiz sizin için uygun olan dozu boyunuza, kilonuza ve sağlık durumunuza göre 
hesaplayacaktır. EVORABİN uygulanmadan önce sodyum klorür çözeltisi (tuz ve su) içinde seyreltilecektir. Kontrollü sodyum diyetindeyseniz bunu hekiminize bildiriniz, bu durum EVORABİN’in size nasıl uygulanacağını değiştirebilir. 
 
Uygulama yolu ve metodu:  
Hekiminiz size EVORABİN’i bir kür için ardışık 5 gün boyunca uygulayacaktır.  
EVORABİN infüzyon şeklinde uzun bir infüzyon seti yardımıyla damar içine  veya cilt altına 
yerleştirilmiş küçük medikal bir araç (port) aracılığıyla uygulanır. İnfüzyon süresi 2 saattir. Eğer sizin veya çocuğunuzun ağırlığı 20 kg’dan daha az ise bu infüzyon süresi uzayabilir. 
 Eğer EVORABİN ’in etkisinin çok güçlü veya zayıf olduğuna dair bir  izleminiz var ise 
doktorunuz  veya eczacınız  ile konuşunuz. 
 
Kullanmanız gerekenden daha fazla EVORABİN kullandıysanız : 
EVORABİN ’den kullanmanız gerekenden fazlasını kullanmışsanız bir doktor veya eczacı ile 
konuşunuz.   
 
EVORABİN’ i kullanmayı  unutursanız:  
Unutulan dozları dengelemek için çift doz almayınız.   
 
5/7 EVORABİN’i ne zaman almanız gerektiğini doktorunuz size söyleyecektir. Bir dozu 
atladığınızı düşünüyorsanız, hemen doktorunuza söyleyiniz. 
 EVORABİN ile tedavi sonlandırıldığında oluşabilecek etkiler:  
Doktorunuz EVORABİN ile tedavinizin ne kadar süreceğini size bildirecektir.  
 
EVORABİN’in kullanımı ile ilgili başka sorularınız varsa, doktorunuza veya eczacınıza 
sorunuz.  
 
4. Olası yan e tkiler n elerdir?  
Tüm ilaçlar gibi, EVORABİN’ in içeriğinde bulunan maddelere duyarlı olan kişilerde yan 
etkiler olabilir.  
 
Çok yaygın görülen yan ekiler (10 hasta içinde 1’den fazlasını etkileyen)  
- Anksiyete (kaygı, endişe), baş ağrısı, ateş, yorgunluk;  
- Mide bulantısı, ishal ; 
- Kızarma, kaşıntı ve inflamasyonlu (iltihaplı) cilt, pamukçuk veya boğaz ağrısı/iltihabı gibi 
mukus yüzeyinin inflamasyonu;  
- EVORABİN vücudunuzda belirli bazı kan hücrelerinin sayısını düşürdüğü için 
enfeksiyona yakalanma riskiniz artar ; 
- Ciltte eller ve ayak tabına da dahil olmak üzere; kaşıntılı, kızarık, ağrılı veya soyulmanın söz konusu olabildiği ürtiker veya cilt altında küçü k kırmızı veya morumsu noktalar.  
 
Yaygın görülen yan ekiler (100 hasta içinde 1’den fazlasını etkileyen)  
- Kanda enfeksiyon, pnömoni (zatürre), zona hastalığı, implant enfeksiyonları, pamukçuk veya boğaz ağrısı/iltihaplanması gibi ağız enfeksiyonları ; 
- Kan kimyasında değişiklik, beyaz kan hücrelerinde değişiklikler ; 
- Alerjik reaksiyonlar;  
- Susama ve normalde daha koyu renkte ve miktarda idrar, iştah kaybı veya azalması, kilo kaybı;  
- Huzursuzluk, iritabilite (aşırı tepki gösterme) veya rahatsızlık;  
- Kollarda ve bacaklarda uyuşma veya zayıflık, cil tte karıncalanma, uykulu olma, 
sersemlik, titreme; 
- Duyma ile ilgili sorunlar; 
- Kalpte sıvı toplanması, kalp atış hızında artış  
- Düşük kan basıncı, kötü yaralanmalara bağlı şişkinlik;  
- Küçük kan damarlarından sızıntılar, hızlı nefes alma, burun kanaması, nefes almada zorluk, nefes alamama, öksürük;  
- Kan kusma, karın ağrısı, vücudun alt kısmında ağrı;  
- Baş, mide, bağırsak, ağızda  veya diş etlerin de kanama, ağız ülserleri , ağız tabanında 
inflamasyon (iltihap);  
- Ciltte ve gözlerde sararma (sarılık olarak da adlandırılır), veya karaciğerle ilgili diğer rahatsızlıklar;  
- Morarma , saç dökülmesi, cilt renginde değişiklik, aşırı terleme, kuru cilt veya diğer cilt 
sorunları ;  
 
6/7 - Göğüs duvarında veya kemiklerde ağrı, boyun veya sırt ağrısı, bacak , kas veya eklemlerde 
ağrı; 
- İdrarda kan görülmesi;  
- Organ yetmezlikleri, ağrı, kas geriliminde artış, su tutulumu ve kollar ve bacaklar dahil 
olmak üzere vücut bölümlerinde şişme , sıcak, soğuk veya anormal hissetme;  
- Klofarabin kandaki belirli bazı hücreleri/ maddeleri etkileyebilir. Bu nedenle sağlık 
durumunuzu takip edebilmek için hekiminiz sizden (veya çocuğunuzdan)  düzenli olarak 
kan testleri isteyecektir ; 
- Karaciğer hasarı (karaciğer yetmezliği)  
- İdrara az çıkma veya hiç çıkmama , uyuşukluk, mide bulantısı, kusma, nefes darlığı, 
iştahsızlık ve / veya halsizlik  (akut böbrek yetmezliği veya böbrek yetmezliği olası 
belirtileri).  
 
Yaygın olmayan yan etkiler ( 1,000 hasta içinde 1’den fazlasını etkileyen)  
- Karaciğerde iltiha bı (hepatit)  
 
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak 
doğrudan ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. EVORABİN’ in saklanması:  
EVORABİN ’i çocukların göremeyeceği , erişemeyeceği yerlerde ve ambalajında saklayınız. 
 
25oC altındaki oda sıcaklığında saklayınız. 
Dondurmayınız. Işıktan korumak için orijinal ambalajında saklayınız .  
Tek bir kullanım içindir. Kullanılmayarak arta kalan çözeltiyi atınız. 
 
EVORABİN, kullanılmadan önce seyreltilmelidir.  
 Açıldıktan sonra seyreltilmiş çözelti: Ürün 0,2 mikrometre steril şırınga filtresinden (0,2 
mikrometre şırınga filtresinin kullanımı mümkün değilse, konsantre çözelti 5 mikrometrelik ön filtreden) süzülerek %0,9 sodyum klorür çözeltisi ile konsantrasyonu 0,5 ve 0,83 mg/mL olacak şekilde seyreltme yapıldığında 2- 8° C’de ve 25 °C’de 72 saat boyunca kimyasal ve 
fiziksel açıdan stabildir.  
 
Mikrobiyolojik veriler, %0,9 sodyum klorür çözeltisi ile konsantrasyonu 0,5 ve 0,83 mg/mL olacak şekilde seyreltme yapıldığında 2- 8° C’de 24 saat boyunca stabil olduğunu  
 
7/7 göstermektedir. %0,9 sodyum klorür çözeltisi ile seyreltme yapılmadan önce 0,2 mikrometre 
steril şırınga filtresinden süzülmüştür.  
 
İlaç sulandırıldıktan sonra hemen kullanılmalı veya 2- 8°C’de saklandığında saklanan çözelti 
24 saat içinde kullanılmalıdır. 24 saat içinde kullanılmayan çözelti atılmalıdır.  Son kullanma tarihiyle uyumlu olarak kullanınız.   Ambalajdaki /kartondaki/şişedeki son kullanma tarihinden sonra EVORABİN ’i kullanmayını z. 
 
Eğer üründe ve/veya ambalajında bozukluklar fark ederseniz EVORABİN ’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız. Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 
Ruhsat sahibi  : KOÇAK FARMA İlaç ve Kimya Sanayi A.Ş. 
                          Mahmutbey Mah. 2477. Sok. No:23 
                          Bağcılar  / İstanbul  
 Üretim yeri      : KOÇAK FARMA İlaç ve Kimya Sanayi A.Ş. 
                          Çerkezköy Organize Sanayi Bölgesi  
                          Karaağaç Mah. 11. Sok. No:5                           Kapaklı  / Tekirdağ  
 Bu kullanma talimatı …/…/… tarihinde onaylanmıştır.  