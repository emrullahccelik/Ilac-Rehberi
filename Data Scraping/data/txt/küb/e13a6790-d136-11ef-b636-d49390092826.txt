KISA ÜRÜN BİLGİSİ
1. BEŞERİ TIBBİ ÜRÜNÜN ADI:
ABELCET 100 mg/ 20 ml I.V. infüzyon için süspansiyon içeren flakon
2. KALİTATİF VE KANTİTATİF BİLEŞİM
Etkin madde:
Her flakon mililitrede Amfoterisin B lipid kompleksi olarak, 5 mg Amfoterisin B içerir.
Yardımcı maddeler:
Sodyum………………………………….71.8 mg (3.12 mmol)
Yardımcı maddeler için 6.1’e bakınız.
3. FARMASÖTİK FORM
İnfüzyonluk çözelti için süspansiyon içeren flakon
4. KLİNİK ÖZELLİKLER
4.1. Terapötik Endikasyonlar
ABELCET şiddetli invazif mantar enfeksiyonlarının tedavisinde endikedir. ABELCET aynı
zamanda amfoterisin B nefrotoksisitesi gelişen hastalarda, konvansiyonel amfoterisin B’nin
kontrendike olduğu veya böbrek yetmezliği olan hastalarda, diğer sistemik antifungal ajanlara
veya konvansiyonel amfoterisin B’ye yanıt vermeyen hastalarda şiddetli sistemik mantar
enfeksiyonlarının tedavisinde ikinci sıra tedavi olarak endikedir. ABELCET tedavisi,
blastomycosis, zygomycosis, coccidiomycosis, fusariosis, HIV hastalarında dissemine
cryptococcosis, cryptococcoal meningitis, invazif aspergillosis için ikinci sıra tedavi olarak
endikedir.
Nötropenik hastalarda kullanım:
ABELCET immünosupressif ilaçlar ya da sitotoksik ilaçların kullanımıyla veya hematolojik
malignensi sonucu oluşan şiddetli nötropenik hastalarda, sistemik mantar enfeksiyonlarını
tedavi etmek için başarılı olarak kullanılmıştır.
4.2. Pozoloji ve uygulama şekli
Pozoloji/ uygulama sıklığı ve süresi:
Şiddetli sistemik enfeksiyonların tedavisi için, genellikle en az 14 gün boyunca kullanılması
önerilir. ABELCET; 2.5 mg/kg/saat hızında, 5 mg/kg dozda, intravenöz infüzyonla
uygulanmalıdır. İlk kez ABELCET ile tedaviye başlanıldığı durumda, ilk infüzyon öncesinde,
hemen bir test dozunun uygulanması önerilir. İlk infüzyon test dozu, talimatlara göre
hazırlanmalı sonra, yaklaşık olarak 15 dakika süresince 1 mg dozunda infüzyon şeklinde
hastaya uygulanmalıdır. Bu miktarın uygulanmasından sonra infüzyon kesilmeli ve hasta 30
dakika boyunca dikkatli olarak gözlenmelidir. Eğer hasta aşırı duyarlılık belirtileri
göstermezse, infüzyon sürdürülmelidir. Tüm amfoterisin B ürünlerinde olduğu gibi, kardiyo-
pulmoner rekonstitüsyon ekipmanları olası anafilaktik reaksiyonlar için, ABELCET’in ilk
uygulanması sırasında hazır bulundurulmalıdır. ABELCET 28 aya kadar uygulanabilir ve
kümülatif dozlar anlamlı bir toksisite gözlenmeden 73.6 g'a kadar yükseltilebilir. ABELCET
intravenöz infüzyonu için in-line filtre kullanılabilir. Filtrenin ortalama delik yarıçapı 15
mikrondan az olmamalıdır. Uygulanması ile ilgili ayrıntılar için 6.6'ya bakınız.
ABELCET diyabetik hastalarda uygulanabilir.ABELCET hematolojik malignite kaynaklı olan yada sitotoksik veya immunosupresif ilaç
tedavisi sebebiyle şiddetli nötropenili hastalarda sistemik fungal enfeksiyonların tedavi
edilmesinde başarılı bir şekilde kullanılmaktadır.
Uygulama şekli:
ABELCET sadece intravenöz infüzyon için seyreltilen steril, pirojensiz süspansiyondur.
(Uygulama öncesinde ABELCET'in hazırlanmasına ilişkin talimatlar için bkz. Bölüm 6.6)
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda sistemik mantar enfeksiyonları, yetişkinlerde vücut ağırlığı
bazında önerilen dozlarda ABELCET ile başarılı olarak tedavi edilmiştir.
Karaciğer yetmezliği:
Karaciğer yetmezliği olan hastalarda sistemik mantar enfeksiyonları, yetişkinlerde vücut
ağırlığı bazında önerilen dozlarda ABELCET ile başarılı olarak tedavi edilmiştir.
Pediyatrik popülasyon:
Çocuklarda sistemik mantar enfeksiyonları, erişkinlerde vücut ağırlığı bazında önerilen
dozlarda ABELCET ile başarılı olarak tedavi edilmiştir. Pediyatrik hastalarda görülen yan
etkiler yetişkinlerde görülenlere benzerdir. Etkililik ve güvenlilik 1 aylıktan küçük bebeklerde
belirlenmediğinden ABELCET kullanılmamalıdır.
Geriyatrik popülasyon:
Yaşlı hastalarda sistemik mantar enfeksiyonları erişkinlerde vücut ağırlığı bazında önerilen
dozlarda ve aralıklarda ABELCET ile başarılı olarak tedavi edilmiştir.
4.3. Kontrendikasyonlar
ABELCET doktor tarafından kullanım avantajları aşırı duyarlılık riskinden ağır basmadığı
görüşü olmadıkça, ilaca ve içerdiği maddelerden herhangi birine aşırı duyarlılık gösteren
hastalarda kontrendikedir.
4.4. Özel kullanım uyarıları ve önlemleri
İnfüzyon aşırı duyarlılık reaksiyonları:
ABELCET’in uygulanmasını takiben rapor edilen infüzyona bağlı reaksiyonlar genellikle
hafif veya orta derecelidir (ör: üşüme ve ateş gibi) ve genellikle uygulamanın ilk iki günü
gözlenmiştir (Bkz.4.8 İstenmeyen etkiler).
İnfüzyonla ilişkili yan etkileri önlemek için bir ön tedavi (ör; parasetamol) uygulanabilir.
(Ürünün orjinal KÜB'ünde yer alan bir bilgidir.)Sistemik mantar enfeksiyonları:
ABELCET sadece pozitif deri reaksiyonuna neden olan veya serolojik testlerle tayin
edilebilen yaygın veya yüzeysel, klinik olarak belirgin olmayan mantar enfeksiyonlarının
tedavisinde kullanılmamalıdır.
Böbrek hastalıkları:
ABELCET potansiyel olarak nefrotoksik bir ilaç olduğundan, öncesinde bir böbrek
rahatsızlığı olan kişilerde tedaviye başlamadan önce böbrek fonksiyonları gözlenmelidir.
ABELCET’in böbrek diyalizi veya hemofiltrasyon prosedürü sırasında uygulanmasından
kaçınılmalıdır. Serum potasyum ve magnezyum düzeyleri düzenli gözlenmelidir.
Karaciğer hastalıkları:
Enfeksiyon, graft-versus-host hastalığından dolayı karaciğer bozukluğu olan veya diğer
karaciğer rahatsızlığı bulunan veya hepatotoksik ilaç kullanan hastalar, ABELCET ile başarılı
olarak tedavi edilmiştir. Serum bilirubin, alkalen fosfataz veya serum transaminazların
yükseldiği durumlarda ABELCET dışındaki faktörler mevcut olabilir ve bunların araştırması
yapılmalıdır. Bu faktörler arasında; enfeksiyonlar, hiperaliminasyon, beraberinde
hepatotoksik ilaç kullanmak ve graft-versus-host hastalığı yer alır.
Yardımcı maddeler hakkında bilgi:
Sodyum alımının önem arz ettiği hastalarda (ör: konjestif kalp yetmezliği olan hastalar, renal
yetmezlik, nefrotik sendrom), bu ürünün içermiş olduğu sodyum miktarı dikkate alınmalıdır.
4.5 Diğer tıbbi ürünler ile etkileşimler ve diğer etkileşim şekilleri
Aşağıda belirtilen ilaçlar, birlikte uygulanmaları halinde, ABELCET ile etkileşebilirler.
Nefrotoksik ilaçlar
ABELCET potent nefrotoksik bir ilaçtır ve bu nedenle, beraberinde bir başka nefrotoksik ilaç
kullanıldığında (örn; sisplatin, pentamidin, aminoglikozidler) böbrek fonksiyonları yakından
izlenmelidir.
Antineoplastik ajanlar
Amfoterisin B’nin antineoplastik ajanlarla beraber kullanımı böbrek toksisitesi, bronkospazm
ve hipotansiyon potansiyelini artırabilir. Antineoplastik ajanlar, ABELCET ile beraber
dikkatli kullanılmalıdır.
Zidovudin
Köpeklerde, ABELCET zidovudin ile beraber kullanıldığında miyelotoksisite ve
nefrotoksisitede artışlar gözlenmiştir. Zidovudin ile beraber tedavi gerektiğinde, böbrek ve
hematolojik fonksiyonlar yakından gözlenmelidir.
Siklosporin
Veriler, ABELCET’in yüksek doz siklosporinle beraber kullanımının serum kreatininde artışa
neden olduğunu göstermiştir. Veriler ayrıca, serum kreatinindeki artışın ABELCET’den
dolayı değil, siklosporinden dolayı oluştuğunu göstermiştir.Diğer ilaçlarla ABELCET etkileşimi günümüze kadar çalışılmamıştır. Konvansiyonel
Amfoterisin B’nin, kortikosteridler, kortikotropin (ACTH), dijital glikozidleri ,flusitozin ve
iskelet kas gevşeticileri ile etkileşime girdiği bildirilmiştir. ABELCET bu ürünler ile birlikte
kullanıldığında dikkatli olunmalıdır.
Lökosit transfüzyonları
Lökosit transfüzyonları ve intravenöz amfoterisin B alan hastalarda akut pulmoner toksisite
bildirilmiştir. İnfüzyonların uzun zaman aralıkları ile yapılması ve pulmoner fonksiyonların
dikkatle izlenmesi önerilmektedir.
Özel popülasyona ilişkin ek bilgiler:
ABELCET’in diğer ilaçlarla etkileşimi ile ilgili resmi klinik çalışma yapılmamıştır.
4.6. Gebelik ve Laktasyon
Genel Tavsiye:
Gebelik Kategorisi: B
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Sınırlı sayıda gebelikte maruz kalma olgularına ilişkin veriler, Amfoterisin B’nin gebelik
üzerinde ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Hayvanlar üzerinde yapılan çalışmalar, gebelik / embriyonal / fetal gelişim /
doğum ya da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir
Gebelik dönemi
Konvansiyonel amfoterisin B fetüs üzerine görünür bir etki olmadan hamile kadınlarda
sistemik mantar enfeksiyonlarını tedavi etmek için kullanılmıştır, ancak bildirilen olgu sayısı
gebelikte kullanımının güvenliliği ile ilgili bir sonuca varmak için yetersizdir. ABELCET
anne için beklenilen yararın fetüse olabilecek riskten daha fazla olduğunda ve sadece hayatı
tehdit edici hastalıklarda, hamile kadınlara uygulanabilir. Gebe kadınlara verilirken tedbirli
olunmalıdır.
Laktasyon dönemi
ABELCET’in anne sütüne geçip geçmediği bilinmemektedir. Bu nedenle emziren annelerde,
beklenen yarar anne ile fetüsün maruz kaldığı risklerden daha ağır bastığında ve hayatı tehdit
eden hastalık durumunda kullanılmalıdır. Laktasyon döneminde kullanım önerilmemektedir.
Üreme yeteneği/ Fertilite
Konvansiyonel amfoterisin B’nin ilk uygulanmasından bu yana, ilaca bağlı karsinojenite,
mutajenite, teratojenite ya da fertilite üzerine yan etkiler bildirilmemiştir.
4.7. Araç ve makine kullanımı üzerindeki etkiler
Yan etkiler genellikle infüzyonla ilişkili olduğundan, ABELCET’in araç ile makine kullanımı
üzerine etkileri beklenmez. Fakat, ABELCET kullanan hastaların klinik durumu, genellikle
araç ve makine kullanımını kısıtlar.
4.8. İstenmeyen etkiler
Nedensellik, sıklık, şiddetle ilişkili olarak değerlendirilen yan etkiler aşağıdaki tabloda
verilmiştir.Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila < 1/100);
seyrek (≥1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Pazarlama sonrası deneyim verilerinden (10.5 yıllık veriler) elde edilen yan etkiler şunlardır:
Kan ve lenfatik sistem hastalıkları
Yaygın: Trombositopeni
Bağışıklık sistemi hastalıkları
Yaygın olmayan: Anafilaktik yanıtlar
Metabolizma ve beslenme hastalıkları
Yaygın: Hipokalemi, hipomagnezemi, hiperbilirubinemi
Sinir sistemi hastalıkları
Yaygın: Baş ağrısı, titreme
Yaygın olmayan: Konvulsiyon, Nöropati
Bilinmiyor: Ensefalopati
Kalp hastalıkları
Yaygın: Taşikardi, kalp aritmisi,
Yaygın olmayan: Kalp durması
Damarsal hastalıklar
Yaygın: Hipertansiyon, hipotansiyon
Yaygın olmayan: ŞokSolunum, torasik ve mediastinal hastalıklar
Yaygın: Dispne, astım
Yaygın olmayan: Solunum bozukluğu
Bilinmiyor: Bronkospazm
Gastrointestinal hastalıklar
Yaygın: Bulantı, kusma, abdominal ağrı
Karaciğer safra hastalıkları
Yaygın: Anormal karaciğer fonksiyon testleri
Deri ve subkütan doku hastalıkları
Yaygın: Raş
Yaygın olmayan: Kaşıntı
Bilinmiyor: Eksfolyatif dermatit
Kas-iskelet sistemi ve bağ dokusu bozukluğu
Yaygın olmayan: Miyalji
Böbrek ve idrar yolu bozuklukları
Yaygın: Böbrek yetmezliği
Bilinmiyor: Hipostenüri, renal tübüler asidozGenel hastalıklar ve uygulama yeri koşulları
Çok yaygın: Üşüme, yüksek ateş
Yaygın olmayan: Enjeksiyon yeri reaksiyonu
Laboratuvar bulguları
Çok yaygın: Kanda keratinin artışı
Yaygın: Kanda alkalen fosfataz artışı, kanda üre artışı
Konvansiyonel Amfoterisin B ile oluştuğu bildirilen yan etkiler ABELCET ile de oluşabilir.
Genellikle, doktor konvansiyonel Amfoterisin B ile ilişkili yan etkilerin tipi için hastayı
gözlemelidir.
Anlamlı böbrek toksisitesi gösteren hastalarda, konvansiyonel Amfoterisin B kullanılırken
gözlenen yan etkiler, ABELCET ile tedavi yer değiştirildiğinde gözlenmez. ABELCET
uygulamasına ilişkin yan etkiler, genellikle hafif ila orta derecededir, başlıca uygulamadan
sonra ilk iki gün boyunca yan etkiler belirgindir.
İnfüzyonla ilişkili yan etkileri önlemek için bir ön tedavi (ör; parasetamol) uygulanabilir. En
yaygın klinik yan etkiler titreme, ateş, bulantı ve kusma olup tedavinin ilk 2 günü boyunca
gözlenir.
Serum kreatinin ve hipokalemide artışla seyreden böbrek fonksiyonlarındaki azalma tipik
olarak tedavinin bırakılmasını gerektirmez.
Anormal karaciğer fonksiyon testleri ABELCET ve diğer Amfoterisin B içeren ilaçlar için
bildirilmiştir. Her ne kadar enfeksiyon, hiperalimentasyon, hepatotoksik ilaçların beraber
kullanımı ve graft-versus-host hastalığı nedensel ilişkiliyse de, ABELCET ile bu yan etkilerin
ilişkisi hariç tutulamaz. Anormal karaciğer fonksiyon testleri gösteren hastalar dikkatli olarak
gözlenmeli ve eğer, karaciğer fonksiyonları kötüleşirse tedavinin kesilmesi düşünülmelidir.
4.9. Doz aşımı ve tedavisi
ABELCET’in aşırı dozajından dolayı toksisite vakaları bildirilmemiştir. Doz aşımında
uygulama kesilir. Hastanın klinik durumu ( kardiyopulmoner, böbrek ve karaciğer
fonksiyonları, serum elektrolitleri ve hematolojik durumu) yakından izlenmelidir ve gereken
şekilde destekleyici tedavi uygulanmalıdır.Amfoterisin B, hemodiyalizle uzaklaştırılamaz.
5. FARMAKOLOJİK ÖZELLİKLER
5.1 Farmakodinamik özellikler
Terapötik grup: Sistemik antimikotikler
ATC Kodu: J02AA01
ABELCET iki fosfolipid kompleksi yapısında olan amfoterisin B isimli antifungal ajanı içerir.
Amfoterisin B, makrosiklik, polien, geniş spektrumlu, antifungal bir antibiyotik olupStreptomyces nodosus’dan üretilir. Amfoterisin B’nin lipofilik halkası, ilaç molekülünün
fosfolipidlerle oluşturduğu ve bir şeride benzer kompleks yapı gösterir.
Etki mekanizması
ABELCET’in aktif antifungal ajanı olan Amfoterisin B fungal hassasiyet ve
konsantrasyonuna bağlı olarak fungustatik ya da fungusidal etki gösterir. İlaç olasılıkla fungal
hücre membranındaki ergosterole bağlanır ve buda membran hasarına yol açar. Sonuç olarak,
hücre içeriği mantar hücresinden dışarıya sızar ve hücre ölümü oluşur. İnsan hücre
membranlarındaki sterollere ilacın bağlanması toksisiteye neden olur. Amfoterisin B’nin
insan kolesterol hücrelerine göre mantar ergosterollerine afinitesi daha fazladır.
Amfoterisin B Candida spp., Cryptococcus neoformans, Aspergillus spp., Mucor spp.,
Sporothrix schenckii, Blastomyces dermatitidis, Coccidioides immitis ve Histoplasma
capsulatum dahil in vitro olarak pek çok mantar patojenine karşı etkilidir. Pek çok suşlar,
0.03-1.0 µg/ml amfoterisin B konsantrasyonlarıyla inhibe olur. Amfoterisin B’nin bakteri
ya da virüslere karşı aktivitesi çok az ya da yoktur. İn vitro olarak mantar patojenlerine karşı
ABELCET aktivitesi Amfoterisin B’ye kıyaslanabilir. Fakat, in vitro ABELCET aktivitesi
enfekte konakçıdaki aktiviteyi göstermez.
5.2. Farmakokinetik özellikler
Genel özellikler:
Emilim:
Amfoterisin B ABELCET içinde fosfolipidlerle kompleks oluşturmuştur. Konvansiyonel
amfoterisin B ve ABELCET farmakokinetik özellikleri farklıdır. Hayvanlardaki
farmakokinetik çalışmalar ABELCET uygulanması sonrası amfoterisin B düzeylerinin
karaciğer, dalak ve akciğerde en yüksek olduğunu göstermiştir.
Dağılım:
ABELCET içindeki amfoterisin B dokulara hızlıca dağılır. Kana göre dokulardaki ilaç
konsantrasyonu oranı artan dozla orantısal olarak artar. Dokulardan ilacın eliminasyonu
gecikir. Amfoterisin B pik kan düzeyleri konvansiyonel ilacın eşdeğer miktarlarının
uygulanması sonrasına göre ABELCET uygulaması sonrası daha düşüktür. Konvansiyonel
Amfoterisin B uygulaması ABELCET dozuyla elde edilene göre daha düşük doku düzeyleri
ile sonuçlanır. Fakat, köpeklerde, konvansiyonel amfoterisin B kıyaslanabilir dozlarda verilen
ABELCET’e göre 20 kat daha yüksek böbrek konsantrasyonlarına neden olmuştur. Tam
kanda ABELCET farmakokinetiği mukokütanoz leismaniaslı hastalarda tayin edilmiştir. 5.0
mg/kg/gün dozlarında ortalama farmakokinetik parametre sonuçları şu şekildedir:ABELCET
Doz (mg/kg/gün) : 5.0
Pik kan düzeyi- C (µg/ml) : 1.7
maks
Zaman-konsantrasyon eğri altı alanı EAA (µg.saat/ml) : 9.5
0-24
Klerens (ml/saat . kg) : 211.0
Dağılım hacmi- Vd (L/kg) : 2286.0
Yarılanma ömrü-t (saat) : 173.4
1/2
Aşağıdaki veriler, ölüm öncesinden hemen ilk üç ardıl gün boyunca 5.3 mg/kg dozunda
ABELCET alan kalp transplantasyonu geçiren hastalardaki mevcut verileri göstermektedir:
Amfoterisin B içeriği olarak gösterilen
ABELCET doku konsantrasyonu (mg/kg)
Organ
Dalak 290.0
Akciğer 222.0
Karaciğer 196.0
Böbrek 6.9
Lenf nodu 7.6
Kalp 5.0
Beyin 1.6
Biyotranformasyon:
ABELCET’in hızlı klerensi ve geniş dağılım hacmi relatif olarak düşük eğri altı alanına neden
olmuştur ve yüksek doku konsantrasyonunu gösteren klinik öncesi verilerle uyumludur.
ABELCET kinetiği linear, eğri altı alanı dozla orantısal olarak artar. Azalan toksisiteden
sorumlu mekanizma ve insanlarda ABELCET metabolizması ile doku dağılım detayları tam
olarak anlaşılmamıştır.
Eliminasyon:
Eliminasyon yarılanma ömrü 173.4 saattir.
Doğrusallık/doğrusal olmayan durum:
ABELCET kinetiği lineer, eğri altı alanı dozla orantısal olarak artar. Azalan toksisiteden
sorumlu mekanizma ve insanlarda ABELCET metabolizması ile doku dağılım detayları tam
olarak anlaşılmamıştır.
(Orijinal KÜB bilgilerimizde ve ayrıca amfoterisin B içeren diğer ürünlerin onaylı
KÜB’lerinde itrah bilgisi yer almadığından eklenmemiştir.)
5.3. Klinik öncesi güvenlilik verileri
Kobaylardaki akut toksisite çalışmaları ABELCET’in, konvansiyonel amfoterisin B’ye göre
10 kat ila 20 kat daha az toksik olduğunu göstermiştir. 2-4 hafta süren köpeklerdeki multipl-
doz toksisite çalışmaları mg/kg bazında konvansiyonel amfoterisin B’ye göre ABELCET’in 8
ila 10 kat daha az nefrotoksik olduğunu göstermiştir. Bu azalan nefrotoksisite böbrekteki
düşük ilaç konsantrasyonu sonucuyladır. Konvansiyonel amfoterisinin ilk mevcudiyetinden
bu yana ilaca bağlı karsinojenite, mutajenite, teratojenite ya da fertilite üzerine yan etkilerbildirilmemiştir. ABELCET in vivo sitojenetik tayinler, in vitro bakteriyel ve lenfoma
mutasyon tayinlerinde, in vivo fare mikro-çekirdek tayinlerinde mutajenik olarak
gösterilmemiştir. Fare ve tavşanlarda teratojenik olarak bulunmamıştır.
Sıçanlarda ve tavşanlarda ABELCET ile yapılan üreme toksisite çalışmaları, embiryotoksisite,
fötotoksisite ya da teratojenite kanıtları göstermemiştir.
Fosfolipidler, insan hücre membranlarının esansiyel bileşenleridir. Ortalama alınım, her gün
birkaç gram fosfolipid alınması şeklindedir. DMPC ve DMPG dahil fosfolipidlerin
karsinojenik, mutajenik ya da teratojenik olduğuna ilişkin kanıtlar yoktur.
6. FARMASÖTİK ÖZELLİKLER
6.1 Yardımcı maddelerin listesi
L-α-dimiristoilfosfatidilkolin (DMPC)
L-α-dimiristoilfosfatidilgliserol (sodyum ve amonyum tuzları) (DMPG)
Sodyum klorür
Enjeksiyonluk su
6.2. Geçimsizlikler
ABELCET diğer ilaç ve elektrolitlerle karıştırılmamalıdır.
6.3. Raf- ömrü
24 ay
6.4. Saklamaya yönelik özel tedbirler
2-8°C arası (buzdolabında) saklayınız. Dondurmayınız. Orijinal ambalajı içinde saklayınız.
Kullanıma hazır seyreltilmiş süspansiyon kullanım öncesi 24 saate kadar 2°C - 8°C’de
saklanabilir. Bu süre içinde kullanılmayan süspansiyon atılmalıdır.
6.5. Ambalajın niteliği ve içeriği
ABELCET 10 ml (50 mg amfoterisin B) içeren, tip I cam, tek kullanımlık flakon içinde steril,
pirojensiz sarı süspansiyon olarak sunulmuştur. Flakon kauçuk tıpa ve alüminyum mühürle
kapatılmıştır. Flakonlar, 1 flakonluk kartonlarda ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
ABELCET tek kullanımlıktır.İnfüzyon sonrası arta kalan materyaller veya kullanılmamış
ürünler “Tıbbi atıkların kontrolü yönetmeliği” ve “Ambalaj ve ambalaj atıklarının kontrolü
yönetmelikleri”ne uygun olarak imha edilmelidir.
İlacı uygulayacak olan doktor veya hemşire içindir.
İnfüzyon için süspansiyonun hazırlanması:
BİR BAKTERİYOSTATİK AJAN YA DA KORUYUCU İÇERMEDİĞİNDEN ABELCET
HAZIRLANIRKEN ASEPTİK TEKNİKLER SIKI SIKIYA UYGULANMALIDIR.
Süspansiyonun oda sıcaklığına gelmesi için bekleyiniz. Flakonun dibinde sarı çökelek
olmayıncaya kadar hafifçe çalkalayınız. 17-19 nolu iğne kullanarak bir ya da birden fazla
steril 20 ml’lik şırınga içine gereken sayıdaki ABELCET flakonlarından içeriği çekiniz.
ABELCET ile doldurulmuş her flakondan iğneyi çıkartınız ve her flakonla sağlanan 5
mikronluk yüksek akış filtre iğnesini (B. Braun Medical Inc. tarafından sağlanan) şırınganın
ucuna takınız. Enjeksiyonluk % 5.0 dekstroz içeren I.V. set içine şırınganın filtre iğnesinibatırınız. İnfüzyon pompası veya manuel basınç uygulayarak I.V. set içine şırınga içeriğini
boşaltınız. Final infüzyon konsantrasyonu 1 mg/ml olmalıdır. Kardiyovasküler hastalığı olan
veya pediyatrik hastalarda ilaç 2 mg/ml final infüzyon konsantrasyonuna kadar enjeksiyonluk
% 5.0 dekstroz ile seyreltilebilir. Enjeksiyonluk % 5.0 dekstrozla seyreltme sonrası, eğer
yabancı maddeler gözlenirse, ilacı kullanmayınız. Flakonlar tek kullanımlıktır. Kullanılmayan
veya arta kalan kısımlar atılmalıdır. İnfüzyon en iyi şekilde infüzyon pompası ile
uygulanabilir.
ABELCET’İ TUZ ÇÖZELTİLERİ İLE SEYRELTMEYİNİZ VEYA DİĞER İLAÇ YA DA
ELEKTROLİTLERLE KARIŞTIRMAYINIZ. Bu materyallerle ABELCET geçimliliği
belirlenmemiştir. Mevcut intravenöz hat ABELCET infüzyonu öncesi enjeksiyonluk %
5.0’lik dekstrozla yıkanmalı ya da ayrı bir infüzyon hattı kullanılmalıdır. Kullanıma hazır
seyreltilmiş süspansiyon kullanım öncesi 24 saate kadar 2°C - 8°C’de saklanabilir.
Kullanmadan önce kuvvetlice çalkalayınız. Bu süre içinde kullanılmayan süspansiyon
atılmalıdır.
7. RUHSAT SAHİBİ
GEN İLAÇ VE SAĞLIK ÜRÜNLERİ SAN. VE TİC. A.Ş.
Mustafa Kemal Mah., 2119. Sok., No:3, D:2-3, 06520,
Bilkent/ Çankaya/ Ankara
Tel: (0312) 219 62 19
Fax: (0312) 210 60 10
e-mail: info@genilac.com
web: www.genilac.com.tr
8. RUHSAT NUMARASI
129/79
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi : 29.01.1999
Ruhsat yenileme tarihi : 22.07.2004
10. KÜB’ÜN YENİLENME TARİHİ