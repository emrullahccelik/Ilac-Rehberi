1 / 9 
 KULLANMA TALİMATI  
ACLASTA 5 mg/100 ml IV infüzyon çözeltisi  içeren flakon  
Damar içine uygulanır . 
 Etkin madde:  100 ml’lik şişeler, 5.330 mg zoledronik asit monohidrata eşdeğer 5 mg  
zoledronik asit (susuz) içerir.  
 Yardımcı maddeler:  Mannitol, sodyum sitrat, enjeksiyonluk su, nitrojen.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gittiğinizde bu ilacı kullandığınızı 
doktorunuza söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. ACLASTA   nedir ve ne için kullanılır?  
2. ACLASTA  kullanmadan önce dikkat edilmesi gerekenler  
3. ACLASTA  nasıl kullanılır?  
4. Olası  yan etkiler nelerdir?  
5. ACLASTA ’nın  saklanması  
 
Başlıkları yer almaktadır.  
 
1.    ACLASTA  nedir ve ne için kullanılır?  
ACLASTA , damar içine uygulanan berrak, renksiz bir çözeltidir. Doktor veya hemşire 
tarafından damarınıza  tek se ferde  verilir.  
ACLASTA , 100 ml kullanıma hazır infüzyon çözeltisi içeren plastik bir şişede 
ambalajlanmıştır. Her bir 100 ml’lik şişe, 5 mg zoledronik asit içerir.  
ACLASTA , bifosfonatlar  adı verilen bir ilaç grubuna aittir ve aşağıdaki amaçlarla 
kullanılmaktadır:  2 / 9 
  osteoporozu olan postmenopozal kadınlarda  ve erkeklerde  vertebra ve vertebra dışı 
kırıkların önlenmesi,  
 kadınlarda  ve erkeklerde osteoporoza bağlı kalça kırığı sonrası yeni klini k kırıkların 
önlenmesi , 
 Ağız yolu ile ya da enjeksiyon şeklinde glukokortikoid tedavisine başlanan veya tedavisi 
devam eden ve tedavinin 12 aydan daha uzun süre devam etmesi beklenen (ör. 
Romatizmal hastalıklar, tip 1 diyabetin de aralarında olduğu bazı hormonal hastalıklar, 
kronik iltihabi barsak hastalıkları, kronik obstrüktif akciğer hastalğı, kanser tedavisi, 
organ nakli gibi durumlar) kadın ve erkeklerde glukokortikoide bağlı osteoporozun 
tedavisinde,  
 Kadın ve erkeklerde kemikteki Paget hastalığının tedavisinde . 
Osteoporoz  
Kemiklerin incelmesi ve güçsüzleşmesini içeren bir hastalıktır ve menopozdan sonra 
kadınlarda sık görülür; ancak erkeklerde de görülebilir. Menopozda, kadınların yumurtalıkları 
kemikleri sağlıklı tutmaya yardımcı olan kadınlık hormonu östrojenin üretimini durdurur. 
Menopozdan sonra kemik kaybı ortaya çıkar, kemikler güçsüzleşir ve daha kolay kırılır. 
Ayrıca uzun süreli steroid kullanımı sonucunda kadınlarda ve erkeklerde kemik gücüne etki 
eden osteoporoz oluşabilir. Osteoporozlu pek çok hastada hiç semptom görülmez; ancak bu 
hastalar yine de kemik kırığı riski altındadırlar, çünkü osteoporoz kemiklerini daha güçsüz 
yapmıştır. Ayrıca, cinsiyet hormonlarının, özellikle de androjenlerden dönüşen östrojenlerin 
dolaşımdaki düzeylerinin azalması da, erkeklerde dah a kademeli bir şekilde gözlenen kemik 
kaybında rol oynamaktadır. ACLASTA  hem erkeklerde, hem de kadınlarda kemiği 
güçlendirir ve böylece kırılma olasılığını azaltır. ACLASTA  uzun süre işe yaradığı için yeni 
bir ACLASTA  dozuna 1 yıldan daha önce gereksinimi z olmayacaktır.  
Kemiğin Paget hastalığı  
Yaşlı kemik materyalinin yıkılması ve yerine yeni kemik materyalinin gelmesi normaldir. Bu 
sürece yeniden yapılanma  (remodelling ) adı verilmektedir. Paget hastalığında, kemiğ in 
yeniden yapılanma  süreci çok hızlı ge rçekleşir ve yeni kemik materyali hastalıklı biçimde 
büyür; bu da normalden zayıf olmasına yol açar. Hastalık tedavi edilmezse, kemikler deforme 
ve ağrılı hale gelir ve kırıla bilir. ACLASTA  kemik yapılanma  sürecini normale döndürüp 
normal kemik oluşumunu s ağlayarak kemiğin eski gücüne yeniden kavuşmasını sağlar.  
 2. ACLASTA ’yı kullanmadan önce dikkat edilmesi gerekenler  
Size ACLASTA  verilmeden önce, doktorunuz tarafından verilen tüm talimatlara dikkatlice 
uyunuz.  
ACLASTA ’yı aşağıdaki  durumlarda KULLANMAYINIZ  
Eğer,  
 Hipokalseminiz  varsa  (yani kanınızdak i kalsiyum düzeyi çok düşükse).  
 Şiddetli böbrek sorunlarınız varsa.  
 Gebe iseniz  veya gebe kalmayı planlıyorsanız . 
 Emziriyorsanız . 3 / 9 
  Zoledronik asit, diğer bisfosfonatlar veya ACLASTA’nın içeriğindeki d iğer maddelere 
karşı alerjiniz (aşırı duyarlılığınız) varsa.  
ACLASTA ’yı aşağıdaki durumlarda DİKKATLİ KULLANINIZ  
Size ACLASTA  verilmeden önce, şunları doktorunuza söyleyiniz : 
 ACLASTA  ile aynı etkin maddeyi içeren Zometa ile tedavi görüyorsanız.  
 Böbrek sorununuz varsa ya da önceden olmuşsa.  
 İleri yaşta iseniz.  
 Eğer ACLASTA  almadan önce ya da aldıktan sonra vücudunuzda yeteri kadar su yoksa 
(dehidrasyon).  
 Kalsiyum ya da  D vitamini eksikliğiniz varsa  
 Günlük kalsiyum ve vitamin D takviyesi alamıyors anız.  
 Boynunuzda  yer alan tiroid ve paratiroid olarak adlandırılan bezlerin bir kısmı ya da 
tamamı cerrahi olarak alınmışsa . 
 Bağırsaklarınızın bir bölümü cerrahi olarak alınmışsa.  
ACLASTA  kullanmadan önce,  çene, diş eti ya  da her ikisinde de  ağrı, şişme veya uyuşma 
varsa (ya da önceden oldu ise) ya d a çeneniz ağırlaşıyor ya da dişiniz çekildi  ise doktorunuza 
bildiriniz.  
ACLASTA  kullanmadan önce , diş tedavisi görüyorsanız ya da size diş cerrahisi 
uygulanacaksa, ACLASTA  tedavisi gördüğünüzü diş d oktorunuza söyleyiniz.  
Özellikle uzun süre oste oporoz tedavi si alan hastalarda uyluk kemiğin de alışılmadık kırıklar  
meydana gelebilir. Eğer uyluk, kalça ya da kasığınızda ağrı, güçsüzlük ya da rahatsızlık 
yaşarsanız bunu doktorunuza anlatınız, çünkü bu olası bir uyluk kemiği kırığının erken 
göstergesi olabilir.  
İlacın yarar/zarar oranına göre kesilmesi gündeme gelebilir.  
ACLASTA  18 yaşın altındaki kişilere önerilmemektedir. Ç ocuklarda ve ergenlerde 
ACLASTA  kullanımı incelenmemiştir.  
Bu uyarılar, geçmiş teki herha ngi bir dönemde dahi olsa sizin  için geçerliyse lütfen 
doktorunuza başvurunuz.  
ACLASTA ’nın yiyecek ve içeceklerle birlikte kullanımı  
ACLASTA  tedavisi uygulanmadan önce ve sonra, doktorunuzun talimatına uygun şekilde 
mutlaka yeterli miktarda (en a z bir ya da iki bardak) sıvı alınız. Böylece dehidrasyonun 
önlenmesi sağlanmış olur. ACLASTA  tedavisinin uygulandığı gün normal bir şekilde 
beslenebilirsiniz.  
Hamilelik  
İlacı kullanmadan önce doktorunuza veya eczacınıza danışınız.  
Gebe iseniz veya gebe kalmayı planlıyorsanız ACLASTA  kullanmamalısınız .  4 / 9 
 Tedavi niz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız ACLASTA  kullanmamalısınız.  
Herhangi bir  ilaç almadan önce doktorunuza,ya da eczacınıza danışınız.  
Araç ve makine kullanma  
ACLASTA  kullanımı sırasında baş dönmesi hissediyorsanız, kendinizi iyi hissedinceye kadar 
araç ve makine kullanma yınız.   
ACLASTA ’nın içeriğinde bulunan bazı yardımcı maddeler hakkında önemli bilgiler  
Bu tıbbi ürün her doz unda 1 mmol (23 mg)’dan daha az sodyum ihtiva eder; yani esasında 
“sodyum içermez”.  
Bu tıbbi ürün  her dozunda 4950 mg mannitol içerse de dozu ve kullanım yolu nedeniyle  
herhangi bir uyarıya gerek yoktur.  
Diğer ilaçlar ile birlikte kullanımı  
Böbreklerinize zararlı olduğu bilinen herhangi bir ilaç  (aminoglikozid grubu antibiyotikler 
gibi) , örneğin idrar söktürücü ilaçlar (diüretik)  almakta iseniz doktorunuzun bunu bilmesi 
özellikle önemlidir.  
Eğer reçeteli ya  da reçetesiz herhangi bir ilaçı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
3. ACLASTA  nasıl  kullanılır?  
Uygun kullanım ve doz/uygulama sıklığı için talimatlar : 
Doktorunuz her ACLASTA  uygulamasından önce böbrek fonksiyonunuzu kontrol etmek için 
kan testi yapmalı dır. Doktorun uzun ya  da hemşirenizin talimatı üzerine, ACLASTA  
uygulamasından önce, bir kaç saat içinde , en az bir ya  da iki bardak sıvı ( tercihen su ) almanız 
sizin için önemlidir.  
Osteoporoz   
Normal  doz, doktorunuz vey a he mşireniz tarafından damarınıza  yılda bir kez infüzyon 
yoluyla uygulanan 5mg’dır. İnfüzyon en az  15 dakika sürecektir.  
Yakın zamanda kalça kırığı geçirdiyseniz, ACLASTA ’nın kalça onarım cerrahisinden iki 
hafta ya da daha uzun bir süre sonra uygulanması önerilir.  
Doktorunuz ya da hemşireniz tarafından size verilen tüm talimatlara dikkatlice uyunuz.  
Kalsiyum ve D vitamini takviyelerinin (örneğin tabletler) doktorunuzun yönlendirdiği şekilde 
alınması çok önemlidir.  
Osteoporoz için ACLASTA  bir yıl etki gösterir. Bir sonraki doza bir yıl sonra ihtiyacınız 
olacaktır.  
Paget hastalığı  5 / 9 
 Normal  doz, doktorunuz  veya hemşireniz tarafından damarınıza  bir başlanıç infüzyon u 
yoluyla uygulanan 5mg’dır. İnfüzyon en az 15 dakika sürecektir. ACLASTA  uzun bir süre 
etki gösterdiğinden, bir yıl ya da daha uzun bir süre yeni bir ACLASTA  dozuna ihtiyacınız 
olmayacaktır.  
Doktorunuz ya da hemşireniz tarafından size verilen tüm talimatlara dikkatlice uyunuz.  
Doktorunuz ACLASTA  verildikten sonra en az ilk 10 gün  kalsiyum ve D vitamini takviyeleri 
(örn., tabletler) almanızı önerebilir. İnfüzyondan  sonraki dönemde kanınızdaki kalsiyum 
düzeyinin çok düşük düzeye inmemesi için bu öneriyi dikkatlice yerine getirmeniz çok 
önemlidir.  
Paget hastalığında ACLASTA  bir yıldan uzun bir süre etki göstereb ilir ve doktorunuz yeniden 
tedavi uygula nması gerekip ge rekmediğini size  bildirecektir.  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Eğer ACLASTA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Deği şik yaş grupları:  
Çocuklar ve ergenlik dönemindeki gençlerde (18 yaş altı) kullanım:  
Çocuklarda ve ergenlik dönemindeki gençlerde ACLASTA kullanılması önerilmez. Çünkü 
bu hasta gruplarında kullanımı incelenmemiştir.  
Yaşlılarda ( 65 yaş ve üzeri) kullanım:  
65 yaş ve üzerindeki hastalar için özel bir doz önerisi yoktur.  
Özel kullanım durumları:  
Böbrek/Karaciğer yetmezliği  
Karaciğer ya da böbrek yetmezliğiniz varsa dikkatle kullanınız.  
Şiddetli böbrek yetmezliğiniz varsa kullanmayınız.  
ACLASTA ’yı ku llanmayı unutursanız  
Randevunuzun yeniden planlanması için doktorunuza ya da hastaneye başvurunuz.  
Unutulan dozları dengelemek için çift doz almayınız.  
ACLASTA  ile tedavi sonlandırıldığında oluşabilecek etkiler  
ACLASTA  tedavisini durdurmayı düşünüyorsanız lütfen randevunuza giderek bu konuyu 
doktorunuzla konuşunuz. Doktorunuz size önerilerde bulunacak ve ACLASTA  ile ne kadar 
süreyle tedavi görmeniz gerektiğine karar verecektir.  
4. Olası yan etkiler nelerdir?  
Tüm ilaçlar gibi, ACLASTA ’nın içeriğinde bulunan maddelere duyarlı olan kişilerde yan 
etkiler olabil ir. Çoğu durumda özel bir tedavi gerekmemektedir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın   :10 hastanın en az 1’i nde görülebilir.  6 / 9 
 Yaygın    :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla 
görülebilir.  
Seyrek  :1.000 hastanın birinden az, fakat 10.000 hastanın birinden  fazla 
görülebilir.  
Çok seyrek   :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar az hastada görülebilir.  
İlk infüzyonla ilgili yan etkiler çok sık görülmekte (hastaların %30’dan fazlasında), ancak 
daha  sonraki infüzyonlarda daha az sıklıkta ortaya çıkmaktadır. Ateş, titreme, kas veya eklem 
ağrısı ve baş ağrısı gibi yan etkilerin çoğunluğu ACLASTA  verilişinden sonraki ilk üç gün 
içinde meydana gelmektedir. Semptomlar genellikle hafif ila orta şiddette ol makta ve üç gün 
içinde kaybolmaktadır. Doktorunuz bu yan etkileri azaltmak için ibuprofen ya da parasetamol 
gibi hafif bir ağrı kesici önerebilir. Bu yan e tkilerin görülme olasılığı daha sonraki ACLASTA  
dozlarıyla birlikte azalmaktadır.  
Çok yaygın :  
Ateş.  
Yaygın :  
Baş ağrısı, baş dönmesi, bulantı, kusma, ishal, kas ağrısı, kemik ve/veya eklem ağrısı,  sırt, 
kol ve bacak ağrıs ı, grip benzeri belirtiler ( yorgunluk, titreme, kemik ve/veya eklem ağrısı) 
titreme, yorgunluk hissi, dikkat bozukluğu , güçsüzlük, ağrı, iyi hissetmeme , infüzyon 
bölgesinde kızarıklık, şişme ve/veya ağrı gibi deri reaksiyonları  
Paget hastalığı olan hastalarda: kandaki kalsiyum düzeyinin düşük olmasına bağlı 
semptomlar; örneğin kas spazmları, ya d a uyuşukluk veya özellikle ağız kenarında  
karıncalanma hissi.  
ACLASTA  kullanımı ile postmenopozal osteoporoz hastalarında düzensiz kalp ritmi (atriyal 
fibrilasyon) görülmüştür. Kalp ritmindeki bu düzensizliğe ACLASTA ’nın neden olup 
olmadığı kesin olarak bilinmemektedir; ancak ACLASTA  aldıktan sonra rahatsızlık 
hissederseniz doktorunuza haber veriniz.  
Yaygın olmayan : 
Grip,üst solunum yolu enfeksiyonu, kırmızı kan hücrelerinin sayısında azalma, işt ah kayb ı, 
uykusuzluk, bilinç ve dikkat  azalmasını içeren uyuklama, iğne batm a hissi veya karıncalanma 
hissi, çok yorgun hissetme, titreme, geçici bilinç kaybı, gözde enfeksiyon veya tahriş veya   
ağrı, kızar ıklık, ışığa duyarlılık,  başta dönme hissi, kan basıncına artış, hararet, öksürük, nefes 
darlığı, mide rahatsızlığı, kaşıntı,  ciltte kızarıklık, boyun ağrısı, kas, kemik yada eklem 
katılığı,  eklem şişmesi, kas spazmı, omuz ağrısı, göğüs kaslarında ve göğüs kafesinde ağrı, 
eklem iltihabı, kas gü çsüzlüğü, normal olmayan böbrek testi sonuçları, düzensiz sıklıkta idrara 
çıkma, elde, bilekl erde ve ayaklarda şişme, susama, diş ağrısı, tat bozukluğu . 
Sıklığı bilinmeyen:   
Baş dönmesi ve solunum güçlüğü dahil ciddi alerjik reaksiyonlar, özellikle yüzde ve boğazda 
şişme, kan basıncında düşüş ; ağızda, dişler de ve çenede ağrı, ağzın içi nde şişme ya da yaralar, 7 / 9 
 çenede uyuşma ya da ağırlık hissi veya diş kaybı, böbrek bozukluğu (az idrara çıkma gibi), 
ateş, kusma ve ishal gibi doz sonrası belirtilere bağlı gelişebilen vücut sıvısında azalma.  
Özellikle osteoporoz için uzun süre dir tedavi gö rmekte olan hastalarda seyrek olarak kalça 
(uyluk ) kemiğin de olağandışı kırıklar  meydana gelebilir. Eğer kalça nızda, uyluğunuzda (diz 
ve kalça arasında)  ya da kasığınızda ağrı, güçsüzlük ya da rahatsızlık hissederseniz 
doktorunuzla konuşunuz ; çünkü bu , kalça kırı ğının  erken bir belirtisi olabilir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
5. ACLASTA ’nın saklanması  
Doktor, hemşire veya eczacınız ACLASTA ’nın uygun şekilde nasıl saklanacağını 
bilmektedir . 
- ACLASTA ’yı çocukların göremeyeceği , erişemeyeceği yerlerde  ve ambalajında  
saklayınız.  
- Açılmamış flakonları 25° C’nin altında oda sıcaklığında saklayınız.  
- Mikrobiyal kontaminasyonun önlenebilmesi için, şişe açı ldıktan sonra ürün hemen 
kullanılmalıdır. Hemen kullanılmadığı takdirde, kullanımdaki saklama süreleri ve 
kullanımdan önceki koşullar kullanıcının sorumluluğundadır ve normalde bu süre 2°C -
8°C’de 24 saati geçmemelidir. Buzdolabında saklanmış çözelti kullan ılmadan önce oda 
sıcaklığına  getirilmelidir.  
Ambalajın üzerinde belirtilen son kullanma tarihinden sonra ACLASTA ’yı kullanmayınız.  
Eğer üründe ve/veya ambalajında bozukluklar fark ederseniz ACLASTA ’yı kullanmayınız.  
Ruhsat sahibi:  Novartis Ürünleri  
 34912   Kurtköy –İSTANBUL     
 
Üretim yeri : Novartis Pharma Stein AG,  
Schauffhauserstrasse, CH -4332  
Stein, İsviçre                       
 
Bu kullanma talimatı  15.01.2013 tarihinde onaylanmıştır.  8 / 9 
 SAĞLIK MESLEĞİ MENSUPLARINA YÖNELİK BİLGİ  
Aşağıdaki bilgiler yalnızca tıp ya da sağlık mesleği mensupları içindir.  
5 mg ACLASTA  dozu mutlaka en az 15 dakika içinde uygulanmalıdır. ACLASTA  
uygulanmadan önce ve sonra hastalar mutlaka uygun biçimde hidrate edilmelidir. Bu özellikle 
diüretik tedavi a lan hastalarda önemlidir.  
Böbrek yan etki riskini en aza indirgemek için aşağıdaki önlemler dikkate alınmalıdır: Şiddetli 
böbrek bozukluğu olan hastalarda (kreatinin klerensi <35 mL/dakika) ACLASTA kullanımı, 
bu popülasyondaki artmış böbrek yetmezliği risk ine bağlı olarak kontrendikedir ; her 
ACLASTA  dozundan önce serum kreatinin düzeyi  ölçülmeli  ve kreatinin klerensi 
hesaplanmalıdır; ACLASTA böbrek fonksiyonunu etkileyebilecek diğer tıbbi ürünler ile bir 
arada verildiğinde dikkatli kullanılmalıdır.  Önceden böbrek fonksiyon bozukluğu olan 
hastalarda serum kreatinin düzeyindeki geçici artış daha fazla olabilir, risk altında olan 
hastalarda serum kreatinin düzeyinin ara kontrolü düşünülmelidir.  Diüretik tedavi alanlar 
olmak üzere hastalar ACLASTA  uygulamasından önce uygun şekilde hidrate edilmelidir. Tek 
bir ACLASTA  dozu 5 mg’ı aşmamalıdır ve infüzyon süresi en az 15 dakika olmalıdır  
Yakın zamanda düşük travmaya bağlı kalça kırığı meydana gelmiş olan hastalarda ACLASTA  
infüzyonunun kalça kırığının  onarımından iki hafta ya da daha uzun bir süre sonra 
uygulanması önerilir.  
Önceden var olan hipokalsemi ACLASTA  ile tedaviye başlamadan önce mutlaka yeterli 
miktarda kalsiyum ve D vitamini ile desteklenmelidir. Diğer mineral metabolizması 
bozuklukları da (örn. paratioroid rezervi yetersizliği, kalsiyumun bağırsaklarda kötü emilimi) 
etkili biçimde tedavi edilmelidir. Hekimler böyle hastalarda klinik gözlem yapmayı 
düşünmelidir.  
Kemik döngüsü artışı kemiğin Paget hastalığının tipik bir özelliğidir. Zoledroni k asidin kemik 
döngüsü üzerindeki etkisinin hızlı başlaması nedeniyle, bazen semptomatik olan geçici 
hipokalsemi gelişebilir ve genellikle ACLASTA  ingüzyonundan sonraki ilk 10 gün içinde 
maksimum düzeyde olur.  
ACLASTA  uygulamasıyla bağlantılı olarak yeterl i kalsiyum ve D vitamini alımı 
önerilmektedir. Ayrıca, Paget hastalığı bulunan kişilerin ACLASTA  uygulandıktan sonra en 
az 10 gün süreyle, en az en az 500 mg elementel kalsiyuma karşılık gelen yeterli kalsiyum 
takviyesini günde iki kez almaları şiddetle ta vsiye edilmektedir. Hastalar hipokalsemi 
semptomları konusunda bilgilendirilmeli ve riskli dönem sırasında yeterli klinik gözlem 
altında tutulmalıdır. Paget hastalığı olan hastalarda ACLASTA  infüzyonundan önce serum 
kalsiyum düzeyinin ölçülmesi önerilir.  
Yakın zamanda düşük travmaya bağlı kalça kırığı meydana gelmiş olan hastalarda, ilk 
ACLASTA  infüzyonundan önce oral yolla veya intramüsküler yolla 50,000 ila 125,000 IU D 
vitamini yükleme dozu verilmesi önerilmektedir.  
ACLASTA  nasıl hazırlanır ve uygulanır  
- ACLASTA  5 mg çözelti kullanıma hazırdır.  
Tek kullanımlıktır. Kullanılmamış çözeltiler atılmalıdır. Yalnızca berrak, partikül içermeyen 
ve rengi bozulmamış çözeltiler kullanılmalıdır. ACLASTA  başka ilaçlar ile karıştırılmamalı 
ve aynı anda intravenöz  olarak verilmemelidir ve delikli bir infüzyon hattı yoluyla sabit 
infüzyon hızında uygulanmalıdır. İnfüzyon süresi 15 dakikadan daha az olmamalıdır. 9 / 9 
 ACLASTA ’nın kalsiyum içeren herhangi bir çözeltiyle temas etmesine kesinlikle izin 
verilmemelidir. Buzdola bında muhafaza ediliyorsa uygulamadan önce oda sıcaklığına gelmesi 
beklenmelidir. İnfüzyonun hazırlanması sırasında aseptik teknikler uygulanmalıdır. İnfüzyon 
mutlaka standart tıbbi uygulamaya uygun şekilde yapılmalıdır.  
ACLASTA ’nın saklanması  
- ACLASTA ’yı çocukların göremeyeceği , erişemeyeceği yerlerde ve ambalajında 
saklayınız.  
- ACLASTA ’yı kutunun ve şişenin üzerinde belirtilen son kullanma tarihinden sonra 
kullanmayınız.  
- Açılmamış flakonları 25° C’nin altında oda sıcaklığında saklayınız.  
Mikrobiyal kontami nasyonun önlenebilmesi için, şişe açıldıktan sonra ürün hemen 
kullanılmalıdır. Hemen kullanılmadığı takdirde, kullanımdaki saklama süreleri ve 
kullanımdan önceki koşullar kullanıcının sorumluluğundadır ve normalde bu süre 2°C -8°C’de 
24 saati geçmemelidir. Buzdolabında saklanmış çözelti kullanılmadan önce oda sıcaklığına 
gelmesi beklenmelidir  
 