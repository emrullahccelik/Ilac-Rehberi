1 / 10  
 KULLANMA TAL İMATI  
 
POLİFLEKS 1/3 POLİDEKS (%3,33 DEKSTROZ  - %0,3 SODYUM KLORÜR) I.V. 
infüzyon için çözelti  
Damar içine uygulanır. 
Steril 
 
• Etkin maddeler: Her bir litre çözelti 3  gram sodyum klorür (tuz) ve 33,3 gram glukoz (dekstroz 
anhidr ) içerir.  
• Yardımcı madde (ler): Steril e njeksiyonluk su 
 
 
 
 
 
 
 
 
 
 
Bu Kullanma Talimatında:  
1. POLİFLEKS 1/3 POLİDEKS  nedir ve ne için kullanılır?  
2. POLİFLEKS 1/3 POLİDEKS ’i kullanmadan önce dikkat edilmesi gerekenler  
3. POLİFLEKS 1/3 POLİDEKS  nasıl kullanılır?  
4. Olası yan etkiler nelerdir? 
5. POLİFLEKS 1/3 POLİDEKS ’in saklanması  
Başlıkları yer almaktadır. 
 
1. POLİFLEKS 1/3 POLİDEKS  nedir ve ne için kullanılır?  
POLİFLEKS 1/3 POLİDEKS  vücut için yaşamsal önemi olan sodyum, klorür iyonları ile glukoz 
içeren damar içi yoldan kullanılan  renksiz, berrak, partikülsüz, kokusuz, steril bir çözeltidir.  
 
POLİFLEKS 1/3 POLİDEKS , 100, 150, 250, 500 ve 1000 mililitre hacminde PVC  ve PP  torbalarda  
sunulmuştur. Bu esnek torbaların dışında koruyucu bir dış kılıf bulunur. Setli ve setsiz iki formu 
bulunmaktadır. 
 
Vücutta kaybedilen sıvının ve tuzun yerine konmasında işe yarar. Ayrıca vücudun enerji ihtiyacının 
bir bölümünü de karşılar.  
 Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
   • Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
   • Eğer ilave sorularınız olursa, lütfen doktorunuza veya eczacınıza danışınız. 
   • Bu ilaç kişisel olarak sizin için reçete edilmiştir, başkalarına vermeyiniz. 
   • Bu ilacın kullanımı s ırasında, doktora veya hastaneye gittiğinizde dok torunuza bu ilacı 
kullandığınızı söyleyiniz.  
   • Bu talimatta yazılanlara aynen uyunuz. İlaç hakkında size önerilen dozun dışında  
      yüksek veya düşük doz kullanmayınız. 2 / 10  
 Vücudun susuz ve tuzsuz kalması (dehidratasyon) durumunun tedavisinde ve bu durumun 
oluşmasını önlemek için kullanılır. Özellikle terleme, kusma ve ameliyat vb. gibi durumlarda mide 
sıvılarının dışarı çekilmesi gibi nedenlerle vücuttaki klorür adlı bir maddenin kaybının, sodyum 
adlı maddenin kaybına eşit ya da daha fazla olduğu durumlarda, kan nakline ek olarak ayrıca sı vı 
verilmesi istenen hastalarda, ameliyat öncesi ve sonrası bakımında, böbrek fonksiyonlarını 
başlatabilecek bir ilaç olarak tercih edilir.  
 
POLİFLEKS 1/3 POLİDEKS , konsantre formda bulunan bazı damar içi uygulamaya uygun 
ilaçların damar içine uygulanmadan önce seyreltilmesi amacıyla da kullanılmaktadır. 
 
2. POLİFLEKS 1/3 POLİDEKS 'İ kullanmadan önce di kkat edi lmes i gerekenler  
POLİFLEKS 1/3 POLİDEKS  birçok hastada emniyetli bir ilaçtır. Ancak kalbiniz, böbrekleriniz, 
karaciğeriniz veya akciğerlerinizde sorunlar varsa, şeker hastasıysanız ya da vücudunuzda aşırı tuz 
birikimine bağlı şişlikler (ödem) varsa doktorunuz bu ilacı size uygulamamaya karar verebilir.  
 
POLİFLEKS 1/3 POLİDEKS ’i aşağıdaki durumlarda KULLANMAYINIZ  
Daha önce POLİFLEKS 1/3 POLİDEKS , içerdiği etkin maddeler ya da yardımcı maddeleri içeren 
ilaçları aldığınızda alerjik bir tepki gösterdiyseniz, yani sizde aniden soluk kesilmesi, hırıltılı 
solunum, deri döküntüleri, kaşıntı ya da vücudunuzda şişme gibi belirtiler oluştuysa bu ilacı 
KULLANMAYINIZ.  
 
Ayrıca aşağıdaki durumlar sizde varsa bu ilacı KULLANMAYINIZ:  
- Vücudunuzda aşırı sıvı ve tuz birikmiş olması ve buna bağlı yaygın şişlikler (ödem) 
görülmesi.  
- Ağır bir böbrek yetmezliğiniz olması (idrara hiç çıkamıyor olmanız ya da ancak çok az 
miktarlarda idrar yapıyor olmanız).  
- Ağır ve tedaviyle yanıt alınamayan bir kalp yetmezliğinizin olması.  
- Kanınızdaki sodyum, klorür ve laktat düzeylerinin yükselmiş olması (hipernatremi, 
hiperkloremi ve hiperlaktatemi).  
- Siroz (karında sıvı birikimi olan). 
- Koma  durumu (şeker hastalığı ya da kanınızın yoğunluğunun artmasına bağlı komalar)  
- Kan şekerinin aşırı yüksek olduğu durumlar ve açlık ya da travma gibi durumlarda 
(metabolik stress durumları) şekere karşı tahammülsüzlük olması. 
- Mısır kaynaklı ürünlere karşı bir alerjiniz olması durumu (alerjiniz olup olmadığından emin 
değilseniz, doktorunuza danışınız).  
 
POLİFLEKS 1/3 POLİDEKS ’i aşağıdaki durumlarda D İKKATL İ KULLANINIZ  
Eğer sizde aşağıdaki hastalıklardan biri varsa:  
- Şeker hastalığı ya da karbonhidratlara karşı  tahammülsüzlük durumu,  
- Kalp yetmezliği,  
- Ciddi bir böbrek yetmezliği,  3 / 10  
 - İdrar yollarınızda tıkanıklık,  
- Vücudunuzda veya kol ya da bacaklarınızda su toplanması (ödem)   
ve özellikle de ameliyattan hemen sonraki dönemdeyseniz ya da yaşlı iseniz bu ilaç size 
dikkatle uygulanmalıdır. 
 
Eğer,  
- Bu ilaç size elektronik bir pompa aracılığıyla uygulanacaksa, torbanın tümüyle boşalmadan 
önce pompanın çalışmasının durmuş olduğuna dikka t edilmelidir.  
 
Bu ilacın size uygulanırken kullanılan boruların (setlerin) 24 saat te bir değiştirilmesi önerilir.  
 
Ayrıca yalnızca torba  sağlam ve sızdırmıyorsa, içindeki çözelti berraksa kullanılmalıdır.  
 
Bu uyarılar, geçmişteki herhangi bir dönemde dahi  olsa sizin için geçerliyse lütfen doktorunuza 
danışınız.  
 
POLİFLEKS 1/3 POLİDEKS ’in yiyecek ve içecek ile kullanılması  
POLİFLEKS 1/3 POLİDEKS  damar yoluyla uygulanan bir ilaçtır; uygulama şekli açısından 
yiyecek ve içeceklerle herhangi bir etkileşimi yokt ur. 
 
Hamilelik  
İlacı kullanmadan önce doktorunuza veya  eczacınıza danı şınız. 
 
Doktorunuz tarafından özellikle uygun görülmediği takdirde, gebelik döneminde POLİFLEKS 1/3 
POLİDEKS ’i kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya  eczacınıza danı şınız. 
 
Bebeğinizi emziriyorsanız, bu durumu doktorunuza bildiriniz. Doktorunuz tarafından özellikle 
uygun görülmediği takdirde, emzirme döneminde POLİFLEKS 1/3 POLİDEKS ’i kullanmayınız.  
 
Araç ve makine kullanımı  
POLİFLEKS 1/3 POLİDEKS ’in araç ya da makine kullanımı üzerinde herhangi bir etkisi 
bulunmamaktadır. 
 
POLİFLEKS 1/3 POLİDEKS ’in içeri ğinde bulunan bazı yardımcı maddeler hakkında 
önemli bilgiler 4 / 10  
 POLİFLEKS 1/3 POLİDEKS ’in içeriğinde bulunan yardımcı maddelere karşı bir duyarlılığınız 
yoksa, bu maddelere bağlı olumsuz bir etki beklenmez. Yardımcı madde olarak enjeksiyonluk su 
içerdiğinden herhangi bir uyarı gerekmemektedir.  
 
Diğer ilaçlar ile bi rlikte kullanımı 
Reçetesiz alınan ilaçlar, aşılar ve bitkisel ilaçlar da dahil olmak üzere başka herhangi bir ilaç almayı 
planlıyorsanız, alıyorsanız veya yakın zamanda aldıysanız lütfen doktorunuza bildiriniz.  
 
POLİFLEKS 1/3 POLİDEKS , bazı ilaçlarla geçim sizdir. Geçimsiz olduğu bilinen bu ilaçlar 
çözeltiye eklenmemeli; bu ilaçların seyreltilmesi için başka çözeltiler tercih edilmelidir: 
Aşağıdakiler geçimsiz olduğu bilinen ilaçlardandır. 
- Ampisilin sodyum  
- Mitomisin  
- Amfoterisin B  
- Eritromisin laktobinat  
 
Ayrıca çözeltiye eklenecek herhangi başka bir ilaçla olabilecek bir geçimsizlik riskini en aza 
indirmek için, karıştırma işleminden hemen sonra, uygulamadan önce ve uygulama sırasında belirli 
aralarla uygulaması yapılacak son karışımda herhangi bir bulanıklık veya çökelme olup olmadığı 
sağlık görevlisi tarafından kontrol edilecektir.  
 
POLİFLEKS 1/3 POLİDEKS , karbenoksolon (mide ülserinde mide yüzeyini koruyucu olarak 
kullanılır), kortikosteroid (çeşitli alerjik durumlarda damar içi yoldan, astım vb. alerjik solunum 
yolu hastalıklarda solunum yoluyla ve çeşitli alerjik durumlarda cilt üzerine sürülerek kullanılan 
bir ilaç) veya kortikotropin (beyinden salgılanan bir hormondur; eksikliğinde ilaç olarak kullanılır) 
kullanan hastalarda dikkatli uygulanmalıdır.  
 
Böbrek işlevleri iyi olan aç hastalara, özellikle hastanın digitalis türü kalp ilaçlarıyla tedavi altında 
olduğu durumlarda, POLİFLEKS 1/3 POLİDEKS  yeterli potasyum eklenerek uygulanmalıdır. 
 
Eğer reçeteli ya da reçetesiz herhangi bir ilacı şu anda kullanı yorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
  
3. POLİFLEKS 1/3 POLİDEKS  nasıl kullanılır?  
• Uygun kullanım ve doz/uygulama sıklığı  için talimatlar:  
Sizin bu ilaca hangi miktarlarda ihtiyacınız olduğuna  ve size ne zaman uygulanacağına doktorunuz 
karar verecektir. Buna ya şınız, vücut ağırlığınız  ve bu ilacın size uygulanma  nedenine göre karar 
verecektir. Doktorunuz size ayrı bir tavsiyede bulunmadıkça bu talimatları takip ediniz.  
 
İlacınızı zamanında almayı unutmayınız. 
 5 / 10  
 Doktorunuz POLİFLEKS 1/3 POLİDEKS  ile tedavinizin ne kadar süreceğini  size bildirecektir. 
Tedaviyi  erken kesmeyiniz çünkü istenen sonucu alamazsınız.  
 
• Uygulama yolu ve metodu:  
Toplardamarlarınıza uygun bir plastik boru (set) aracılığıyla  kullanılır.  
 
• Değişik yaş grupları:  
Çocuklarda kullanım ı: 
Çocuklar için, doz ve uygulama setinin boyutuna uygulamayı öneren doktor tarafından karar  
verilir.   
 
Yaşlılarda kullanım ı: 
Karaciğer , böbrek ya da kalp işlevlerinde  azalma daha sık görüldüğünden ve birlikte başka hastalık 
görülme ya da başka ilaç kullanma olasılığı daha fazla olduğundan genel olarak  yaşlılarda doz 
seçimi dikkatle ve genelde doz aralığının  mümkün olan en alttaki sınırı alınarak yapılmalıdır.  
 
Bu ilaç büyük oranda böbrekler yoluyla atıldığından , böbrek işlevlerinin  bozuk olduğu durumlarda 
ilacın zararlı etkilerinin görülme riski artar. Ya şlılarda böbrek işlevlerinin azalması daha fazla 
olduğ undan doz seçiminde dikkatli olunmalı ve tedavi sırasında böbrek işlevleri izlenmelidir.  
 
POLİFLEKS  1/3 POLİDEKS yaşlılarda dikkatli kullanılmalıdır.  
 
• Özel kullanım durumları:  
Böbrek / Karaci ğer yetmezli ği: 
Böbrek ve karaciğer  yetmezliği durumunda doktorunuz hastalığınızın  şiddetine  bağlı  olarak  bu 
ilacı size uygulamayabilir; uygulamaya karar verdiği  durumlarda ise sizi uygulama  sırasında 
dikkatle izleyecektir.  
 
Eğer POLİFLEKS 1/3 POLİDEKS ’in etkisinin çok güçlü veya zayıf olduğuna dair bir izleniminiz 
var ise,  doktorunuz veya eczacınız ile konuş unuz.  
 
Kullanmanız gerekenden daha fazla POLİFLEKS 1/3 POLİDEKS  kullandıysanız:  
POLİFLEKS 1/3 POLİDEKS ’i kullanmanız gerekenden fazlasını kullanmı şsanız  bir doktor veya 
eczacı ile konuş unuz.  
 
POLİFLEKS 1/3 POLİDEKS ’i kullanmayı unutursanız:  
Unutulan dozları dengelemek için çift doz almayınız. 
 
POLİFLEKS 1/3 POLİDEKS  ile tedavi sonlandırıldığında  oluşabilecek  etkiler:  
Bulunmamaktadır.  6 / 10  
 4. Olası yan etkiler nelerdir? 
Tüm ilaçlar gibi, POLİFLEKS 1/3 POLİDEKS ’in içeriğinde  bulunan maddelere duyarlı olan 
kişilerde  yan etkiler olabilir.  
Yan etkiler aşağıdaki kategorilerde gösterildiği şekilde sıralanmıştır.  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Aşağıdakilerden  biri olursa, POLİFLEKS 1/3 POLİDEKS ’i kullanmayı durdurunuz ve 
DERHAL  doktorunuza bildiriniz veya size en yakın hastanenin acil bölümüne başvurunuz : 
- İlacın uygulandığı  bölgede ka şıntılı kızarıklık/kabarıklık, yanma hissi; 
- Solunum sıkıntısı, hırıltılı solunum, göğüste  ağrı; 
- Vücutta aşırı  sıcaklık ya da soğukluk hissi;  
- Ellerde, ayaklarda, dudaklarda, yüzde veya tüm vücutta şişme ; 
- Baş dönmesi, bayılma hissi;  
- Kalpte çarpınt ı. 
Bunların hepsi çok ciddi yan etkilerdir.  
 
Eğer  bunlardan biri sizde mevcut ise, sizin POLİFLEKS 1/3 POLİDEKS ’e kar şı ciddi alerjiniz var 
demektir.  Acil tıbbi müdahaleye veya hastaneye yatırılmanıza gerek olabilir.  
 
Ayrıca uygulama devam ederken vücudunuzda ateş, titreme gibi belirtiler oluşursa  (febril  
reaksiyon) DERHAL doktorunuza bildiriniz; bu durumda doktor uygulamaya son vererek acil  tıbbi 
müdahalede bulunabilir.  
 
Bu çok ciddi yan etkilerin hepsi oldukça seyrek görülür. 
 
Aşağıdakilerden  herhangi birini fark ederseniz, hemen doktorunuza bildiriniz veya size  en 
yakın hastanenin acil bölümüne ba şvurunuz : 
 
Çok yaygın görülenler:  
- Kalp yetmezliği (kalp hastalarında)  
- Vücudunuza aşırı sıvı yüklenmesi (idrar miktarında artışla  birlikte veya idrar  miktarında  
bir artış  olmaksızın)  
- Akciğerlerde  sıvı birikimi ( akciğer  ödemi)  
- Kanınızdaki iyon adı verilen maddelerin dengesinde herhangi bir belirtiye neden olmayan  
(asemptomatik) bozukluklar  
 7 / 10  
 Yaygın olmayan sıklıkla görülenler:  
- Kandaki sodyum adı verilen iyonun düzeylerinde azalma (hiponatremi)  
 
Bilinme yen sıklıkta görülenler (bu yan etkiler uygulama tekniğine  bağlı  olarak görülen ve  görülme 
sıklıkları bilinmeyen yan etkilerdir):  
- Uygulamanın yapıldığı bölgenin çevresinde ağrı , kızarıklık, şişme  
- Uygulamanın yapıldığı bölgede iltihaplanma  
- Uygulamanın yapıldığı damarlarda tahriş  
- Uygulamanın yapıldığı damardan, damar dışına  sızma  
- Dola şan kan hacminin artması (hipervolemi)  
- Uygulamanın yapıldığı bölgeden başlayarak  toplardamarlar boyunca yayılan iltiha planma  
- Uygulamanın yapıldığı bölgeden başlayarak  toplardamarlarınızı tıkayan pıhtıların  oluşumu  
 
Bunların hepsi ciddi yan etkilerdir. Acil tıbbi müdahale gerekebilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye F armakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. POLİFLEKS 1/3 POLİDEKS ’in saklanması  
POLİFLEKS 1/3 POLİDEKS ’i çocukların göremeyece ği, erişemeyece ği yerlerde ve ambalajında 
saklayınız. 
 
25°C altı ndaki oda sıcaklığında , doğrudan ışık almayan bir yerde  saklayınız.  
Tek kullanımlıktır. Kısmen kullanılmış  torbalar  saklanmamalı; uygulamanın yapıldığı sağlık 
kuruluş unun tıbbi atık prosedürlerine  uygun olarak imha ediniz.  
 
Her bir torbanın etiketinde son kullanma tarihi yazmaktadır. Bu tarih geçmişse  size bu ilaç  
verilmeyecektir.  
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra POLİFLEKS 1/3 POLİDEKS ’i kullanmayınız. 
 8 / 10  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat Sahibi:  POLİFARMA İLAÇ SAN. VE TİC. A.Ş. 
 Vakıflar OSB Mah. Sanayi Caddesi No:22/1  
 Ergen e/TEKİRDAĞ  
 Tel : 0282 675 14 04 
 Faks  : 0282 675 14 05 
 
Üretim Yeri:     POLİFARMA İLAÇ SAN. VE TİC. A.Ş. 
 Vakıflar OSB Mah. Sanayi Caddesi No:22/1  
 Ergene/TEKİRDAĞ  
 Tel : 0282 675 14 04 
 Faks  : 0282 675 14 05 
 
Bu kullanma talimatı …./…./….. tarihinde  onaylanmıştır.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 9 / 10  
 AŞAĞIDAKİ BİLGİLER BU İLACI UYGULAYACAK OLAN SAĞLIK PERSONELİ İÇİNDİR  
 
Kullanım öncesi çözelti kontrol edilmelidir.  
 
Uygulama steril apirojen setlerle intravenöz yoldan yapılır.  
 
Yalnızca berrak, partikülsüz  ve ambalaj bütünlüğ ü bozulmamı ş ürünler kullanılmalıdır.  
Uygulama seti ürüne iliştirildikten sonra uygulamaya en kısa sürede başlanmalıdır. 
 
Torbadaki rezidüel havaya bağlı olarak meydana gelebilecek bir hava embolisini önlemek için, 
başka infüzyon sıvıla rıyla seri bağlantı yapılmamalıdır.  
 
Çözelti steril uygulama seti aracılığıyla aseptik teknik kullanılarak uygulanmalıdır. Sisteme hava 
girmemesi için uygulama setinden, kullanım öncesi sıvı geçirilmelidir.  
 
Ek ilaçlar, aseptik koşullarda enjeksiyon ucunda n bir iğne yardımı ile infüzyon öncesi ve sırasında 
katılabilir. Oluşan son ürünün izotonisitesi parenteral uygulama yapılmadan önce belirlenmiş 
olmalıdır.  
 
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek ilaç 
içeren çözeltiler, ilaç eklenmesinden hemen sonra kullanılmalıdır; daha sonra kullanılmak üzere 
saklanmamalıdır.  
 
Çözeltiye ek ilaç katılması ya da yanlış uygulama tekniği, ürüne pirojen kontaminasyonuna bağlı 
ateş reaksiyonuna neden olabilir. Advers reaksiyon görülmesi durumunda infüzyona hemen son 
verilmelidir.  
 
Tek kullanımlıktır.  Kısmen kullanılmış çözeltiler saklanmamalıdır.  
Kısmen kullanılmış torbalar yeniden hastaya uygulanan sistemlere bağlanmamalıdır. 
 
Açmak için:  
1. Dış ambalajın sağlamlığını ve sızıntı olup olmadığını kontrol ediniz; ambalaj hasar gördüyse 
kullanmayınız.  
2. Koruyucu dış ambalajı yırtarak açınız. 
3. Koruyucu ambalaj içindeki torbanın sağlam olup olmadığını sıkarak kontrol ediniz. Torba 
içindeki çözeltinin berraklığını ve içinde ya bancı madde içermediğini kontrol ediniz.  
 
Uygulama hazırlıkları:  
1. Torbayı asınız. 
2. Uygulama ucundaki koruyucu kapağı çıkarınız. 
3. Uygulama setinin spaykını, uygulama ucuna sıkıca batırınız. 10 / 10  
 4. Çözeltinin hastaya uygulanması için setin kullanım talimat ına uyulmalıdır.  
 
Ek ilaç ekleme:  
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle geçimli 
olmalıdır. Ürüne ekleme yapılacaksa, hastaya uygulamadan önce son karışımında geçimlilik 
kontrol edilmelidir.  
 
Uygulama öncesi il aç ekleme  
1. İlaç uygulama ucu dezenfekte edilir. 
2. Eklenecek ilaç 19- 22 gauge kalınlığındaki bir iğnesi olan enjektörle torba içine eklenir.  
3. Çözelti ve içine eklenen ilaç iyice karıştırılır. Potasyum klorür gibi yoğun ilaçlarda torbanın 
uygulama çıkışına, yukarı pozisyondayken hafifçe vurularak karışması sağlanır. 
  
Dikkat: İçine ek ilaç uygulanmış torbalar saklanmamalıdır. 
 
Uygulama sırasında ilaç ekleme  
1. Setin klempi kapatılır. 
2. İlaç uygulama ucu dezenfekte edilir. 
3. Eklenecek ilaç 19- 22 gauge kalınlığındaki bir iğnesi olan enjektörle torbanın içine uygulanır.  
4. Çözelti askısından çıkarılır ve ters çevrilir.  
5. Bu pozisyondayken torbanın uygulama çıkışı ve enjeksiyon girişine hafifçe vurularak çözelti ve 
ek ilacın karışması sağlanır.  
6. Torbayı eski konumuna getirerek klemp açılır ve uygulamaya devam edilir. 
 
 