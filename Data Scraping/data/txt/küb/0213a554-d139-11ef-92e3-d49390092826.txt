KISA ÜRÜN BİLGİSİ
1. BEŞERİ TIBBİ ÜRÜNÜN ADI
DONA ampul 400 mg
2. KALİTATİF VE KANTİTATİF BİLEŞİM
Etkin madde :
Kristalize glukozamin sülfat 502.5 mg
(Glukozamin sülfat 400.0 mg
Sodyum klorür 102.5 mg’a eşdeğerdir.)
Yardımcı maddeler :
Her 2 ml' lik kahverengi ampul 10 mg lidokain hidroklorür ve enjeksiyonluk su içerir.
Her 1 ml' lik şeffaf ampul dilüsyon için 24 mg dietanolamin ve enjeksiyonluk su içerir.
Yardımcı maddeler için 6.1’e bakınız.
3. FARMASÖTİK FORM
Ampul.
Ampul A: Süspansiyonlu parçalar barındırmayan 2 mL renksiz veya soluk sarı berrak sıvı
içeren kahverengi saydam cam ampul.
Ampul B: Süspansiyonlu parçacıklar barındırmayan 1 mL berrak renksiz sıvı içeren renksiz
saydam cam ampul.
4. KLİNİK ÖZELLİKLER
4.1. Terapötik endikasyonlar
Osteoartrit ve diğer eklem hastalıklarında antiartritik olarak kullanılır.
4.2. Pozoloji ve uygulama şekli
Pozoloji/uygulama sıklığı ve süresi :
İntramüsküler yolla günde 1-2 kez ve haftada 3 gün olmak üzere 4-6 hafta boyunca uygulanır.
Uygulama şekli :
Kahverengi ve şeffaf ampullerin içeriği aynı enjektöre çekilerek karıştırılır. Oluşan hafif
sarımsı renk ilacın etkinlik ve tolerabilitesini etkilemez. Bu karışım intramüsküler yolla
uygulanır.Özel popülasyonlara ilişkin ek bilgiler :
Böbrek/Karaciğer yetmezliği
DONA’nın toksikolojik ve farmakolojik profili, böbrek ve karaciğer yetmezliği olan hastalar
için sınırlama endikasyonu göstermemektedir. Bununla birlikte ciddi karaciğer veya böbrek
yetmezliği olan hastalarda uygulama tıbbi gözetim altında yapılmalıdır.
Pediyatrik popülasyon :
Emniyeti ve etkililiği 18 yaş altı çocuklarda belirlenmediğinden çocuklarda kullanılmamalıdır.
Geriyatrik popülasyon :
DONA’nın yaşlılarda kullanımı sırasında doz ayarlamasına gerek duyulduğuna dair bir veri
bulunmamaktadır.
4.3. Kontrendikasyonlar
DONA aşağıdaki durumlarda kontrendikedir:
• Glukozamine karşı aşırı duyarlılığı olanlarda
• Lidokaine karşı aşırı duyarlılığı olanlarda
• Akut kardiyak dekompensasyon, kalp ileti bozuklukları olan hastalarda
• Enjeksiyonluk solüsyonun lidokain içeriğine bağlı olarak intravenöz uygulanması
4.4. Özel kullanım uyarıları ve önlemleri
Kabuklu deniz ürünlerine alerjisi olanlar kullanmamalıdır.
Enjeksiyonluk solüsyon yalnızca miadı içerisinde kullanılmalıdır. Kahverengi ampul (A)
(glukozamin sülfat içeren) ve şeffaf ampul (B) (seyreltici solüsyon içeren) içerikleri kullanım
öncesinde aynı enjektöre çekilerek karıştırılır.
DONA’nın toksikolojik ve farmakolojik profili, böbrek ve karaciğer yetmezliği olan hastalar
için sınırlama endikasyonu göstermemektedir. Bununla birlikte ciddi karaciğer veya böbrek
yetmezliği olan hastalarda uygulama tıbbi gözetim altında yapılmalıdır.
Diyabetli hastalarda kullanımında, kan glukoz düzeyleri izlenmelidir. Glukozamin sülfatın,
pankreas beta hücrelerinin sekretuar fonksiyonları üzerine uzun dönemdeki etkileri
bilinmemektedir. Özellikle diyabetli veya bozulmuş glukoz toleranslı hastalarda zararlı etkileri
olabilir.
Çocuklarda kullanımına ait herhangi bir bilgi yoktur.
Bu tıbbi ürün her dozunda 40.3 mg sodyum ihtiva eder. Bu durum, kontrollü sodyum diyetinde
olan hastalar için gözönünde bulundurulmalıdır.4.5. Diğer tıbbi ürünler ile etkileşimler ve diğer etkileşim şekilleri
Glukozamin sülfatın yapısı, farmakokinetik özellikleri ve farmakodinamik profili klinik olarak
anlamlı ilaç etkileşimlerinin yokluğunu düşündürmektedir. Klinik çalışmalar glukozamin sülfat
ve eşlik eden hastalıkların ilaçları arasında etkileşim olmadığını göstermektedir.
Analjezikler ve NSAİİ’lar ya hastalığın olası alevlenmeleri sırasında analjezi yardımı için ya
da tedavinin başlangıç periyodunda glukozaminin semptomatik etkilerinin 1-2 hafta için
gecikebildiği zamanlarda glukozamin sülfatla birlikte kullanılabilir. Aslında glukozamin sülfat
tedavisi ile hastalığın alevlenmeleri sırasında analjeziklerin ve NSAİİ’ların aşırı alımı
azaltılabilir.
Fizik tedavi ve fizyokinezik programlar osteoartritin tamamen denetiminde glukozamin sülfata
eşlik edebilir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
DONA gerekli olmadıkça (hasta için tedavinin potansiyel faydasının olası risklerden fazla
olduğu düşünülüyorsa) çocuk doğurma potansiyeli bulunan ve doğum kontrolü uygulamayan
kadınlarda kullanılmamalıdır.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
DONA gerekli olmadıkça (hasta için tedavinin potansiyel faydasının olası risklerden fazla
olduğu düşünülüyorsa) gebelik döneminde kullanılmamalıdır. Gebeliğin ilk üç ayı esnasında
uygulamadan kaçınılmalıdır.
Laktasyon dönemi
Glukozamin sülfat’ın insan sütüyle atılıp atılmadığı bilinmemektedir. Glukozamin sülfat’ın süt
ile atılımı hayvanlar üzerinde araştırılmamıştır. Emzirmenin durdurulup durdurulmayacağına
ya da DONA tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verirken, emzirmenin çocuk açısından faydası ve DONA
tedavisinin emziren anne açısından faydası dikkate alınmalıdır.
Üreme yeteneği /Fertilite
Hayvan çalışmalarında kullanılan dozlar, insanlarda tedavide geçerli olarak kullanılan 20-25
mg/kg civarındaki günlük dozun çok üzerindedir.Sıçanda ve tavşanda 2500 mg/kg’a kadar oral yoldan verilerek gerçekleştirilen
embriyotoksikolojik ve sıçanda 2149 mg/kg’a kadar oral yoldan verilen fertilite çalışmaları
sonuçlarına göre glukozamin sülfat üreme fonksiyonlarını etkilemez ya da çok az
etkilemektedir.
4.7. Araç ve makine kullanımı üzerindeki etkiler
DONA’nın araç ve makine kullanımı üzerine herhangi bir olumsuz etkisi bildirilmemiştir.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilmiyor).
Santral sinir sistemi
Yaygın: Sersemlik ve baş ağrısı
Gastrointestinal sistem
Yaygın: Meteorizm, kabızlık, ishal, kusma, hazımsızlık, karın ağrısı
İmmün sistem
Seyrek: Aşırı duyarlılığa bağlı olarak kaşıntı ve kızarıklık
Deri ve subkutan doku
Yaygın olmayan: Enjeksiyon bölgesinde ağrı ve iltihabi reaksiyonlar
Bilinmiyor: Kilo kaybı
4.9. Doz aşımı ve tedavisi
İstemeden veya isteyerek doz aşımına ait vaka bildirilmemiştir. Akut ve kronik toksikolojik
çalışmalar toksik etki ve semptomların oldukça aşırı dozlarda bile pek olası olmadığını
göstermiştir.5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non steroid antiinflamatuar ve antiromatik ürünler
ATC kodu : M01AX05
DONA’nın etken maddesi olan glukozamin sülfat, kimyasal olarak iyi tanımlanmış ve saf bir
bileşik olup, insan vücudunda fizyolojik olarak bulunan doğal bir amino-monosakkarit
glukozamin tuzudur.
Glukozamin sinovyal sıvı ve kıkırdak matriksindeki glukozaminoglikanların normal bileşimi
içine girdiği için kıkırdak biyokimyasında önemli bir rol oynamaktadır. Farmakolojik
çalışmalar dış kaynaklı proteoglikanların kıkırdak hücreleri (kondrosit) tarafından sentezi için
esansiyel substrat olduğunu ve bunların biyosentezini arttırdığını göstermektedir. İn vitro
glukozamin sülfat normal polimerik yapılı proteoglikanları sentez etmek için kültüre edilmiş
insan kondrositlerini uyarır ve makromoleküller hiyalüronik asite bağlanır. Glukozamin
sülfatın kıkırdak anabolizmasını arttırıcı etkileri kortikosteroidler tarafından oluşturulan
fonksiyonel ve morfolojik kondrosit hasarı modellerinde de gözlenmiştir.
Glukozamin sülfat, eklemi kayganlaştırıcı özelliğe ve kıkırdak üzerinde besleyici etkilere sahip
olduğundan, sinovyal sıvıda hiyalüronik asidin biyosentezi için sinovyal hücreler tarafından da
kullanılır.
Glukozamin süfat kollojenaz ve fosfolipaz A2 gibi kıkırdağı hasara uğratan enzimlerin
etkinliğini, lizozomal enzimlerin aktivitesini ve süperoksit radikallerinin oluşumunu da
azaltmaktadır. Diğer taraftan, glukozamin sülfat nonsteroidal antienflamatuvar ilaçlar’
(NSAİİ)dan farklı olarak prostaglandin sentezini baskılamadığı için daha güvenli bir profile
sahiptir.
5.2. Farmakokinetik özellikler
Genel özellikler
Emilim :
DONA oral uygulama sonrasında hızla ve hemen hemen tama yakın olarak emilir. Daha
sonraki farmakokinetik ve metabolik modeli intravenöz uygulama sonrasıyla uyumludur.
Dağılım :
İşaretlenerek yapılan çalışmalarda DONA intravenöz uygulamayı takiben kandan dokulara
hızla geçer. DONA’nın karaciğer, böbrek ve eklem kıkırdağı gibi dokularda daha fazla
tutulduğu gözlenmiştir.
Biyotransformasyon :
Glukozamin %70’den fazla oranda karaciğerde metabolize olmaktadır. Bu yüksek ilk geçiş
etkisine bağlı olarak oral uygulandığında biyoyararlanım %25’dir.Eliminasyon :
Bu çalışmalarda uygulanan radyoaktivitenin yaklaşık %50’si uygulamayı takiben 6 gün
boyunca CO olarak solunumla, %30-40’ı idrarla ve %2’si feçesle itrah edilmiştir.
2
5.3. Klinik öncesi güvenlilik verileri
Glukozamin sülfat ile gerçekleştirilen toksikolojik çalışmalar, geniş güvenlilik aralığı olan bir
ilaç olduğunu göstermektedir.
Bu pakette aşağıdaki çalışmalar yer almaktadır; aşağıda bildirilen ve test edilmiş maksimum
dozların hiçbir toksik etkisi olmadığı ya da minimum toksik etkide bulunduğu görülmektedir.
• Oral, i.v ve i.m. yoldan fare ve sıçanlarda gerçekleştirilen akut toksisite çalışmaları; oral
yoldan 5000mg/kg’a kadar verilmiştir.
• Tavşanlarda i.v. yoldan 80 mg/kg’a kadar ve sıçanlarda oral yoldan 240 mg/kg’a kadar 4
hafta ve köpeklerde i.v. yoldan 300 mg/kg’a kadar 13 hafta süren subkronik toksisite
çalışmaları;
• Sıçanlarda 2700 mg/kg’a kadar oral dozlarda 52 hafta ve köpekte 2149 mg/kg’a kadar
oral dozlarda 26 hafta süren kronik toksisite çalışmaları;
• Sıçanda ve tavşanda 2500 mg/kg’a kadar oral yoldan verilerek gerçekleştirilen
embriyotoksikolojik ve sıçanda 2149 mg/kg’a kadar oral yoldan verilen fertilite
çalışmaları;
• 5000 µ/ml konsantrasyona kadar in vivo olarak oral yoldan verilen dozlardaki mutajenik
potansiyel çalışmaları;
Kullanılan dozlar, insanlarda tedavide geçerli olarak kullanılan 20-25 mg/kg civarındaki
günlük dozun çok fazla katını göstermektedir. Bu çalışmalar, glukozamin sülfatın klinik,
biyolojik veya anatomikopatolojik olarak bulunduğu seviyelerde pratik olarak toksisiteden
bağımsız bir ürün olduğunu göstermektedir. Çok yüksek dozlarda gözlenen birkaç yan etki
aslında hafif veya orta şiddette kalmaktadır ve bunlar tam olarak reversibl olup saptanan bir
hedef organ yoktur. Ayrıca, tedavi bitimini takip eden dönemde yan etkileri yoktur. Üreme
fonksiyonalrını etkilemez ya da çok az etkilemektedir ve sonuç olarak bileşik mutajenik
değildir.
6. FARMASÖTİK ÖZELLİKLER
6.1. Yardımcı maddelerin listesi
Lidokain hidroklorür
Dietanolamin
Enjeksiyonluk su
6.2. Geçimsizlikler
Bildirilmemiştir.
6.3. Raf ömrü
24 ay.6.4. Saklamaya yönelik özel tedbirler
25˚C’nin altındaki oda sıcaklığında saklayınız.
6.5. Ambalajın niteliği ve içeriği
6 çift ampullük karton kutularda
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa mahallesi,
Eski Büyükdere Cad. No:4 34467
Maslak /Sarıyer/ İstanbul
0212 366 84 00
0212 276 20 20
8. RUHSAT NUMARASI
118/100
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 28.12.2005
Ruhsat yenileme tarihi :
10. KÜB’ÜN YENİLENME TARİHİ