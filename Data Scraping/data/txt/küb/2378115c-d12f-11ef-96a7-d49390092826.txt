KISA ÜRÜN BİLGİSİ
1. BEŞERİ TIBBİ ÜRÜNÜN ADI
MORFİA CR 15 mg film tablet
2. KALİTATİF VE KANTİTATİF BİLEŞİM
Etkin madde:
Her bir tablet 15,00 mg kontrollü salım sağlayan morfin sülfat içerir.
Yardımcı maddeler:
Susuz laktoz……………85,00 mg
Günbatımı sarısı FCF (E 110)…0,0035 mg
Yardımcı maddeler için bölüm 6.1’e bakınız.
3. FARMASÖTİK FORM
Kontrollü salım sağlayan film tablet.
Mavi renkli, yuvarlak, bikonveks, film kaplı tablet.
4. KLİNİK ÖZELLİKLER
4.1 Terapötik endikasyonlar
MORFİA CR, uzun süren, şiddetli ve kronik ağrının kontrolünde endike bir opioid
agonisttir.
4.2 Pozoloji ve uygulama şekli
Pozoloji / Uygulama sıklığı ve süresi:
Yetişkinler:
Zayıf opioidler (ör. dihidrokodein) ile kontrol edilemeyen şiddetli ağrılarda 12 saatte
30 mg ile tedaviye başlanabilir. Daha önce normal salınan oral morfin sülfat
uygulanan hastalara aynı toplam günlük dozda MORFİN CR tablet, 12 saatlik
aralıklarla bölünmüş dozlar halinde verilmelidir.
Artan şiddetteki ağrılarda morfin sülfat dozu arttırılmalıdır. Doz mümkün olması
halinde %30-50 arttırılabilir. Doğru doz, ağrıyı kontrol etmek için yeterli olan ve 12
saat içinde advers etki göstermeyen veya tolere edilebilen dozdur.
200 mg’lık dozu, daha önce morfin sülfattan daha düşük etkili veya başka bir opioid
ile stabil bir analjezik doz titrasyonu yapılmış hastalar için önerilir.
Parenteral morfin sülfat yerine MORFİA CR tablet alan hastalarda, oral uygulamaya
bağlı ağrı kesici etkide herhangi bir azalmayı telafi etmek için yeterli bir doz artışı
yapılmalıdır. Çoğunlukla, artan ihtiyaç %100 düzeyindedir. Bu tür hastalarda
bireysel doz ayarlaması gereklidir.
Çocuklar:
Şiddetli kanser ağrısı olan çocuklar için, 12 saate bir 0,2-0,8 mg/kg aralığı içinde bir
başlangıç dozu önerilir. Dozlar yetişkinler için kullanılan doza titre edilmelidir.
1/10Uygulama şekli:
Hastalar, MORFİA CR tabletin kırılmadan, çiğnenmeden, ezilmeden veya
çözülmeden kullanılması gerektiği konusunda uyarılmalıdır. Kırılmış, çiğnenmiş,
ezilmiş veya çözülmüş MORFİA CR’nin alınması ilaç salınımını arttırarak doz aşımı
ve ölüm riskini arttırır (Bkz. 4.9. Doz aşımı ve tedavisi).
MORFİA CR 12 saat aralıklara uygulanmalıdır. Dozaj, ağrının şiddetine, hastanın
yaşı ve analjezik gereksinim öyküsüne bağlı değişiklik gösterir.
4.3 Kontrendikasyonlar
• Morfine, morfin tuzlarına veya ürünün herhangi bir bileşenine karşı bilinen aşırı
duyarlılığı olan hastalarda (Bkz 6.1. Yardımcı maddelerin listesi)
• Solunum depresyonu olan hastalarda
• Kafa travması olan hastalarda
• Paralitik ileus
• Gecikmiş mide boşalması durumunda
• Obstrüktif solunum yolu hastalıklarında
• Akut hepatik hastalıklarda
• Akut abdomen durumunda
• Monoamin oksidaz inhibitörleri ile eşzamanlı veya monoamin oksidaz
inhibitörlerinin kullanımı kesildikten sonra iki hafta içinde uygulanması
• 1 yaşın altındaki çocuklarda
• Preoperatif kullanımda ve postoperatifte ilk 24 saat kullanımı önerilmez.
4.4 Özel kullanım uyarıları ve önlemleri
Tüm narkotiklerde olduğu gibi, yaşlı, hipotiroidizm ve önemli ölçüde böbrek veya
karaciğer fonksiyon bozukluğu olan hastalarda doz ayarlaması gerekebilir.
Solunum fonksiyon bozukluğu, ağır bronşiyal astım, konvülsif hastalıklar, akut
alkolizm, deliryum tremens, yüksek intrakraniyal basınç, hipovolemi ile birlikte
hipotansiyon, ciddi kor pulmonale, madde bağımlılığı öyküsü olan hastalarda, opiat
bağımlılığı olan hastalarda, safra yolu hastalıkları, pankreatit, inflamatuvar bağırsak
hastalıkları, prostat hipertrofisi ve adrenokortikal yetmezliği olan hastalarda dikkatle
kullanılmalıdır.
MORFİA CR kullanımı sırasında paralitik ileus görülmesi veya şüphe oluşması
durumunda MORFİA CR kullanımı derhal kesilmelidir.
Morfin sülfat, epilepsi öyküsü olan hastalarda nöbet eşiğini düşürebilir.
Opioid aşırılığının en büyük riski solunum depresyondur.
Ek ağrı giderici prosedürlerin uygulanması (örneğin, ameliyat, pleksus blokajı)
durumunda müdahale öncesi 24 saat içinde MORFİA CR uygulanmamalıdır.
2/10MORFİA CR ile daha ileri bir tedavi öngörülüyorsa yeni postoperatif tedavi
ihtiyacına göre doz ayarlanmalıdır.
MORFİA CR ameliyat sonrasında dikkatle kullanılmalıdır. Abdominal cerrahi
sonrasında intestinal motilite bozulur; normal bağırsak fonksiyonu sağlanana kadar
MORFİA CR kullanılmamalıdır.
Uzatılmış salınımlı morfin sülfat ürünlerin farklı markaları arasındaki biyoeşdeğerlik
çalışmalarının güvenililiği mümkün olmayabilir. Bu nedenle; öncelikle etkili dozun
hastalarda titre edilmesi üzerinde durulmalıdır ve MORFİA CR formundan diğer
yavaş, yavaş salınımlı ya da uzatılmış salınımlı formlara ya da diğer etkili narkotik
analjezik preparatlara; yeniden titre etmeden ve klinik değerlendirme yapmadan
geçilmemelidir.
Kronik kullanımda ilaca karşı tolerans gelişebilir ve ağrı kontrolünü sağlamak için
giderek daha yüksek dozlara ihtiyaç duyulabilir.
Bu ürünün uzun süreli kullanımı fiziksel bağımlılığa yol açabilir ve tedavisinin ani
kesilmesinden sonra bir yoksunluk sendromu ortaya çıkabilir. Yoksunluk
semptomlarını önlemek için doz azaltılarak tedavi sonlandırılmalıdır.
Ek doz artışına cevap vermeyen, özellikle yüksek doz morfin sülfat ile nadiren
hiperaljezi meydana gelebilir. Bu durumda morfin sülfat dozunun azaltılması veya
opioid değişikliği gerekebilir.
Morfin sülfat diğer güçlü opioid agonistlere benzer bir istismar profiline sahiptir.
Morfin sülfat gizli ya da belirgin bağımlılık hastalığı olan kişiler tarafından suistimal
edilebilir. Morfin sülfat gibi opioid analjeziklerin, psikolojik bağımlılık geliştirme
potansiyeli vardır. Alkol ve uyuşturucu bağımlılığı öyküsü olan hastalarda özellikle
dikkat edilmelidir.
Hastalar, MORFİA CR tabletin kırılmadan, çiğnenmeden, ezilmeden veya
çözülmeden kullanılması gerektiği konusunda uyarılmalıdır. Kırılmış, çiğnenmiş,
ezilmiş veya çözülmüş MORFİA CR’nin alınması ilaç salınımını arttırarak doz aşımı
ve ölüm riskini arttırır.
Oral dozaj formların parenteral olarak suistimal edilmesi ölümcül olabilen advers
reaksiyonlar ortaya çıkarabilir.
Alkol ve MORFİA CR tabletlerin birlikte kullanımı MORFİA CR’nin istenmeyen
etkilerini artırabilir; birlikte kullanımından kaçınılmalıdır.
Bu tıbbi ürün laktoz içermektedir. Nadiren kalıtımsal galaktoz intoleransı, Lapp-
laktaz yetmezliği ya da glukoz-galaktoz malabsorpsiyon problemi olan hastalar bu
tıbbi ürünü kullanmamalıdır.
3/10Bu tıbbi ürün boyar madde olarak günbatımı sarısı FCF ihtiva eder. Alerjik
reaksiyonlara sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
Morfin sülfat, trankilizanlar, genel anestezikler, fenotiazinler, hipnotikler ve
sedatifleri dahil diğer SSS depresanları, kas gevşeticiler, anti-hipertansifler ve
gabapentinin etkisini artırır. Bu ilaçlar, morfin sülfatın olağan dozları ile
kombinasyon halinde alındığında solunum depresyonu, hipotansiyon, derin sedasyon
veya koma ile sonuçlanan interaktif etkiler ile sonuçlanabilir.
Morfin sülfat, MAOI (Monoamin oksidaz inhibitörleri) ile birlikte ve bu tür ilaçları
alan hastalarda tedavinin kesilmesinden sonraki 14 gün içinde kullanılmamalıdır.
Alkol, morfin sülfatın farmakodinamik etkilerini arttırabilir, birlikte kullanımından
kaçınılmalıdır.
Asetilkolinin etkisini bloke eden ilaçlar, örneğin antihistaminikler anti-Parkinson ve
antiemetikler, morfin sülfat ile etkileşime girerek antikolinerjik yan etkilerini
güçlendirebilir.
Simetidin, morfin sülfatın metabolizmasını inhibe eder.
Rifampisin morfin sülfatın plazma konsantrasyonlarını düşürebilir.
Morfin sülfat ile ritonavirin birlikte kullanılmasına dair farmakokinetik veriler
olmamasına karşın, ritonavir, morfin sülfatın glukuronidasyonundan sorumlu
karaciğer enzimlerini indükler ve morfin sülfatın plazma konsantrasyonunu
azaltabilir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü(Kontrasepsiyon):
Morfin sülfatın üreme kapasitesini etkileyip etkilemediği bilinmemektedir. Çocuk
doğurma potansiyeli bulunan hastalarda morfin sülfat tedavisi sırasında etkin bir
doğum kontrol yöntemi kullanılmalıdır.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim
ve/veya doğum ve/veya doğum sonrası gelişim üzerindeki etkiler bakımından
yetersizdir (Bkz. bölüm 5.3). İnsanlara yönelik potansiyel risk bilinmemektedir.
Yenidoğan solunum depresyonu riski nedeniyle MORFİA CR tabletlerin gebelikte ve
4/10doğum sırasında kullanımı önerilmemektedir. Kronik tedavi gören annelerin
bebeklerinde yenidoğan yoksunluk belirtileri görülebilir.
Laktasyon dönemi
Morfin sülfat anne sütüne geçtiği için emzirme döneminde kullanımı
önerilmemektedir.
Üreme yeteneği /Fertilite
Morfin sülfatın hamile bir kadına uygulandığında fetüse zarar verip vermediği veya
üreme kapasitesini etkileyip etkilemediği bilinmemektedir. Morfin sülfatin
doğurganlığı bozma potansiyelinin değerlendirilmesine yönelik hiçbir resmi klinik
dışı çalışma yürütülmemiştir (Bkz 5.3. Klinik öncesi güvenilirlik verileri).
4.7 Araç ve makine kullanımı üzerindeki etkiler
Hastaların morfin sülfatın araba kullanma veya makine çalıştırma gibi potansiyel
olarak tehlikeli aktiviteleri yapmak için gereken mental ve/veya fiziksel yetileri
bozabileceği konusunda ilacı reçete eden hekim tarafından uyarılmaları gereklidir.
Hastalar diğer opioidler, fenotiyazinler, sedatif/hipnotikler ve alkol de dahil olmak
üzere diğer MSS depresanları ile morfin sülfatın potansiyel kombine etkileri
konusunda uyarılmalıdırlar (Bkz. Bölüm 4.5.).
4.8 İstenmeyen etkiler
Normal dozlarda, morfin sülfatın en sık görülen yan etkileri bulantı, kusma, kabızlık
ve uyku halidir. Morfin sülfat tabletler ile kronik tedavide, mide bulantısı ve kusma
görülmesi seyrektir fakat görülmesi durumunda tabletler bir antiemetik ile kombine
edilebilir. Kabızlık uygun bir laksatif ile birlikte tedavi edilebilir.
İstenmeyen etkiler, Sistem Organ Sınıfına göre sıralanmış aşağıdaki sıklık tanımları
kullanılarak belirtilmiştir: Çok yaygın (≥1/10); yaygın (≥1/100 ila ≤1/10); yaygın
olmayan (≥1/1000 ila ≤1/100); seyrek (≥1/10000 ila ≤1/1000); çok seyrek
(≤1/10000), bilinmiyor (eldeki verilerden hareketle tahmin edilemiyor).
Sistem Organ Çok yaygın Yaygın Yaygın Bilinmiyor
Sınıfı olmayan
Bağışıklık Alerjik Anaflaktik
sistemi reaksiyon reaksiyon
hastalıkları Anaflaktoid
reaksiyon
Psikiyatrik Konfüzyon Ajitasyon İlaç bağımlılığı
hastalıklar Uykusuzluk Öfori Disfori
Halüsinasyonlar Düşünce
Değişken ruh bozuklukları
hali
Sinir sistemi Baş dönmesi Konvülsiyonlar Hiperaljezi
hastalıkları Baş ağrısı Hipertoni (Bkz. Bölüm
5/10Koordinesiz Miyoklonus 4.4)
kas kasılmaları Paraestezi
Somnolans Senkop
Göz hastalıkları Görme Miyozis
bozuklukları
Kulak ve iç Vertigo
kulak
hastalıkları
Kardiyak Palpitasyonlar Bradikardi
hastalıklar Taşikardi
Vasküler Yüzde kızarma Hipertansiyon
hastalıklar Hipotansiyon
Solunum, göğüs Bronkospazm Öksürük
bozuklukları ve Pulmoner ödem refleksinin
mediastinal Solunum azalması
hastalıkları depresyonu
Gastrointestinal Konstipasyon Abdominal Dispepsi
hastalıklar Bulantı ağrı İleus
Anoreksi Tat değişikliği
Ağız kuruluğu
Kusma
Hepato-biliyer Hepatik Safra ağrısı
hastalıklar enzimler artması Pankreatitin
şiddetlenmesi
Deri ve derialtı Hiperhidrozis Ürtiker
doku Döküntü
hastalıkları
Böbrek ve idrar Üriner Üretra spazmı
yolu retansiyon
hastalıkları
Üreme sistemi Amenore
ve meme Libido azalması
hastalıkları Erektil
disfonksiyon
Genel Astenik şartlar Periferal ödem İlaç toleransı
bozukluklar ve Kaşıntı İlaç kesilme
uygulama sendromu
bölgesine ilişkin
hastalıkları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük
önem taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri
6/10gerekmektedir (www.titck.gov.tr; e- posta: tufam@titck.gov.tr; tel: 0 800 314 00 08;
faks: 0 312 218 35 99).
4.9 Doz aşımı ve tedavisi
Morfin sülfatın akut doz aşımı, solunum depresyonu, stupor ve komaya ilerleyen
somnolans, iskelet kası flasisitesi, soğuk ve nemli cilt, kontrakte pupiller ve bazı
vakalarda akciğer ödemi, bradikardi, hipotansiyon ve ölüm ile kendini gösterir.
Dolaşım yetmezliği ve derinleşen koma daha ciddi vakalarda görülebilir. Aşırı doz
ölüme neden olabilir. Opioidlerin aşırı doz kullanımında böbrek yetmezliğine
ilerleyen rabdomiyoliz bildirilmiştir.
Uzatılmış salım dozaj formundaki tabletin kırılıp uygulanması ani bir şekilde morfin
sülfatın serbest kalmasına yol açabilir; bu durum ölümcül aşırı doza neden olabilir.
Tedavi
Havayolu açıklığının sağlanmasına ve destekli veya kontrollü ventilasyonuna
uygulanmasına öncelikle dikkat edilmelidir. Oral aktif kömür (yetişkinler için 50 g
çocuklar için 1 g / kg), madde alındıktan sonra bir saat içinde uygulanmalıdır.
Saf opioid aşırı doz kullanımında opioid antagonistleri spesifik antidotlardır. Diğer
destekleyici önlemler gerekli ise uygulanmalıdır.
Massif aşırı dozda morfin sülfat için, 0,8 mg naloksan intravenöz uygulanır. 2-3
dakikalık aralıklarla gerekli ise tekrarlanır. Alternatif olarak 500 ml normal tuzlu
suda veya %5 dekstroz çözeltisinde (0.004 mg/ml) 2 mg naloksan infüzyonu
uygulanabilir.
İnfüzyon, önceki boluslarıyla aynı hızda ve hastanın cevabına göre olmalıdır. Ancak,
naloksanın etki süresinin nispeten kısa olması nedeniyle, spontan solunum
güvenliliği yeniden sağlanana kadar hasta dikkatle izlenmelidir.
MORFİA CR tabletler kullandıktan sonra 12 saate kadar morfin sülfat salınımına
devam edecektir ve bu sebeple morfin sülfatın yüksek doz kullanımı
düzenlenmelidir.
Daha az ciddi olan doz aşımı için; 0,2 mg naloksan intravenöz yoldan ve eğer
gerekliyse 0,2 mg naloksanı takiben her iki dakikada 0,1 mg doz artışı ile intravenöz
yoldan kullanılır.
Naloksan; klinik olarak önemli respiratör ya da sekonder solunum depresyon
döngüsü varlığında kullanılmamalıdır. Naloksan; morfin sülfata bağımlılığı bilinen
ya da şüpheli olan kişilerde dikkatle kullanılmalıdır. Bu gibi durumlarda; opioid
etkilerini tam veya ani geri çekilmesi ile bir akut kesilme sendromuna yol açabilir.
5. FARMAKOLOJİK ÖZELLİKLER
5.1 Farmakodinamik özellikler
7/10Farmakoterapötik grup: Doğal opium alkaloitleri
ATC kodu: N02AA01
Morfin sülfat, MSS, özellikle Mü ve daha az bir ölçüde Kappa reseptörlerinin bir
agonisti olarak işlev görür. Mü alıcılarının, supraspinal analjezi, solunum depresyonu,
öfori ve Kappa reseptörlerinin, spinal analjezi, miyozis ve sedasyona aracılık ettiği
düşünülmektedir.
Santral Sinir Sistemi üzerine etkileri
Morfin sülfatın terapötik değerinin temel eylemi analjezi ve sedasyondur (uyku hali
ve anksiyoliz). Morfin sülfat beyin sapındaki solunum merkezleri üzerinde direkt etki
ederek solunum depresyonuna neden olur.
Morfin sülfat, medulladaki öksürük merkezine direkt etki ederek öksürük refleksini
baskılar. Antitussif etkiler genellikle analjezi için gerekli olan dozun altındaki
dozlarda meydana gelebilir. Morfin sülfat, tamamıyla karanlıkta bile miyozise sebep
olur. Pinpoint pupil narkotik doz aşımının bir işaretidir ama patognomonik değildir
(örn. hemarojik veya iskemik kökenli pontin lezyonları da benzer bulgular
oluşturabilir). Morfin sülfat doz aşımı ile hipokside miyozis yerine belirgin midriyazis
görülebilir.
Gastrointestinal kanal ve diğer düz kaslar üzerine etkileri
Morfin sülfat midenin antrumunda ve duedonumda düz kas tonusundaki artış ile
ilişkili olarak motilitede bir azalmaya sebep olur. Gıdanın sindirimi ince bağırsakta
gecikir ve ilerletici kontraksiyonlar azalır. Spazm olan noktada tonus artarken
kolondaki ilerletici peristaltik dalgalar azalır. Sonuç konstipasyondur. Morfin sülfat
gastrik, biliyer ve pankreatik salgılarda azalmaya, Oddi sfinkterinin spazmına ve
serum amilazında geçici yükselmelere sebep olabilir.
Kardiyovasküler sistem üzerine etkileri
Morfin sülfat, periferal vazodilatasyonla ilişkili veya ilişkili olmadan histamin açığa
çıkmasına sebep olabilir. Histamin salınımı ve/veya periferal vazodilatasyon bulguları
kızarma, kaşıntı, kırmızı göz, terleme ve/veya ortostatik hipotansiyon içerebilir.
Endokrin sistem üzerine etkileri
Opioidler hipotalamus-hipofiz-adrenal veya -gonadal eksenleri etkileyebilir. Prolaktin
hormonu seviyelerinde artış, plazma kortizol seviyelerinde ve düşük veya normal
ACTH, LH veya FSH düzeyleri ile ilişkili testosteron düzeylerinde azalma
görülebilir. Bazı premenopozal kadınlarda düşük östrojen seviyeleri olabilir. Bu
hormonal değişiklikler sebebiyle klinik semptomlar gözlenebilir.
Diğer farmakolojik etkiler
Opioidlerin in vitro ve hayvan modellerinde bağışıklık sisteminin bileşenleri üzerine
çok çeşitli etkileri olduğu gösterilmiştir. Bu bulguların klinik önemleri
bilinmemektedir.
8/105.2 Farmakokinetik özellikler
Emilim
Morfin sülfat tablet iyi emilir ve genel olarak, doruk plazma konsantrasyonları
uygulamadan sonra 1-5 saat içinde elde edilir. Hızlı salınan oral çözelti formu ile
eşdeğer doza uygulandığında yararlanımı tamdır. Morfin sülfat eşit dozda intravenöz
formu ile karşılaştırıldığında daha düşük bir biyoyararlanım ile sonuçlanan, önemli
bir ilk-geçiş etkisine tabidir.
Metabolizma ve dağılım
Morfinin majör metabolik transformasyonu, olan morfin 3-glukuronid ve morfin 6-
glukoronid’e glukuronidasyonudur.
Eliminasyon
3-glukuronid ve morfin 6-glukoronid metabolitleri renal yoldan atılır. Bu metabolitler
safra içine salgılanır, hidrolize uğrayabilir ve sonra olabilir.
Hastalar MORFİA CR’nin dozlarının geniş aralığı kullanılarak uygun şekilde ağrının
kontrolü açısından titre edilir. Sonuçta; hastalar arasında gerekli olan doz miktarında
büyük değişiklikler vardır. 12 saatlik minimum doz 5 mg’dır ve 12 saatlik 5,6 g doz
kaydedilmiştir.
5.3 Klinik öncesi güvenilirlik verileri
Kısa Ürün Bilgisi’nin diğer bölümlerinde yer verilen preklinik bilgiler dışında ek bir
bilgi mevcut değildir.
6. FARMASÖTİK ÖZELLİKLER
6.1 Yardımcı maddelerin listesi
Talk
Magnezyum stearat
Susuz laktoz
Hidroksietil selüloz
Setostearil alkol
Hipromelloz
Titanyum dioksit
Polietilen glikol
FD&C mavi no.2
Günbatımı sarısı FCF
FD&C mavi no.1
Kinolin sarısı alüminyum lak
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay.
9/106.4 Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5 Ambalajın niteliği ve içeriği
20 tablet içeren Alu/Alu blister ambalajlarda kullanıma sunulur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
İlko İlaç San. ve Tic. A.Ş.
Veysel Karani Mah. Çolakoğlu Sok. No:10
34485 Sancaktepe/İstanbul
Tel: 0216 564 80 00
Faks: 0216 564 80 99
8. RUHSAT NUMARASI
2016/399
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi : 16.05.2016
Ruhsat yenileme tarihi:
10. KÜB’ÜN YENİLEME TARİHİ
10/10