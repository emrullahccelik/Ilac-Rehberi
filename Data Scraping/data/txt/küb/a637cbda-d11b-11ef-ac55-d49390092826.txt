KISA ÜRÜN BİLGİSİ
1. Ürünün İsmi
PESİDO şurup
2. Kalitatif ve Kantitatif Bileşimi
Etkin madde:
Her 1 ml şurup, 0,00997 g Pelargonium sidoides kökü kuru ekstresi (DER 4–25:1) içerir.
Yardımcı madde(ler):
Her 1 ml şurup;
Potasyum sorbat 2 mg
Yardımcı maddelerin tam listesi için bkz. Bölüm 6.1.
3. Farmasötik Form
Şurup
Kahverengi solüsyon
4. Klinik Özellikler
4.1. Terapötik Endikasyonlar
PESİDO; soğuk algınlığı, bronşit ve sinüzit gibi akut üst solunum yolları hastalıklarının boğaz
ağrısı, öksürük, burun akıntısı veya tıkanıklığı gibi belirtilerinin hafifletilmesinde kullanılır.
4.2. Dozaj ve Uygulama Yöntemi
Dozaj/uygulama sıklığı ve süresi:
Hekiminiz tarafından başka şekilde tavsiye edilmediği takdirde;
Yetişkin ve gençlerde (12 yaş üzeri):
Günde 3 kez 7.5 ml şurup (3 x 7.5 ml)
Çocuklar (6-12 yaş):
Günde 3 kez 5 ml şurup (3 x 5 ml)
1 / 7Çocuklar (1-5 yaş):
Günde 3 kez 2.5 ml şurup (3 x 2.5 ml) (Hekim kontrolünde kullanılır.)
6 yaşın altındaki çocuklarda hekim kontrolünde en fazla bir hafta kullanılmalıdır.
1 yaşın altındaki çocuklarda kullanılması tavsiye edilmemektedir.
Gebeler ve emziren anneler tarafından kullanımı önerilmemektedir.
Her kullanımdan önce şişeyi iyice çalkalayınız.
Uygulama yöntemi:
PESİDO sadece ağızdan kullanım içindir.
Belirtiler geçtikten sonra tekrarlanmaması için 2-3 gün daha kullanılması önerilmektedir.
Tedavi süresi 2 haftayı aşmamalıdır.
Özel popülasyonlara ilişkin ek bilgiler:
Böbrek/Karaciğer yetmezliği
Yeterli veri bulunamadığından şiddetli böbrek/karaciğer yetmezliği olan hastalarda
kullanılmamalıdır.
Pediyatrik popülasyon
1 yaşın altındaki çocuklarda kullanılması tavsiye edilmemektedir. 6 yaşın altındaki çocuklarda
hekim kontrolünde en fazla bir hafta kullanılmalıdır.
Geriatrik popülasyon
Yeterli veri bulunmamaktadır.
4.3. Kontrendikasyonlar
PESİDO, aşağıdaki durumlarda kullanılmamalıdır:
• Etkin maddeye veya yardımcı maddelerden herhangi birine karşı aşırı duyarlılık,
• Kanama eğiliminin yüksek olduğu durumda,
• Kan pıhtılaşmasını azaltıcı ilaçların kullanımı sırasında,
• Bu alanda, yeterli veri olmadığından karaciğer ve böbrek yetmezliği olanlarda.
2 / 74.4. Kullanım için Özel Uyarılar ve Önlemler
PESİDO kullanılmasına rağmen birkaç gün süren ateşte, nefes darlığı veya kanlı balgam
durumlarında ya da belirtiler bir hafta içinde gelişme göstermezse hasta derhal bir hekime
danışmalıdır.
4.5. Diğer Tıbbi Ürünler ile Etkileşimler ve Diğer Etkileşim Şekilleri
İmmün sistem üzerine etkili ilaçlarla etkileşim gösterebilir.
Ancak, PESİDO’nun pıhtılaşma ölçütlerindeki potansiyel etkisi nedeniyle bu ürün
antikoagülan ilaçların etkilerini arttırabilir ve bu yüzden bu ilaçlarla birlikte kullanılmamalıdır
(bkz: bölüm 4.3).
Cerrahi müdahalelerden 2 hafta önce kullanımı bırakılmalıdır.
Bu tıbbi ürün her 1 mililitresinde 2 mg potasyum ihtiva eder. Bu durum, böbrek
fonksiyonlarında azalma olan hastalar ya da kontrollü potasyum diyetinde olan hastalar için
göz önünde bulundurulmalıdır.
Özel popülasyonlara ilişkin ek bilgiler
Herhangi bir özel popülasyonda etkileşimine dair bir çalışma yapılmamıştır.
4.6. Gebelik ve Laktasyon
Genel tavsiye
Çocuk doğurma potansiyeli bulunan kadınlar/Doğum kontrolü (Kontrasepsiyon)
Konuyla ilgili herhangi bir çalışma yapılmamıştır.
Gebelik dönemi
PESİDO’nun gebelikte kullanımına dair herhangi bir çalışma bulunmadığından
kullanılmamalıdır.
Laktasyon dönemi
Emzirme sırasında kullanımına dair veri bulunmadığından, bu hastalarda PESİDO
kullanılmamalıdır.
3 / 7Üreme yeteneği (fertilite)
Konuyla ilgili herhangi bir çalışma bulunmamaktadır.
4.7. Araç ve Makine Kullanım Yeteneği Üzerindeki Etkiler
PESİDO’nun araç ve makine kullanma kabiliyeti üzerinde etkisine ilişkin bir çalışma
bulunmamaktadır.
4.8. İstenmeyen Etkiler
İstenmeyen etkiler aşağıdaki tanımlama uyarınca, en sık görülenden en az görülene doğru
sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
Seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Gastrointestinal hastalıklar:
Yaygın olmayan: Mide ağrısı, ekşimesi, bulantısı, kusma, ishal.
Çok seyrek: Karaciğer işlevlerinde sıkıntı belirtileri (karaciğer toksisitesi, hepatit, karaciğer
enzim değerlerinde artış gibi)
Ağız ve burun hastalıkları:
Seyrek: Diş etlerinde veya burunda hafif kanamalar.
Deri hastalıkları:
Seyrek: Hipersensitivite reaksiyonları (kurdeşen, kaşıntı).
Kardiyovasküler hastalıklar:
Çok seyrek: Yüzde ödem, nefes tıkanması ve kan basıncında düşme
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99).
4 / 74.9. Doz Aşımı
Aşırı doz etkileri bilinmemektedir. Aşırı doz vakaları ile ilgili veri olmasa da aşırı dozun yan
etkileri arttırması muhtemeldir.
Doz aşımı durumunda, semptomatik tedavi başlatılmalıdır.
5. Farmakolojik Özellikler
5.1. Farmakodinamik Özellikler
Farmakoterapötik grup: Diğer soğuk algınlığı preparatları
ATC kodu: R05X
Pelargonium sidoides ekstresi ile yapılan araştırmalar, söz konusu maddenin bronşit, sinüzit,
anjin ve rinofarenjit olgularında etkili olduğu sonucunu ortaya çıkarmıştır. Araştırmalara göre
bu ekstre, antiviral özelliklere de sahiptir. Ayrıca Stafilokok ve Streptokoklar üzerine de
antibakteriyel etkisi olduğu gözlenmiştir. Bunun dışında, organizmanın bağışıklık sistemini
güçlendirdiği ve balgam söktürücü etkiye sahip olduğu da bildirilmiştir.
5.2. Farmakokinetik Özellikler
Farmakokinetik özellikler ile ilgili veri bulunmamaktadır.
5.3. Klinik Öncesi Güvenlilik Verileri
Farmakokinetik ve toksikolojik özellikleri ile ilgili bölümler sınırlı olmakla birlikte, klinik
öncesi veriler Pelargonium sidoides kök ekstresi preperatlarının kullanımının güvenli
olduğuna işaret etmektedir.
6. Farmasötik Özellikler
6.1. Yardımcı Maddelerin Listesi
Ksantan gam
Gliserin
Ksilitol
Potasyum sorbat (E202)
Maltodekstrin
Sitrik asit susuz
Saf su.
5 / 76.2. Geçimsizlikler
Bilinmemektedir.
6.3. Raf Ömrü
24 ay
Şişe açıldıktan sonra 25°C altındaki oda sıcaklığında, 6 ay saklanabilir.
6.4. Özel Saklama Önlemleri
25°C’nin altındaki oda sıcaklığında saklanmalıdır.
6.5. Ambalajın Yapısı ve İçeriği
Emniyet halkasına sahip beyaz PE contalı kapağı olan 100 ml’lik amber renkli cam şişede
üzerinde 2.5 ml, 3 ml, 5 ml, 7.5 ml, 10 ml ve 15 ml çizgisi bulunan dereceli ölçü kabı ile
birlikte sunulmuştur.
Her karton kutu, kullanma talimatı ile birlikte 100 ml amber renkli şişe ve ölçü kabı içerir.
6.6. Kullanılmış Bir Ürünün veya Böyle Bir Üründen Kaynaklanan Atık Maddelerin
İmha Talimatları
Özel koşullar bulunmamaktadır.
Kullanılmamış olan ürünler ya da atık materyaller "Tıbbi Ürünlerin Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri" ne uygun olarak imha edilmelidir.
7. Ruhsat Sahibi
Vefa İlaç San. ve Tic. A.Ş.
Beylikdüzü OSB Mah.
2. Cadde No:3/2 Beylikdüzü/İstanbul
Tel: +90 212 438 70 85
Faks: +90 212 438 70 87
8. Ruhsat Numarası
2021/224
6 / 79. İlk Ruhsat Tarihi veya Ruhsatın Yenilenme Tarihi
İlk ruhsat tarihi: 11.07.2021
Son yenileme tarihi:
10. KÜB Yenileme Tarihi
7 / 7