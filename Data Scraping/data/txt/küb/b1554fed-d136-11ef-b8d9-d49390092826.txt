KISA ÜRÜN BİLGİSİ
1. BEŞERİ TIBBİ ÜRÜNÜN ADI
MAGCAR süspansiyon
2. KALİTATİF VE KANTİTATİF BİLEŞİM
Beher 5 ml süspansiyon
Etkin madde:
Kalsiyum karbonat 680 mg
Magnezyum karbonat 80 mg
Yardımcı madde(ler):
Sorbitol 750 mg
Metil paraben 1 mg
Propil paraben 1,5 mg
Sakarin sodyum 5 mg
Yardımcı maddelerin tam listesi için 6.1’e bakınız.
3. FARMASÖTİK FORM
Süspansiyon
Beyazımsı opak renkte, homojen görünüşlü, aromatik kokulu (nane-limon) süspansiyon
4. KLİNİK ÖZELLİKLER
4.1 Terapötik endikasyonlar
Mide asidinin bağlanmasını gerektiren aşağıdaki rahatsızlıkların semptomatik tedavisi için
endikedir.
- Retrosternal yanma ve ağrı
- Mide yanması ve mide asidine bağlı mide şikayetleri
- Mide ve onikiparmak barsağı ülserleri
4.2 Pozoloji ve Uygulama Şekli
Pozoloji/ uygulama sıklığı ve süresi:
Yetişkinlerde ve 12 yaşından büyük çocuklarda; günde 3 defa 10 ml (=2 ölçek süspansiyon; 1
ölçek=5ml) tercihen yemeklerden bir saat sonra ve yatmadan önce alınması önerilir.
1 / 9İhtiyaç halinde doz 10 ml kadar artırılabilir.
Maksimum günlük 8 g kalsiyum karbonat dozu (55 ml MAGCAR’a karşılık gelen)
aşılmamalıdır.
Tedavi sırasında şikâyetler 2 haftadan daha fazla devam ederse, olası bir malignite varlığını
ekarte etmek için klinik muayene yapılmalı ve şikâyetlerin devam etme nedeni aydınlığa
kavuşturulmalıdır.
Uygulama şekli:
Kullanmadan önce iyice çalkalayınız. Süspansiyon ölçekle ve seyreltilmeden alınır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği vakalarında uzun süreli kullanılmamalı, kan kalsiyum ve magnezyum
düzeyleri ile idrarla atılan kalsiyum miktarları kontrol edilmelidir. Ağır böbrek yetmezliği
olan hastalarda kullanılmamalıdır. (bkz. Bölüm 4.3)
Karaciğer yetmezliği:
Temel antiasit etki mide asidinin nötralizasyonu yoluyla elde edilen lokal bir etki olduğundan
uygulanabilir değildir. Kalsiyum ve magnezyum karaciğerde metabolize edilmezler.
Pediatrik popülasyon:
12 yaşın altındaki çocuklar için önerilmez.
Geriyatrik popülasyon:
Antiasit etkinin lokal bir etki olması sebebiyle geriyatrik popülasyona özel pozoloji geçerli
değildir.
4.3 Kontrendikasyonlar
MAGCAR aşağıdaki durumlarda kesinlikle kullanılmamalıdır:
• Metil parahidroksi sodyum benzoat ve propil parahidroksi sodyum benzoat veya ilacın
içeriğindeki bileşenlerden herhangi birine karşı aşırı hassasiyeti olan hastalarda
• Ağır böbrek yetmezliği olan hastalarda
• Hiperkalsemi ve/veya hiperkalsemiyle sonuçlanan durumlar, örneğin;
hiperparatiroidizm, vitamin D doz aşımı, paraneoplastik sendrom
2 / 9• Kalsiyum tortuları içeren kalküller nedeniyle nefrolitiyaz
Aşağıdaki durumlarda MAGCAR kullanılmamalıdır.
• Hipofosfatemi
• Hiperkalsiüri
4.4 Özel kullanım uyarıları ve önlemleri
Uzun süreli kullanımdan kaçınılmalıdır. Belirtilen doz aşılmamalıdır ve semptomlar devam
ederse veya yalnızca kısmen kaybolursa, başka tıbbi öneri alınmalıdır. Mide ülseri veya
duodenal ülseri olan hastalarda H.pylori tahlili yapılmalı ve bakteri tespit edilmesi halinde,
kabul görmüş bir eradikasyon tedavisi üzerinde düşünülmelidir.
Genel olarak böbrek fonksiyon bozukluğu olan hastalarda dikkatli olunmalıdır. Kalsiyum
karbonat ve magnezyum karbonat ürünleri bu hastalarda kullanılacaksa plazma kalsiyum,
fosfat ve magnezyum düzeyleri düzenli olarak izlenmelidir. MAGCAR ürünlerinin hiçbirisi
hiperkalsiüri vakalarında kullanılmamalıdır.
Hipofosfatemisi, kalsiyum içeren böbrek taşları oluşturma eğilimi ve nefrokalsinozu olan
hastalarda idrar kalsiyum konsantrasyonları dikkatle kontrol edilmelidir.
Yüksek dozlarda uzun süreli kullanım özellikle böbrek yetmezliği olan hastalarda
hiperkalsemi, hipermagnezemi ve süt-alkali sendromu gibi istenmeyen etkilere yol açabilir.
Bu ürünler çok miktarda süt ve şarküteri ürünüyle birlikte alınmamalıdır. Bu ürünlerin uzun
süre kullanımı, renal kalkül oluşumu riskini artırmaktadır.
MAGCAR ile eş zamanlı kullanılan ilaçlar, MAGCAR’dan 2 saat önce veya 2 saat sonra
alınmalıdır. Kinolon tedavisi sırasında antiasit tedavisi tavsiye edilmez (bkz. Bölüm 4.5).
Bu tıbbi ürün sorbitol içermektedir. Nadir olarak görülen kalıtımsal fruktoz intolerans
problemi olan hastaların bu i1acı kullanmamaları gerekir.
Bu tıbbi ürün metil paraben ve propil paraben içermektedir. Alerjik reaksiyonlara (gecikmiş)
sebebiyet verebilir.
4.5 Diğer tıbbi ürünler ile etkileşim ve diğer etkileşim şekilleri
Antiasitler ile tedavi sırasında mide asiditesindeki değişiklikler, eş zamanlı alınıyorsa diğer
ilaçların absorbsiyon hızını ve derecesini bozabilir.
Kalsiyum ve magnezyum içeren antiasitlerin antibiyotikler (örn: kinolonlar), kardiyak
glikozitler (örn: digoksin), levotiroksin ve eltromoppag ile rezorbe edilemeyen kompleksler
3 / 9oluşturabildiği ve absorbsiyonunun azalmasına neden olduğu gösterilmiştir. Eş zamanlı
uygulama düşünülürken bu durum akılda tutulmalıdır.
MAGCAR alımı neticesinde kanda kalsiyum seviyesi yükselirse, kardiyak glikozidlere karşı
hassasiyet artar ve kalp ritm bozukluğu riski yükselir.
Tetrasiklinler veya sefalosporinler ile eşzamanlı olarak kullanılan antasitler, bu ilaçlardan en
az 2 saat önce veya 2 saat sonra alınmalıdır.
Vitamin D, kalsiyum rezorpsiyonunu artırır.
Tiyazid tipi diüretikler, kalsiyum atılımını düşürür. Tiyazidlerle eşzamanlı MAGCAR
tedavisinde artan hiperkalsemi riski nedeniyle serum kalsiyumu düzenli olarak izlenmelidir.
Kalsiyum tuzları florürlerin ve demir içeren ürünlerin absorbsiyonunu düşürebilir ve kalsiyum
tuzları ile magnezyum tuzları fosfatların absorbsiyonunun aksatabilir.
Eşzamanlı kullanımda, klorokin, allopurinol, non-steroidal anti-enflamatuvarlar örneğin
diklofenak, asetilsalisilik asit, penisilamin, digoksin, isoniazid, kaptopril, veya propranolol,
ketokonazol, gabapentin, H2-blokerleri, bifosfonat, demir bileşikleri ve klorpromazin gibi
ilaçlar için daha küçük çaplı absorpsiyon düşüşleri söz konusudur.
Antiasitler dikumarol absorbsiyonunu arttırabilir.
Olası rezorpsiyon etkilenmeleri dikkate alınarak, asit bağlayan mide ilaçlarının alımı ile diğer
ilaçların alımı arasında genel olarak 2 saatlik bir aralık bırakılmalıdır.
Süt ürünleri yüksek oranda kalsiyum içerir. 1 litre süt 1200 mg’a kadar varan miktarda
kalsiyum içerebilir. MAGCAR kullanırken bu bilgi dikkate alınmalıdır.
4.6 Gebelik ve laktasyon
Genel Tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum Kontrolü (Kontrasepsiyon)
Çocuk doğurma potansiyeli bulunan kadınlarda kullanım için bir kısıtlama yoktur.
Gebelik dönemi:
Çok sayıda gebelikte maruz kalma olgularına ilişkin veriler, MAGCAR’ın gebelik üzerinde
ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilmemiştir.
Gebe kadınlara verilirken tedbirli olunmalıdır.
4 / 9Gebe kadınlar tarafından bu ürünlerin kullanılmasından sonra konjenital kusur riskinde artış
gözlenmemiştir.
Önerilen dozlarda uygulandığında kalsiyum karbonat ve magnezyum karbonat gebelik
döneminde güvenle kullanılabilir. Ancak, uzun süreli ve yüksek doz kullanımından
kaçınılmalıdır. Gebe kadınlar, bu ürünlerin kullanımı maksimum önerilen günlük dozla
sınırlamalıdır (bkz. Bölüm 4.2).
Laktasyon dönemi:
Önerilen dozlarda uygulandığında kalsiyum karbonat ve magnezyum karbonat emzirme
döneminde güvenle kullanılabilir. Ancak, uzun süreli ve yüksek doz kullanımından
kaçınılmalıdır.
Üreme Yeteneği/Fertilite
Üreme yeteneği üzerine herhangi bir etkisi bulunmamaktadır.
4.7 Araç ve makine kullanımı üzerindeki etkiler
MAGCAR ‘ın araç ve makine kullanımı üzerine herhangi bir etki göstermesi
beklenmemektedir.
4.8 İstenmeyen etkiler
İstenmeyen etkilerin değerlendirilmesi aşağıdaki sıklıklara dayanarak yapılır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Listelenen istenmeyen etkiler spontan raporlara dayanmaktadır. Bu sebeple, her biri için sıklık
bilgisi verilmesi mümkün değildir.
Bağışıklık sistemi hastalıkları
Bilinmiyor: Aşırı duyarlılık reaksiyonları çok nadir bildirilmiştir. Klinik semptomlar döküntü,
ürtiker, anjiyo ödem ve anafilaksiyi içerebilir.
Metil parahidroksi sodyum benzoat ve propil parahidroksi sodyum benzoat alerjik
reaksiyonlara ve hatta geç dönem reaksiyonlara neden olabilir.
5 / 9Metabolizma ve beslenme hastalıkları
Bilinmiyor: Özellikle böbrek fonksiyonu bozukluğu olan hastalarda, yüksek dozların uzun
süreli kullanımı hipermagnezemi (magnezyum içeren antiasitlerle), hipofosfotemi veya
hiperkalsemi ve mide semptomlarına, kas zayıflığına neden olabilecek alkaloza yol açabilir.
Sinir sistemi hastalıkları
Bilinmiyor: Yalnızca Süt-alkali sendromu söz konusu olduğunda; baş ağrısı görülebilir.
Gastrointestinal bozukluklar hastalıkları
Bilinmiyor: Bulantı, kusma, mide rahatsızlığı ve ishal görülebilir.
Yalnızca Süt-alkali sendromu söz konusu olduğunda; tat alamama görülebilir.
Kas-İskelet ve bozuklukları, bağdoku ve kemik hastalıkları
Bilinmiyor: Kas zayıflığı görülebilir.
Böbrek ve idrar hastalıkları
Bilinmiyor: Yalnızca Süt-alkali sendromu söz konusu olduğunda; azotemi görülebilir
Genel bozukluklar ve uygulama bölgesine ilişkin hastalıklar
Bilinmiyor: Yalnızca Süt-alkali sendromu söz konusu olduğunda; kireçlenme ve asteni
görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
MAGCAR kullanımının akut intoksikasyon semptomlarına yol açması beklenmez.
Özellikle böbrek fonksiyon bozukluğu olan hastalarda, kalsiyum karbonat ve magnezyum
karbonatın uzun süreyle yüksek dozlarda kullanılması, hiperkalsemi, hipermagnezemi, böbrek
yetmezliği ve gastrointestinal semptomlara (bulantı, kusma, kabızlık), kas zayıflığına neden
olabilecek alkaloza yol açabilir.
Bu durumlarda ürünün alımı durdurulmalı ve yeterli sıvı alımı teşvik edilmelidir. Ciddi aşırı
doz durumlarında (örn. Süt-alkali sendromu), diğer rehidratasyon önlemleri(örn. infüzyon)
gerekli olabileceğinden hekime danışılmalıdır.
6 / 95. FARMAKOLOJİK ÖZELLİKLER
5.1 Farmakodinamik Özellikler
Farmakoterapötik grup: Antiasit, Kombine Kompleks
ATC kodu: A02AD01
Etki mekanizması:
MAGCAR, birer antiasit olan kalsiyum karbonat ve magnezyum karbonat içermektedir.
Antiasitlerin etkinliği gastrik asidin nötralizasyonuna dayanmaktadır. Kalsiyum karbonat ve
magnezyum karbonatın nötralizasyon kapasiteleri benzerdir ancak tamponlama pH aralıkları
farklıdır. Etkili tamponlama kapasitesi aralığı kalsiyum karbonat için pH 5.5 ila pH 6,5 iken,
magnezyum karbonat için 6,5 ila 7,5’tir. Dolayısıyla kalsiyum karbonat ve magnezyum
karbonat kombinasyonu hızlı nötralizasyon sağlar. Aç deneklere verilen 2 tablet, 5 dakika
içinde 1 pH ünitesinden fazla artış sağlamaktadır. Kalsiyum karbonat ve magnezyum karbonat
kombinasyonu, tuzsuz rejim uygulayanlar tarafından da kullanılabilir.
5.2 Farmakokinetik Özellikler
Genel özellikler
Emilim:
En fazla % 10 kalsiyum ve % 15-20 magnezyum absorbe edilebilmektedir.
Dağılım:
Temel antiasit etki mide asidinin nötralizasyonu yoluyla elde edilen lokal bir etki olduğundan
geçerli değildir.
Biyotransformasyon:
Midede, kalsiyum karbonat ve magnezyum karbonat mide sıvısındaki asit ile reaksiyona
girerek su ve çözülebilir mineral tuzları oluşturur.
CaCO + 2HCl →CaCl + H O + CO
3 2 2 2
MgCO + 2HCl →MgCl + H O + CO
3 2 2 2
Eliminasyon:
Absorbe edilen küçük miktarlarda kalsiyum ve magnezyum genellikle sağlıklı kişilerde
böbrekler yoluyla atılır. Böbrek fonksiyonu bozulmuşsa, kalsiyum ve magnezyumun plazma
konsantrasyonları artabilir.
7 / 9Mide dışında çeşitli sindirim sıvılarının etkisi nedeniyle çözülebilir tuzlar bağırsak kanalında
çözünmeyen tuzlara çevrilmekte ve ardından dışkı yoluyla atılmaktadır.
Doğrusallık/Doğrusal olmayan durum:
Antiasit etki için kalsiyum emilimi gerekli olmadığından doğrusal olmayan durum söz
konudur.
5.3 Klinik öncesi güvenlilik verileri
Kalsiyum karbonat ve magnezyum karbonat kombinasyonu subakut toksisitesiyle ilgili olarak
sıçanlarda yapılan testlerde (20 erkek ve 20 dişi sıçan) 5 ve 15 mg/kg/gün dozu herhangi bir
toksisite belirtisi göstermeden tolere edilmiştir. Bu doz, insan için öngörülen dozun 10-35
katına tekabül eder.
6. FARMASÖTİK ÖZELLİKLER
6.1 Yardımcı maddelerin listesi
Sorbitol
Gliserin
Ksanthan gum
Tartarik asit
Benzil alkol
Metil paraben
Propil paraben
Nane esansı
Limon esansı
Sakkarin sodyum
Deiyonize su
6.2 Geçimsizlikler
Yoktur.
6.3 Raf Ömrü
36 Ay
8 / 96.4 Saklamaya yönelik özel uyarılar
25ºC’nin altındaki oda sıcaklığında saklayınız.
6.5 Ambalajın niteliği ve içeriği
Ambalaj materyalinin yapısı :
HDPE kapak ile kapatılmış, non parenteral (NP) bal renkli cam şişe (Tip III).
Her bir karton kutu 1’er adet şişe ve 5 ml’lik kaşık içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece-İSTANBUL
Tel: 0212 692 92 92
Faks: 0212 697 00 24
8. RUHSAT NUMARASI
211 / 5
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 03.05.2007
Ruhsat yenileme tarihi:
10. KÜB’ÜN YENİLENME TARİHİ
10.04.2013
9 / 9