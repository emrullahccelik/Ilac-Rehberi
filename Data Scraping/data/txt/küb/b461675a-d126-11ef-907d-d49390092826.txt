KISA ÜRÜN BİLGİSİ
1. BEŞERİ TIBBİ ÜRÜNÜN ADI
SEDOX 200 mg film kaplı tablet
2. KALİTATİF VE KANTİTATİF BİLEŞİM
Etkin madde:
Sefpodoksim proksetil 260,80 mg (200 mg sefpodoksime eşdeğer)
Yardımcı madde(ler):
Laktoz monohidrat (inek sütü kaynaklı) 11,00 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz renkli, yuvarlak, film kaplı tabletler.
4. KLİNİK ÖZELLİKLER
4.1 Terapötik endikasyonlar
SEDOX duyarlı mikroorganizmaların neden olduğu özellikle aşağıdaki enfeksiyonların
tedavisinde kullanılır.
• Üst solunum yolu enfeksiyonları:
- Tonsillit, farenjit
- Akut sinüzit
- Akut otitis media (sadece çocuklarda)
• Alt solunum yolu enfeksiyonları:
- Akut bronşit
- Pnömoni
• Kronik obstrüktif akciğer hastalığının süperenfeksiyonları
• Komplike olmayan alt ve üst idrar yolları enfeksiyonları
• Komplike olmayan gonokokal üretrit
• Cilt ve yumuşak doku enfeksiyonları
4.1. Pozoloji ve uygulama şekli
Pozoloji/uygulama sıklığı ve süresi:
SEDOX için için önerilen dozaj aşağıdaki tabloda verilmiştir:
1/10Endikasyon Günlük doz Doz sıklığı
Üst solunum yolu enfeksiyonları
Tonsillit, farenjit 200 mg 12 saatte bir 100 mg
Akut sinüzit 400 mg 12 saatte bir 200 mg
Alt solunum yolu enfeksiyonları
Akut bronşit* 200 mg 12 saatte bir 100 mg
Bakteriyel pnömoni 400 mg 12 saatte bir 200 mg
Kronik obstrüktif akciğer hastalığının
(KOAH) süperenfeksiyonları 400 mg 12 saatte bir 200 mg
İdrar yolları enfeksiyonları
Komplike olmayan alt idrar yolu
enfeksiyonu 200 mg 12 saatte bir 100 mg
Komplike olmayan üst idrar yolu
enfeksiyonu 400 mg 12 saatte bir 200 mg
Komplike olmayan gonokokal üretrit 200 mg Tek doz
Cilt ve yumuşak doku enfeksiyonları 400 mg 12 saatte bir 200 mg
* Enfeksiyonun şiddetine göre gerekirse doz 12 saatte bir 200 mg’a kadar artırılabilir.
Uygulama şekli:
Ağızdan alınır. Film tablet bir bardak su yardımıyla bütün olarak yutulur.
Oral olarak emilimi artırmak için besinlerle birlikte uygulanmalıdır.
Özel popülasyonlara ilişkin ek bilgiler:
Böbrek yetmezliği:
Kreatinin klerensi 40 ml/dak. üstündeyse doz ayarlamasına gerek yoktur. Bu değerden düşük
olduğunda aşağıdaki tabloya uygun doz ayarlaması gerekir.
Kreatinin klerensi
≥ 40 ml/dak. 12 saatte bir 100 veya 200 mg
10-39 ml/dak. 24 saatte bir 100 veya 200 mg
< 10 ml/dak. 48 saatte bir 100 veya 200 mg
Hemodiyaliz hastaları Her diyalizden sonra 100 veya 200 mg
Böbrek yetmezliği olan çocuklarda:
Kreatinin klerensi 40 ml.dak-1/1.73 m²’nin altındaysa, doz aralığı aşağıdaki şekilde
düzenlenmelidir:
Kreatinin klerensi 10-39 ml.dak-1/1.73 m² = her 24 saatte bir birim doz
Kreatinin klerensi < 10 ml.dak-1/1.73 m² = her 48 saatte bir birim doz
Hemodiyaliz hastalarında her diyaliz uygulamasının ardından birim doz uygulanır.
Karaciğer yetmezliği:
Karaciğer yetmezliğinde doz ayarlamasına gerek yoktur.
2/10Pediyatrik popülasyon:
Sefpodoksim proksetil’in çocuklarda kullanılmak üzere üretilen, oral süspansiyon hazırlamak
için kuru toz formu bulunmaktadır. Önerilen ortalama doz ikiye bölünmüş halde 8
mg/kg/gün’dür. 200 mg/gün’ün üstündeki dozlarda tablet kullanılmalıdır. Bu dozun üstünde
100 mg tabletler kullanılabilir.
Geriyatrik popülasyon:
Böbrek fonksiyonları normal olan yaşlılarda, doz ayarlamasına gerek yoktur.
4.3 Kontrendikasyonlar
• Sefpodoksime ya da sefalosporinlere veya ilacın içerdiği diğer yardımcı
maddelerekarşı aşırı duyarlılık.
• Penisiline veya diğer beta-laktam antibiyotiklerine karşı ani ve/veya şiddetli
hipersensitivite reaksiyonu (anafilaksi) geçmişi olan hastalar.
4.4 Özel kullanım uyarıları ve önlemleri
Sefpodoksim stafilokokal pnömoni tedavisinde tercih edilen bir antibiyotik değildir ve
Legionella, Mycoplasma ve Chlamydia gibi organizmaların neden olduğu atipik pnömoninin
tedavisinde kullanılmamalıdır. S. pneumoniae’nin neden olduğu pnömoninin tedavisinde
sefpodoksim kullanımı önerilmez (Bkz. Bölüm 5.1).
Diğer beta-laktam antibiyotiklerinde olduğu gibi, ciddi ve nadiren ölümcül olabilen
hipersensitivite reaksiyonları bildirilmiştir. Şiddetli hipersensitivite reaksiyonu oluşması
durumunda, sefpodoksim tedavisi derhal kesilmeli ve uygun acil tedavi başlatılmalıdır.
Tedaviye başlamadan önce, hastada sefpodoksime, diğer sefalosporinlere veya diğer
betalaktam antibiyotiklere karşı bir aşırı duyarlılık öyküsü olup olmadığı araştırılmalıdır.
Diğer beta-laktam antibiyotiklerine karşı şiddetli olmayan aşırı duyarlılık reaksiyonu gelişmiş
olan hastalara sefpodoksim verilirken dikkatli olunmalıdır.
Şiddetli böbrek yetmezliği olan hastalarda, günlük dozun kreatinin klirensine göre azaltılması
gerekli olabilir (Bkz. Bölüm 4.2).
Sefpodoksim de dahil olmak üzere hemen hemen bütün antibiyotiklerle ilişkili kolit ve
psödomembranöz kolit bildirilmiştir ve şiddeti hafif ila yaşamı tehdit edici seviyede olabilir.
Bu nedenle, sefpodoksim uygulaması sırasında veya uygulamadan sonra diyare görülen
hastalarda bu tanı göz önünde bulundurulmalıdır (bkz. Bölüm 4.8). Sefpodoksim tedavisinin
kesilmesi ve Clostridium difficile için spesifik tedavi uygulanması düşünülmelidir. Peristaltik
hareketi önleyen tıbbi ürünler kullanılmamalıdır.
Sefpodoksim, özellikle kolit gibi gastrointestinal hastalık öyküsü bulunan hastalarda dikkatle
reçete edilmelidir.
Diğer beta-laktam antibiyotiklerinde olduğu gibi, özellikle uzun süreli tedavi sırasında
nötropeni ve daha seyrek olarak agranülositoz gelişebilir. 10 günden uzun süren tedavilerde,
kan sayımı takibi yapılmalı ve nötropeni görülmesi durumunda tedavi kesilmelidir.
3/10Sefalosporinler kırmızı kan hücre membranlarının yüzeyine absorbe edilebilir ve ilaca karşı
antikorlarla reaksiyona girebilir. Bu durum Coombs testinde pozitif sonuç alınmasına ve çok
seyrek olarak hemolitik anemiye yol açar. Bu reaksiyonla, penisilin ile çapraz reaktivite
oluşabilir.
Sefalosporin grubu antibiyotikler özellikle aminoglikozitler ve/veya potent diüretikler gibi
potansiyel nefrotoksik ilaçlarla eş zamanlı olarak verildiğinde böbrek fonksiyonlarında
değişiklikler gözlenmiştir. Bu gibi durumlarda, böbrek fonksiyonları izlenmelidir.
Diğer antibiyotiklerde olduğu gibi, sefpodoksimin uzun süreli kullanımı, duyarlı olmayan
organizmaların (candida ve Clostridium difficile) aşırı çoğalmasına neden olabilir ve tedavinin
kesilmesi gerekebilir.
Laboratuvar testleriyle etkileşim:
Benedict veya Fehling solüsyonları ya da bakır sülfat test tabletleri kullanılarak yapılan idrar
glukoz tayini yalancı pozitif sonuç verebilir ancak enzimatik glukoz oksidaz reaksiyonuna
dayalı testlerde bu sonuç ortaya çıkmaz.
İçeriğinde laktoz bulunduğu için, nadir kalıtımsal galaktoz intoleransı, Lapp laktoz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
4.5 Diğer tıbbi ürünler ile etkileşimler ve diğer etkileşim şekilleri
Klinik olarak anlamlı hiçbir ilaç etkileşimi klinik çalışmalar sırasında bildirilmemiştir.
Histamin-H2 antagonistleri ve antasidler biyoyararlanımını azaltır. Probenesid
sefalosporinlerin atılımını azaltır. Sefolosporinler, kumarinlerin antikoagülan etkisini
artırabilir ve östrojenlerin kontraseptif etkisini azaltabilirler.
Oral antikoagülanlar:
Sefpodoksim ile varfarinin eş zamanlı verilmesi, varfarinin antikoagülan etkisini arttırabilir.
Sefalosporin de dahil olmak üzere antibiyotik kullanan hastalarda oral antikoagülanların
aktivitesinin arttığına dair birçok rapor bulunmaktadır. Bu risk altta yatan enfeksiyon, yaş ve
hastanın genel durumuyla değişiklik gösterebilir, bu nedenle sefalosporinlerin INR (uluslar
arası normalleştirilmiş oran) artışına katkısını değerlendirmek zordur. Oral antikoagülan ilaçla
sefpodoksim birlikte kullanılırken ve hemen sonrasında INR’nin sık sık kontrol edilmesi
önerilir.
Sefpodoksim proksetil, gastrik pH’ı nötralize eden veya asit sekresyonlarını inhibe eden
ilaçlarla birlikte alındığında, biyoyararlanımın yaklaşık olarak %30 azaldığı görülmüştür. Bu
sebeple gastrik pH’ın yükselmesine sebep olan ranitidin gibi mineral tipi antiasitler ve H2
blokörleri SEDOX’un alınmasından 2 veya 3 saat sonra alınmalıdır.
4.6 Gebelik ve laktasyon
Genel tavsiye:
Gebelik Kategorisi: B
4/10Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar/ doğum kontrolü (kontrasepsiyon) ile ilgili veri
bulunmamaktadır.
Gebelik dönemi
Hamile kadınlarda sefpodoksim kullanımı ile ilgili veri yoktur veya sınırlı sayıda veri
bulunmaktadır. Hayvan çalışmaları üreme toksisitesi ile ilgili doğrudan veya dolaylı olarak
zararlı etkileri olduğunu göstermemektedir (Bkz. Bölüm 5.3). Antibiyotik tedavisinin faydası
nedeniyle, gerektiğinde, gebelik sırasında sefpodoksim kullanımı düşünülebilir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Hamile kadınlara verilirken dikkatli olunmalıdır.
Laktasyon dönemi
Sefpodoksim anne sütü ile atılmaktadır. SEDOX emzirme döneminde kullanılabilir.
Emzirilen bebekte diyare veya mukozada mantar enfeksiyonu görülmesi durumunda
emzirmeye devam edilmesi sorgulanmalıdır. Sensitizasyon ihtimali akılda tutulmalıdır.
Üreme yeteneği / Fertilite
Sıçanlarda ve tavşanlarda yapılan embriyotoksisite araştırmalarında herhangi bir teratojenik
potansiyel belirtisi ortaya çıkmamıştır. Sefpodoksim sıçanlarda fertilite araştırmalarında ve
peri- ve postnatal araştırmalarda istenmeyen bir etki oluşturmamıştır. Sıçanlarda plasentadan
geçtiği ve sütte aktif madde veya metabolitlerinin görüldüğü saptanmıştır. İnsanlarda
gebelikte kullanımı ile ilgili deneyim bulunmamaktadır.
4.7 Araç ve makine kullanımı üzerindeki etkiler
Sefpodoksim ile tedavi sırasında sersemlik hissi bildirilmiştir ve sefpodoksim araç ve makine
kullanma yeteneğini etkileyebilir.
4.8 İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Duyarlı olmayan mikroorganizmalar çoğalabilir (Bkz. Bölüm 4.4).
Kan ve lenf sistemi hastalıkları
Seyrek: Hemoglobin miktarında azalma, trombositoz, trombositopeni, lökopeni ve
eozinofili gibi hematolojik hastalıklar
Çok seyrek: Hemolitik anemi
Bağışıklık sistemi hastalıkları
Her derece şiddette aşırı duyarlılık reaksiyonları gözlenmiştir (Bkz. Bölüm 4.4).
5/10Çok seyrek: Anafilaktik reaksiyonlar, bronkospazm, purpura, anjiyoödem
Metabolizma ve beslenme hastalıkları
Yaygın: İştah azalması
Sinir sistemi hastalıkları
Yaygın olmayan: Baş ağrısı, parestezi, sersemlik
Kulak ve iç kulak hastalıkları
Yaygın olmayan: Kulak çınlaması
Gastrointestinal hastalıklar
Yaygın: Gastrik basınç, bulantı, kusma, karın ağrısı, gaz, diyare
Enterokolit’in bir semptomu olarak kanlı diyare görülebilir.
Tedavi sırasında veya sonrasında, şiddetli ya da inatçı diyare görülürse, psödomembranöz
enterokolit ihtimali düşünülmelidir (Bkz. Bölüm 4.4).
Hepato-bilier hastalıklar
Seyrek: AST, ALT ve alkalin fosfataz ve/veya bilirubin seviyelerinde orta şiddette
geçici artış. Bu anormal laboratuar bulguları enfeksiyonlar nedeni ile de
oluşabilir, normal üst sınır limitinin 2 katını nadiren aşabilir. Genellikle,
kolestatik veya daha sık asemptomatik olarak görülen karaciğer harabiyeti
tablosunu sergiler.
Çok seyrek: Karaciğer hasarı
Deri ve deri altı doku hastalıkları
Yaygın olmayan: Mukokütanöz aşırı duyarlılık reaksiyonları, döküntü, ürtiker, pirürit
Çok seyrek: Stevens-Johnson sendromu, toksik epidermal nekroliz ve eritema
multiforme
Böbrek ve idrar yolu hastalıkları
Çok seyrek: Kan üre ve kreatinin seviyesinde hafif artış
Genel bozukluklar ve uygulama bölgesine ilişkin hastalıklar
Yaygın olmayan: Asteni veya halsizlik
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Sefpodoksim ile doz aşımı durumunda destekleyici ve semptomatik tedavi uygulanmalıdır.
6/10Doz aşımı durumunda, özellikle böbrek yetmezliği olan hastalarda ensefalopati riski
bildirilmiştir. Sefpodoksim plazma seviyeleri düştükten sonra ensefalopati genellikle geri
dönüşlüdür.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Üçüncü kuşak sefalosporinler
ATC kodu: J01DD13
Etki mekanizması:
Sefpodoksim, penisilin bağlayıcı proteinlere (PBP) bağlanarak bakteri hücre duvarı sentezini
inhibe eder. Hücre duvarı (peptidoglikan) biyosentezinin bozulması bakteri hücresinin
yıkımına (lizis) ve ölüme neden olur.
Direnç mekanizması:
Sefalosporin direnci çeşitli mekanizmalardan kaynaklanmaktadır:
1) Gram-negatif bakterinin hücre duvarı geçirgenliğinde değişiklik
2) Penisilin bağlayıcı proteinlerin (PBP) değişmesi
3) Β-laktamaz üretimi
4) Bakteri efluks pompası
Sınır değerleri:
EUCAST’ın (Avrupa Antimikrobiyal Duyarlılık Testleri Komitesi) minimum inhibitör
konsantrasyon (MIC) klinik sınır değerleri aşağıda verilmiştir.
Organizma Duyarlı (S) (mg/l) Dirençli (R) (mg/l)
Enterobacteriaceae (yalnızca ≤1 >1
komplike olmayan UTI)
Staphylococcus spp. Not1 Not1
A, B, C ve G grubu Not2 Not2
streptokoklar
Streptococcus pneumoniae ≤0.25 >0.5
Haemophilus influenzae ≤0.25 >0.5
Not3
Moraxella catarrhalis ≤0.25 >0.5
Not3
Neisseria gonorrhoeae Yetersiz veri Yetersiz veri
Türle ilgili olmayan sınır Yetersiz veri Yetersiz veri
değeri
1 Stafilokokların sefalosporinlere duyarlılığı, sefoksitine duyarlılığından
anlaşılmaktadır.
2 A, B, C ve G grubu, beta-hemolitik streptokokların beta-laktama duyarlılığı penisiline
duyarlılığından anlaşılmaktadır.
3 MIC değerleri duyarlılık sınır değerinin üzerinde olan suşlar çok seyrektir
veya raporlanmamıştır. Herhangi bir izolat üzerinde tanımlama ve antimikrobiyal
duyarlılık testi tekrarlanmalıdır ve eğer sonuç onaylanırsa, izolat bir referans laboratuara
gönderilmelidir.
7/10Duyarlılık:
Kazanılmış direnç prevalansı coğrafik olarak ve seçilen türler için zamana göre değişiklik
gösterebilir ve özellikle ciddi enfeksiyonların tedavisinde direnç ile ilgili yerel bilgi
istenir. Gerektiğinde, lokal direnç prevalansının antibiyotiğin bazı tip enfeksiyonlarda
kullanımının şüpheli olduğu durumlarda uzman tavsiyesi araştırılmalıdır.
Antibakteriyel spektrum
Yaygın olarak duyarlı türler
Aerobik gram-pozitif organizmalar:
Staphylococcus aerius (metisiline duyarlı)
Streptococcus pyogenes
Aerobik gram-negatif organizmalar:
Haemophilus influenzae
Moraxella catarrhalis
Proteus mirabilis%
Kazanılmış direncin problem olabileceği türler
Aerobik gram-pozitif organizmalar:
Streptococcus pneumoniae
Aerobik gram-negatif organizmalar:
Citrobacter freundi$
Enterobacter cloacae$
Escherichia coli%
Klebsiella pneumoniae%
Serratia marcescens$
Doğal olarak dirençli organizmalar
Aerobik gram-pozitif organizmalar:
Enterecoccus spp.
Staphylococcus aureus (metisiline dirençli)
Aerobik gram-negatif organizmalar:
Morganella morganii
Pseudomonas aeruginosa
Diğerleri
Chlamydia spp.
Chlamydophila spp.
Legionella pneumophila
Mycoplasma spp.
Doğal orta derece duyarlılık
$
ESBL (geniş spektrumlu beta-laktamaz) üreten türler her zaman dirençlidir
%
5.2 Farmakokinetik özellikler
Emilim:
Sefpodoksim bağırsaklardan emilir ve sefpodoksim proksetil aktif metabolit olan
sefpodoksime hidrolize olur. 100 mg sefpodoksime denk olan sefpodoksim proksetil tablet
deneklere aç karnına oral yoldan uygulandığında, %51.5 oranında absorbe olmuştur ve
absorpsiyon besinlerle birlikte artar.
8/10Dağılım:
Dağılım hacmi 32.3 L’dir ve sefpodoksim pik seviyesine dozlamadan 2 ila 3 saat sonrasında
ulaşılır. 100 mg ve 200 mg dozlarından sonra maksimum plazma konsantrasyonları sırasıyla
1.2 mg/L ve 2.5 mg/L’dir. Günde 2 defa 14.5 gün süre ile 100 ve 200 mg verilmesinden sonra
sefpodoksimin plazma farmakokinetik parametreleri değişmemiş olarak kalır.
Sefpodoksim plazma proteinlerine özellikle albumine % 40 oranında bağlanır. Bu bağlanma
doygunluğa ulaşmayan tiptedir.
Yaygın patojenler için minimum inhibitör (MIC) seviyesini aşan sefpodoksim
konsantrasyonlarına; akciğer parenkiması, bronşiyal mukoza, plevral sıvı, tonsiller,
interstisyel sıvı ve prostat dokusunda rastlanır.
Eliminasyon:
Sefpodoksimin büyük çoğunluğu idrarla atıldığından idrar konsantrasyonu yüksektir (tek bir
dozdan sonra 0-4, 4-8, 8-12 saatlik aralıklarda görülen konsantrasyonlar yaygın üriner
patojenlerin MIC90 değerini aşmaktadır). 200 mg’lık tek bir dozun verilmesinden 3-12 saat
sonra sefpodoksim renal dokuda da yaygın üriner patojenlerin MIC90 değerinin üzerindeki
konsantrasyonlarda olacak şekilde iyi dağılım gösterir (1.6-3.1μg/g). Sefpodoksimin
konsantrasyonları medullar ve kortikal dokularda benzerdir.
Sağlıklı gönüllülerde yapılan çalışmalarda, 200 mg tek doz uygulanmasından 6-12 saat sonra
ejakülasyon toplamında sefpodoksimin ortalama konsantrasyonu, N. gonorrhoeae’nin MIC90
değerinden yüksek konsantrasyonlarda gösterilmiştir.
Sefpodoksim esas olarak, böbrek yolu ile atılır. %80’i idrarda değişmemiş olarak bulunur.
Eliminasyon yarı ömrü yaklaşık 2.4 saattir.
Farmakokinetik/farmakodinamik ilişkiler
Sefalosporinler için, in vivo etkililik ile ilgili en önemli farmakokinetik-farmakodinamik
gösterge, her bir hedef tür için bağlı olmayan konsantrasyonun sefpodoksimin minimum
inhibitör konsantrasyonunun (MIC) üzerinde kaldığı dozaj aralığının yüzdesidir (%T>MIC).
5.3 Klinik öncesi güvenlilik verileri
Akut toksisite, tekrarlı doz toksisitesi, üreme toksisitesi ve genotoksisite üzerine yapılan
konvansiyonel çalışmalara dayanan klinik öncesi veriler, insanlar için belirtilenler dışında
ilave bir tehlike ortaya koymamıştır.
6. FARMASÖTİK ÖZELLİKLER
6.1 Yardımcı maddelerin listesi
Çekirdekte;
Kroskarmelloz sodyum
Karboksimetil selüloz kalsiyum
Laktoz monohidrat (inek sütünden elde edilen)
Hidroksipropil selüloz
Sodyum lauril sülfat
Magnezyum stearat
9/10Film kaplamada*;
Hidroksipropil metil selüloz
Titanyum dioksit
Talk
* Opadry karışım halinde
6.2 Geçimsizlikler
Bilinen bir geçimsizlik yoktur.
6.3 Raf ömrü
24 ay
6.4 Saklamaya yönelik özel tedbirler
25˚C altındaki oda sıcaklığında, çocukların göremeyeceği ve erişemeyeceği yerlerde,
ambalajında saklayınız. Nem ve güneş ışığına maruz bırakılmamalıdır.
6.5 Ambalajın niteliği ve içeriği
Türü : Blister
Yapısı : Alüminyum/Alüminyum
20 tabletlik ambalajlarda sunulur.
6.6 Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış ürün veya atık materyal “Tıbbi atıkların kontrolü yönetmeliği” ve
“Ambalaj ve ambalaj atıklarının kontrolü yönetmeliği”ne uygun olarak imha edilmelidir.
7. RUHSAT SAHİBİ
Mustafa Nevzat İlaç Sanayii A.Ş.
İş Kuleleri, Levent Mah., Meltem Sok.
No: 10 Kule: 2 Kat: 24
4. Levent, Beşiktaş, İstanbul
Tel: 0 (212) 337 38 00
8. RUHSAT NUMARASI(LARI)
2014/386
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 12.05.2014
Son yenileme tarihi: -
10. KÜB’ÜN YENİLENME TARİHİ
10/10