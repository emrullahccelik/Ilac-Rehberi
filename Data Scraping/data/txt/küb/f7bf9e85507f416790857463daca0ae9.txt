 1/11  KISA  ÜRÜN  BİLGİSİ  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri 
beklenmektedir. Bakınız Bölüm 4.8 Advers reaksiyonlar nasıl raporlanı r? 
1. BEŞERİ  TIBBİ  ÜRÜNÜN  ADI 
TECHNESCAN HDP 3 mg radyofarmasötik hazırlama kiti  
Steril  
2. KALİTATİF  VE KANTİTATİF  BİLEŞİM  
Etkin  madde:  
Her bir flakon;  
Sodyum  oksidronat: 3  mg içerir.  
Yardımcı  maddeler:  
Sodyum:  12 mg 
Yardımcı maddeler için Bölüm 6.1’e bakınız. 
Radyo nüklid , kitin bir parçası  değildir.  
3. FARMASÖTİK  FORM  
Enjeksiyonluk  çözelti  hazırlamak  için liyofilize  toz. 
Radyofarmasötik hazırlama kiti.  
4. KLİNİK  ÖZELLİKLER  
4.1. Terapötik endikasyonlar  
TECHNESCAN  HDP  yalnızca  tanı amaçlı  kullanım  içindir.  
Sodyum  pertekneta t (99mTc) çözeltisi  ile işaretlendikten  sonra,  değişikliğe  uğramış 
osteogenez alanların görüntülenmesinde kemik sintigrafisi için kullanılır.  
4.2. Pozoloji ve uygulama şekli 
Pozoloji/uygulama sıklığı ve  süresi:  
Yetişkinler  
70 kg’lık yetişkin bir hasta için, tek  bir intravenöz enjeksiyon ile uygulanan ortalama  aktivite  
500 MBq  (300-740 MBq)’dur.  Diğer  aktiviteler  gerekçelendirilebilir. Her  bir ülkede, 
doktorların DRL’yi (Diyagnostik Referans Düzeyleri) ve yerel yasalarca belirlenen kuralları 
takip edebileceği unu tulmamalıdır.  
Görüntü  alma  
Hasta  görüntü  almadan önce  mesanesini boşaltmış  olmalıdır.  
Enjeksiyondan  kısa bir süre sonra  elde edilen  görüntüler  (örneğin  “3 fazlı kemik  sintigrafisi” 
prosedürü olarak adlandırılan) metabolik aktiviteyi kısmen yansıtacaktır.  
Geç faz statik sintigrafi, enjeksiyondan en  az 2 saat  sonra  gerçekleştirilmelidir.  
Görüntü  elde etme,  klinik  gereksinimlere  ve/veya  güncel  uluslararası  kılavuzlara  uygun 
şekilde gerçekleştirilmelidir.   2/11  Uygulama  şekli:  
İşaretlenmiş  preparat  takip  edilen  sulandırma  protokolüne  göre tek dozlu  veya çok dozlu 
kullanım içindir.  
Bu tıbbi ürün,  hastaya  uygulanmadan  önce  sulandırılmalıdır.  
Tıbbi  ürünün  kullanım  öncesinde  sulandırılması  ile ilgili  talimatlar  için Bölüm  12.’ye bakınız. 
Hastanın hazırlanması için Bölüm 4.4. ’e bakınız.  
 
Özel  popülasyonlara  ilişkin  ek bilgiler:  
Böbrek/Karaciğer  yetmezliği:  
Böbrek  yetmezliğinde  radyasyona  maruziyet  artacağından  yarar/risk  oranı  dikkatlice  
incelenmelidir.  
Genelleştirilmiş  artan  yumuşak  doku  tutulumu  böbrek  yetmezliğine  bağlı  olabilir.  
Pediyatrik  popülasyon:  
Çocuklarda  ve ergenlerdeki  kullanım,  klinik  ihtiyaçlara  ve bu hasta  grubundaki  risk/yarar 
oranına göre dikkatlice değerlendirilmelidir.  
Çocuklara ve ergenlere uygulanacak olan aktivite, Avrupa Nükleer Tıp Birliği'nin (EANM) 
pediyatrik dozaj kartına (2008) göre aşağıdaki formül kullanılarak hesaplanmıştır:  
A[MBq]Uygulanan  = Bazal  Aktivite  × Katsayı  (35.0  bazal  aktivite  ile) 
Uygulanacak aktiviteler aşağıdaki tabloda bulunabilir:  
Kilo (kg) Aktivite  (MBq)  Kilo (kg) Aktivite  (MBq)  Kilo (kg) Aktivite  (MBq)  
3 40 22 185 42 320 
4 40 24 200 44 335 
6 60 26 215 46 350 
8 75 28 225 48 360 
10 95 30 240 50 375 
12 110 32 255 52 - 54 395 
14 125 34 270 56 - 58 420 
16 140 36 280 60 - 62 445 
18 155 38 295 64 - 66 470 
20 170 40 310 68 490 
Çok küçük  çocuklarda  (1 yaşına  kadar)  yeterli  kalitede  görüntü  elde edebilmek  için 
gerekli minimum doz 40 MBq’dir.  
Geriyatrik  popülasyon:  
Yaşlı  hastalar  için özel doz uygulamasına  gerek  yoktur.  
4.3. Kontrendikasyonlar  
Etkin madde sodyum oksidronata veya Bölüm 6.1’de belirtilen yardımcı maddelerden 
herhangi birine veya işaretlenmiş radyofarmasötiğin herhangi bir bileşenine karşı aşırı 
duyarlılığı olanla rda kontrendikedir.   3/11  4.4. Özel  kullanım  uyarıları  ve önlemleri  
RADYOFARMASÖTİKLER SADECE NÜKLEER TIP UZMANLARI TARAFINDAN 
NÜKLEER TIP MERKEZLERİNDE UYGULANIR.  
 
Hipersensitivite  veya  anafilaktik  reaksiyon  potansiyeli  
Eğer, hipersensitivite reaksiyonu veya anafilaktik reaksiyon gelişirse, tıbbi ürünün 
uygulanması derhal sonlandırılmalıdır ve gerekirse intravenöz tedavi başlatılmalıdır.  
Acil durumlarda acil eylem olanağı sağlamak amacıyla, endotrakeal tüp ve suni solunum cihazı 
gibi gerekli tı bbi ürünler ve endotrakeal tüp ve suni solunum cihazı gibi destek ekipmanları 
her an mevcut bulundurulmalıdır.  
 
Bireysel  yarar/risk  gerekçelendirmesi  
Her bir hasta için radyasyon maruziyeti, muhtemel bir yarar bazında mazur görülebilir 
olmalıdır. Uygulanacak radyoaktivite miktarı uygulamadan beklenilen diyagnostik bilgiyi 
sağlayacak  mümkün  olan en düşük  dozda  olacak  şekilde  uygulanmalıdır.  
 
Böbrek  yetmezliği  
Böbrek  yetmezliğinde  radyasyona  maruziyet  artacağından  yarar/risk  oranı  dikkatlice  
incelenmelidir.  
Genelleştirilmiş  artan  yumuşak  doku  tutulumu  böbrek  yetmezliğine  bağlı  olabilir.  
 
Pediyatrik  popülasyon  
Pediyatrik  popülasyonda  kullanım  bilgisi  için, Bölüm  4.2.’ye bakınız.  
İnfantlar ve çocuklarda, büyüyen kemiklerdeki epifizlerin görecel i olarak radyasyon 
maruziyeti daha  yüksek  olacağından  dikkatli  olunmalıdır.  MBq  başına  etkili  doz yetişkinlerde 
olduğundan  daha yüksek olduğu için dikkatli bir endikasyon değerlendirmesi gerekmektedir 
(Bölüm 11 .’e bakınız ). 
 
Hastanın  hazırlanması  
Hastalar  uygulama  öncesinde  bol su almalıdır  ve radyasyonu  azaltmak  için incelemeden 
sonraki ilk saatlerde mümkün olduğunca sık idrara çıkmaları sağlanmalıdır.  
 
Özel  uyarılar  
Perivasküler inflamasyon nedeni ile, teknesyum  (99mTc) oksidronatın yanlışlıkla veya kazar a 
deri altına uygulanmasından kaçınılmalıdır.  
Bu tıbbi ürün her flakonda  1 mmol  (23 mg)’dan  daha  az sodyum  ihtiva  eder;  yani aslında 
“sodyum içermez”.  
 
Çevresel  tehlikelerle  ilgili  önlemler  için, Bölüm  6.6.’ya bakınız.  
 
 
  4/11  4.5. Diğer  tıbbi  ürünler  ile etkileşimler  ve diğer  etkileşim  şekilleri  
 
Demir içeren bileşikler, difosfonat uygulaması, çeşitli sitostatikler (vinkristin, siklofosfamid, 
doksorubisin,  metotreksat), immünosupresif  tıbbi ürünler (örneğin kortizon), antibiyotikler 
(gentamisin, amfoterisi n) ve alüminyum içeren ilaçlar için radyonüklidin artmış ekstraossal 
birikimi bildirilmiştir.  
 
Alüminyum içeren ilaçlar ile yapılan düzenli tedaviler (örneğin antiasidler), büyük olasılıkla 
işaretli kolloidlerin oluşumu nedeni ile karaciğerde anormal derec ede yüksek (99mTc) 
birikimine yol açabilir.  Hiperkalsemili hastalarda kemiğe hedeflendirilmiş 
radyofarmasötiklerin yumuşak dokuda tutulumu gözlenebilir.  
 
Özel  popülasyonlara  ilişkin  ek bilgiler:  
Özel  popülasyonlara  ilişkin  herhangi  bir ilaç etkileşim  çalışması  yapılmamıştır.  
Pediyatrik  popülasyon:  
Pediyatrik  popülasyona  ilişkin  herhangi  bir ilaç etkileşim  çalışması  yapılmamıştır.  
 
4.6. Gebelik  ve laktasyon 
Genel tavsiye  
Gebelik  kategorisi:  C 
 
Çocuk  doğurma  potansiyeli  bulunan  kadınlar/Doğum  kontrolü  (Kontrasepsiyon)  
Çocuk doğurma potansiyeli bulunan bir kadına radyofarmasötik uygulaması planlanıyor ise 
gebelik mutlaka sorgulanmalıdır. Adet periyodunda gecikme olan kadınlar aksi ispat 
edilmedikçe gebe kabul edilmelidir. Gebelik şüphesi bulunan durumlar da (gecikmiş periyot, 
çok düzensiz periyot vb.), hastaya iyonize radyasyonun kullanılmadığı alternatif teknikler 
(eğer varsa) önerilmelidir.  
Gebelik  dönemi  
Hayvanlar üzerinde yapılan çalışmalar, gebelik/ ve -veya/ embriyonal/ fetal gelişim/ ve - veya/  
doğum/  ve-veya/  doğum  sonrası  gelişim  üzerindeki  etkiler  bakımından  yetersizdir  (bkz. 
Bölüm 5.3). İnsanlara yönelik potansiyel risk bilinmemektedir.  
 
TECHNESCAN HDP gerekli olmadıkça (uygulaması ile sağlanması düşünülen faydaların, 
anne ve fetüste doğabilecek po tansiyel zarardan daha büyük olduğu durumlar dışında) gebelik 
döneminde kullanılmamalıdır.  
 
Gebe kadınlara uygulanan radyonüklid işlemler sonucunda fetüs de radyasyona maruz 
kalacaktır. Bir hastaya, 740 MBq dozda teknesyum (99mTc) oksidronat  uygulanması 
sonucunda uterusta absorplanan doz 4.7 mGy’dir. 5 mGy üzerindeki dozlar fetüs için 
potansiyel bir risktir.   5/11   
Laktasyon  dönemi  
99mTc anne  sütüne  geçmektedir.  
Emziren bir anneye radyoaktif tıbbi ürünün uygulanmasından önce, radyonüklid 
uygulamasının emzirme döneminin sonuna ertelenme olasılığı ve aktivitenin anne sütüne 
geçtiği  dikkate  alınarak en  uygun  radyofarmasötik seçilene  kadar  ertelenme  olasılığı mutlaka 
düşünülmelidir.  
Emzirme döneminde TECHNESCAN  HDP uygulaması gerekli ise, 4 saat boyunca emzirme 
kesilmeli ve bu süre boyunca sağılan süt atılmalıdır.  
Üreme  yeteneği/Fertilite  
Teknesyum (99mTc) oksidronat uygulamasının gebe kadınlar ve doğurganlık üzerine o lan etkisi 
bilinmemektedir.  
4.7. Araç  ve makine  kullanımı  üzerindeki  etkiler  
TECHNESCAN HDP’nin araç ve makine kullanma yeteneği üzerine bir etkisi 
bulunmamaktadır.  
4.8. İstenmeyen  etkiler  
İstenmeyen  etkiler aşağıdaki  sıklık  derecesine  göre sıralanır.  
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle 
tahmin edilemiyor).  
Advers reaksiyonlar ile ilgili bilgiler spontan bildirimlerden edinilebilir. Bildirilen reaksiyon 
tipleri; anafilaktik/anafilaktoid reaksiyonlar, vejetatif reaksiyonlar, ayrıca farklı tipte 
enjeksiyon bölgesi reaksiyonları ve diğer genel bozukluklardır. Semptomlar, uygulamadan 4 
ila 24 saat sonr asına kadar ortaya çıkabilir.  
Anafilaktik/Anafilaktoid  reaksiyonlar:  
Anafilaktoid reaksiyonlar, yalnızca istisnai vakalarda bildirilen hafif cilt reaksiyonlarından 
anafilaktik şoka kadar uzanan geniş bir yelpazedeki semptomlarla bildirilmiştir.  
Vejetatif  reaksiyonlar  (sinir  sistemi  ve gastrointestinal  hastalıklar)  
Dolaşım kollapsı veya senkop gibi şiddetli birkaç vejetatif reaksiyon durumu bildirilmiştir, 
ancak vejetatif  etkilerin büyük  birçoğu bulantı  veya kusma gibi  gastrointestinal  reaksiyonları 
içermekt edir. Diğer bildirimler, baş ağrısı veya baş dönmesi gibi vazovagal reaksiyonları 
içermektedir. Vejetatif etkilerin, özellikle anksiyöz hastalarda teknesyum (99mTc) 
oksidronattan ziyade muayene ortamı ile ilişkili olduğu düşünülmektedir.  
Genel  bozukluklar ve uygulama  bölgesi  koşulları  
Enjeksiyon bölgesindeki reaksiyonlar, enjeksiyon sırasında radyoaktif maddenin 
ekstravazasyonu ile ilişkilidir ve bildirilen reaksiyonlar lokal şişkinlikten selülite kadar 
sıralanabilir. Geniş çaplı ekstravazasyon cerrahi müda hale gerektirebilir.  
Aşağıdaki tablo,  gözlenen  reaksiyon tiplerini ve  semptomları içermektedir. Yalnızca spontan 
bildirimlerin analiz edilebilmesi nedeni ile endikasyon sıklığı sağlanamamıştır.  
  6/11  Sistem  Organ  Sınıfına  Göre  Sınıflandırılmış  Advers  Reaksiyonl ar 
 
Sistem Organ Sınıflandırması     
(SOS)  Advers Reaksiyonlar  Görülme 
Sıklığı  
 
Bağışıklık  sistemi  hastalıkları  
 
  Anafilaktik reaksiyonlar (örneğin; 
anafilaktik şok, bilinç kaybı, ani kalp  
durması,  hipersensitivite,  
anjiyoödem,  taşikardi,  hipertansiyon,  
dispne,  konjunktivit, rinit ve  nazal 
konjesyon, dermatit, jeneralize  
pruritus, yüzde  ödem, laringeal ödem, 
dilde ödem ve diğer ödem tipleri, 
ürtiker, eritem, döküntü, disguzi, 
parestesi, artmış terleme)   
Bilinmiyor  
 
        Sinir sistemi hastalıkları  Vazovagal reaksiyonlar (örneğin; 
senkop, dolaşım kollapsı, baş 
dönmesi,  baş ağrısı,  taşikardi,  
bradikardi,  hipotansiyon,  tremor,  
bulanık  görme,  ciltte kızarıklık)   
Bilinmiyor  
 
 
Gastrointestinal  hastalıkları  
 Kusma,  bulantı,  diyare,  abdominal  
ağrı  
 
Bilinmiyor  
 
 
Genel  bozukluklar  ve uygulama  
bölgesine  ilişkin  hastalıklar  
 Enjeksiyon  bölgesi  reaksiyonları  
(örneğin;  selülit,  inflamasyon,  ağrı, 
eritem, şişkinlik), göğüs ağrısı, 
titreme  Bilinmiyor  
   
 
İyonize radyasyona maruziyet, kanser indüksiyonu ile ilişkilidir ve kalıtsal bozuklukların 
gelişimi için bir potansiyeldir. Efektif doz 4.2 mSv (70 kg birey) olduğundan önerilen 740 
MBq’lik maksimum doz uygulandığında bu advers reaksiyonların gerçekleşme i htimali çok 
düşüktür.  
Bazı klinik durumlardaki yüksek dozlar gerekçelendirilebilir. Her durumda radyasyonun 
risklerinin hastalığın kendisinden daha az riskli olmasının sağlanması gerekmektedir.  
Bu ürün, bilinen bir tesir veya etkiye sahip, güvenli ve etkil i kullanımı önemli ölçüde 
etkileyecek herhangi bir yardımcı madde içermez.   7/11  Pediyatrik  popülasyon  
Çocuklardaki advers reaksiyonların sıklığı, tipi ve şiddeti yetişkinlerde olduğu gibi 
beklenmektedir.  
Şüpheli  advers  reaksiyonların  raporlanması:  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyon u Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e - 
posta: tufam@titck.gov.tr; tel: 0 800 314 00 08; faks: 0312 218 35 99).  
4.9. Doz aşımı ve tedavisi  
Teknesyum (99mTc) oksidronat  ile aşırı doz radyasyon uygulanması durumunda, hastanın 
absorbe ettiği doz, mümkün olduğunca zorlu diürez ve sık mesane boşaltımı yoluyla 
radyonüklidin vücuttan atılmasını arttırarak azaltılmalıdır. Uygulanan etkili dozu tahmin 
etmek yardımcı olabilir.  
5. FARMAKOLOJİK  ÖZELLİKLER  
5.1. Farmakodinamik  özellikler  
Farmakoterapötik  grubu:  Diyagnostik  radyofarmasötikler,  iskelet 
ATC kodu: V09BA01  
Diyagnostik prosedürler için kullanılan radyofarmasötiklerin ve yardımcı maddelerin 
kimyasal konsantrasyonlarında, teknesyum (99mTc) oksidronat herhangi bir farmakodinamik 
etki göstermez.  
5.2. Farmakokinetik  özellikler 
Genel özellikler  
Emilim:  
Geçerli  değildir.  
 
Dağılım:  
İntravenöz  olarak  uygulanan  teknesyum  (99mTc) oksidronat  hızla  ekstraselüler  boşluk boyunca 
dağılır.  
Organ  tutulumu:  
İskelet tutulumu hemen başlar ve hızlıca ilerler. Enjeksiyondan 30 dakika sonra başlangıç 
dozunun %10’u hala tamamen kandadır. Enjeksiyondan 1 saat, 2 saat, 3 saat ve  4 saat sonra 
bu değerler sırasıyla %5, %3, %1,5 ve %1'dir.  
Biyotransformasyon:  
Geçerli  değildir.  
 
Eliminasyon:  
Vücuttan  eliminasyon  böbrekler  yoluyla  olur. Uygulanan  aktivitenin  yaklaşık  %30’u  ilk saat 
içinde, %48’i iki saat içinde ve %60’ı 6 saat içinde temizlenir.  
Doğrusallık/ Doğrusal olmayan durum:  
Veri yoktur.   8/11  5.3. Klinik  öncesi  güvenlilik  verileri  
Bu ajan düzenli veya sürekli uygulama için uygun değildir. Üreme, mutajenisite çalışmaları 
ve uzun süreli karsinojenite çalışmaları gerçekleştirilmemiştir. Sıçanlarda 30 mg/kg 
seviyesinde minimal karaciğer anomalileri gözlenmiştir. Subakut toksisite çalışmalarında; 
sıçanlar  14 gün boyunca  10 mg/kg/gün  uygulamasına  tepki  vermez,  köpekler  14 gün boyunca  
3 ve 10 mg/kg/gün uygulamasından sonra karaciğerlerinde histolojik değişiklikler 
(mikrogranulom) g östermiştir. Ardışık 14 gün boyunca tedavi edilen köpeklerde enjeksiyon 
bölgesinde uzun süreli indürasyonlar (sertlik) gözlenmiştir.  
6. FARMASÖTİK  ÖZELLİKLER  
6.1. Yardımcı  maddelerin  listesi  
Kalay  klorür  dihidrat 
Gentisik asit  
Sodyum klorür  
Hidroklorik asit (pH ayarlayıcısı olarak) 
Sodyum  hidroksit  (pH ayarlayıcısı  olarak)  
 
6.2. Geçimsizlikler  
Bu tıbbi ürün,  Bölüm  12’de  belirtilenler  haricinde diğer  tıbbi ürünlerle  karıştırılmamalıdır.  
 
 
6.3. Raf ömrü  
24 ay. 
Sulandırma  ve işaretlemeden  sonra  kullanım  boyunca  25 °C altında ki oda sıcaklığında  8 saat 
boyunca  fiziksel  ve kimyasal olarak stabildir. M ikrobiyolojik açıdan,  ürün derhal  
kullanılmalıdır.  Eğer hemen kullanılmayacaksa, saklama süresi ve kullanım öncesi koşulları 
kullanıcının sorumluluğundadır ve kontrol edilmiş ve onaylanmış aseptik koşullar altında 
sulandırma/ seyreltme yapılmadığı sürece normalde 2 –8 °C’de 24 saati aşmadan saklanmalıdır  
 
6.4. Saklamaya  yönelik  özel tedbirler  
Liyofilize  toz: 25 °C altındaki oda sıcaklığında  saklayınız.  
Işıktan  korumak  için orijinal  kabında saklayınız.  
Radyoaktif  işaretlenmiş  tıbbi ürünün  saklama  koşulları  için bkz.  Bölüm 6.3. 
Radyofarmasötiklerin  saklanması,  TENMAK’ın (Türkiye Enerji, Nükleer ve Maden 
Araştırma Kurumu)  radyoaktif  ürünler  ile ilgili  yönetmelik  ve mevzuat hükümlerine göre 
yapılır.  
6.5. Ambalajın  niteliği  ve içeriği  
TECHNESCAN HDP, bir karton kutu içinde 5 flakon halinde sağlanır. 10 ml renksiz Tip I 
cam flakon,  alüminyum  sıkıştırmalı  kapak  ile mühürlenmiş  bir bromobütil  kauçuk  tıpa ile 
kapatılmıştır.   9/11  6.6. Beşeri  tıbbi  üründen  arta kalan  maddelerin  imhası  ve diğer  özel önlemler  
Genel  uyarılar  
Radyofarmasötikler, yalnızca belirlenmiş klinik ortamlarda, yetkili kişiler tarafından teslim 
alınmalı, kullanılmalı ve  uygulanmalıdır.  Radyofarmasötiklerin teslim  alınması, saklanması, 
kullanımı, taşınması ve imhası yetkili resmi kurumların mevzuatlarına ve/veya mevcut 
izinlerine tabidir.  
Radyofarmasötikler,  hem radyasyon güvenliği hem de farmasötik kalite gerekliliklerini 
karşılayacak şekilde hazırlanmalıdır. Uygun ase ptik önlemler alınmalıdır.  
Flakon içeriği yalnızca teknesyum (99mTc) oksidronat hazırlanmasında kullanılma  amaçlıdır 
ve ilk olarak hazırlık prosedürünü  geçmeden direkt olarak hastaya uygulanmaz.  
Tıbbi  ürünün  uygulama  öncesi sulandırılmasına  yönelik  talimat lar için, Bölüm  12.’ye bakınız.  
Bu ürünün  hazırlanması esnasında  herhangi  bir zamanda  flakonların  bütünlüğü  bozulursa 
kullanılmamalıdır.  
Uygulama işlemleri, tıbbi ürünün kontaminasyon riskini ve çalışanların radyasyon maruziyet 
riskini en aza indirecek şekilde gerçekleştirilmelidir. Yeterli korunma zorunludur.  Yapılan  
hazırlama  öncesinde,  kitin içeriği  radyoaktif  değildir.  Fakat,  sodyum perteknetat (99mTc) 
ilavesi sonrasında, bitmiş preparatın yeterli radyasyon  koruması devam ettirilmelidir.  
Radyofarmasö tiklerin uygulanması; harici radyasyon veya idrar dökülmesi, kusma vs. 
kaynaklı  kontaminasyon  dolayısıyla  diğer  kişiler  için risk oluşturmaktadır.  Bu nedenle,  ulusal 
mevzuatlar  doğrultusunda radyasyondan  korunma önlemleri  alınmalıdır.  
Tüm kullanılmayan ürü n veya atık radyoaktif maddeler “Tıbbi Atıkların Kontrolü 
Yönetmeliği”, “Radyoaktif Madde Kullanımından Oluşacak Atıklara Dair Yönetmelik” ve 
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.  
 
7. RUHSAT  SAHİBİ  
NEPHA  TIBBİ CİHAZLAR  SANAYİ  VE TİCARET  A.Ş. 
Sedat  Simavi  Sok. No: 21/A  Gül Apt.  
06550  Çankaya/ANKARA  
Tel : +90 312 441 88 14  
Faks : +90 312 438 72  60 
e-posta  : nepha@nepha.com.tr  
8. RUHSAT  NUMARASI  
2024/428  
 
9. İLK RUHSAT  TARİHİ/RUHSAT  YENİLEME  TARİHİ  
İlk ruhsat  tarihi:  31.10.2024  
Ruhsat  yenileme  tarihi:  
10. KÜB’ÜN  YENİLENME  TARİHİ   10/11   
11. DOZİMETRİ  
Teknesyum (99mTc), bir jeneratör (99Mo/99mTc) yardımıyla üretilmektedir ve 140 keV’luk  bir 
enerji ve 6 saatlik yarılanma ömrü ile gama ışını yayarak, 2.13 x 10 5 yıllık uzun bir yarılanma 
ömrüne sahip olan ve bu nedenle yarı kararlı olarak düşünülebilen Teknesyum (99Tc)’a 
bozunur.  
Aşağıda  listelenen  dozimetri  verileri  ICRP  yayın  80’den  alınm ıştır. 
Absorplanan  doz: 99mTc-işaretli  fosfatlar  ve fosfonatlar  (uygulanan  birim  aktivite  başına 
absorplanan doz [mGy/MBq]).  
 
Organ  Yetişkin  15 yaş 10 yaş 5 yaş 1 yaş 
Adrenal  bezler  0,0021  0,0027  0,0039  0,0058  0,011  
Mesane  duvarı  0,048  0,06 0,088  0,073  0,13 
Kemik  yüzeyi  0,063  0,082  0,13 0,22 0,53 
Beyin  0,0017  0,0021  0,0028  0,0043  0,0061  
Meme  0,00071  0,00089  0,0014  0,0022  0,0042  
Safra  kesesi  0,0014  0,0019  0,0035  0,0042  0,0067  
Mide duvarı  0,0012  0,0015  0,0025  0,0035  0,0066  
İnce bağırsak  0,0023  0,0029  0,0044  0,0053  0,0095  
Kolon  0,0027  0,0034  0,0053  0,0061  0,011  
Üst kalın bağırsak  0,0019  0,0024  0,0039  0,0051  0,0089  
Alt kalın bağırsak  0,0038  0,0047  0,0072  0,0075  0,013  
Kalp  0,0012  0,0016  0,0023  0,0034  0,006  
Böbrekler  0,0073  0,0088  0,012  0,018  0,032  
Karaciğer  0,0012  0,0016  0,0025  0,0036  0,0066  
Akciğerler  0,0013  0,0016  0,0024  0,0036  0,0068  
Kaslar  0,0019  0,0023  0,0034  0,0044  0,0079  
Özefagus  0,001  0,0013  0,0019  0,003  0,0053  
Overler  0,0036  0,0046  0,0066  0,007  0,012  
Pankreas  0,0016  0,002  0,0031  0,0045  0,0082  
Kırmızı  kemik  iliği 0,0092  0,01 0,017  0,033  0,067  
Deri 0,001  0,0013  0,002  0,0029  0,0055  
Dalak  0,0014  0,0018  0,0028  0,0045  0,0079  
Testisler  0,0024  0,0033  0,0055  0,0058  0,011  
Timus  0,001  0,0013  0,0019  0,003  0,0053  
Tiroid  0,0013  0,0016  0,0023  0,0035  0,0056  
Uterus  0,0063  0,0076  0,012  0,011  0,018  
Diğer  dokular  0,0019  0,0023  0,0034  0,0045  0,0079  
Etkili doz  [mSv/MBq]  0,0057  0,007  0,011  0,014  0,027  
70 kg ağırlığında bir yetişkin için 740 MBq’lik  uygulamanın sonucunda efektif doz 4.2 
mSv’dir. 740 MBq’luk uygulanan aktivite için hedef organdaki (kemik) tipik radyasyon  dozu 
47 mGy ve kritik organdaki (mesane duvarı) tipik radyasyon dozu 36 mGy’dir.  
  11/11  12. RADYOFARMASÖTİKLERİN  HAZIRLANMASINA  YÖNELİK  TALİMATLAR  
Tüm farmasötik ürünlerde olduğu gibi, bu ürünün hazırlanışında da flakon bütünlüğü herhangi 
bir zamanda bozulursa ürün kullanılmamalıdır.  
Hazırlama  yöntemi  
Çok dozlu uygulama için  hazırlık  
TECHNESCAN HDP’nin bir flakonuna 3 -10 ml hacimde, asepti k koşullarda maksimum 14 
GBq’luk bir aktivite ile gerekli miktarda sodyum perteknetat (99mTc) çözeltisi (Fizyon veya 
Non-Fizyon) ekleyin iz. 
İçeriğin çözünmesi için 30 saniye çalkalayın ız. Sonrasında, preparat enjeksiyon için hazırdır. 
Seyreltme, tercihen %0,9’luk Sodyum Klorür çözeltisi ile yapılmalıdır.  
Tek bir hasta  için en fazla  1 mg HDP  (bir flakonun  1/3’ü)  enjekte  edilebilir.  
İşaretlemeden  sonraki  özellikler  
İşaretleme  sonrası,  çözelti  renksizdir  ve hafif  opalesan  hale gelir.  
Kalite  kontrol  
Silika  jel kaplı  cam fiber  plakalar  üzerinde İTK  (TLC)  ile inceleyin iz. 
 
1. %13,6’lık sodyum  asetat  R içinde  5 – 10 µl yürütün.  Teknesyum  oksidronat  kompleksi ve 
perteknetat iyonu çözücünün ön kısmının yakınına göç ederken, hidrolize teknesyum ve 
kolloidal formdaki teknesyum başlangıçta kalır.  
2. Metil etil keton R içinde 5 – 10 µl yürütün. Perteknetat iyonu çözücünün ön kısmının 
yakınına göç ederken, teknesyum oksidronat kompleksi ve kolloidal formdaki teknesyum 
başlangıçta kalır. Ayrıntılı bilgi için, Avrupa Farmakope si’ne (Monograf 641) başvurunuz.  
Tek ve toplam  safsızlıklar  %5’ten  fazla  olamaz.  