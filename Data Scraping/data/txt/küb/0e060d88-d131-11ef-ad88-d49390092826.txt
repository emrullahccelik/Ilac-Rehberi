KISA ÜRÜN BİLGİSİ
1. BEŞERİ TIBBİ ÜRÜNÜN ADI
GLİFOR® 850 mg film tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet, 850 mg metformin hidroklorür içerir.
Yardımcı maddeler:
Sodyum nişasta glikolat 33.3 mg
Propilen glikol 0.6 mg
Yardımcı maddeler için 6.1.’ e bakınız.
3. FARMASÖTİK FORM
Film kaplı tablet
Beyaz renkli, film kaplı, yuvarlak, bikonveks tabletler
4. KLİNİK ÖZELLİKLER
4.1. Terapötik endikasyonlar
GLİFOR, tip 2 diabetes mellitus tedavisinde, özellikle fazla kilolu hastalarda kan şekeri
kontrolünde tek başına diyet ve egzersizin yetersiz kaldığı durumlarda endikedir.
• GLİFOR erişkinlerde, tek başına veya diğer oral antidiyabetik ilaçlarla veya insülin ile
birlikte kombine olarak kullanılabilir.
• GLİFOR 10 yaş ve üzeri çocuklarda ve ergenlerde, tek başına veya insülin ile birlikte
kombine olarak kullanılabilir.
• Yalnız yaşam tarzı değişikliğinin glukoz değerlerini normal sınırlarda tutmakta yetersiz
kaldığı durumda, en az bir risk faktörü olan prediyabetik bireylerde tip 2 diabetes mellitusun
önlenmesi.
• GLİFOR Diyabetes Mellitus’un önlenmesinde: Glukoz tolerans testi bozuk obez hastalarda
Diyabetes Mellitus gelişimini önlemek amacıyla kullanılır.
Sadece diyetin yetersiz kalmasından sonra, ilk seçenek tedavi olarak metforminle tedavi
edilen tip 2 diyabetli fazla kilolu erişkin hastalarda diyabetik komplikasyonlarda azalma
görülmüştür (bkz. bölüm 5.1.).
1 / 124.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde:
Monoterapi ve diğer oral antidiyabetik ilaçlarla kombinasyon
Standart başlangıç dozu yemekler ile birlikte veya yemekten sonra günde 2-3 kez 1 tablet 500
mg veya 850 mg metformin hidroklorürdür.
10-15 gün sonra kan glukoz düzeyleri temel alınarak doz ayarlaması yapılmalıdır. Dozun
yavaş bir şekilde arttırılması gastrointestinal tolerabiliteyi iyileştirebilir.
Yüksek doz metformin alan hastalarda (günde 2-3 gram), iki adet 500 mg metformin
hidroklorür film tablet, bir adet GLİFOR 1000 mg film tablet ile değiştirilebilir.
Metforminin önerilen maksimum dozu üçe bölünmüş doz şeklinde günlük 3 g’dır.
Diğer bir oral antidiyabetik ilaçtan geçiş yapılacaksa; diğer ilaç kesilmeli ve yukarıda
belirtilen dozlarda metformin hidroklorür başlanmalıdır.
Pre-diyabet endikasyonunda monoterapi
Standart başlangıç dozu yemekler ile birlikte veya yemeklerden sonra günde 2 doza bölünmüş
şekilde 1000 ila 1700 mg metformin hidroklorürdür. Hastanın tedaviye devam edip etmeme
ihtiyacını değerlendirmek için glisemik durumu ve aynı zamanda risk faktörleri düzenli
aralıklarla takip edilmelidir.
İnsülin ile birlikte kullanım
Daha iyi kan glukoz kontrolü sağlamak için metformin ve insülin birlikte kullanılabilir.
Metformin hidroklorür günde 2 veya 3 kez 500 mg veya 850 mg standart başlama dozuyla
verilirken, insülin dozu kan glukoz ölçümleri temel alınarak ayarlanır.
Uygulama şekli:
GLİFOR yemekler ile veya yemeklerden sonra bir bardak su ile oral yolla kullanılır.
Özel popülasyonlara ilişkin ek bilgiler:
Böbrek/Karaciğer yetmezliği:
Kreatin klerensinde azalmaya paralel olarak GLİFOR’un plazma ve kandaki yarılanma ömrü
uzar ve renal klerensi azalır. Bu ise ilacın plazma konsantrasyonlarında artış oluşturur.
Bundan dolayı GLİFOR serum kreatinin düzeyi 1.5 mg/dL’nin üzerinde olduğu erkek
hastalarda ve 1.4 mg/dL’nin üzerinde olduğu kadın hastalarda kullanılmamalıdır (bkz. bölüm
4.3.).
Karaciğer hastalığı GLİFOR tedavisi sırasında laktik asidoz gelişmesi için bir risk faktörü
olduğundan GLİFOR karaciğer yetmezliği olan hastalarda kullanılmamalıdır (bkz. bölüm
4.3.).
2 / 12Pediyatrik popülasyon:
GLİFOR 10 yaş veya üzeri çocuklarda ve ergenlerde kullanılabilir.
Bu yaş grubu hastalarda doz:
Monoterapi ve insülin ile birlikte kullanım
• Standart başlangıç dozu yemekler ile birlikte veya yemekten sonra günde 1 kez 500 mg
veya 850 mg metformin hidroklorürdür.
10-15 gün sonra kan glukoz düzeyleri temel alınarak doz ayarlaması yapılmalıdır. Dozda
yapılacak küçük bir artış gastrointestinal tolerabiliteyi arttırabilir. Metformin hidroklorür için
önerilen maksimum doz iki veya üçe bölünmüş doz şeklinde günlük 2 g’dır.
Geriyatrik popülasyon:
Yaşlı kişilerde, böbrek fonksiyonlarının azalma potansiyeli nedeniyle metformin hidroklorür
dozu, böbrek fonksiyonlarına göre ayarlanmalıdır. Böbrek fonksiyonlarının düzenli kontrolü
gereklidir (bkz. bölüm 4.4.).
4.3. Kontrendikasyonlar
• Metformin veya yardımcı maddelerden herhangi birine karşı aşırı duyarlılıkta,
• Diyabetik ketoasidoz, diyabetik prekomada ve metabolik asidoz durumunda,
• Böbrek yetmezliği veya böbrek fonksiyon bozukluğunda (Kl < 60 mL/dak.) (serum
kr
kreatinin düzeyi erkeklerde > 1.5 mg/dL ve kadınlarda > 1.4 mg/dL ya da anormal kreatin
klerensi),
• Dehidrasyon, ciddi enfeksiyon, şok, laktik asidoz ile sonuçlanan iyodlu kontrast
maddelerin intravasküler uygulanması gibi böbrek fonksiyonlarını değiştirme potansiyeli olan
akut durumlarda (bkz. bölüm 4.4.),
• Kardiyak veya respiratuvar yetmezlik, yakın geçmişte miyokart infarktüsü, septisemi, şok
gibi doku hipoksisine yol açabilecek akut veya kronik hastalıklarda,
• Hepatik yetmezlik, akut alkol intoksikasyonu, alkolizmde,
• Laktasyonda kontrendikedir.
4.4. Özel kullanım uyarıları ve önlemleri
Laktik asidoz
Laktik asidoz, metformin birikimine bağlı olarak görülebilen seyrek; fakat ciddi (hızlı tedavi
edilmezse yüksek mortalite riski) bir metabolik komplikasyondur. Metformin kullanan
hastalarda bildirilen laktik asidoz vakaları özellikle belirgin böbrek yetmezliği bulunan
diyabetik kişilerde görülmektedir. Laktik asidoz sıklığı iyi kontrol edilemeyen diyabet,
ketozis, uzun süren açlık, aşırı alkol alımı, karaciğer yetmezliği ve hipoksi ile beraber görülen
tüm durumlar gibi diğer ilgili risk faktörlerinin değerlendirilmesiyle azaltılabilir ve
azaltılmalıdır.
Tanı:
Laktik asidoz riski abdominal ağrı ve ciddi asteni gibi sindirim bozuklukları ile kas krampları
3 / 12gibi spesifik olmayan işaretlerin olması durumunda düşünülmelidir.
Laktik asidoz, asidotik dispne, abdominal ağrı, hipotermi ve bunları takip eden koma ile
karakterizedir. Tanı koydurucu laboratuvar bulguları düşük kan pH’ı, 5 mmol/L üzerinde
plazma laktat düzeyleri, artmış anyon boşluğu ve artmış laktat/pirüvat oranlarıdır. Eğer
metabolik asidozdan şüphelenilirse, metformin hemen kesilmeli ve hasta hızla hastaneye
yatırılmalıdır (bkz. bölüm 4.9.).
Doktorlar laktik asidoz risk ve belirtileri konusunda hastaları uyarmalıdır.
Böbrek fonksiyonları
Metformin böbrekler yolu ile vücuttan atıldığından, tedaviye başlamadan önce ve daha sonra
düzenli olarak serum kreatinin düzeyleri belirlenmelidir (Cockcroft-Gault formülü
kullanılarak serum kreatinin düzeylerinden hesaplanabilir):
• Normal böbrek fonksiyonları olan hastalarda en az yılda bir kez,
• Yaşlı kişilerde ve serum kreatinin düzeyleri normalin üst sınırında olan hastalarda yılda en
az iki-dört kez.
Yaşlı kişilerde böbrek fonksiyonlarının azalması sık görülür ve asemptomatiktir. Böbrek
fonksiyonlarının bozulabileceği durumlarda, örneğin non-steroidal antiinflamatuvar ilaç
(NSAİİ) tedavisine başlanacağı zaman ve diüretik veya antihipertansif tedavi başlanırken
özellikle dikkat edilmelidir.
İyodlu kontrast maddelerinin uygulanması
Radyolojik görüntülemede iyodlu kontrast maddelerin intravasküler uygulanması, böbrek
yetmezliğine neden olabilir. Bu durum metforminin birikmesine yol açabilir ve laktik asidoza
sebep olabilir. Metformin kullanımı uygulamadan önce veya uygulama sırasında kesilmelidir
ve ancak 48 saat sonra böbrek fonksiyonlarının yeniden değerlendirilip, normal bulunmasını
takiben başlanmalıdır (bkz. bölüm 4.5.).
Cerrahi
Metformin; genel, spinal veya peridural anestezi altında uygulanacak elektif cerrahi
girişimden 48 saat önce kesilmelidir. Tedaviye, cerrahi girişimi takip eden 48 saatten veya
oral beslenme başlangıcından ve sadece normal böbrek fonksiyonları yerine geldikten sonra
tekrar başlanabilir.
Çocuk ve adolesanlar
Metformin hidroklorür ile tedaviye başlanmadan önce tip 2 diabetes mellitus tanısı
doğrulanmalıdır.
Bir yıl süreli kontrollü klinik çalışmalar boyunca metforminin büyüme ve puberte üzerinde
herhangi bir etkisi saptanmamıştır; fakat bu spesifik noktalarda uzun süreli veriler mevcut
değildir. Bu nedenle metforminle tedavi edilen, özellikle ergenlik öncesi çocuklarda
metforminin bu parametreler üzerindeki etkisinin dikkatli bir şekilde kontrol edilmesi
önerilmektedir.
4 / 1210 ve 12 yaş arası çocuklar:
Çocuklarda ve ergenlerde yürütülen kontrollü klinik çalışmalarda, 10 ve 12 yaş arasında
yalnızca 15 kişi yer almıştır. Metforminin bu çocuklardaki etkinlik ve güvenilirliği, daha
büyük yaştaki çocuk ve ergenlerdeki etkinlik ve güvenilirlikten farklılık göstermese de, 10 ve
12 yaş arası çocuklara reçete edilirken özel dikkat gösterilmesi önerilmektedir.
Diğer önlemler
Bütün hastalara gün boyunca düzenli karbonhidrat dağılımı olan bir diyet uygulanmalıdır.
Fazla kilolu hastalar enerjisi kısıtlı diyetlerine devam etmelidir.
Diyabeti izlemek için standart laboratuvar testleri düzenli olarak uygulanmalıdır.
Metformin, tek başına hipoglisemiye neden olmaz. Ancak insülin veya başka oral
antidiyabetik ilaçlarla (örn; sülfonilüreler ya da meglitinidler) birlikte kullanıldığında bu
duruma dikkat edilmesi gerekmektedir.
GLİFOR’un her dozu 1 mmol (23 mg)’dan daha az sodyum ihtiva eder; dozu nedeniyle
herhangi bir uyarı gerekmemektedir.
GLİFOR’un her dozu 400 mg/kg’dan daha az propilen glikol ihtiva eder; dozu nedeniyle
herhangi bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Önerilmeyen kombinasyonlar:
Alkol:
Akut alkol intoksikasyonunda, özellikle aşağıdaki durumlarda laktik asidoz riski artar:
• Açlık veya malnütrisyon,
• Karaciğer yetmezliği.
Bu ilacı kullanırken alkol tüketimi ve alkol içeren ilaçların kullanımından kaçınılmalıdır.
İyodlu kontrast maddeler:
İyodlu kontrast maddelerin intravasküler uygulanması, metformin birikimi ve laktik asidoz
riskinde artış ile sonuçlanan böbrek yetmezliğine neden olabilir.
Metformin kullanımı intravasküler olarak uygulanan iyotlu kontrast maddelerin
uygulanmasından 48 saat önce veya uygulama sırasında kesilmeli ve ancak 48 saat sonra
böbrek fonksiyonlarının yeniden değerlendirilip, normal bulunmasını takiben yeniden
başlanmalıdır (bkz. bölüm 4.4.).
Birlikte kullanımda dikkat edilmesi gereken ilaçlar:
İntrensek hiperglisemik aktiviteye sahip tıbbi ürünler [örn: glukokortikoidler (sistemik ve
lokal olarak uygulanan) ve sempatomimetikler]:
5 / 12Özellikle tedavinin başlangıcında daha sık kan glukoz ölçümü yapmak gerekebilir. İhtiyaç
duyulursa, söz konusu tıbbi ürünle tedavi sırasında ve ürünün kesilmesi sonrasında metformin
dozunu ayarlayınız.
Diüretikler, özellikle de kıvrım diüretikler:
Böbrek fonksiyonunu azaltma potansiyeli taşıdıklarından laktik asidoz riskini arttırabilirler.
ADE-inhibitörleri:
ADE-inhibitörleri kan glukoz düzeylerini düşürebilir. Bundan dolayı, diğer ilaç ile tedavi
sırasında ve diğer ilacın eklenmesinden veya kesilmesinden sonra metforminin dozu
ayarlanmalıdır.
Özel popülasyonlara ilişkin ek bilgiler:
Bilgi bulunmamaktadır.
Pediyatrik popülasyon:
Bilgi bulunmamaktadır.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hasta hamile kalmayı planladığında ve hamilelik boyunca, fetüs malformasyon riskini
azaltmak için diyabetin metforminle tedavi edilmemesi, kan glukoz düzeylerini mümkün
olduğunca normale yakın tutmak için insülin kullanılması önerilmektedir.
Gebelik dönemi
Gebelikte diyabetin (gestasyonel veya kronik diyabet) kontrol altında tutulmaması doğumsal
anomali ve perinatal mortalite riskinde artış ile ilişkilidir.
Metforminin gebe kadınlarda kullanımından elde edilen sınırlı sayıdaki veriler doğumsal
anomali riskinde artışa işaret etmektedir. Hayvanlar üzerinde yapılan çalışmalar; gebelik,
embriyonik veya fetal gelişim, doğum ya da doğum sonrası gelişim ile ilgili olarak zararlı
etkiler olduğunu göstermemektedir (bkz. bölüm 5.3.). Hasta hamile kalmayı planladığında ve
hamilelik boyunca, fetüs malformasyon riskini azaltmak için diyabetin ve pre-diyabetin
metforminle tedavi edilmemesi, kan glukoz düzeylerini mümkün olduğunca normale yakın
tutmak için insülin kullanılması önerilmektedir.
Laktasyon dönemi
Metformin insanlarda anne sütüne geçmektedir. Emzirilen yenidoğan/bebeklerde, metformin
kullanan annelerde advers etki gözlenmemiştir. Bununla birlikte yalnızca sınırlı veriler
mevcut olduğundan metformin ile tedavi sırasında süt emzirme önerilmemektedir. Süt
6 / 12emzirmenin yararlarını ve bebek/yenidoğan üzerindeki potansiyel advers etki gelişme riskini
hesaba katarak, süt emzirmeye devam edip etmeme konusunda bir karar verilmelidir.
Üreme yeteneği/Fertilite
Erkek ve dişi farelerde günde kilogram başına 600 mg; vücut yüzey alanı ile
karşılaştırıldığında insanlarda tavsiye edilen günlük maksimum dozun 3 katı, gibi yüksek doz
metformin kullanımı herhangi bir etki yaratmamıştır. Bu nedenle insanlarda üreme yeteneği
ve fertilite üzerinde zararlı etkiler oluşturmayacağını düşündürmektedir.
4.7. Araç ve makine kullanımı üzerindeki etkiler
Tek başına metformin tedavisi hipoglisemiye neden olmaz. Bu nedenle araç veya makine
kullanmayı etkilemez.
Fakat, metformin diğer antidiyabetik ilaçlarla (sülfonilüreler, insülin, meglitinidler) beraber
kullanıldığında araç ve makine kullanan hastalar hipoglisemi riski açısından uyarılmalıdır.
4.8. İstenmeyen etkiler
Tedavi başlangıcında en sık görülen advers reaksiyonlar; bulantı, kusma, ishal, karın ağrısı ve
iştah kaybı olup, bunlar çoğu olguda kendiliğinden kaybolmaktadır. Bunları önlemek için
metforminin günde 2 ya da 3 doz şeklinde alınması ve dozların yavaş bir şekilde arttırılması
önerilmektedir.
Laktik asidoz gibi ağır bir komplikasyon çok ender olarak ortaya çıkabilir (bkz. bölüm 4.4.).
Metformin tedavisi altında aşağıdaki advers reaksiyonlar gelişebilir. İstenmeyen etkiler ile
ilgili sıklıklar şu şekilde tanımlanır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi bozuklukları
Çok seyrek: Kan pıhtılaşma bozuklukları, hemolitik anemi.
Metabolizma ve beslenme bozuklukları
Çok seyrek: Kusma, kas krampları, karın ağrısı, halsizlik, kendini iyi hissetmeme, nefes
almada güçlük durumları ile kendini gösteren laktik asidoz (bkz. bölüm 4.4.), uzun süreli
metforminin kullanımı sırasında vitamin B12 emiliminde ve serum düzeylerinde azalma,
megaloblastik anemi ile başvurması durumunda bu etiyolojinin dikkate alınması önerilir. Kilo
kaybı ve zayıflama (kaşeksi), iştah azalması (anoreksi). Titreme, terleme, dudakta ve dilde
karıncalanma, solukluk, çarpıntı ve huzursuzluk ile kendini gösteren kan şekerinin normalden
düşük olması (hipoglisemi).
7 / 12Sinir sistemi bozuklukları
Yaygın: Tat almada bozukluk (ağızda metalik tat), asteni, baş dönmesi ve sersemlik hali, baş
ağrısı.
Gastrointestinal bozukluklar
Çok yaygın: Bulantı, kusma, diyare, abdominal ağrı, abdominal rahatsızlık hissi, şişkinlik,
hazımsızlık, malabsorbsiyon ve iştah kaybı gibi gastrointestinal bozukluklar. Bu istenmeyen
etkiler, genellikle tedavinin başlangıcında görülür ve pek çok olguda spontan olarak geriler.
Önlem olarak, metforminin iki veya üçe bölünmüş günlük dozlarda kullanılması ve yemek
sırasında veya yemek sonrasında alınması önerilir. Dozun yavaş yavaş arttırılması da
gastrointestinal tolerabiliteyi iyileştirebilir.
Hepato-bilier bozukluklar
Çok seyrek: Karaciğer fonksiyon testlerindeki anormallikler veya hepatit (karaciğer iltihabı
olup yorgunluk, iştah kaybı, kilo kaybı, cildin ve gözün beyaz kısımlarının sararması) ile ilgili
izole bildirimler; bunlar metforminin kesilmesiyle düzelmektedir. Kolestatik hepatit; sarılık,
açık renkli dışkı, kaşıntı, halsizlik, iştahsızlık ile karakterize durum. Karaciğer enzim
seviyelerinde artma.
Deri ve deri altı doku hastalıkları
Çok seyrek: Liken planus, cilt döküntüsü, eritem, kaşıntı, ürtiker gibi cilt reaksiyonları.
Özel popülasyonlara ilişkin ek bilgiler:
Pediyatrik popülasyon:
Yayımlanmış ve pazarlama sonrası veriler ve bir yıl süreli 10-16 yaş arası sınırlı pediyatrik
popülasyonda yürütülen kontrollü klinik çalışmalarda bildirilen advers olaylar, erişkinlerde
bildirilenlere göre içerik ve şiddet yönünden benzerdir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
85 g’a kadar olan metformin hidroklorür dozlarında belirli durumlarda laktik asidoz
oluşmasına rağmen hipoglisemi görülmemiştir. Metforminin yüksek doz aşımı veya eşlik
eden riskler laktik asidoza neden olabilir. Laktik asidoz tıbbi bir acil durumdur ve hastanede
tedavi edilmelidir. Laktat ve metformini vücuttan uzaklaştırmanın en etkili yolu hemodiyaliz
uygulamaktır.
8 / 125. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kan glukoz düzeyini düşürücü ilaçlar, Biguanidler
ATC kodu: A10BA02
Etki mekanizması:
Metformin antihiperglisemik etkileri ile hem bazal hem de postprandial plazma glukoz
düzeyini düşüren bir biguaniddir. İnsülin sekresyonunu stimule etmez ve bundan dolayı
hipoglisemi oluşturmaz.
Metformin aşağıdaki üç mekanizma yoluyla etki gösterebilir:
1) Glukoneojenez ve glikojenolizi inhibe ederek karaciğer glukoz üretimini azaltır.
2) Kaslarda, insülin duyarlılığını arttırarak periferik glukoz alımını ve kullanımını düzeltir.
3) İntestinal glukoz emilimini geciktirir.
Metformin, glikojen sentaz üzerinde etki göstererek hücre içi glikojen sentezini uyarır.
Metformin, bilinen tüm membran glukoz taşıyıcılarının (GLUTs) taşıma kapasitesini arttırır.
Klinik çalışmalarda metformin kullanımı ya sabit bir vücut ağırlığı ya da hafif bir kilo kaybı
ile ilişkiliydi.
İnsanlarda, glisemi üzerindeki etkisinden bağımsız olarak, metforminin lipid metabolizması
üzerine yararlı etkileri vardır. Bu yarar terapötik dozlarda kontrollü, orta-süreli veya uzun-
süreli klinik çalışmalarda gösterilmiştir: metformin total kolesterol, LDL kolesterol ve
trigliserid seviyelerini düşürür.
Klinik etkinlik
Prospektif randomize çalışmada (UKPDS), tip 2 diyabetli erişkin hastalarda sıkı kan glukoz
kontrolünün uzun süreli yararları belirlenmiş bulunmaktadır.
Tek başına diyet tedavisinin başarısız olmasından sonra metformin ile tedavi edilen fazla
kilolu hastalardan elde edilen sonuçlar aşağıda gösterilmiştir:
• Sadece diyetle tedavi edilenlere (43.3 vaka/1000 hasta-yıl), p=0.0023 ve kombine
sülfonilüre ve insülin monoterapi gruplarına (40.1 vaka/1000 hasta-yıl), p=0.0034, karşılık
metformin hidroklorür grubunda diyabete-bağlı komplikasyon riskinde belirgin bir düşüş
(29.8 vaka/1000 hasta-yıl).
• Diyabete bağlı mortalite riskinde belirgin bir düşüş: metformin ile 7.5 vaka/1000 hasta-yıl,
tek başına diyet ile tedavi edilenlerde 12.7 vaka/1000 hasta-yıl, p= 0.017.
• Toplam mortalite riskinde belirgin düşüş: metformin ile 13.5 vaka/1000 hasta-yıl, yalnız
diyet ile 20.6 vaka/1000 hasta-yıl (p=0.011) ve sülfonilüre ile kombinasyon ve insülin
monoterapisi gruplarında 18.9 vaka/1000 hasta-yıl (p=0.021).
9 / 12• Miyokart infarktüsü riskinde belirgin düşüş: metformin 11 vaka/1000 hasta-yıl, yalnızca
diyet 18 vaka/1000 hasta-yıl (p=0.01)
Metformin, ikinci seçenek tedavi olarak sülfonilüre ile birlikte kullanıldığında, klinik sonuçlar
açısından yararlılık gösterilememiştir.
Tip 1 diyabette metformin ve insülin kombinasyonu seçilmiş hastalarda uygulanmış; fakat bu
kombinasyonun klinik yararları resmi olarak yayınlanmamıştır.
Pediyatrik popülasyon
Bir yıl boyunca tedavi edilen 10-16 yaş arası sınırlı pediyatrik popülasyonda yürütülmüş
kontrollü klinik çalışmalarda glisemik kontrolde erişkinlerdekine benzer bir yanıt
görülmüştür.
5.2. Farmakokinetik özellikler
Genel özellikler
Emilim:
Metformin hidroklorür tabletin oral bir dozundan sonra maksimum plazma konsantrasyonuna
(C ) yaklaşık 2.5 saatte (t ) ulaşılır. Sağlıklı kişilerde 500 mg veya 850 mg metformin
maks maks
hidroklorür tabletin mutlak biyoyararlanımı % 50-60 dolaylarındadır. Oral alınan dozdan
sonra feçeste bulunan emilmemiş kısım % 20-30 kadardır.
Oral uygulama sonrasında metforminin emilimi satüre edilebilirdir ve tam değildir.
Metforminin emilim farmakokinetiğinin lineer olduğu düşünülmektedir.
Önerilen metformin dozları ve doz uygulama programında kararlı durum plazma
konsantrasyonlarına 24-48 saatte ulaşılır ve düzeyler genellikle 1 mikrogram/mL’den
küçüktür. Kontrollü klinik araştırmalarda maksimum metformin plazma düzeyleri (C )
maks
maksimum dozlarda bile 5 mikrogram/mL’yi geçmemiştir.
Yiyecekler metformin emilimini azaltır ve bir miktar da geciktirir. 850 mg’lık bir tabletin oral
yoldan uygulanması sonrasında plazma doruk konsantrasyonunda % 40 azalma, eğri altı
alanda (EAA) % 25 düşüş ve plazma doruk konsantrasyonuna ulaşma süresinde 35 dakika
uzama görülmüştür. Bu bulguların klinik önemi bilinmemektedir.
Dağılım:
Plazma proteinlerine bağlanma ihmal edilebilir düzeydedir. Metformin eritrositler içine
dağılım göstermektedir. Kan doruk konsantrasyonu plazma doruk konsantrasyonundan
düşüktür ve her ikisine yaklaşık olarak aynı sürede ulaşılır. Dağılımın ikincil kompartımanı en
büyük olasılıkla kırmızı kan hücreleri oluşturmaktadır. Ortalama dağılım hacmi (Vd) 63-276
L arasında değişmektedir.
Biyotransformasyon:
Metformin idrar yoluyla, değişmemiş halde atılır. İnsanlarda metaboliti saptanmamıştır.
10 / 12Eliminasyon:
Metforminin renal klerensi >400 mL/dakikadır; bu değer metforminin glomerüler filtrasyon
ve tübüler sekresyonla elimine edildiğini göstermektedir. Oral dozu takiben görünürdeki
terminal eliminasyon yarılanma ömrü yaklaşık 6.5 saattir.
Böbrek fonksiyonları bozulduğunda kreatinin klerensiyle orantılı olarak metforminin renal
klerensi azalır ve buna bağlı olarak eliminasyon yarılanma ömrü uzar; bu ise ilacın plazma
konsantrasyonlarında artış oluşturur.
Doğrusallık/Doğrusal olmayan durum:
Metformin emilim farmakokinetiğinin doğrusal olmadığı düşünülmektedir.
Hastalardaki karakteristik özellikler
Pediyatrik popülasyon:
Tek doz çalışması: Metformin hidroklorür 500 mg’ın tek dozundan sonra pediyatrik
hastalarda sağlıklı erişkinlerdekine benzer bir farmakokinetik profil görülmüştür.
Çoklu doz çalışması: Veriler bir çalışma ile sınırlıdır. Pediyatrik hastalarda 7 gün süreyle
tekrarlı olarak günde iki kez verilen 500 mg’lık dozlardan sonra doruk plazma
konsantrasyonu (C ) ve sistemik maruziyet (EAA ), 14 gün boyunca tekrarlı olarak günde
maks 0- t
iki kez 500 mg’lık dozların uygulandığı erişkin diyabet hastalarındakine kıyasla sırasıyla %
33 ve % 40 civarında azalmıştır. Doz glisemik kontrol bazında bireysel olarak
ayarlandığından, bu azalma sınırlı bir klinik anlama sahiptir.
5.3. Klinik öncesi güvenlilik verileri
İlacın güvenilirlik farmakolojisi, tekrarlayan doz toksititesi, genotoksisite, karsinojenik
potansiyel ve üreme toksisitesine dayalı klinik çalışmalardan elde edilen preklinik hayvan
çalışmalarının verileri, insanlara yönelik belirgin bir tehlike ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mısır nişastası
Povidon K30
Kolloidal silikon dioksit
Sodyum nişasta glikolat
Magnezyum stearat
Hidroksipropil metil selüloz
Polietilen glikol
Propilen glikol
Talk
Titanyum dioksit
11 / 126.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
48 ay
6.4. Saklamaya yönelik özel tedbirler
25°C’nin altındaki oda sıcaklığında ve ışıktan koruyarak saklayınız.
6.5. Ambalajın niteliği ve içeriği
Karton kutuda, 50 ve 100 film tablet içeren PVC/PE/PVDC/Al blister ve kullanma talimatı ile
birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
203/88
9. RUHSAT TARİHİ/RUHSAT YENİLEME TARİHİ
İlk ruhsat tarihi: 16.02.2004
Ruhsat yenileme tarihi: 31.12.2010
10. KÜB’ÜN YENİLENME TARİHİ
12 / 12