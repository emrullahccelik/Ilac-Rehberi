KISA ÜRÜN BİLGİSİ
1. BEŞERİ TIBBİ ÜRÜNÜN ADI
PİROK süspansiyon
2. KALİTATİF VE KANTİTATİF BİLEŞİM
Etkin madde:
Her 5 mL’de;
50 mg pirvinyum bazına eşdeğer 75 mg pirvinyum pamoat
Yardımcı maddeler:
Her 5 mL’de;
Sukroz 1270 mg
Etanol 400 mg
Metil parahidroksibenzoat (E218) 7.5 mg
Propil parahidroksibenzoat (E216) 1.64 mg
Sodyum hidroksit k.m.
Yardımcı maddeler için 6.1.’e bakınız.
3. FARMASÖTİK FORM
Süspansiyon
Kırmızı, frambuaz kokulu, viskoz süspansiyon
4. KLİNİK ÖZELLİKLER
4.1. Terapötik endikasyonlar
Pirok Süspansiyon oksiyüriazis tedavisinde endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Gerek çocuklarda gerekse erişkinlerde, oksiyüriazisi temizlemek için önerilen doz 5
mg/kg’dır (her 10 kg için 5 mL). Erişkinlerde 35 mL’den (10 mL ölçek ile 3,5 ölçek)
fazlasına ihtiyaç yoktur.
Pirok süspansiyon 1 defada sabah kahvaltısından sonra verilebilir, bu sırada herhangi bir
perhiz gerekmediği gibi müshil kullanılması da gerekmez. Oksiyüriaziste tekrarlamaya sık
rastlandığından, ilk ilaç uygulamasından sonra 2-3 hafta arayla 1 veya 2 kez aynı dozun
tekrarlanması tavsiye edilir.
Oksiyüriazis gerek doğrudan gerekse başka bir şahıs aracılığı ile kolaylıkla bulaşan bir
hastalık olup, bulaşma genel ve ailesel karakter kazanır. Dolayısıyla, aynı tedavinin tüm aile
fertlerine uygulanması tedavinin başarısını yükseltir, tekrarlamaları önler. Bu arada ellerin
temizliği, tırnakların kesilmesi, iç çamaşır ve yatak çarşaflarının kaynatılması gibi hijyen
önlemleri de ihmal edilmemelidir.
1 / 5Uygulama şekli:
Oral yoldan uygulanır.
Kullanmadan önce şişe iyice çalkalanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Böbrek ve karaciğer yetmezliğinde kullanımı konusunda
yeterli klinik çalışma bulunmamakla birlikte karaciğer fonksiyon bozukluğu olanlarda dikkatli
kullanılmalıdır.
Pediyatrik popülasyon: Doktor önerisi dışında pirvinyum pamoat vücut ağırlığı 10 kg’ın
altında olan çocuklarda kullanılmamalıdır.
Geriyatrik popülasyon: Özel bir kullanımı yoktur, erişkinler için önerilen dozlarda
kullanılmalıdır.
4.3. Kontrendikasyonlar
PİROK süspansiyon, içerdiği etkin maddeye veya yardımcı maddelere karşı aşırı duyarlılığı
olanlarda kullanılmamalıdır.
Ayrıca bağırsak tıkanıklığı, akut abdominal hastalık gibi gastrointestinal sistemden emilimi
artırabilecek durumlarda da kontrendikedir.
4.4. Özel kullanım uyarıları ve önlemleri
PİROK süspansiyon boya olduğundan, hasta ilacı kaza ile dökerse ya da aldıktan sonra
kusarsa çamaşırları ya da yatak çarşaflarını kırmızıya boyayabilir. Hastanın dışkısı da ilaç
kullanımı sırasında parlak kırmızı renk alır.
PİROK sukroz içermektedir. Nadir kalıtımsal früktoz intoleransı, glikoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
Bu tıbbi üründe hacmin % 8’i kadar etanol (alkol) vardır; örneğin her dozunda (5 mL) 400
mg’a kadar 8 mL biraya eşdeğer, 3.33 mL şaraba eşdeğer alkol bulunmaktadır. Alkol
bağımlılığı olanlar için zararlı olabilir. Hamile veya emziren kadınlar, çocuklar ve karaciğer
hastalığı ya da epilepsi gibi yüksek risk grubundaki hastalar için dikkate alınmalıdır.
Bu tıbbi ürün metil parahidroksibenzoat ve propil parahidroksibenzoat içerdiğinden, alerjik
reaksiyonlara (muhtemelen gecikmiş) sebebiyet verebilir.
PİROK’un her dozu 1 mmol (23 mg)’dan daha az sodyum ihtiva eder; bu dozda sodyuma
bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Diğer ilaçlarla bilinen bir etkileşimine rastlanmamıştır.
2 / 5Özel popülasyonlara ilişkin ek bilgiler
Özel popülasyonlara ilişkin etkileşim çalışması bildirilmemiştir.
Pediyatrik popülasyon:
Pediyatrik popülasyonlara ilişkin etkileşim çalışması bildirilmemiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
PİROK süspansiyonun çocuk doğurma potansiyeli bulunan kadınlar/doğum kontrolü üzerine
etkisi ile ilgili yeterli bilgi mevcut değildir.
Gebelik dönemi
İlacın gebelikte kullanılması ancak anneye olası yararının, anne ve fetüse olası risklerinden
ağır bastığı durumlarda mümkündür. Gerekli olmadıkça gebelik döneminde kullanımı
önerilmez.
Laktasyon dönemi
Süte geçen miktarı bilinmemekle beraber, mide barsak sisteminden emilen miktarı çok düşük
olduğundan süte yüksek miktarda geçişi beklenmemektedir.
PİROK süspansiyon yarar risk değerlendirmesi dikkatle yapıldıktan sonra emziren kadınlara
uygulanmalıdır.
Üreme yeteneği/Fertilite
Üreme yeteneği/fertilite ile ilgili bir veri bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı üzerinde etkili olabilecek özel bir yan etki rapor edilmemiştir.
4.8. İstenmeyen etkiler
Klinik çalışmalar ve satış sonrası gözetim çalışmalarından elde edilen verilere göre
istenmeyen etkiler aşağıda organ sistem sınıflamasına ve sıklıklarına göre sunulmuştur.
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan
(≥1/1.000 ila <1/100), seyrek (≥1/10.000 ila <1/1.000), çok seyrek (<1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi
Çok seyrek: Alerjik reaksiyonlar, ateş, döküntü
Gastrointestinal hastalıklar
Çok seyrek: Bulantı, parlak kırmızı kusmuk şeklinde kusma, karın ağrısı, kramp, diyare*
3 / 5Deri ve deri altı doku bozuklukları
Çok seyrek: Fotosensitizasyon, eritematöz makül, kabartı ve bül, eritema multiforme vakaları
(Stevens-Johnson Sendromu)
*Gastrointestinal toksisite süspansiyon formunun yüksek miktarlarda alınması ile daha sık
olarak görülebilir.
4.9. Doz aşımı ve tedavisi
Doz aşımı belirtileri baş ağrısı, mide bulantısı ve yorgunluk halidir. Doz aşımı halinde gastrik
lavaja ilave olarak destek tedavisi yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Antinematodaller
ATC kodu: P02CX01
Antihelmintik pirvinyum pamoat suda erimeyen siyaninler sınıfından bir boyadır. Pirvinyum
pamoat öldürücü etkisini, parazitin oksijen almasına ve dış kaynaklı karbonhidratları
kullanmasına engel olarak gösterir. Askaridlere etkisi yoktur. Tek dozda verilmesi yeterlidir.
5.2. Farmakokinetik özellikler
Emilim:
Oral olarak alındıktan sonra gastrointestinal sistemden ihmal edilebilir düzeyde emilir.
Dağılım:
Pirvinyum pamoatın dağılımı ile ilgili yeterli bilgi bulunmamaktadır.
Biyotransformasyon:
Pirvinyum pamoatın biyotransformasyonu ile ilgili yeterli bilgi bulunmamaktadır.
Eliminasyon:
Uygulanan dozun % 90’dan fazlası sistemik etki göstermeden feçes ile atılır.
Doğrusallık/doğrusal olmayan durum:
Pirvinyum pamoatın doğrusal veya doğrusal olmayan durumu konusunda yeterli çalışma
bulunmamaktadır.
5.3. Klinik öncesi güvenlilik verileri
Geçerli değildir.
6. FARMASÖTİK ÖZELLİKLER
6.1. Yardımcı maddelerin listesi
Sukroz
4 / 5Etanol
Metil parahidroksibenzoat (E218)
Propil parahidroksibenzoat (E216)
Kitre zamkı
Dağ çileği aroması
Sodyum hidroksit (pH ayarlayıcı)
Saflaştırılmış su
6.2. Geçimsizlikler
Bildirilmemiştir.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Karton kutuda, 25 mL ve 50 mL’lik amber renkli şişelerde, 2,5-5-7,5 ve 10 mL işaretli ölçek
ve kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş.
34398 Şişli-İSTANBUL
8. RUHSAT NUMARASI
148/67
9. RUHSAT TARİHİ/RUHSAT YENİLEME TARİHİ
İlk ruhsat tarihi: 19.07.1989
Ruhsat yenileme tarihi:
10. KÜB’ÜN YENİLENME TARİHİ
5 / 5