1 / 13  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza danışınız.  
• Bu ilaç kişisel  olarak  sizin için reçete  edilmiştir, başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  
yüksek  veya düşük  doz kullanmayınız.  KULLANMA  TALİMATI  
 
JUNİFEN 100 mg/5 m L pediyatrik şurup  
Ağız yoluyla alınır.  
• Etkin  madde:  İbuprofen’dir.  
Her 5 mL’lik ölçek,  100 mg ibuprofen  içerir.  
 
• Yardımcı maddeler: Sodyum hidroksit, sodyum bikarbonat, maltitol, sukraloz, 
sukroz , polietilen glikol (PEG) 4000, vanilya aroması, karamel aroması ve saf su 
içerir.  
 
 
Bu Kullanma  Talimatında:  
1. JUNİFEN  nedir  ve ne için kullanılır?  
2. JUNİFEN ’i kullanmadan  önce  dikkat  edilmesi  gerekenler  
3. JUNİFEN  nasıl  kullanılır?  
4. Olası  yan etkiler  nelerdir?  
5. JUNİFEN ’in saklanması  
Başlıkları  yer almaktadır.  
1. JUNİFEN  nedir  ve ne için kullanılır?  
• JUNİFEN , açık somon renkli,  berrak  bir şuruptur.  
• JUNİFEN , 100 ml ve 150 ml şurup  içeren  kahverengi  cam şişeler  içinde 
piyasaya sunulmaktadır.  
• JUNİFEN ’in etkin  maddesi  olan ibuprofen,  NSAİİ  olarakadlandırılan  non-steroid 
anti-enflamatuvar (steroid olmayan iltihap giderici) bir ilaç sınıfına aittir.  
• JUNİFEN  bu özellikleri  dolayısıyla,  aşağıdaki  durumlarda  kullanılmaktadır:  
- 6 ay ve üzerindeki  çocuklarda  ateşin  düşürülmesi  amacıyla  kısa süreli  olarak,  
- 6 ay ve üzerindeki  çocuklarda  hafif  ve orta derecedeki  ağrıların  giderilmesi 
amacıyla kısa süreli olarak,  
- Çocukluk  çağı romatizmal  eklem hastalığı  (juvenil romatoid  artrit)  belirtilerinin 
tedavisi.  
2 / 13  2. JUNİFEN ’i kullanmadan  önce  dikkat  edilmesi  gerekenler  
 
Kalp  damar  sistemi  ile ilgili riskler  
- Diğer NSAİİ’ler gibi JUNİFEN , hastaneye yatışa sebep olabilecek hatta ölümcül 
olabilecek  trombotik  (pıhtılaşma  ile ilgili)  olaylar,  miyokardiyal  infarktüs  (kalp  krizi)  veya 
inme gibi ciddi kalp damar hastalıkları riskinde artışa neden olabilir. Ciddi kalp damar 
hastalıkları uyarıcı bir  belirti olmadan ortaya  çıkabilmesine rağmen, hastalar göğüs ağrısı, 
nefes darlığı, kuvvetsizlik, konuşma bozukluğu gibi belirti ve semptomlara karşı dikkatli 
olmalı ve herhangi bir belirti veya semptom gözlemlediğinde tıbbi yardım almalıdır. 
Hastalar bu takibin önemi konusunda bilgilendirilmelidir.  
Bu risk kullanım  süresine  bağlı  olarak  artabilir.  Kalp  damar  hastalığı  olan veya  kalp damar 
hastalığı risk faktörlerini taşıyan hastalarda risk daha yüksek olabilir.  
 
- JUNİFEN  koroner  arter “by-pass”  ameliyatı  öncesi  ağrı tedavisinde  kullanılmamalıdır.  
 
Sindirim  sistemi  ile ilgili  riskler  
Diğer NSAİİ’ler gibi JUNİFEN  mide -bağırsak rahatsızlığına ve nadiren kanama, yara 
oluşması (ülserasyon), mide veya bağırsak delinmesi (perforasyon) gibi hastaneye yatışa 
sebep  olabilecek  hatta  ölümcül  olabilecek  ciddi  sindirim  sistemi  yan etkilerine  yol açabilir. 
Bu istenmeyen etkiler herhangi bir zamanda, önceden uyarıcı bir semptom vererek veya 
vermeksizin ortaya çıkabilir. Ciddi mide -bağırsak yolu ülserasyonu ve kanaması, uyarıcı 
bir belirti olmadan ortaya çıkabilmesine rağmen, hastalar ülserasyon ve kanama belirti ve 
semptomlarına karşı dikkatli olmalı ve epigastrik (mide bölgesindeki) ağrı, dispepsi 
(hazımsızlık), melena (siyah renkli dışkı) ve hematemez (kan kusma) gibi herhangi bir 
belirti veya semptom gözlemlediğinde tıbbi yardım almalıdır. Hastalar bu takibin önemi 
konusunda bilgilendirilmelidir.  
Yaşlı  hastalar  ciddi olan bu  etkiler  bakımından  daha  yüksek  risk altındadır.  
 
JUNİFEN ’i aşağıdaki  durumlarda  KULLANMAYINIZ  
Eğer;  
- Çocuğunuz  ibuprofene  veya  bu ilacın  içindeki  yardımcı  maddelerden  birine  karşı  aşırı 
duyarlı (alerjik) ise,  
- Çocuğunuz daha önceden ibuprofen, aspirin ve diğer NSAİİ’lere karşı, astım, burun 
iltihabı (rinit) veya kurdeşen (ürtiker) gibi alerjik reaksiyonlar gösterdiyse,  
- Çocuğunuz sözü edilen bu ilaçlar nedeniyle daha önce mide -bağırsak kanaması veya 
delinmesi  geçirdiyse,  
- Çocuğunuzun tekrarlayan mide -onikiparmak bağırsağı ülserleri, iltihabi bağırsak 
hastalıkları (ülseratif kolit, Crohn hastalığı), mide -bağırsak kanaması gibi  hastalıkları 
varsa ya da daha önce tekrarlayan bir şekilde geçirdiyse,  
- Çocuğunuzun  şiddetli  kalp yetmezliği  var ise, 
- Çocuğunuzda  şiddetli  karaciğer  veya  böbrek  yetmezliği  var ise, 
- Çocuğunuzda kanamaya eğilim artmış ise (kolay kanamaya neden olan durumlar var 
ise), 
- Hamileliğinizin  son üç ayındaysanız,  
- Ayrıca koroner arter bypass cerrahisi (kalp damarlarındaki tıkanıklığın düzeltilmesi 
ameliyatı) öncesi veya sonrası dönemde JUNİFEN  kullanılmamalıdır.  
3 / 13  JUNİFEN ’i aşağıdaki  durumlarda  DİKKATLİ  KULLANINIZ  
Eğer;  
- Diğer  NSAİİ'ler  gibi, JUNİFEN , derinin  soyularak  dökülmesine  sebep  olan dermatit 
(deri  iltihabı),  Steven -Johnson  sendromu  ve toksik  epidermal  nekroliz  gibi hastaneye 
yatışa sebep olabilecek hatta ölümcül olabilecek ciddi cilt yan etkilerine neden 
olabilir.  JUNİFEN  nefes  almada  güçlük,  kurdeşen  ya da ciddi  alerjik  reaksiyonlara 
neden olabileceği için çocuğunuzun astım, kronik rinit (kronik tıkanıklık ve akıntılı 
burun) ya da alerjik hastalıkları varsa,  
- Çocuğunuzun kesin bir bağışıklık sistemi hastalığı varsa (karışık bağ doku 
hastalıkları ve sistemik lupus eritemetozus (SLE), eklem ağrısı ile sonuçlanan bağ 
dokusunu  etkileyen  bağışıklık  sistemi hastalıkları ve  diğer  organların  bozuklukları); 
aseptik menenjit riskinde artış olabilir. Aseptik menenjit, beyni saran zarların 
iltihaplanmasıyla oluşan ciddi bir durumdur. En önemli belirtileri yüksek ateş, 
şiddetli başağrısı, halsizlik, iştahsızlık, ensede ağrı veya ense sertliği, bilinç 
bulanıklığı, uyku hali, kusma, parlak ışığa bakamamadır.  
- Çocuğunuzun  böbrek  ve karaciğer  fonsiyonlarında  bozukluk  varsa,  
- Kalp yetmezliği, anjina (göğüs ağrısı), kalp krizi, by -pass ameliyatı, periferik arter 
hastalığı (daralmış veya tıkanmış atardamarlar yüzünden bacaklarda  veya ayaklarda 
yetersiz dolaşım olması) gibi kalp problemleri varsa veya herhangi bir çeşit inme 
geçirme halinde (“mini felç” veya geçici iskemik atak “GIA” dahil),  
- Yüksek tansiyon, şeker hastalığı, yüksek kolesterolünüz varsa, ailenizde kalp 
rahatsızlıkları veya inme gibi hastalık geçmişi var veya sigara içiyorsanız,  
- Çocuğunuzda iltihaplı bağırsak hastalığı varsa, önceki mide ülseri veya kanama 
eğilimi artar,  
- Çocuğunuz  susuz  kaldıysa;  özellikle  susuz  kalmış  ergenlerde  ve yaşlılarda  böbrek 
yetmezliği riski bulunmaktadır.  
- Çocuğunuz enfeksiyon geçiriyorsa (lütfen aşağıdaki “Enfeksiyonlar” bölümüne 
bakınız).  
Açıklanamayan  kilo alımı  veya  ödem  belirtilerini  veya  semptomlarını  derhal  doktorunuza 
bildiriniz.  
- Hepatotoksisitenin uyarıcı belirti ve semptomları;  mide bulantısı, yorgunluk, rehavet, 
kaşıntı, sarılık, sağ üst kadran hassasiyeti ve "grip benzeri" semptomları içerir. 
Bunlar meydana gelirse, tedaviyi durdurunuz ve derhal tıbbi yardım alınız.  
- Anafilaktoid  reaksiyonun  belirtileri;  nefes  almada  zorluk,  yüz ve boğazda  şişme  gibi 
semptomları içerir. Bunlar meydana gelirse, derhal acil yardım alınız.  
Çocuğunuzun hastalığının belirtilerinin rahatlamasında etkili olan en düşük dozun, en 
kısa süreyle kullanılması, ilacın istenmeyen etki olasılığını en aza indirecektir.  Genellikle 
önerilen dozlardan daha yüksek dozların kullanılması risk oluşturabilir. Bu aynı zamanda 
birkaç NSAİİ ürününün aynı zamanlarda birlikte uygulamasından kaçınılması gerektiğini 
ifade etmektedir.  
 
Herhangi bir ağrı kesicinin uzun süreli kullanımına bağlı olarak, meydana gelen baş 
ağrısı, analjezik dozu arttırılarak tedavi edilmemelidir. Böyle bir durumda doktorunuza 
veya eczacınıza danışınız.  
4 / 13  Hematolojik  etkiler  
JUNİFEN  dahil NSAİİ alan hastalarda bazen kırmızı kan hücrelerinin eksikliği görülür. 
Bunun nedeni sıvı tutulması, gizli veya aşikar gastrointestinal sistemden kan kaybı veya 
kırmızı kan hücrelerinin üretimi üzerinde tam olarak tanımlanmamış bir etki olabilir. 
İbufen  dahil  olmak  üzere  NSAİİ’lerle  uzun  süreli  tedavi  gören  hastalar,  herhangi  bir anemi 
belirti veya semptomu gösterirlerse kırmızı kan hücrelerinde bulunan ve oksijen 
taşınmasını sağlayan hemoglobin adı verilen maddenin veya kırmızı kan hücrelerin 
hacmini kontrol ettirmelidir.  
 
NSAİİ’ler pıhtılaşmayı sağlayan hücrelerin kümelenmesini inhibe eder ve bazı hastalarda 
kanama süresini uzattığı gösterilmiştir. Aspirinin aksine, pıhtılaşma hücrelerinin 
fonksiyonu  üzerindeki  etkileri  nicel  olarak  daha  az, daha  kısa süreli  ve geri dönüşümlüdür. 
Pıhtılaşma bozukluğu olanlar veya pıhtılaşmayı engelleyici ilaç alan hastalar gibi 
pıhtılaşma  hücrelerinin  fonksiyonundaki  değişikliklerden  olumsuz  etkilenebilecek  olan ve 
JUNİFEN  alan hastalar dikkatle izlenmelidir.  
 
Kalp  krizi ve felç 
İbuprofen  gibi iltihap  önleyici/ağrı  kesici  ilaçlar,  özellikle  yüksek  dozlarda  kullanıldığında, 
kalp krizi veya  felç riskinde  küçük  bir artışla  ilişkilendirilebilir.  Önerilen  dozu  veya  tedavi 
süresini aşmayınız.  
 
Sindirim  sisteminde  kanama,  ülser  veya  perforasyon  
Daha önce mide -bağırsak kanal sorunları olan hastalar, özellikle yaşlı hastalar, 
tedavilerinin başlangıcında mide -bağırsak sorunları (özellikle mide -bağırsak kanaması) 
meydana gelmesi durumunda doktora başvurmalıdır.  
 
JUNİFEN  ile tedavi sırasında mide -bağırsak kanaması veya ülser meydana geldiğinde 
tedavi durdurulmalı ve bir doktora danışılmalıdır.  
 
Cilt reaksiyonları  
Diğer  NSAİİ'ler  gibi, JUNİFEN  kullanımında  deride  soyulma  gibi ciddi  cilt yan etkilerine 
neden olabilir. Dermatit, SJS ve toksik epidermal nekroliz hastaneye yatışlara ve hatta 
ölüme neden olabilir.  
JUNİFEN  tedavisi  ile ilişkili  olarak  ciddi  cilt reaksiyonları  bildirilmiştir.  Herhangi  bir deri 
döküntüsü, mukoza zarlarında lezyonlar, kabarcıklar veya diğer alerji belirtilerinin 
gelişmesi  durumunda  JUNİFEN  kullanmayı  bırakmalı  ve derhal  tıbbi yardım  almalısınız, 
çünkü bunlar çok ciddi bir cilt reaksiyonunun ilk belirtileri olabilir (bkz. Bölüm 4).  
Ciddi cilt reaksiyonları hiçbir uyarı vermeden meydana gelebilir, hastalar deri döküntüsü, 
su toplaması, ateş veya kaşıntı gibi diğer aşırı duyarlılık belirtilerine karşı dikkatli olmalı 
ve herhangi  bir belirti  veya  semptom  gözlemlendiğinde  tıbbi yardım  istenmelidir.  Hastalara 
deride herhangi bir kızarıklık fark etmeleri durumunda ilacı derhal kesmeleri ve mümkün 
olan en kısa sürede doktorlarına başvurmaları tavsiye edilmelidir.  
5 / 13  Enfeksiyonlar  
JUNİFEN  ateş ve ağrı gibi enfeksiyon  belirtilerini  gizleyebilir.  Bu nedenle  JUNİFEN ’in 
uygun enfeksiyon tedavisini geciktirmesi ihtimali vardır ve sonuç olarak komplikasyon 
riskinde artışa yol açabilir. Bu durum, su çiçeği ile ilgili bakteri ve bakteri kaynaklı cilt 
enfeksiyonlarının neden olduğu zatürrede gözlenmiştir. Enfeksiyonunuz varken 
kullandığınız takdirde enfeksiyon belirtileriniz devam ederse veya kötüleşirse derhal bir 
doktora danışınız. Suçiçeği tedavisi sırasında bu ilacın kullanılmasından kaçınılması 
tavsiye edilir.  
 
Yaşlılar  
Yaşlı  hastalar,  özellikle  sindirim  sisteminde  ölümcül  olabilen  kanama  ve perforasyon  gibi 
advers reaksiyon riskinin arttığının farkında olmalıdır.  
 
Çocuklar  ve ergenler  
Susuz  kalan  çocuk  ve adolesanlarda  böbrek  yetmezliği riski bulunmaktadır.  
 
Bu uyarılar  geçmişteki  herhangi  bir dönemde  dahi olsa çocuğunuz  için geçerliyse  lütfen 
doktorunuza  danışın.  
JUNİFEN ’in yiyecek  ve içecek  ile kullanılması  
JUNİFEN  yiyecek  ve içecekle  birlikte  kullanılabilir.  
Midesi  hassas  olan hastaların  JUNİFEN ’i yemekle  birlikte  almaları  önerilir.  Yemekten 
kısa bir süre sonra alınırsa JUNİFEN ’in etkisinin başlaması gecikebilir.  
Tercihen yemekle birlikte veya yemekten sonra alınmalıdır. JUNİFEN , baş dönmesi, 
uyuşukluk ve mide kanaması gibi mide sorunları de dahil olmak üzere bazı yan etkilere 
neden olabilir. Aşırı alkol tüketimi ile beraber JUNİFEN  kullanımı bu yan etkileri daha da 
kötüleştirebilir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Eğer  hamileyseniz,  hamile  olduğunuzdan  şüpheleniyorsanız  ya da hamile  kalmayı  
planlıyorsanız  tavsiye  için ilacı almadan  önce  doktorunuza  ya da eczacınıza  danışınız.  
 
Hamileliğin ilk 6 ayında, kesin olarak gerekli olmadıkça JUNİFEN  verilmemelidir. 
JUNİFEN , hamile kalmaya çalışan veya hamileliğin ilk 6 ayında bulunan bir kadına 
verilirse, doz mümkün olduğu kadar düşük ve tedavi süresi mümkün olduğu kadar kısa 
tutulmalıdır.  
Eğer hamileyseniz, hamile olduğunuzdan şüpheleniyorsanız ya da hamile kalmayı 
planlıyorsanız  tavsiye  için ilacı almadan  önce doktorunuza  ya da eczacınıza danışın.  Hamile 
kadınlar hamileliklerinin son 3 ayında JUNİFEN  kullanmamalıdır. Hamileliğin son 
dönemlerinde  diğer  NSAİİ'ler  gibi, JUNİFEN  kullanımından  kaçınılmalıdır  çünkü  duktus 
arteriozusun  (anne  karnındaki  bebeklerin  akciğer  damarına  kan gitmesini  önleyen  ve bebek 
akciğer nefesine başladığında artık gerekmeyen ve genelllikle doğumdan sonra hızla kapanan 
damar) erken kapanmasına neden olur.  
6 / 13  Hamile olan veya hamile kalmayı planlayan kadınların JUNİFEN  kullanımından 
kaçınmaları gerekmektedir. Hamileliğin herhangi bir zamanında tedavi sadece doktor tavsiyesi 
ile olmalıdır.  
 
Tedaviniz  sırasında  hamile  olduğunuzu  fark ederseniz,  hemen  doktorunuza  veya eczacınıza 
danışınız.  
Emzirme  
İlacı kullanmadan  önce  doktorunuza  veya eczacınıza  danışınız.  
 
Şimdiye  kadar  mevcut  olan sınırlı  çalışmalarda,  ibuprofenin  az da olsa anne  sütüne  geçtiği 
gözlemlenmiştir.  Bu nedenle,  bebeğinizi  emziriyorsanız  veya emzirmeyi  planlıyorsanız  bu 
ilacı kullanmayınız.  
 
Araç  ve makine  kullanımı  
JUNİFEN , sersemlik,  rehavet,  yorgunluk  ve görme  bozuklukları  gibi istenmeyen  
etkilere neden olabilir.  
Eğer  bu istenmeyen  etkiler  görülürse,  araç ve makine  kullanılmaması  gerekir.  
 
JUNİFEN ’in içeriğinde bulunan bazı yardımcı maddeler hakkında önemli 
bilgiler  
Maltitol ve sukroz içerdiği için eğer daha önceden doktorunuz tarafından bazı şekerlere 
karşı intoleransınız (dayanıksızlığınız) olduğu söylenmişse bu tıbbi ürünü almadan önce 
doktorunuzla temasa geçiniz.  
 
JUNİFEN  her bir ölçekte (5 mL’de) 3 g sukroz  içerir.  Eğer daha önceden doktorunuz 
tarafından bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuzla temasa geçiniz.  
 
JUNİFEN  her bir ölçekte (5 mL’de) 1 mmol (23 mg)’den daha az sodyum ihtiva eder; yani 
aslında “sodyum içermez”.  
 
Diğer  ilaçlar  ile birlikte  kullanımı  
Doktorunuz tarafından yönlendirilmedikçe farklı tipte ağrı kesici ilaçları aynı anda 
kullanmayınız.  
 
JUNİFEN , tedavi  etmek/önlemek  amaçlı  için kullanılan  aşağıdakiler  de dahil  olmak üzere 
bazı ilaçlarla tedaviyi etkileyebilir veya bunlardan etkilenebilir;  
- tümörler  ve bağışıklık  sistemi  bozuklukları (metotreksat),  
- manik  depresif  hastalık  (lityum),  
- kalp hastalıklarını  tedavi etmek  için kullanılan  digoksin  gibi kardiyak  glikozitler,  
- herhangi  bir anti-enflamatuar  (iltihap  giderici)  ağrı kesici,  asetilsalisilik  asit dahil  
- tromboembolik  bozukluklar  (antikoagülan  ilaçlar,  yani kan incelmesi/pıhtılaşmayı 
önleyen ilaçlar, örn. aspirin/asetilsalisilik asit, dikumarol, varfarin, tiklopidin),  
- depresyon  (SSRI  adı verilen  ilaçlar -seçici  serotonin  geri alım inhibitörleri),  
- yüksek tansiyon için kullanılan ilaçlar (kaptopril gibi ACE inhibitörleri, atenolol 
7 / 13  ilaçları gibi beta  blokerler, losartan  gibi anjiyotensin -II reseptör antagonistleri, idrar 
söktürücü olan tiazid, loop -diüretikleri, diüretikler, furosemid ve bumetanidin),  
- organ nakli yapılan hastalarda organ reddi (siklosporin veya takrolimus gibi 
bağışıklık sisteminizi baskılayan ilaçlar)  
- enflamasyon,  (vücudun,  enfeksiyonla  savaşmak  veya  hasarlı  dokuyu  iyileştirmek  için 
bağışıklık tepkisini tetikleyen kimyasalları salgılaması, iltihaplanma) 
(kortikosteroidler),  
- bakteriyel  enfeksiyonlar  (aminoglikozidler  dahil  bazı antibiyotikler),  
- mantar  enfeksiyonları  (antifungaller,  özellikle  vorikonazol  veya  flukonazol  gibi 
CYP2C9 inhibitörleri),  
- diyabet  (sülfonilüreler),  
- yüksek  kolesterol  (kolestiramin),  
- HIV enfeksiyonu  (zidovudin),  
- gingko  biloba  bitkisel  ilaç (ibuprofen  ile alıyorsanız  kanama  kolaylaşabilir)  
- mifepriston  (gebeliğin  tıbbi olarak  sonlandırılması  (düşük)  için kullanılan  mifepriston)  
- siprofloksasin  gibi kinolon  grubu  antibiyotikler  (çeşitli  enfeksiyonların  tedavisinde 
(örneğin üriner sistem enfeksiyonu) kullanılan kinolon grubu antibiyotikler)  
 
Eğer  çocuğunuzda  reçeteli  ya da reçetesiz  herhangi  bir ilacı şu anda  kullanıyorsanız 
veya son zamanlarda kullandınızsa, lütfen doktorunuza veya eczacınıza bunlar hakkında 
bilgi veriniz.  
3. JUNİFEN  nasıl  kullanılır?  
JUNİFEN ’i çocuğunuza ne zaman ve ne şekilde vereceğiniz konusunda doktorunuzun 
talimatlarını izleyiniz. Eğer emin değilseniz, doktorunuza ya da eczacınıza sormalısınız.  
 
Uygun  kullanım  ve doz/uygulama  sıklığı  için talimatlar  
Çocuklar  
JUNİFEN ’in o l a ğ a n günlük  dozu  bölünmüş  dozlar  halinde  vücut  ağırlığı  başına 
20-30 mg/kg’dır. Bu dozlar, şurup aşağıdaki gibi verilerek sağlanabilir:  
- 6 ay-1 yaş:  Günde  üç defa 2,5 ml (7 -10 kg arasındakiler)  
- 1-2 yaş : Günde  üç-dört defa 2,5 ml (yarım  ölçek)  (10-14,5 kg arasındakiler)  
- 3-7 yaş : Günde  üç-dört defa 5 ml (bir ölçek)  (14,5 -25 kg arasındakiler)  
- 8-12 yaş : Günde  üç-dört defa 10 ml (iki ölçek)  (25-40 kg arasındakiler)  
Dozlar, günde 4 defaya kadar 6 saatte bir verilmelidir. JUNİFEN  6 aylıktan küçük 
çocuklara veya 7 kg'dan düşük ağırlığa sahip çocuklara verilmemelidir.  
Jüvenil  romatoid artrit hastalığında  (çocuk ve ergenlerde  ortaya çıkan özel  bir romatizmal 
eklem hastalığı), bölünmüş dozlar halinde vücut ağırlığı başına 40 mg/kg dozuna kadar 
verilebilir.  
 
Uygulama  yolu ve  metodu  
Etkisinin  hızlı başlaması  için doz aç karnına  alınabilir.  Eğer  hassas  bir mideniz  varsa, 
JUNİFEN ’i yiyecek ile birlikte alabilirsiniz.  
 
8 / 13  JUNİFEN  alımı  ile ağızda  veya boğazda  geçici  bir yanma  hissi olabilir. 
Kullanmadan önce şişeyi iyice çalkalayınız.  
 
Eğer  JUNİFEN ’in etkisinin  çok güçlü  ya da çok zayıf  olduğuna  dair bir izleniminiz  var ise 
doktorunuz  veya eczacınız  ile konuşunuz.  
Değişik  yaş grupları 
Çocuklarda  kullanımı:  
JUNİFEN , 7 kg’ın altındaki çocuklarda kullanılmamalıdır. Ateş düşürücü olarak 
kullanıldığında, şurup uzun süreler kullanılmamalı ve 6 aydan küçük çocuklara 
verilmemelidir.  
Özel kullanım durumları 
Böbrek/karaciğer/kalp  yetmezliği:  
Böbrek, karaciğer ya da kalp yetmezliği olan çocuklarda dikkatli olunmalıdır, çünkü 
JUNİFEN  gibi NSAİİ’lerin kullanımı böbrek fonksiyonlarında bozulmayla 
sonuçlanabilir. Bu hastalarda doz mümkün olan en düşük düzeyde tutulmalı ve böbrek 
fonksiyonları izlenmelidir.  
Eğer  JUNİFEN ’in etkisinin  çok güçlü  ya da çok zayıf  olduğuna  dair bir izleniminiz 
var ise doktorunuz veya eczacınız ile konuşunuz.  
Kullanmanız  gerekenden  daha  fazla  JUNİFEN  kullandıysanız  
Reçete  edilen  günlük  dozdan  daha  fazlasını  kullanmayınız.  
 
Eğer kullanmanız gerekenden daha fazla JUNİFEN  kullanmışsanız ya da çocuklar bu ilacı  
kazara kullandıysa, alınacak önlem hakkında tavsiye ve risk ile ilgili görüş  almak üzere  
her zaman bir doktora veya en yakın hastaneye başvurun.  
Belirtiler, mide bulantısı, karın ağrısı, kusma (kanlı çizgiler olabilir), baş ağrısı, kulak 
çınlaması, bilinç bulanıklığı ve titrek göz hareketlerini içerebilir. Yüksek dozlarda, 
uyuşukluk,  göğüs  ağrısı,  çarpıntı,  bilinç  kaybı,  kasılmalar  (özellikle  çocuklarda),  güçsüzlük 
ve baş dönmesi, idrarda kan, üşüme hissi, solunum problemleri bildirilmiştir.  
 
Gerekli ise mide yıkanır, aktif karbon verilir. Mide -bağırsak problemleriniz varsa 
antiasidler (midede oluşan asit yoğunluğuna karşı kullanılan ilaç) verilir. Düşük tansiyon 
varsa,  damar  yoluyla  sıvı ve gerekirse  kalbin  kasılma  gücü  için destek  sağlanır.  Yeterli  idrar 
salgılanması sağlanmalıdır. Asit -baz ve elektrolit bozuklukları düzeltilmelidir.  Belirti ve 
bulguları ortadan kaldırmaya yönelik diğer tedaviler uygulanmalıdır.  
JUNİFEN ’den kullanmanız gerekenden fazlasını kullandıysanız, bir doktor veya  eczacı 
ile konuşunuz.  
JUNİFEN ’i kullanmayı  unutursanız  
Unutulan  dozları  dengelemek  için çift doz vermeyiniz.  
JUNİFEN  ile tedavi  sonlandırıldığındaki  oluşabilecek  etkiler:  
Doktorunuz  tedaviyi  sonlandırıncaya  kadar  JUNİFEN  kullanmaya  devam  etmeniz  önem 
9 / 13  taşımaktadır.  Sadece  çocuğunuz  kendisini  daha  iyi hissettiği  için tedaviye  son vermeyiniz. 
JUNİFEN  almayı zamanından önce keserseniz, çocuğunuzun hastalığı daha da 
kötüleşebilir.  
Hastalığın belirtilerinin rahatlamasında etkili olan en düşük dozun, en kısa süreyle 
kullanılması, ilacın istenmeyen etki olasılığını en aza indirecektir.  
Bu ilacın  kullanımı  hakkında  başka  sorularınız  varsa,  doktor  veya  eczacınıza  sorunuz.  
 
4. Olası  yan etkiler  nelerdir?  
Tüm ilaçlar gibi, JUNİFEN ’in içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden herhangi biri olursa, JUNİFEN ’i kullanmayı durdurunuz 
ve DERHAL doktorunuza bildiriniz veya size en yakın hastanenin acil 
bölümüne başvurunuz:  
− Anjiyoödem  (nadir  görülen  bir yan etki):  Yüz,  dil veya  boğazın  şişmesi,  yutma  güçlüğü, 
kurdeşen ve nefes almada zorluk.  
− Ateş ve genel  durumunuzun  ciddi  şekilde  bozulması  gibi semptomları  olan bir enfeksiyon 
veya boğaz ağrısı/yutak/ağız ağrısı veya idrar sorunları gibi bölgesel enfeksiyon 
semptomları olan ateş. JUNİFEN , enfeksiyona karşı direncin azalmasıyla beyaz kan 
hücrelerinin sayısında azalmaya (agranülositoz) neden olabilir (bu durum nadir bir yan 
etkidir). Doktorunuzu ilacınız hakkında bilgilendirmeniz önemlidir.  
− Epidermal nekroliz ve/veya eritema multiforme gibi ciddi cilt ve mukoza değişiklikleri 
bildirilmiştir (bu durum çok nadir bir yan etkidir).  
− DRESS sendromu olarak bilinen şiddetli bir cilt reaksiyonu ortaya çıkabilir. DRESS’in 
semptomları  şunlardır:  Döküntü,  ateş, lenf düğümlerinin  şişmesi  ve eozinofillerin  (bir çeşit 
beyaz  kan hücresi)  artışı.  Döküntü  veya  mukoza  zarı lezyonları  geliştirirseniz,  JUNİFEN  
almayı  bırakınız  ve bir doktora  başvurunuz.  Şiddetli  döküntüler  ciltte,  özellikle  bacaklarda, 
kollarda, ellerde ve ayaklarda, yüzü ve dudakları da tutabilen kabarcıkları içerebilir. Bu 
durum ciddileşerek kabarcıkların büyüdüğü ve yayıldığı ve cildin bazı kısımlarının 
düşebileceği (toksik epidermal nekroliz) hale gelebilir. Ayrıca  cilt, deri altı doku ve kasta 
tahribat (nekroz) ile birlikte ciddi enfeksiyon oluşabilir. Şiddetli yayılan deri döküntüsü 
(“Erythema multiforme”, "Stevens -Johnson Sendromu", "toksik epidermal nekroliz" ve 
"eritema  multiforme",  semptomlar  şunları  içerir:  Şiddetli  deri döküntüsü,  ağız içi, burun  ve 
cinsel organları da içerecek şekilde ciltte kabarmanın yanısıra ağrı, baş ağrısı ve ateş gibi 
semptomların eşlik edebildiği cilt soyulması)  
− Tedavinin başlangıcında ateşin eşlik ettiği deri altında şişlikler ve esas olarak deri 
kıvrımları, gövde ve üst ekstremitelerde lokalize kabarcıklar ile kırmızı, pullu yaygın bir 
döküntü (akut jeneralize ekzantematöz püstüloz) (bilinmeyen bir kullanıcı sayısı olmakla 
birlikte yan etkiler bildirilmiştir) (bkz. Bölüm 2).  
− Şiddetli baş ağrısı, yüksek ateş, boyun sertliği veya parlak ışığa tahammülsüzlük gibi 
aseptik menenjit belirtileri.  
− Kahve telvesi gibi görünen herhangi bir kan veya koyu parçacık kusma, dışkıda kan 
gelmesi, dışkının parlak, siyah ve kötü kokulu olması gibi bağırsak kanaması belirtileri.  
− Kan hücrelerinde ve trombosit sayılarında azalma gibi kan bozuklukları - ilk belirtiler 
şunlardır: Yüksek ateş, boğaz ağrısı, ağız ülseri, grip benzeri semptomlar, ağız, burun, 
kulak ve deriden kanama.  
10 / 13  − Böbrek fonksiyonunda azalma, sıvı tutulması (ödem), böbrek iltihabı ve böbrek 
yetmezliği gibi böbrek sorunları.  
− İbuprofen ile; karaciğer iltihabı, karaciğer fonksiyonunda azalma ve gözlerde ve/veya 
ciltte sararma (sarılık) veya ciddi cilt reaksiyonları gibi karaciğer sorunları nadiren 
oluşabilir.  
- Kounis  sendromu  (alerjik nedenlerden  dolayı  ortaya  çıkan  kalp krizi)  
 
JUNİFEN  gibi ilaçlar, yüksek kan basıncında küçük bir artış, kalp krizi (miyokard 
infarktüsü), felç veya kalp yetmezliği ile ilişkilendirilmiştir.  
 
İbuprofen ile kan hücreleri ve trombosit sayılarında azalma gibi kan bozuklukları – ilk 
belirtiler şunlardır: ateş, boğaz ağrısı, ağız ülseri, grip benzeri semptomlar, ağız, burun, 
kulak  ve cilt. Azalmış böbrek  fonksiyonu,  sıvı tutulması (ödem),  iltihaplanma gibi böbrek 
sorunları ve böbrek yetmezliği. Karaciğer iltihabı, karaciğer fonksiyonlarında azalma, 
gözlerin ve/veya sararması (sarılık) veya ciddi cilt reaksiyonları gibi karaciğer sorunları 
nadiren ortaya çıkabilir.  
 
Bunların hepsi çok ciddi yan etkilerdir. Eğer bunlardan biri çocuğunuzda mevcut ise, 
çocuğunuzun JUNİFEN ’e karşı ciddi alerjisi var demektir. Acil tıbbi müdahaleye veya 
çocuğunuzun hastaneye yatırılmasına gerek olabilir.  
 
Bu çok ciddi yan  etkilerin hepsi  oldukça  seyrek  görülür.  
 
Diğer  yan etkiler  
Yan etkiler  aşağıdaki  kategorilerde  gösterildiği  şekilde  sıralanmıştır: 
Yaygın: 10 hastadan 1'ini etkileyebilir.  
Yaygın  olmayan:  100 hastadan  1'ini etkileyebilir. 
Seyrek: 1000 hastadan 1'ini etkileyebilir.  
Çok seyrek: 10.000 hastadan 1'ini etkileyebilir. 
Bilinmiyor:  Eldeki  verilerden  hareketle  tahmin  edilemiyor.  
 
Yaygın  
- Baş ağrısı,  baş dönmesi  
- Sindirim  sistemi  ile ilgili  yan etkiler  (mide  ağrısı,  hazımsızlık,  ishal,  bulantı,  kusma,  gaz 
ve kabızlık, siyah renkli dışkı, dışkıda kan, kan kusma)  
- Döküntü  
- Yorgunluk  
 
Yaygın  olmayan  
- Burun  akıntısı veya  tıkanıklık (alerjik  rinit)  
- Aşırı  duyarlılık  
- Uyku  bozukluğu, uykusuzluk (insomnia),  hafif  kaygı  hissi 
- Görme  bozukluğu,  duyma  bozukluğu  
- Bronş  spazmı,  astım,  nefes  darlığı  (dispne)  
- Ağız  ülseri  
- Mide  ülseri,  bağırsak ülseri,  yırtılmış  mide  ülseri,  mide  mukoz  membranı  iltihabı  
11 / 13  - Hepatit,  sarılık,  normal  olmayan  karaciğer fonksiyonları  
- Kaşıntı,  deride  ve mukoz membranda  (mukoza  zarı) küçük  berelenmeler  
- Işığa  duyarlılık  
- Bozulmuş  böbrek  fonksiyonu  
- Sersemlik  hissi 
- Karıncalanma,  iğnelenme  hissi 
- Uyku  hali 
- Duyma  kaybı  
- Kulak  çınlaması  (tinnitus),  
- Baş dönmesi (vertigo)  
- Kan sayımında  değişiklikler  
 
Seyrek  
- Bakteriyal  kaynaklı olmayan  menenjit  denilen  bir beyin  iltihabı  
- Alerjik  reaksiyon  
- Ruhsal  çökkünlük  (depresyon)  ya da zihin karışıklığı  
- Kan sayımında  değişiklikler  
- Kan hücre  sayısında  azalma  (anemi,  halsizliğe  veya  deride  solgunluğa  sebebiyet 
verebilecek kırmızı kan hücrelerinde ya da hemoglobinde azalma)  
- Görme  kaybı (görme sinirinin iltihabı)  
- Ödem  
- Karaciğer  hasarı  
 
Çok seyrek  
- Karaciğer  yetmezliği  
- Kalp  yetmezliği  
- Miyokard  enfarktüsü  (kalp krizi)  
- Pankreas  iltihabı  
- Deri reaksiyonlarının  şiddetli  formları  
- Yüksek  tansiyon  
- “Stevens -Johnson  sendromu”,  “toksik  epidermal  nekroliz”  veya  “eritema  multiforme” 
gibi cilt problemleri (ağzınızın, burnunuzun veya kulaklarınızın içini de etkileyebilir).  
 
Bilinmiyor  
- Ülseratif  kolit ya da Crohn hastalığı gibi bağırsak  iltihabı  hastalıklarının  kötüleşmesi  
- DRESS sendromu olarak bilinen ciddi bir cilt reaksiyonu meydana gelebilir. DRESS 
semptomları  arasında  deri döküntüsü,  ateş, lenf düğümlerinin  şişmesi  ve eozinofillerin  (bir 
tür beyaz kan hücresi) artışı yer alır.  
- Başlangıçta ateşin eşlik ettiği, deri altında şişlikler ve esas olarak deri kıvrımlarında, 
gövdede ve üst ekstremitelerde lokalize kabarcıklarla birlikte kırmızı, pullu, yaygın bir 
döküntü (akut jeneralize ekzantematöz püstüloz).  
- Hipokalemi  (kanda  potasyum  seviyesinin olması gerekenden  daha  düşük  olması)  
- Böbrekten bikarbonat geri emilimi veya hidrojen atılımında bozukluk sonucu ortaya çıkan 
metabolik asidoz tablosu  
- Renal  tübüler  asidozis  
 
12 / 13  Bu semptomları geliştirirseniz JUNİFEN  kullanmayı bırakınız ve hemen tıbbi yardım 
alınız. Ayrıca 2. bölüme bakınız.  
JUNİFEN ’in kanama  süresini  uzatabileceğini  dikkate  alınız.  
 
İstisnai durumlarda su çiçeği durumlarında ciltte ciddi enfeksiyona sebebiyet verebilir. 
NSAİİ kullanımında, enfeksiyon ile ilişkili deri iltihabı gelişebilir veya daha da 
şiddetlenebilir (yoğun ağrı, yüksek ateş, şişlik, sıcak deri, kabarcıklanma ve nekroz ile 
karakterize olarak gelişebilen nekrotizan fasiit). İbuprofen kullanımı sırasında ciltte 
enfeksiyon  belirtileri  ortaya  çıkarsa  veya  daha  da kötüleşirse  derhal  doktorunuzla  iletişime 
geçmeniz tavsiye edilir.  
 
JUNİFEN  alımı  ile ağızda  veya  boğazda  geçici  bir yanma  hissi olabilir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda  hekiminiz,  eczacınız  veya  hemşireniz  ile konuşunuz.  Ayrıca  karşılaştığınız  yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
5. JUNİFEN ’in saklanması  
JUNİFEN ’i çocukların  göremeyeceği,  erişemeyeceği  yerlerde  ve ambalajında  saklayınız.  
25°C  altındaki  oda sıcaklığında  saklayınız.  Işıktan  koruyunuz.  
 
Son kullanma  tarihiyle  uyumlu  olarak  kullanınız.  
Ambalajdaki  son kullanma  tarihinden  sonra  JUNİFEN ’i kullanmayınız.  
 
Eğer  üründe/ambalajında  bozukluklar  fark ederseniz  JUNİFEN ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! T. C. Çevre, 
Şehircilik ve İklim Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
Berko  İlaç ve Kimya  Sanayi A.Ş. 
Yenişehir  Mah.  Özgür  Sok. No: 16-18 Ataşehir/İstanbul 
0 216 456 65 70 (Pbx)  
0 216 456 65 79  (Faks)  
info@berko.com.tr  
 
 
13 / 13 Üretim Yeri: 
Berko İlaç ve Kimya Sanayi A.Ş. 
Adil Mah. Yörükler Sok. No: 2 Sultanbeyli/İstanbul 
0 216 592 33 00 (Pbx) 
0 216 592 00 62 (Faks) 
Bu kullanma talimatı  29/12/2024 tarihinde onaylanmıştır.
