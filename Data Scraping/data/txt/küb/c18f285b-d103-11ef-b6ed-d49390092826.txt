KISA ÜRÜN BİLGİSİ
1. BEŞERİ TIBBİ ÜRÜNÜN ADI
ACNEWELL %7,5 jel
2. KALİTATİF VE KANTİTATİF BİLEŞİM
Etkin madde:
Bir tüp (30 gram), 2,250 gram dapson içerir.
Yardımcı madde(ler):
Metil p-hidroksibenzoat (E218)…… 0,06 g
Yardımcı maddeler için bölüm 6.1’e bakınız.
3. FARMASÖTİK FORM
Topikal olarak uygulanan jel
Beyaza yakın krem renkli, homojen dağılımlı süspande partikül içeren yarı katı yapıda jel.
4. KLİNİK ÖZELLİKLER
4.1. Terapötik endikasyonlar
ACNEWELL, 9 yaş ve üzerindeki akne vulgaris hastalarının topikal tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Günde bir kez uygulanır.
ACNEWELL ile 12 haftalık tedavi sonrasında herhangi bir iyileşme olmadığında, tedavi
tekrar gözden geçirilmelidir.
Uygulama şekli:
Yaklaşık bezelye büyüklüğünde ACNEWELL’i ince bir tabaka halinde tüm yüze uygulayın.
Diğer etkilenen bölgelere de ince bir tabaka halinde uygulama yapılabilir. ACNEWELL’in
tamamını nazikçe ovuşturarak uygulayın.
Yalnızca topikal olarak uygulanır. Oral, oftalmik ya da intravajinal yolla kullanılmaz.
Özel popülasyonlara ilişkin ek bilgiler:
Böbrek yetmezliği:
Özel bir kullanımı yoktur.
Karaciğer yetmezliği:
Özel bir kullanımı yoktur.
Pediyatrik popülasyon:
ACNEWELL'in akne vulgarisin topikal tedavisi için güvenliliği ve etkililiği 9 yaş ve üzeri
hastalarda belirlenmiştir. ACNEWELL’in bu endikasyon için 9 ila 11 yaş arası hastalarda
1/11kullanımı, 12 yaş ve üzeri 1066 gönüllüde yapılan yeterli, iyi kontrollü klinik çalışmalardan
elde edilen kanıtlar ve 9 ila 11 yaşına kadar akneli 100 gönüllünün açık etiketli bir
çalışmasına ait ek farmakokinetik ve güvenlik verileri (bkz. Bölüm 4.8 ve bkz. Bölüm 5.2)
ile desteklenmektedir. ACNEWELL için klinik deneylerdeki güvenlik profili, taşıyıcı
kontrol grubuna benzerdi. ACNEWELL'in 9 yaşın altındaki pediyatrik hastalarda güvenliği
ve etkinliği belirlenmemiştir.
Geriyatrik popülasyon:
Dapson ile gerçekleştirilen klinik çalışmalara katılan ≥ 65 yaşındaki hasta sayısı daha genç
hastalarla yanıt farkını belirlemek için yeterli değildir.
Glukoz-6-fosfat dehidrojenaz (G6PD) Yetmezliği
G6PD yetmezliği olan hastalar methemoglobinemi ve hemoliz gelişime daha yatkın olabilir
(Bkz. Bölüm 4.4).
G6PD yetmezliği ve akne vulgaris’i olan 64 hastanın katıldığı randomize, çift kör, çapraz
tasarımlı bir klinik çalışmada dapson ve kontrol karşılaştırılmıştır. Çalışmaya Siyahi (88%),
Asya’lı (%6), Hispanik (%2) ve diğer etnik kökenden (%5) hastalar katılmıştır. Hem kontrol
hem de dapson tedavi periyodlarında olmak üzere başlangıçta, 2. haftada ve 12. haftada kan
örnekleri alınmıştır. Bu hastaların bazılarında hemoliz düşündüren laboratuvar değişiklikleri
görülse de, bu çalışmada klinik olarak önemli belirgin hemolitik anemi ile karşılaşılmamıştır
(Bkz. Bölüm 4.4).
4.3. Kontrendikasyonlar
ACNEWELL’in içeriği etkin maddeye ya da yardımcı maddelerden herhangi birine
duyarlılığı olan kişilerde kullanılmamalıdır.
4.4. Özel kullanım uyarıları ve önlemleri
Methemoglobinemi:Pazarlama sonrası raporlarda dapson kullanımı ile ilişkili hastanede
yatışa da neden olabilen methemoglobine vakaları bildirilmiştir. Methemoglobinemi
bulguları gelişen hastalarda ACNEWELL tedavisi kesilmelidir.
Methemoglobinemi bulguları ve belirtileri maruziyetten birkaç saat sonrasına gecikerek
ortaya çıkabilir.
Günde iki kez dapson kullanımıyla ilişkili olarak pazarlama sonrasında methemoglobinemi
bildirilen vakalar olmuştur. Glukoz-6-fosfat dehidrojenaz yetmezliği ya da konjenital veya
idiyopatik methemoglobinemisi olan hastalar ilaçtan kaynaklanan methemoglobinemiye
daha yatkındır. Konjenital ya da idiyopatik methemoglobinemisi olan hastalarda
ACNEWELL kullanımından kaçının.
Methemoglobineminin başlangıçtaki bulgu ve belirtileri bukkal mukus membranlar,
dudaklar ve tırnak yataklarında görülebilen kurşuni siyanoz ile karakterizedir. Siyanoz
gelişmesi durumunda hastalara ACNEWELL kullanımını kesip hemen tıbbi yardım almaları
söylenmelidir.
Dapson özellikle methemoglobin oluşumunu tetikleyen ajanlarla birlikte kullanıldığında
methemoglobin düzeylerini arttırabilir (Bkz. Bölüm 4.5).
2/11Hemoliz: Glukoz-6-fosfat dehidrojenaz (G6PD) yetmezliği olan ve topikal dapson kullanan
bazı hastalarda hemoliz düşündüren laboratuvar bulguları gelişmiştir.Oral dapson tedavisi,
dozla ilişkili hemoliz ve hemolitik anemiye yol açabilmektedir. Glukoz-6-fosfat
dehidrogenaz (G6PD) yetmezliği olan bireyler bazı ilaçların kullanımı sırasında hemoliz
gelişimine daha yatkındır. G6PD yetmezliği Afrika, Güney Asya, Orta Doğu ve Akdeniz
kökenli popülasyonlarda en yaygındır.
Klinik çalışmalarda topikal dapson ile tedavi edilen hastalarda klinik olarak önem taşıyan
hemoliz ya da hemolitik anemi ile karşılaşılmamıştır. Günde iki kez %5 dapson jel kullanan
G6PD yetmezlikli bazı kişilerde hemoliz düşündüren laboratuvar değişiklikleri görülmüştür.
Hemolitik anemiyi düşündüren bulgu ve belirtilerin geliştiği hastalarda ACNEWELL
tedavisi kesilmelidir. Hemolitik reaksiyon potansiyelinden ötürü oral dapson veya anti-
malaryal ilaç kullanan hastalarda ACNEWELL kullanımından kaçınılmalıdır. ACNEWELL
ile trimetoprim/sülfametoksazol (TMP/SMX) kombinasyonu G6PD yetmezliği olan
hastalarda hemoliz olasılığını artırabilir.
Periferik Nöropati:
Oral dapson tedavisinde periferik nöropati (motor kaybı ve kas güçsüzlüğü) bildirilmiştir.
Topikal dapson tedavisini değerlendiren klinik çalışmalarda periferik nöropati Bulgusuyla
karşılaşılmamıştır.
Cilt Reaksiyonları:
Oral dapson tedavisinde cilt reaksiyonları bildirilmiştir (toksik epidermal nekroliz, eritema
multiforme, morbilliform ve skarlatiniform reaksiyonlar, büllöz ve eksfoliatif dermatit,
eritema nodozum ve ürtiker). Topikal dapson tedavisinin klinik çalışmalarda bu tip cilt
reaksiyonları gözlenmemiştir.
ACNEWELL metil p-hidroksibenzoat içerir. Alerjik reaksiyonlara (muhtemelen gecikmiş)
neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Trimetoprim/sülfametoksazol (TMP/SMX) dapson ve metabolitlerinin sistemik düzeylerini
arttırabilir. Bir ilaç-ilaç etkileşim çalışmasında %5 dapson jel ile çift doz gücünde (160
mg/800 mg) trimetoprim-sülfametoksazolün (TMP/SMX) birlikte kullanımı
değerlendirilmiştir. Birlikte uygulama sırasında TMP ve SMX sistemik düzeyleri temelde
değişmemiş. ancak dapson ve metabolitlerinin düzeyleri TMP ve SMX varlığında artmıştır.
ACNEWELL ile elde edilen sistemik maruziyetin, TMP/SMX ile birlikte kullanımında bile,
100 mg’lık oral doza bağlı maruziyetin yaklaşık %1’i kadar olması beklenmektedir.
ACNEWELL ile aynı anda kullanılan topikal benzoil peroksit ciltte geçici ve lokal sarımsı
ya da turuncu renk değişikliğine yol açabilir. Akne vulgaris hastalarında topikal dapson ve
sonrasında benzoil peroksit kullanımına bağlı olarak ciltte ve yüzdeki kıllarda lokal sarı ya
da turuncu renk değişikliği olabilir.
3/11Oral dapson ile ilaç etkileşimleri
Eş zamanlı olarak uygulanan bazı ilaçlar (örn. rifampin, antikonvülzanlar, sarı kantaron)),
dapsonun hemoliz ile ilişkilendirilen bir metaboliti olan dapson hidroksilamin oluşumunu
artırabilir. Oral dapson tedavisinde pirimetamin gibi folik asit antagonistlerinin kullanımının
hematolojik reaksiyon olasılığını artırabileceğibildirilmiştir.
ACNEWELL ile methemoglobinemiye yol açan ilaçların birlikte kullanımı
methemoglobinemi riskini arttırabilir. Bu ilaçlar arasında sülfonamidler, asetamenofen,
asetanilid, anilid boyaları, benzokain, klorokin, dapson, naftalen, nitratlar ve nitritler,
nitrofurantoin, nitrogliserin, nitroprusid, pamakin, para-aminosalisilik asit, fenasetin,
fenobarbital, fenitoin, primakuin ve kinin de bulunmaktadır.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
Geriyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Doğum kontrolü üzerine etkileri ile ilgili veri bulunmamaktadır.
Gebelik dönemi
ACNEWELL’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir.
(bkz. Bölüm 5.3). İnsanlara yönelik potansiyel risk bilinmemektedir.
Risk Özeti
ACNEWELL 'in hamile kadınlarda ilaca bağlı olumsuz gelişim sonuçları riskini bildirmek
için kullanımına ilişkin mevcut veri yoktur. ACNEWELL 'in topikal uygulamayı takiben
insanlarda sistemik absorpsiyonu, oral dapson uygulamasına göre düşüktür (bkz. Bölüm
5.2). Hayvan üreme çalışmalarında, ACNEWELL için önerilen maksimum insan dozunda
(MRHD) sistemik maruziyetin 400 katından fazla sistemik maruziyetle sonuçlanan
organogenez sırasında hamile sıçanlara ve tavşanlara uygulanan oral dapson dozları
embriyosidal etkilerle sonuçlanmıştır. Dapson, MRHD'deki maruziyetin yaklaşık 500 katı
sistemik maruziyetlerde organogenezin başlangıcından laktasyonun sonuna kadar oral
olarak uygulandığında, ölü doğumların artmasına ve yavru ağırlığının azalmasına neden
olmuştur (bkz. Bölüm 5.3).
4/11Belirtilen popülasyon için majör doğum kusurlarının ve düşüklerin arka planda oluşacak
tahmini riskleri bilinmemektedir. ABD genel popülasyonunda, klinik olarak tanınan
gebeliklerde majör doğum kusurları ve düşüklerin tahmini arka plan riski sırasıyla %2-4 ve
%15-20'dir.
Laktasyon dönemi
Topikal dapsonun anne sütüne geçtiğine ve emzirme dönemindeki bebeklere etkisine veya
süt salgılanmasına etkisine dair yeterli bir bilgi bulunmamaktadır. Oral olarak uygulanan
dapson, insan sütünde görülür ve özellikle G6PD eksikliği olan bebeklerde hemolitik anemi
ve hiperbilirubinemiyle sonuçlanabilir. Oral dapson uygulamasına göre topikal uygulamayı
takiben sistemik absorpsiyon düşüktür. Oral dapsonun anne sütü alan infantlarda advers
reaksiyonlara yol açma potansiyeli nedeniyle, ilacın anne için taşıdığı önem dikkate alınaak
emzirmenin ya da ACNEWELL tedavisinin bırakılıp bırakılmaması yönünde bir karar
alınmalıdır.
Üreme yeteneği/fertilite
Topikal kullanımda veri yoktur.
Oral (gavaj) dozları sonrasında erkek ve dişi sıçanlarda dapsonun fertilite ve genel üreme
performansı üzerindeki etkileri değerlendirilmiştir. 3 mg/kg/gün veya üzerindeki dozlarda
dapson sperm motilitesini azaltmıştır (EAA karşılaştırmasına göre dapson %7,5 Jel
MRHD’ye bağlı sistemik maruziyetin yaklaşık 22 katı).
≥12 mg/kg/gün dapson dozlarını kullanan erkeklerle (dapson %7,5 Jel MRHD’ye bağlı
sistemik maruziyetin yaklaşık 187 katı) çiftleştirilen tedavi edilmemiş dişilerde embriyo
implantasyonları ve canlı embriyoların ortalama sayısında anlamlı azalma kaydedilmiştir;
bu bulgu muhtemelen spermlerin sayı veya etkinliğindeki azalmadan kaynaklanmaktadır ve
fertilite bozukluğuna işaret etmektedir. ≤ 2 mg/kg/gün doz düzeyinde (dapson %7,5 Jel
MRHT’ye bağlı sistemik maruziyetin yaklaşık 15 katı) erkek fertilitesini etkilememiştir.
Çiftleşmeden önceki 15 gün ve çiftleşmeyi izleyen 17 gün boyunca dişi sıçanlara 75
mg/kg/gün doz uygulaması yapıldığında (dapson %7,5 Jel MRHD’ye bağlı sistemik
maruziyetin yaklaşık 1400 katı) dapson implantasyonların ortalama sayısını azaltmış,
ortalama erken rezorpsiyon oranını arttırmış ve ortalama yavru boyutunu küçültmüştür. Bu
etkiler muhtemelen maternal toksisiteye bağlıdır.
4.7. Araç ve makine kullanımı üzerindeki etkiler
ACNEWELL’in taşıt ya da makine kullanma becerisi üzerindeki etkilerine ilişkin veri
mevcut değildir.
4.8. İstenmeyen etkiler
Klinik çalışmalar, çok çeşitli koşullar altında gerçekleştirildikleri için, bir ilacın klinik
çalışmalarında gözlenen advers reaksiyon hızları, başka bir ilacın klinik çalışmalarındaki
oranlarla doğrudan karşılaştırılamaz ve uygulamada gözlenen oranları da yansıtmayabilir.
Toplam 2161 denek, iki kontrollü bir klinik çalışmada 12 hafta boyunca dapson %7,5 jel ile
tedavi edilmiştir. Deneklerin yaşları 12-63 arasında değişmekte olup, %56'sı kadın ve %58'i
5/11Kafkasyalı’dır. Dapson %7,5 jel ile tedavi edilen deneklerin en az %0,9’unda bildirilen
advers ilaç reaksiyonları aşağıdaki Tablo 1’de görülmektedir.
Tablo 1. 12 HaftaKontrollü Klinik Çalışmalarda, Akne Vulgarisli Olguların En Az
%0,9’unda Meydana Gelen Advers Reaksiyonlar
ACNEWELL %7,5 Jel Taşıyıcı
(N=2161) N=2175
Uygulama bölgesinde kuruluk 24 (%1,1) 21 (%1)
Uygulama bölgesinde kaşıntı 20 (%0,9) 11 (%0,5)
Klinik denemeler ve pazarlama deneyimlerinde elde edilen advers etkiler aşağıdaki sıklık
derecelerine göre verilmiştir.
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100),
seyrek (≥1/10.000 ila <1/1.000), çok seyrek (<1/10.000), bilinmiyor (eldeki verilerden
hareketle tahmin edilemiyor).
Deri ve deri altı doku hastalıkları
Çok yaygın: Kuruluk ve pruritus
Dapson'un Oral Kullanım Deneyimi
Topikal dapson ile yapılan klinik çalışmalarda gözlenmese de, dapsonun oral kullanımı ile
aşağıdaki ciddi advers etkiler raporlanmıştır:
Agranülositoz, hemolitik anemi, periferik nöropati (motor kaybı ve kas zayıflığı) ve cilt
reaksiyonları (toksik epidermal nekroliz, eritema multiforme, morbilliform ve skarlatiniform
reaksiyonlar, büllöz ve eksfolyatif dermatit, eritema nodozum ve ürtiker).
Pazarlama sonrası deneyim
Pazarlama sonrası deneyimde görülen yan etkiler, kesin büyüklüğü bilinmeyen bir grup
insan tarafından gönüllü olarak bildirildiğinden, ne kadar sık meydana geldiklerini güvenilir
biçimde belirlemek veya ilaç etkileşimi ile sebep-sonuç ilişkisi kurmak her zaman mümkün
olmayabilir.
Topikal dapsonun pazarlama sonrası kullanımı sırasında aşağıdaki advers reaksiyonlar
tanımlanmıştır:
• methemoglobinemi,
• döküntü (eritematöz döküntü, uygulama bölgesi döküntüsü dahil),
• yüzün şişmesi (dudak şişmesi, göz şişmesi dahil).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
6/114.9. Doz aşımı ve tedavisi
Dapsonun topikal uygulama sonrasında doz aşımı gerçekleşmesi mümkün değildir.
Oral yoldan uygulanması durumunda genel destekleyici önlemlerin alınması uygun olabilir.
Bunlar yaşamsal belirtilerin izlenmesini ve klinik durumun gözlenmesini içerebilir. Jelin
yapısı nedeniyle, kusturma ve gastrik lavaj önerilmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal olarak kullanılan diğer anti-akne preparatları
ATC kodu: D10AX05
Etki mekanizması
Akne vulgaris tedavisinde dapson jelin etki mekanizması bilinmemektedir.
5.2. Farmakokinetik özellikler
Emilim:
Farmakokinetik özellikleri değerlendiren bir çalışmada ≥ 16 yaşındaki 19 erkek ve kadın
akne vulgaris hastasının yüz, üst göğüs, üst sırt ve omuz bölgelerine 28 gün boyunca günde
bir kez topikal olarak 2 g dapson uygulanmıştır.
Doz uygulamasının başlangıcını izleyen 7 gün içinde dapson için kararlı duruma ulaşılmıştır.
28. Günde ortalama dapson için maksimum plazma konsantrasyonu (Cmax) ve doz sonrası
0-24. Saatlerde konsantrasyon-zaman eğrisi altında kalan alan (EAA0-24h) sırasıyla 13 ± 6,8
ng/ml ve 282 ± 146 ng.sa/ml olarak bulunmuştur. ACNEWELL’in sistemik maruziyet
düzeyinin 100 mg’lık oral dozun maruziyetinin yaklaşık %1’i olması beklenir.
Dapson ile uzun süreli güvenlilik çalışması düzenlenmemiştir. Ancak %5 dapson jel
tedavisini (günde iki kez) değerlendiren uzun süreli bir klinik çalışmada dapson ve
metabolitlerinin sistemik maruziyetini belirlemek amacıyla yaklaşık 500 kişide 12 aya kadar
periyodik kan örneklemesi yapılmıştır. Üçüncü ayda 408 kişiye ait (E 192, K 216) ölçülebilir
dapson konsantrasyonları değerlendirildiğinde, cinsiyet ve ırkın farmakokinetiği etkilemediği
görülmüştür. Benzer şekilde 12-15 yaşındaki hastalar ile (n=155) ≥ 16 yaşındaki hastalar
(n=253) arasında dapson maruziyeti açısından fark saptanmamıştır. Bu hastalarda çalışmanın
yürütüldüğü yıl içerisinde dapsonun sistemik maruziyetinde artış görülmemiştir.
9 ila 11 yaş arasındaki akne vulgarisli pediyatrik deneklerde yapılan açık etiketli güvenlilik
ve farmakokinetik çalışmasında, tüm yüz, omuzlar, üst göğüs ve üst sırt bölgelerine 8 gün
boyunca deneklerin bir alt grubuna (N = 16) günde bir kez yaklaşık 2 gram Dapson Jel, %7,5,
topikal olarak uygulanmıştır. 8. günde, sistemik konsantrasyonlar kararlı durumda ya da ona
yakındı ve dozdan 10 saat sonra ortalama ± SD sistemik dapson konsantrasyonu 20 ± 12.5 ng
/ mL idi.
Dağılım:
Veri bulunmamaktadır.
7/11Biotransformasyon:
Veri bulunmamaktadır.
Eliminasyon:
Veri bulunmamaktadır.
Mikrobiyoloji
In vivo aktivite: Dapson ile gerçekleştirilen klinik çalışmalarda mikrobiyolojik ya da
immünolojik değerlendirme yapılmamıştır.
İlaç direnci: Dapson jel ile gerçekleştirilen klinik çalışmalarda dapsona karşı direnç
değerlendirilmemiştir. Bu tür çalışmalar yapılmamış olduğundan, dapson tedavisinin
akneyle ilişkili bir organizma olan Propionibacterium acnes’in duyarlılığında veya akne
tedavisinde kullanılan diğer antimikrobiyallere karşı duyarlılıkta azalmaya yol açıp
açmadığı bilinmemektedir. Oral dapson ile tedavi edilen hastalarda Mycobacterium leprae
için dapsona karşı terapötik direnç tanımlanmıştır.
5.3. Klinik öncesi güvenlilik verileri
Karsinojenez, Mutajenez ve Fertilite Bozukluğu
Dapson 92 hafta boyunca dişi sıçanlara veya 100 hafta boyunca erkek sıçanlara oral yolla 15
mg/kg/gün doz seviyelerindeoral yoldan uygulandığında karsinojenik değildir (EAA
karşılaştırmasına göre ACNEWELLin MRHD'sinin kullanımı sonucunda insanlarda
gözlemlenen sistemik maruziyetin yaklaşık 340 katı).).
Dapson jelin yaklaşık 26 haftalık süreyle Tg.AC transgenik farelere topikal olarak
uygulandığı bir çalışmada karsinojenisiteye neden olma potansiyeline dair kanıt elde
edilmemiştir. %3, %5 ve %10 dapson konsantrasyonları değerlendirilmiştir; %3 materyalin
tolere edilen maksimum doz olduğu belirlenmiştir.
Dapson, bakteriyel ters mutasyon tahlilinde (Ames testi) ve farelerde yapılan mikronükleus
tahlilinde negatiftir. Dapson, Çin hamsteri yumurtalık (CHO) hücreleriyle yürütülen bir
kromozom sapma tahlilinde pozitiftir (klastojenik).
Dapsonun doğurganlık ve genel üreme performansı üzerindeki etkileri, oral dozu takiben
erkek ve dişi sıçanlarda değerlendirilmiştir. Dapson, çiftleşmeden 63 gün önce başlanarak
günlük olarak uygulandığında 3 mg/kg/gün veya daha yüksek dozlarda, (EAA
karşılaştırmalarına göre Dapson %7,5 jelin önerilen maksimum insan dozunun sonucu olarak
gözlenen sistemik maruziyetin yaklaşık 22 katı) sperm hareketliliğini azaltarak bu durumun
çiftleşme dönemi boyunca devam edildiği gözlemlenmiştir. Ortalama embriyo
implantasyonu ve canlı embriyo sayısı, 12 mg/kg/gün veya daha yüksek dozda uygulanan
erkeklerle çiftleştirilen tedavi edilmemiş dişilerde önemli ölçüde azaldığı gözlemlenmiştir.
(Dapson %7,5 jelin MRHD'si ile ilişkili sistemik maruziyetin yaklaşık 187 katı, %7,5 EAA
karşılaştırmalarına dayalı olarak), muhtemelen sperm sayısının veya etkinliğinin azalması
nedeniyle doğurganlığın bozulmasına işaret eder. Çiftleşmeden 15 gün önce ve 17 gün
boyunca dişi sıçanlara 75 mg/kg/gün dozunda ((EAA karşılaştırmasına göre dapson %5 jelin
önerilen maksimum insan dozunda gözlenensistemik maruziyetin yaklaşık 1407 katı)
uygulandığında daha sonra dapson ortalama implantasyon sayısını azaltıp, ortalama erken
8/11rezorpsiyon oranını arttırdığı ve ortalama yavru boyutunu küçültmüştür. Bu etkiler
muhtemelen maternal toksisiteye bağlıdır.
Çok merkezli, randomize, çift kör, taşıyıcı-kontrollü, 12 hafta süreli iki çalışmada günde bir
kez %7,5 dapsonun etkililik ve güvenliliği değerlendirilmiştir. Yaşları ≥ 12 olan 4340 kişide
etkililik değerlendirilmiştir. Bu hastaların büyük bölümünde başlangıçta %20-50’si
enflamatuvar ve %30-100’ü non-enflamatuvar lezyonlardan oluşan orta şiddette akne
vulgaris mevcuttur; hastalar dapson ya da taşıyıcı kullanacak şekilde randomize edilmiştir.
Çalışmanın 12. Haftasında tedaviye yanıt şu şekilde tanımlanmıştır: GAAS skorunda
(Global Akne Değerlendirme Skoru) başlangıca göre en az 2 derece iyileşme ile birlikte
“yok” ya da “minimal” olarak skorlanan hastalar ve hem enflamatuvar hem de non-
enflamatuvar lezyon sayılarında başlangıca göre mutlak değişim. GAAS skorunun “yok”
olması yüzde akne vulgaris bulgusunun yokluğuna karşılık gelmektedir. “Minimal”
şeklindeki GAAS skoru ise yalnızca az sayıda non-enflamatuvar lezyonun varlığı (komedon)
ve az sayıda enflamatuvar lezyonun varlığı (papül/püstül) olarak tanımlanmıştır.
Aşağıdaki tabloda başlangıçtan 12. Haftaya kadar GAAS başarı oranı ve akne lezyon
sayılarındaki ortalama ve oransal azalma gösterilmektedir.
Tablo 2. Akne Vulgaris’li Hastalarda Tedavinin 12. Haftasında dapsonun Klinik Etkililiği
Çalışma 1* Çalışma 2*
Dapson jel %7,5 Taşıyıcı Dapson jel %7,5 Taşıyıcı
N=1044 N=1058 N=1118 N=1120
Genel akne değerlendirme skoru
Genel akne %30 %21 %30 %21
değerlendirme başarısı
(Skor 0 ya da 1)
Enflamatuvar lezyon
Ortalama mutlak 16,1 14,3 15,6 14,0
azalma
Ortalama yüzde azalma %56 %49 %54 %48
Enflamatuvar olmayan lezyon
Ortalama mutlak 20,7 18,0 20,8 18,7
azalma
Ortalama yüzde azalma %45 %39 %46 %41
6. FARMASÖTİK ÖZELLİKLER
6.1. Yardımcı maddelerin listesi
Karbomer
Dietilen glikol monoetil eter
Metil p-hidroksibenzoat (E218)
Sodyum hidroksit (%10)
Saf su
9/116.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında saklanmalıdır.
6.5. Ambalajın niteliği ve içeriği
Karton kutu içerisinde 1 adet plastik kapaklı, 30 gramlık plastik tüp bulunmaktadır.
6.6. Beşerî tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliklerine uygun olarak imha
edilmelidir.
7. RUHSAT SAHİBİ
İlko İlaç San. ve Tic. A.Ş.
Veysel Karani Mah. Çolakoğlu Sok. No:10
34885 Sancaktepe /İstanbul
Tel: 0216 564 80 00
Faks: 0216 564 80 99
8. RUHSAT NUMARASI(LARI)
2024/25
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 02.02.2024
Ruhsat yenileme tarihi:-
10. KÜB’ÜN YENİLENME TARİHİ
10/11