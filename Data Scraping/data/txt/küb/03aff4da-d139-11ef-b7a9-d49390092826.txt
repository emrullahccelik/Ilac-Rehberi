KISA ÜRÜN BİLGİSİ
1. BEŞERİ TIBBİ ÜRÜNÜN ADI
AVOXA 100 mg film tablet
2. KALİTATİF VE KANTİTATİF BİLEŞİM
Etkin madde:
Her film tablet 100 mg lamivudin içerir.
Yardımcı maddeler:
Sodyum nişasta glikolat içerir………….9 mg
Yardımcı maddeler için 6.1’e bakınız.
3. FARMASÖTİK FORMU
Film Tablet.
Açık kahverengi, oblong, bikonveks film kaplı tablettir.
4. KLİNİK ÖZELLİKLER
4.1. Terapötik endikasyonlar
Lamivudin, kronik hepatit B’li ve hepatit B virüs (HBV) replikasyonu kanıtı bulunan 2 yaş ve
üzeri hastaların tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi :
(Hekim tarafından başka şekilde tavsiye edilmediği takdirde)
Erişkinler ve 12 yaş ve üstü yetişkinler:
Önerilen AVOXA dozu günde bir kez 100 mg’dır.
Uygulama şekli :
AVOXA aç veya tok karnına alınabilir.
HBeAg ve/veya HBsAg serokonversiyonu olduğu zaman immun sistemi yeterli hastalarda
AVOXA’nın kesilmesi düşünülmelidir.
Rekurran Hepatit B bulgularından anlaşılabileceği şekilde etkinlikte bir düşüş olursa
lamivudin kesilebilir.
Eğer lamivudin kesilirse hastalar rekurran Hepatit bulguları acısından periyodik olarak
izlenmelidir (Bkz. 4.4. Ozel kullanım uyarıları ve onlemleri).
1Özel popülasyonlara ilişkin ek bilgiler :
Böbrek yetmezliği:
Lamivudin serum konsantrasyonları (EAA) orta ve şiddetli böbrek yetmezliğinde azalmış
renal klerens nedeni ile artar. Kreatinin klerensi 50 ml/dak’dan az olan hastalarda doz
azaltılmalıdır (Bkz. Tablo 1 ve Tablo 2). Böbrek yetmezliği olan çocuklar için aynı doz
azaltma geçerlidir. (Bkz. Tablo 2).
Tablo 1: Erişkin ve 12 yaş üstü böbrek yetmezliği olan hastalar icin doz:
Kreatinin klerensi AVOXA ilk doz İdame dozu günde bir defa
ml/dak
30- < 50 20 ml (100 mg) 10 ml (50 mg)
15- < 30 20 ml (100 mg) 5 ml (25 mg)
5- < 15 7 ml (35 mg) 3 ml (15 mg)
< 5 7 ml (35 mg) 2 ml (10 mg)
Tablo 2: 2- 11 yaş arası çocuklarda doz:
Kreatinin klerensi AVOXA ilk doz İdame dozu günde bir defa
ml/dak
30- < 50 3 mg / kg 1.5 mg / kg
15- < 30 3 mg / kg 0.75 mg / kg
5- < 15 1 mg / kg 0.45 mg / kg
< 5 1 mg / kg) 0.3 mg / kg
Karaciğer yetmezliği:
Dekompanse karaciğer hastalığı olan hastalarda tedavinin kesilmesi önerilmez.
Lamivudin ile tedavinin kesilmesinden sonra uzun sureli serokonversiyonun devamı
hakkındaki veriler sınırlıdır. Lamivudin tedavisi sırasında hasta uyumu izlenmelidir.
Transplantasyon için bekleyen son aşamadaki karaciğer hastaları da dahil olmak üzere
karaciğer yetmezliği olan hastalarda, lamivudin farmakokinetikleri belirgin olarak etkilenmez.
Böbrek yetmezliği ile beraber olmadığı surece doz ayarlamasına gerek yoktur.
Pediyatrik popülasyon :
2-11 yaş arasındaki çocuklar:
Önerilen doz günde maksimum 100 mg olmak üzere günde bir kez 3 mg / kg’dır.
İki yaşın altındaki çocuklar:
Bu yaş grubuna doz önerisinde bulunmak için yeterli bilgi yoktur.
Geriyatrik popülasyon :
Yaşlı hastalarda normal yaşlanma sürecine bağlı gelişen böbrek yetmezliğinin, kreatinin
klerensi 50 ml/dak’nın altına düşmedikçe, lamivudin’in farmakokinetiği üzerinde bir etkisi
olmadığı görüldüğünden, doz ayarlamasına gerek yoktur.
24.3. Kontrendikasyonlar
AVOXA, lamivudin veya preparatın içeriğindeki maddelere karşı aşırı duyarlılığı olduğu
bilinen hastalarda kontrendikedir.
4.4. Özel kullanım uyarıları ve önlemleri
Tedavi sırasında hastalar kronik hepatit B tedavisinde uzman bir hekim tarafından düzenli
olarak kontrol edilmelidir. Kronik hepatit B’li hastalarda lamivudin tedavisinin kesilmesini
takiben, bazı hastalarda rekürran hepatit klinik ve laboratuar bulguları saptanabilir ki bu
durumun dekompanse karaciğer hastalığı olanlarda daha ciddi sonuçları olabilir.
Eğer AVOXA kesilirse, hastaların en az dört ay rekürran hepatit bulguları açısından hem
klinik hem de serum karaciğer fonksiyon testleri (ALT ve biluribin düzeyleri) için periyodik
olarak izlenmesi klinik olarak endikedir.
Tedavi sonrası rekürran hepatit bulguları gelişen hastalarda AVOXA tedavisine yeniden
başlanması konusunda yeterli klinik veri yoktur.
Orta veya şiddetli böbrek yetmezliği olan hastalarda, serum lamivudin konsantrasyonları
(EAA) azalan renal klirense bağlı olarak artar ve bundan dolayı kreatinin klerensi < 50
ml/dakika olan hastalarda doz azaltılmalıdır.
Transplant alıcıları ve ileri derece karaciğer bozukluğu olan hastalar daha büyük aktif viral
replikasyon riski altındadır. Bu hastaların karaciğer fonksiyonlarının marjinal olması nedeni
ile lamivudine devam edilmemesi durumunda hepatit reaktivasyonu veya tedavi sırasında
etkinliğin azalması ciddi ve hatta ölüme yol açabilecek yetmezliğe neden olabilir. Bu
hastalarda Hepatit B ile ilgili parametreleri, karaciğer ve böbrek fonksiyonlarını ve antiviral
yanıtları izlemek gerekir.
Eğer herhangi bir sebeple tedavi kesiliyorsa tedavinin kesilmesinden itibaren 6 ay süreyle bu
hastaların izlenmesi önerilir. Tedavi sırasında ve sonrasında hepatik yetmezlik yaşayan
hastaların uygun bir şekilde sık sık kontrol edilmeleri gerekir. Kanser kemoterapisi gibi belirli
aralıkları bağışıklık baskılayıcı tedavi gören hastaların lamivudin kullanımı hakkında yeterli
bilgi yoktur.
Uzayan tedavi sırasında lamivudine karşı duyarlılıkta azalma gösteren HBV viral alt grupları
(YMDD variant HBV) görülmüştür. Az da olsa bazı hastalarda bu değişiklik rekürran hepatite
sebep olabilir. Aynı zamanda HIV ile enfekte olan hastalarda ve halen antiretroviral tedavi
gören veya bu tedavilerin uygulanması planlanan hastalarda, HIV enfeksiyonu için genelde
uygulanan lamivudin dozuna devam edilmelidir.
AVOXA ile tedavi edilen gebe kadınlarda hepatit B virüs aşılama uygulaması için önerilen
standart prosedürler takip edilmelidir. Lamivudin tedavisinin hepatit B virüsünün başkalarına
bulaşma riskini azalttığı kanıtlanmamıştır, bu bakımdan hastalar uygun önlemler almaya
devam etmeleri konusunda uyarılmalıdır.
AVOXA her bir tabletinde 23 mg’dan daha az sodyum içerir. Bu sodyum miktarına bağlı
herhangi olumsuz bir etki beklenmez.
34.5. Diğer tıbbi ürünler ile etkileşimler ve diğer etkileşim şekilleri
Değişmemiş ilacın hemen tamamının renal eliminasyonu, sınırlı metabolizma ve plazma
protein bağlanmasından dolayı metabolik etkileşim olasılığı düşüktür.
Lamivudin başlıca aktif organik katyonik sekresyon ile elimine edilir. Trimetoprim gibi
özellikle katyonik transport sistemi aracılığıyla başlıca aktif renal sekresyonla elimine olan
diğer ilaçlarla birlikte verildiğinde ilaç etkileşme olasılığı düşünülmelidir. Diğer ilaçların
(örneğin; ranitidin, simetidin) bu mekanizmanın sadece bir kısmını kullanırlar ve lamivudin
ile etkileşmezler.
Başlıca aktif organik anyonik yolla veya glomerüler filtrasyonla atılan ilaçların lamivudin ile
klinik olarak önemli bir etkileşimi olması beklenmez.
Trimetoprim/sulfametaksazol 160 mg/800 mg verilmesi lamivudine maruz kalmayı %40
civarında arttırır. Lamivudinin trimetoprim veya sulfametoksazol farmakokinetiği üzerine
etkisi yoktur. Bununla beraber, hastada renal yetmezlik olmadıkça lamivudin dozunda
ayarlama gerekmez.
Lamivudin ile verildiğinde zidovudin için Cmaks’ta orta derecede bir artış (%28) gözlenmiştir
ve bununla beraber maruz kalma seviyesi (EAA) değişmez. Zidovudinin lamivudin
farmakokinetiği üzerinde etkisi yoktur.
Lamivudin alfa-interferon ile birlikte verildiğinde iki ilaç arasında farmakokinetik bir ilaç
etkileşmesi yoktur. Yaygın olarak kullanılan immunosupresan ilaçlarla lamivudin birlikte
kullanıldığında hastalarda klinik olarak önemli advers etkileşimler bildirilmemiştir. Ancak,
özellikle etkileşim çalışmaları yapılmamıştır.
Lamivudin, zalsitabinin hücre içi fosforilasyonunu her iki tıbbi ürün birlikte uygulandığında
inhibe eder. Bu nedenle AVOXA’nın zalsitabin ile birlikte kullanılması önerilmemektedir.
Özel popülasyonlara ilişkin ek bilgiler:
Bildirilmemiştir.
Pediyatrik popülasyon :
Etkileşim çalışmaları yalnızca yetişkinler üzerinde gerçekleştirilmiştir.
4.6. Gebelik ve laktasyon
Genel tavsiye
Gebelik kategorisi:C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
AVOXA gerekli olmadıkça gebelik döneminde kullanılmamalıdır.
4Gebelik dönemi
Lamivudin'in insan gebeliğinde güvenliliği ispat edilmemiştir. Deneysel üreme çalışmalarında
teratojenite görülmemiştir; dişi ve erkek fertilitesine etkisi olmadığı gösterilmiştir. Lamivudin,
hayvanlarda plasentaya geçer, ancak insanda plasentaya geçişi üzerine bilgi yoktur. Buna
rağmen, hayvan üreme çalışmaları her zaman insanlarda ortaya çıkacak cevap için belirleyici
değildir.
AVOXA gerekli olmadıkça gebelik döneminde kullanılmamalıdır.
Laktasyon dönemi
Lamivudin oral uygulamayı takiben anne sütü ile serumda bulunan konsantrasyonlara benzer
düzeylerde (1-8 mg/ml) atılır. Maternal süt yolu ile çok daha yüksek konsantrasyonlarda
lamivudin alan neonatal sıçanlardaki hayvan çalışmalarından elde edilen veriler, insan
sütündeki lamivudin konsantrasyonlarının emzirilen bebeklerde toksisiteye yol açma
olasılığının az olduğunu göstermektedir.
Üreme yeteneği /Fertilite
Yeterli bilgiye ulaşılamamaktadır..
4.7. Araç ve makine kullanımı üzerindeki etkiler
Lamivudin'in araba veya makine kullanmaya etkisini araştıran çalışma yoktur. Ayrıca bu tür
aktivitelere zararlı bir etki, ilacın farmakolojisinden belirlenemez. Buna rağmen, hastanın
klinik durumu ve lamivudin ile zidovudin'in her ikisinin istenmeyen etki profili, hastanın
araba kullanma yeteneği veya makine kullanması değerlendirilirken dikkate alınmalıdır.
4.8. İstenmeyen etkiler
Lamivudin klinik çalışmalarda kronik hepatit B hastalarında iyi tolere edilmiştir. Advers olay
görülme sıklığı ve laboratuar bulguları lamivudin ile tedavi edilen hastalar ile plasebo
uygulanan hastalarda benzerdir.
Çok yaygın olarak bildirilen istenmeyen etkiler kırıklık, bitkinlik, solunum yolu
enfeksiyonları, başağrısı, karında rahatsızlık ve ağrı, bulantı, kusma ve diyaredir.
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Yan etkiler, görüllme sıklıklarına göre düzenlenmiştir. Birçok yan etki için yeterli bilgiye
ulaşılamamıştır. Çok yaygın ve yaygın görülen yan etki kategorileri klinik araştırmalardan
edinilen bilgilere dayanarak verilmiştir. Plasebo gruplarında izlenen yan etkiler bu
sınıflandırmaya dahil edilmemiştir. Pazarlama sürecindeki yan etkiler, seyrek ya da çok
seyrek olarak izlenmiştir.
Kan ve lenf sistemi hastalıkları:
Çok yaygın:
Nötropeni
Yaygın:
Hemoglobinemi
5Trombositopeni
Yaygın olmayan:
Anemi, kırmızı hücre aplazisi
Metabolizma ve beslenme hastalıkları:
Yaygın olmayan:
Lenfadenopati, hiperglisemi.
Bağışıklık sistemi haslıkları:
Yaygın olmayan:
Anaflaksi, immune rekonstitusyon sendromu
Sinir sistemi hastalıkları:
Çok yaygın:
Baş ağrısı, halsizlik, uykusuzluk
Yaygın:
Baş dönmesi, depresyon, ateş
Solunum bozuklukları:
Çok yaygın:
Nazal semptomlar, öksürük, boğazda ağrı
Yaygın olmayan:
Hırıltı
Gastrointestinal hastalıklar:
Çok yaygın:
Bulantı, diyare, abdominal ağrı, kusma
Yaygın:
Anoreksi, lipaz- amilaz seviyelerinde artma, abdominal kramplar, dispepsi, midede yanma
Yaygın olmayan:
Stomatit, splenomegali
Hepato-bilier hastalıkları:
Çok yaygın:
Serum ALT seviyelerinde artış
Tedavi suresince ve lamivudin tedavisinin kesilmesinin ardından; serum ALT artışları ile
tespit edilen hepatit alevlenmesi bildirilmiştir.
Yaygın olmayan:
Hiperbilirubinemi
Deri ve deri altı doku hastalıkları:
Yaygın:
Döküntü
Yaygın olmayan:
Alopesi, şiddetli kaşıntı, ürtiker,
Kas-iskelet bozukluklar, bağ doku ve kemik hastalıkları:
Çok yaygın:
Miyalji, nöropati, kas-iskelet ağrısı
Yaygın:
Kreatin fosfokinaz seviyelerinde artış
6Yaygın olmayan:
Kas zayıflığı, rabdomiyoliz, güçsüzlük
Çok seyrek:
Miyalji, kramplar ve rabdomiyolizi de kapsayan kas sistem hastalıkları.
HIV enfeksiyonu olan hastalarda, pankreatit ve periferal nöropati (veya parestezi) vakaları
bildirilmiştir; ancak lamivudin ile ilişkisi açık değildir. Kronik hepatit B hastalarında, bu
olayların görülme sıklığı lamivudin ile tedavi edilenlerle plasebo uygulananlar arasında bir
farklılık göstermemiştir.
HIV hastalarında nükleosid analogları ile kombinasyon tedavisinde genellikle şiddetli
hepatomegali ve hepatik steatozis ile birlikte laktik asidoz vakaları bildirilmiştir. Dekompanse
karaciğer hastalığı olan hepatit B hastalarında bu gibi istenmeyen etkiler nadiren bildirilmişse
de bu olayların lamivudin tedavisine bağlı olduğu kanıtlanmamıştır.
Lamivudin ve plasebo ile tedavi edilen hastalar arasında bilirubin yükselmelerine bağlı ALT
yükselmeleri ve /veya hepatik yetmezlik bakımından tedavi sonrası anlamlı bir farklılık
bulunmamıştır.
4.9. Doz aşımı ve tedavisi
Deneysel doz aşımı çalışmalarında, lamivudin’in çok yüksek dozlarda uygulanması hiçbir
organ toksisitesi ile sonuçlanmamıştır. İnsanda akut aşırı doz alımı verileri sınırlıdır.
Rastlanan olguların hiç birinde ölüm meydana gelmemiş ve hastalar iyileşmiştir. Bu şekilde
doz aşımını takiben herhangi bir spesifik belirti veya semptom tanımlanmamıştır. Eğer doz
aşımı olursa, hasta izlenmeli ve standart destek tedavi gerektiği şekilde uygulanmalıdır. İlacın
periton diyalizi veya hemodiyaliz ile vücuttan uzaklaştırılıp uzaklaştırılmadığı
bilinmemektedir.
5. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik Grubu: Nükleozit ters transkriptaz inhibitorleri
ATC Kodu: J05AF05
Lamivudin bir nükleosid analoğudur. Lamivudin, enfekte olan ve olmayan hücrelerde ana
bileşiğin aktif formu olan trifosfat (TF) türevine metabolize olur. Trifosfatın hücre içi
yarılanma ömrü hepatositlerde in vitro 17-19 saattir. Lamivudin TF HBV viral polimeraz için
bir substrat olarak etki gösterir. Lamivudin TF’ın zincire girmesi ve takiben zincir sonlanması
ile viral DNA oluşumu engellenir. Lamivudin TF normal hücresel deoksinükleotid
metabolizması ile etkileşmez. Sadece memeli DNA polimeraz a ve b’nin zayıf bir
inhibitörüdür. Ayrıca, lamivudin TF, memeli hücresi DNA içeriğine çok az etkilidir.
Lamivudin, mitokondriyal yapı ve DNA içerik ve fonksiyonu üzerine potansiyel ilaç etkilerini
ölçen testlerde kabul edilebilir bir toksik etki göstermemiştir. Mitokondriyal DNA içeriğini
azaltmada son derece düşük potansiyele sahiptir; mitokondriyal DNA’ya devamlı inkorpore
olmaz ve mitokondriyal DNA polimeraz g üzerinde bir inhibitör etkisi yoktur.
75.2. Farmakokinetik özellikler
Genel Özellikler:
Lamivudin gastrointestinal kanaldan iyi emilir ve erişkinlerde oral lamivudin biyoyararlanımı
normal olarak %80-85’dir. Lamivudin terapötik doz dağılımı boyunca doğrusal
farmakokinetik gösterir ve albumin için plazma protein bağlanması düşüktür. Hepatik
metabolizma dağılımının az olusu (%5-10) ve dusuk plazma proteini bağlanmasından dolayı
metabolik ilaç etkileşmeleri beklenmez. Lamivudin eliminasyonunun %70’i renal yoldan
gerçekleşir.
Emilim:
Lamivudin gastrointestinal kanaldan iyi emilir ve erişkinlerde oral lamivudin biyoyararlanımı
normal olarak %80-85’dir. Oral uygulamayı takiben en yüksek plazma düzeylerine (Cmaks)
ortalama ulaşma süresi (Tmaks) yaklaşık 1 saattir. 100 mg günlük dozlar gibi terapötik doz
düzeylerinde verildiğinde, Cmaks 1.1-1.5 mg/ml ve çukur düzeyleri 0.015-0.020 mg/ml’dir.
Lamivudinin yiyeceklerle birlikte verilmesi Tmaks’ta gecikme ve Cmaks’ta düşmeye neden
olur (%47 oranında azalma). Bununla beraber, (EAA’ya dayanan) absorbe edilen lamivudin
miktarı etkilenmediğinden AVOXA yiyecekle veya ayrı olarak verilebilir.
Dağılım:
İntravenöz çalışmalar ortalama dağılım hacminin 1.3 l/kg olduğunu göstermiştir. Lamivudin
terapötik doz dağılımı boyunca lineer farmakokinetik gösterir ve albumin için plazma protein
bağlanması düşüktür. Sınırlı veriler lamivudinin MSS’ne penetre olduğunu ve beyin omurilik
sıvısına (BOS) ulaştığını göstermiştir. Ortalama BOS/serum konsantrasyon oranı oral
uygulamayı takiben 2-4 saat sonra yaklaşık 0.12’dir.
Biyotransformasyon:
Lamivudin değişmeden bilhassa renal yoldan atılır. Hepatik metabolizma dağılımının az oluşu
(%5-10) ve düşük plazma proteini bağlanmasından dolayı metabolik ilaç etkileşmeleri
beklenmez.
Eliminasyon:
Ortalama lamivudin sistemik klerensi yaklaşık 0.3 l/saat/kg’dır. Gözlenen eliminasyon
yarılanma ömrü 5-7 saattir. Lamivudinin büyük kısmı glomerüler filtrasyon ve aktif sekresyon
ile (organik katyonik transport sistemi) değişmeden idrarla atılır.
Doğrusallık / Doğrusal olmayan durum:
Lamivudin terapötik doz dağılımı boyunca doğrusal farmakokinetik gösterir.
Hastalardaki karakteristik özellikler:
Cinsiyet:
Oral uygulama sonrası hamileliğin son dönemlerindeki farmakokinetik özellikler hamile
olmayan yetişkinlerdekiyle benzerdir.
Böbrek yetmezliği:
Böbrek yetmezliği olan hastalarla yapılan çalışmalar renal bozuklukların lamivudin
eliminasyonunu etkilediğini göstermiştir. Kreatinin klerensi 50 ml/dak’nın altında olan
hastalarda doz azaltılması gereklidir.
8Karaciğer yetmezliği:
HİV ve HBV ile enfekte olmayan ve karaciğer yetmezliği olan hastalarla yapılan bir çalışma
bu hasta grubunda lamivudinin iyi tolere edildiğini ve laboratuar parametrelerinin ve
istenmeyen etki profilinin değişmediğini gostermiştir. Lamivudinin farmakokinetiği karaciğer
yetmezliğinden etkilenmez. Karaciğer transplantasyonu alan hastalarda, aynı zamanda böbrek
yetmezliği de görülmediği surece karaciğer bozukluğunun lamivudinin farmakokinetiğine
önemli bir etkisi olmadığı hakkında limitli bilgi vardır.
Pediyatrik popülasyon:
Pediyatrik hastalarda lamivudin farmakokinetiği yetişkinlerinkine benzerdir. Ancak
çocuklarda kiloya bağlı olarak oral yoldan uygulanan ilacın renal klerensi daha yüksektir.
Çocuklarda yaşa bağlı olarak en yüksek oral klerens 2 yaşında görülmüştür ve 2 yaşından 12
yaşına doğru düşmüştür. Bu dönemdeki değerler yetişkinlerdeki değerlerle benzerdir. Günde
bir defa 3 mg/kg doz yetişkinlerde günde 100 mg alınan doza benzer kararlı düzey lamivudin
konsantrasyonu göstermiştir. 2-11 yaş arası çocuklarda günde maksimum 100 mg’a kadar 3
mg/kg doz önerilir ve bu yetişkinlerde tavsiye edilen doza (günde 100 mg) yakındır. 2 yaşın
altındaki çocuklar için yeterli farmakokinetik bilgi yoktur.
Geriyatrik popülasyon:
Yaşlı hastalarda normal yaşlanma sürecine bağlı gelişen böbrek yetmezliğinin, kreatinin
klerensi 50 mI/dak’nın altına düşmedikçe, lamivudinin farmakokinetiği üzerinde bir etkisi
olmadığı görülmüştür.
5.3. Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, genotoksisite, karsinojenik
potansiyel ve üreme toksisitesi çalışmalarına dayalı olan insanlara yönelik özel bir tehlike
ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz Ph 102
Sodyum nişasta glikolat
Magnezyum stearat
Film kaplama maddesi : Opadry Brown 13B36620 (HPMC 6cP, titanyum dioksit, sarı demir
oksit, PEG 400, kırmızı demir oksit, polisorbat 80, siyah demir oksit)
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında saklayınız.
96.5. Ambalajın niteliği ve içeriği
28, 56 ve 84 tabletlik alüminyum/ alüminyum blister ambalajlarda, karton kutuda mevcuttur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”’ne uygun olarak imha
edilmelidir.
7. RUHSAT SAHİBİ
Adı : Abdi İbrahim İlaç San. ve Tic. A.Ş.
Adresi : Reşitpaşa Mahallesi,Eski Büyükdere Caddesi.No:4 34467
Maslak/Sarıyer/İstanbul
Tel No : 0212 – 366 84 00
Faks No : 0212 – 276 20 20
8. RUHSAT NUMARASI
206/94
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 26.11.2010
Ruhsat yenileme tarihi :
10. KÜB’ÜN YENİLENME TARİHİ
10