1  KULLANMA TALİMATI  
 
URSABAY 250 mg kapsül  
Ağızdan alınır.  
 
• Etkin  madde:  Her bir kapsül, etkin  madde  olarak  250 mg ursodeoksikolik asit (tavuk veya ördek 
safrası kaynaklı)  içerir.  
• Yardımcı  madde(ler):  Mikrokr istalin  selüloz, magnezyum  stearat,  kolloidal  silikon  dioksit, 
kroskarmelloz  sodyum. 
Kapsül yapısında: Titanyum dioksit, jelatin (sığır kaynaklı) içerir.  
 
Bu Kullanma Talimatında:  
 
1. URSABAY nedir ve ne için  kullanılır?  
2. URSABAY 'ı kullanmadan önce dikkate edilmesi  gerekenler  
3. URSABAY nasıl  kullanılır?  
4. Olası yan etkiler  nelerdir?  
5. URSABAY ’ın saklanması  
Başlıkları yer almaktadır. 
 
1. URSABAY  nedir ve ne için  kullanılır?  
 
URSABAY etkin maddesi olan ursodeoksikolik asit tavuk vebası ve diğer salgın hastalıkları 
içermeyen kümes hayvanı kaynaklı bir hammaddedir. 
 URSABAY, beyaz ya da beyaza yakın renkte toz içeren jelatin kapsüldür.  
 URSABAY’ ın etkin maddesi olan ursodeoksikolik asit, doğal olarak üretilen bir safra asidi olup, 
insan safrasında az miktarda bulunur.  
 URSABAY, "Safra bileşim ve akımını etkileyen ilaçlar" diye adlandırılan ve mide bağırsak 
sistemini etkileyen bir ilaçtır.  
 URSABAY aşağıdaki hastalıkların tedavisinde kullanılır:  
 
• Dekompanse karaciğer sirozunun (karaciğer fonksiyon bozukluğunun vücut  tarafından 
telafi edilemediği evredeki yaygın uzun süreli karaciğer hastalığı)  olmadığı durumlarda  
primer biliyer sirozun (primer biliyer kolanjit; safra kanalları hastalığına bağlı gelişen karaciğer sirozu) tedavisinde. Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak siz in için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 2  • Safra taşı bulunmasına rağmen, safra kesesi fonksiyonlarının devam ettiği hastalarda,  
• Çapı 15 mm'den küçük ve X -ışını görüntülerinde gölgeli olmayan (radiolucent) kolesterol safra 
taşlarının eritilmesinde,  
• Karaciğer nakli yapılmış hastalarda safra taşı/kolestaz (safra akışının yavaşlaması veya 
durması) profilaksisinde ( önlenmesinde ), 
• Gebeliğ in intrahepatik kolestazında (gebeliğin ikinci yarısında östrojenin safra asitlerinin 
atılımını engellemesi sonucu yaygın kaşıntı ile ortaya çıkan  ve gebeliği sonlanması ile 
birlikte sona eren  bir karaciğer  hastalığı),  
• Kistik fibroz (akciğer, böbrek veya pankreasta bozukluğa neden olan kalıtımsal bir 
hastalık) ile ilişkili hepatobiliyer  (karaciğer, safra ve safra yolları)  hastalıkların da 
kullanılır.  
 
2.  URSABAY' ı kullanmadan  önce dikkat  edilmesi  gerekenler  
 URSABAY' ı aşağıdaki durumlarda KULLANMAYINIZ  
Eğer;  
- Ursodeoksikolik asit gibi safra asitlerine veya URSABAY 'ın herhangi bir bileşenine karşı  aşırı 
duyarlılığınız varsa,  
- Safra kesenizde veya safra kanallarınızda ani başlangıçlı iltihaplanma  varsa,  
- Safra kanallarınızda tıkanıklık varsa (ana safra kanalı  veya safra kesesi kanalının tıkanıklığı),  
- Karnınızın üst tarafından sık olarak kramp benzeri ağrılar (biliyer kolik)  bulunuyorsa,  
- Doktorunuz kalsifiye (kireçlenmiş) safra kesesi taşınız olduğunu söylediyse,  
- Safra keseniz gerektiği gibi kasılamıyorsa (safr a kesesine ait kas liflerinin kasılma kuvveti ve 
hızı ile ilgili bozukluk varsa).  
- Aktif mide veya duodenal (onikiparmak bağırsağı) ülserleri olan hastalarda veya safra 
asitlerinin enterohepatik dolaşımını (safra tuzları ve diğer maddelerin yinelenen döngüyle 
karaciğerden atılması, bunların daha sonra bağırsak mukozasından geçerek tekrar karaciğer hücreleri tarafından alınması ve tekrar bağırsağa atılması) engelleyen barsak veya karaciğer bozuklukları olan hastalarda, örn. ileum [ince bağırsağın son kı smı] rezeksiyon [bir organın 
hastalıklı parçasını kesip çıkarma işlemi] ve stoma(açıklık), bölgesel ileum iltihabı (rejyonel ileit), ekstrahepatik kolestaz (karaciğer dışı bir nedene bağlı olarak safra akışının yavaşlaması veya durması), ciddi ve akut kara ciğer hastalıkları.  
6-18 yaş arası çocuklarda akciğer, böbrek veya pankreasta bozukluğa neden olan kalıtımsal 
hastalık (kistik fibrozis) ile ilişkili karaciğer, safra ve yolları bozuklukların tedavisinde kullanıldığında:  
-  Safra kanalı tıkanıklığı olan çocuklarda başarısız portoenterostomi (safra drenajı sağlamak için 
cerrahi operasyon) veya safra akışının iyi geri kazanımı olmadığı durumlarda. 
 
URSABAY' ı aşağıdaki durumlarda DİKKATLİ KULLANINIZ  
 
URSABAY doktor kontrolü altında kullanılmalıdır. 
 
Doktorunuz tedavinin ilk üç ayında, karaciğer fonksiyon testlerini 4 haftalık aralıklarla düzenli 
olarak kontrol edecektir. Bu süreden sonra, 3 aylık aralıklarla izleyecektir.  
 
Safra taşlarının eritilmesinde kullanıldığında, doktorunuz tedavinin ilk 6 -10 ayından sonra safra 
kesenizin taramasını yapmalıdır.  
 
Eğer kadınsanız ve safra taşlarınızın eritilmesi için bu ilacı kullanıyorsanız, hormonal doğum kontrol ilaçları safra taşı oluşumunu tetikleyebileceğinden, etkili bir hormonal olmayan doğum 
kontrol metodu kullanmalısınız.  
  3  Primer biliyer siroz tedavisinde kullanıldığında, seyrek durumlarda, belirtiler (örn. kaşıntı), 
tedavinin başlangıcında kötüleşebilir. Eğer bu durum ortaya çıkarsa, başlangıç dozunun düşürülmesi ile ilgili doktorunuza danışınız.  
 Eğer ishal ortaya çıkarsa hemen doktorunuza danışınız. URSABAY alımının durdurulması veya 
dozunun azaltılması gerekebilir.  Diyetle aşırı miktarda kalori ve kolesterol alımından kaçınılmalıdır.  
 Bu uyarılar geçmişteki herhangi bir dönemde dahi olsa sizin i çin geçerliyse lütfen doktorunuza 
danışınız . 
 
URSABAY’ ın yiyecek ve içecek ile kullanılması  
URSABAY’ ın yiyecek ve içecekler üzerine herhangi bir etkisi bilinmemektedir. 
Diyetle aşırı miktarda kalori ve kolesterol alımından kaçınılmalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile kadınlarda ursodeoksikolik asidin kullanımına ilişkin sınırlı veri mevcuttur. Hayvanlar üzerinde yapılan çalışmalar, bebeğin büyümesi ve gelişiminin etkilenebileceğini göstermiştir. Doktorunuz  çok gerekli olduğunu görmedikçe, hamilelik sırasında URSABAY’ ı almayınız.  
 Hamile olmasanız dahi, bu olasılığı doktorunuza danışmalısınız. Çocuk doğurma potansiyeli olan kadınlar, tedavi süresince etkili doğum kontrol yöntemleri kullanmalıdırlar. Hormonal olmayan 
doğum kontrol yöntemleri veya düşük doz östrojen içeren doğum kontrol ilaçları önerilir. Safra taşınızın eritilmesi için URSABAY alıyorsanız, hormonal doğum kontrol ilaçları safra taşı 
oluşumunu tetikleyebileceğinden, hormonal olmayan etkili bir doğum kontrol yöntemi kullanmalısınız.  
 Doktorunuz URSABAY ile tedaviye başlamadan önce hamile olmadığınızdan emin olmalıdır. 
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Ursodeoksikolik asidin emziren kadınlar üzerinde, belgelenmiş yalnızca birkaç vakası bulunmaktadır. Sütteki ursodeoksikolik asidin seviyeleri çok düşük bulunmuştur ve emzirilen bebek üzerinde herhangi bir yan etki be klenmemektedir. Yine de memedeki çocuk açısından bir 
risk olduğu göz ardı edilemez.  
Emzirmenin durdurulup durdurulmayacağına ya da URSABAY tedavisinin durdurulup 
durdurulmayacağına/tedaviden kaçınılıp kaçınılmayacağına ilişkin karar verilirken, emzirmenin  
çocuk açısından faydası ve URSABAY tedavisinin emziren anne açısından faydası dikkate alınmalıdır.  
 
Araç ve makine kullanımı  
URSABAY’ ın araç ve makine kullanımı üzerine etkisi yoktur veya ihmal edilebilir bir etkisi 
vardır.  
 4  URSABAY’ ın içeriğinde bulunan bazı yardımcı maddeler hakkında önemli bilgiler  
URSABAY içeriğinde bulunan yardımcı maddelere karşı aşırı duyarlılığınız yoksa, bu maddelere 
bağlı olumsuz bir etki beklenmez. 
 
Diğer ilaçlar ile birlikte kullanımı 
Bazı ilaçlarla birlikte alındığında, etkile ri değişebilir.  
URSABAY alındığında aşağıdaki ilaçların etkilerinde azalma olasıdır:  
 
- Kolestiramin ve kolestipol  (kandaki kolesterol seviyelerini düşürmek için kullanılan ilaçlar)  
veya alüminyum hidroksit, simektit (alüminyum oksit) içeren antasitler (mide asidini bağlayan 
ilaçlar). Eğer bu ilaçlardan birinin kullanılması gerekliyse, URSABAY 'dan en az 2 saat önce veya 
2 saat sonra kullanılmalıdır.  
 
- Siprofloksasin, dapson (antibiyotikler), nitrendipin (yüksek kan basıncı tedavisinde kullanılan bir 
ilaç) ve benzer yolla metabolize olan diğer ilaçlar. Doktorunuz gerekli görüyorsa, bu ilaçların 
dozunu değiştirebilir.  
 
URSABAY alındığında aşağıdaki ilaçların etkilerinde değişiklik olasıdır:  
 
- Siklosporin (bağışıklık sistemi aktivitesini azaltan  bir ilaç). Eğer siklosporin tedavisi 
görüyorsanız, siklosporin kan seviyeleriniz doktorunuz tarafından kontrol edilmeli ve gerek görülürse siklosporin dozu ayarlanmalıdır.  
 
- Rosuvastatin ( kolesterol düşürücü ilaç ) 
 Safra kesesi taşınızın erimesi için URSABAY  kullanıyorsanız veya östrojen içeren ilaçlar 
("doğum kontrol ilacı" gibi) veya klofibrat gibi kolesterol seviyenizi düşüren belirli ilaçları alıyorsanız, doktorunuza danışınız. Bu ilaçlar, safra kesesi taşlarınızın oluşumunu tetikleyebilir ve taşların eritilmesinde ursodeoksikolik asidin taşların erimesi üzerine  etkilerini yok edebilir.  
URSABAY ile sürdürülecek bir tedavi yine de sizin için uygun olabilir. Bu gibi durumlarda doktorunuz sizin için e n doğru tedaviye karar verecektir.  
 Eğer reçeteli ya da reçetesiz  herhangi  bir ilacı şu anda kullanıyorsanız v eya son zamanlarda 
kullandınız ise lütfen doktorunuza veya eczacınıza bunlar hakkında bilgi  veriniz.  
 
3.   URSABAY nasıl  kullanılır?  
 
Uygun kullanım ve doz/uygulama sıklığı için talimatlar:  
URSABAY 'ı her zaman doktorunuzun size söylediği şekilde kullanınız. İlacı nasıl 
kullanacağınızdan emin değilseniz doktorunuza danışınız.  
 
• Primer biliyer sirozun  (safra kanalları hastalığına bağlı gelişen karaciğer sirozu)  
tedavisinde:  
Günlük dozaj 14±2 mg ursodeoksikolik asit/kg (vücut ağırlığı) (2- 4 eşit bölünmüş 
dozlarda veya tek seferde)  
 
• Kolesterol safra taşlarının  eritilmesinde: 
10 mg/kg/gün ursodeoksikolik asit ( Akşamları yatmadan önce tek seferde ) 
 
• Karaciğer nakli yapılmış hastalarda safra taşı/kolestaz profilaksisinde (safra akışının 
yavaşlaması  veya durması ) (önlenmesinde ): 
10-15 mg/kg/gün (2 -4 eşit bölünmüş dozlarda veya tek seferde)  5  • Gebeliğin intrahepatik kolestazında (gebeliğin ikinci yarısında östrojenin safra asitlerinin 
atılımını engellemesi sonucu yaygın kaşıntı ile ortaya çıkan ve gebeliğin sonlanması ile 
birlikte sona eren bir karaciğer  hastalığı):  
10-20 mg/kg/gün (2 -4 eşit bölünmüş dozlarda veya tek seferde)  
 
• Kistik fibroz (akciğer, böbrek veya pankreasta bozukluğa neden olan kalıtımsal bir hastalık) ile ilişkili hepatobiliyer  (karaciğer, safra ve safra yolları)  hastalıkların  
tedavisinde:  
6 yaş ve üzeri çocuklar ve erişkinlerde 20 mg /kg/gün (2 -3 eşit bölünmüş dozlarda veya 
tek seferde) gerektiğinde 30 mg/kg/gün’e çıkartılabilir.  
 
• Yutma zorluğu olan hastalarda ursodeoksikolik asidin süspansiyon formu kullanılabilir.  
 
Kolesterol safra taşlarının eritilmesinde: 
 
Kolesterol safra kesesi taşlarının erimesi için genellikle 6 - 24 ay arasında süreye ihtiyaç vardır. 
Eğer 12 aylık tedaviyi takiben safra taşı büyüklüğünde bir azalma olmamış ise, tedaviye devam edilmemelidir.  
 6 aylık aralarla, yapılacak ultrason veya X -ışını incelemeleri ile doktorunuz  tedavinin başarısı nı 
kontrol etmelidir. Her kontrolde, bir öncekine kıyasla taşlarda kalsifikasyon (kireçlenme) olup 
olmadığına bakılmalı, eğer kalsifikasyon varsa tedavi sonlandırılmalıdır.  Kapsüller, her gece yatmadan önce bir miktar su veya sı vı ile çiğnemeden yutulmalıdır. Kapsülleri 
düzenli olarak alınız.  
 Primer biliyer sirozun (safra kanallarının uzun süreli hastalığına bağlı gelişen karaciğer sirozu) 
tedavisinde:  
 İlk 3 aylık tedavide, URSABAY ’ı gün boyunca bölünmüş dozlar şeklinde almalısınız . 
Karaciğer fonksiyonları iyileştiğinde , günlük doz  gece  yatmadan önce bir defada alınabilir. 
Primer biliyer sirozda URSABAY 'ın kullanımı için bir süre kısıtlaması yoktur. 
 Primer biliyer sirozlu hastalarda, tedavi başlangıcında hastalığın belirtilerinde  (kaşıntı v.b gibi) 
kötüleşme görülebilir. Bu seyrek olarak görülür. Böyle bir durum meydana gelir ise URSABAY  
tedavisine günde 1 kapsül ile devam edilir  ve her hafta günlük doz 1 kapsül arttırılarak önerilen 
doza kadar çıkılır.  
 Kapsüller, bir mi ktar su veya sıvı ile çiğnemeden yutulmalıdır. Düzenli olarak kullanılmasına  
dikkat ediniz.  
 Karaciğer nakli yapılmış hastalarda safra taşı/kolestaz ın profilaksisinde  (safra akışının yavaşlaması 
veya durması) önlenmesinde , gebeliğin intrahepatik kolestazında  (gebeliğin ikinci yarısında 
östrojenin safra asitlerinin atılımını engellemesi sonucu yaygın kaşıntı ile ortaya çıkan ve gebeliğin sonlanması ile birlikte sona eren bir karaciğer hastalığı) , kistik fibroz  (akciğer, böbrek veya 
pankreasta bozukluğa neden olan kalıtımsal bir hastalık)  ile ilişkili hepatobiliyer  (karaciğer, safra 
ve safra yolları)  hastalıkların tedavisinde kullanma sıklığı ve süresi hekimin kararına göre 
planlanmalıdır.  
 
Uygulama yolu ve metodu:  
Su veya sıvı ile çiğnemeden ağızda n alınız. 
 6  Değişik yaş grupları:  
 
Çocuklarda kullanımı:  
URSABAY kullanımı için bir yaş kısıtlaması yoktur.  
Çocuklarda etkililik ve güvenlilik konusunda yeterli kanıt mevcut değildir. URSABAY kullanımı vücut ağırlığına ve hastanın durumuna bağlıdır. Vücut ağırlığı 47 kg’dan az olan hastalarda, yutma 
zorluğu olan hastalarda ve 6 yaşın altındaki çocuklarda ursedeoksikolik asidin süspansiyon formu kullanılabilir.  
 
Yaşlılarda kullanım:  
URSABAY kullanımı için bir yaş sınırlaması yoktur. Yetişkinler için verilen pozoloji ve uygulama 
şekli geriyatrik popülasyon için de geçerlidir.  
 Özel kullanım durumları  
 
Karaciğer yetmezliği:  
"Uygun kullanım ve doz/uygulama sıklığı için talimatlar" bölümünde ye r alan primer biliyer 
sirozun (PBS; safra kanallarının uzun süreli hastalığına bağlı gelişen karaciğer sirozu) semptomatik tedavisi ile ilgili dozaj önerilerine bakınız.  
 
Böbrek yetmezliği:  
Özel kullanımı yoktur.  
 
Eğer URSABAY ’ın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız gerekenden daha fazla URSABAY kullandıysanız  
URSABAY 'dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 Doz aşımı durumunda ishal görülebilir.  Çok fazla kapsül aldıysanız, en yakın hastane ya da doktorunuzla iletişime geçiniz. Bu kullanma talimatını ve kalan tüm kapsülleri doktora göstermek için yanınıza alınız.  
 İshaliniz kötüye giderse, sıvı ve elektrolit dengesinin ye niden sağlanması amacıyla yeterli miktarda 
sıvı içtiğinize emin olunuz.  
 
URSABAY' ı kullanmayı unutursanız  
Unutulan dozları dengelemek için çift doz almayınız. 
 Normal ilaç dozu ile tedaviye devam ediniz.  
 
URSABAY ile tedavi sonlandırıldığındaki oluşabilecek etkiler  
İlacı kullanmayı bırakmadan önce doktorunuzla konuşunuz.  
 
Bu ilacın kullanımı hakkında başka sorularınız varsa doktorunuza, eczacınıza veya hemşirenize danışın.     
 7  4.    Olası yan etkiler  nelerdir?  
 
Aşağıdakilerden biri olursa, URSABAY’ı kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz:  
- Aşırı duyarlılık reaksiyonları semptomları: Ağız, dil, yüz ve/veya boğazın şişmesi, nefes  alma 
veya yutm a güçlükleri (göğüs darlığı veya hırıltılı solunum), ürtiker, ölümcül olabilen kan 
basıncında ani düşüşe neden olan bayılma veya şoku içerir . 
 Bunların hepsi çok ciddi yan etkilerdir. Eğer bunlardan biri sizde mevcut ise, sizin URSABAY’a  
karşı ciddi alerjiniz var demektir. Acil tıbbi müdahaleye veya hastaneye  yatırılmanıza gerek 
olabilir. Bu çok ciddi yan etkilerin hepsi oldukça seyrek görülür.  
 Yan etkiler aşağıdaki kategorilerde gösterildiği şekilde sıralanmıştır: Çok yaygın: 10 hastanın en az 1 inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1000 hastanın birinden fazla görülebilir.  
Seyrek : 1.000 hastanın birinden az fakat 10.000 hastanın birinden fazla görülebilir.  
Çok seyrek:  10.000 hastanın birinden az görülebilir. 
Bilinmiyor : Eldeki verilerden hareketle tahmin edilemiyor.  
 
Tüm ilaçlar gibi URSABAY’ ın içeriğinde bulunan maddelere duyarlı olan kişilerde yan etkiler 
olabilir.  
Tedavi başlangıcında kaşıntı meydana gelebilir (bkz. Bölüm 2. URSABAY’ı kullanmadan önce 
dikkat edilmesi gerekenler).  
 
Yaygın  
- Dışkının yumuşaması, gevşemesi veya  ishal.  
 
Çok seyrek  
- Primer biliyer siroz tedavisi sırasında: Şiddetli sağ üst taraf karın ağrısı, karaciğer sirozu nun 
şiddetle kötüleşmesi (dekompansasyonu) tedavi sonlandıktan sonra kısmen geriler.  
- Safra taşlarının kireçlenmesi  (kalsifikasyonu),  
- Kurdeşen  (ürtiker).  
 
Eğer bu kullanma talimatında bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bil direrek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5.  URSABAY’ ın saklanması  
 
URSABAY 'ı çocukların göremeyeceği, erişemeyeceği yerlerde ve ambalajında saklayınız. 
 
25º C'nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız. 8  Ambalaj üzerinde belirtilen son kullanma tarihinden sonra URSABAY’ı kullanmayınız. 
Eğer üründe ve/veya ambalajında bozukluklar fark ederseniz URSABAY’ı kullanmayınız. Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
Ruhsat Sahibi:  
Atabay Kimya San. ve Tic. A.Ş.  
Acıbadem Köftüncü Sok. No:1  34718 Kadıköy/İSTANBUL  
 
Üretim yeri:  
Atabay İlaç Fabrikası A.Ş.  Acıbadem Köftüncü Sok. No:1  34718 Kadıköy/İSTANBUL  
 
 Bu kullanma talimatı  02/08/2022 tarihinde onaylanmıştır.  