1  Bu ilacı kullanmaya  başlamadan  önce bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel olarak  sizin için  reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında yüksek 
veya düşük doz kullanmayınız. KULLANMA TALİMATI  
 
TRAKTUS 600 mg oral çözelti hazırlamak için toz  
Ağız yoluyla alınır.  
 Etkin  madde: Her bir poşet  600 mg asetilsistein  içerir.  
 Yardımcı  maddeler: Alfatokoferol, aspartam, portakal aroması, sorbitol, asesülfam potasyum, 
kırmızı demir oksit, sarı demiroksit  
 
 
Bu Kullanma Talimatında:  
 
1. TRAKTUS  nedir  ve ne  için kullanılır?  
2. TRAKTUS’u  kullanmadan önce  dikkat edilmesi gerekenler  
3. TRAKTUS  nasıl  kullanılır?  
4. Olası  yan etkiler  nelerdir?  
5. TRAKTUS’un  saklanması  
 Başlıkları yer almaktadır.  
 1. TRAKTUS  nedir  ve ne için kullanılır?  
 TRAKTUS suda tamamen eritildikten sonra içilerek kullanılan bir ilaçtır. TRAKTUS  1 
poşette 3 g somon renkli, karakteristik kokulu, akıcı toz içerir.  
 TRAKTUS, PET/Al/PET/PE poşetlerde, 10 ve 30 poşet içeren kutularda bulunur. 
 TRAKTUS etkin madde olarak asetilsistein içerir. Asetilsistein, bir amino asit olan sistein türevi bir ajandır. Balgam söktürücü etkiye sahiptir.  TRAKTUS yoğun kıvamlı balgamın atılması, azaltılması, yoğunluğunun düzenlenmesi, ekspektorasyonun (balgamın atılabilmesi) kolaylaştırılması gereken durumlarda,  
bronkopulmoner (bronş ve akciğer) hastalıklarda, bronşiyal sekresyon (solunum yolu salgısı) bozukluklarının tedavisinde kullanılan mukolitik (balgamı, mukusu parçalayan) bir ilaçtır.  
 Ayrıca yüksek doz parasetamol alımına bağlı olarak ortaya çıkan karaciğer yetmezliğinin önlenmesinde kullanılır. 2   
TRAKTUS soğuk algınlığı ve solunum yollarının iltihaplanması (bronşit) durumunda balgam oluşmasını azaltır. Oluşan balgamları sulandırarak, öksürükle atılmasını kolaylaştırır.  2. TRAKTUS’u  kullanmadan önce dikkat  edilmesi  gerekenler  
 TRAKTUS’u aşağıdaki durumlarda KULLANMAYINIZ  
 Eğer;  
Asetilsistein  veya  TRAKTUS’un  bileşimindeki yardımcı  maddelerden  herhangi  birine  
karşı  aşırı duyarlılığınız var ise, bu ilacı kullanmayınız. 
 TRAKTUS’  i aşağıdaki  durumlarda  DİKKATLİ  KULLANINIZ  
 Eğer;  
• Astım ve bronkospazm (bronşların daralması) hikayeniz var ise, TRAKTUS’u 
kullanmadan önce mutlaka doktorunuza başvurunuz, 
• Karaciğer  veya  böbrek  hastalığınız  var ise, 
• Mide  veya  barsağınızda  yara (ülser) ve yemek  borusunda  toplardamar  genişlemesi  
gibi rahatsızlıklarınız var ise,  
• Siroz  hastası  iseniz,  
• Sara (epilepsi)  hastası  iseniz,  
 
TRAKTUS’u  kullanmadan önce  doktorunuza  danışınız.  
 
• TRAKTUS’u  kullanırken cildinizde ve göz çevresinde herhangi bir değişiklik (örn. 
kızarıklık, kaşıntı, içi sıvı dolu kabarcıklar, kan oturması) fark ederseniz hemen doktorunuza  
başvurunuz.  
 2 yaşın  altındaki  çocuklara  sadece doktor  kontrolünde  verilmelidir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 TRAKTUS’un  yiyecek  ve içecek  ile kullanılması 
TRAKTUS’un  yiyecek  ve içecekler  ile beraber  kullanılmasında  bilinen  bir sakınca  
bulunmamaktadır. Bol sıvı alımı TRAKTUS’un balgam söktürücü (mukolitik) etkisini destekler.  
 Hamilelik  
İlacı kullanmadan önce  doktorunuza veya eczacınıza  danışınız. 
 TRAKTUS’un  anneye veya bebeğe herhangi bir zararlı etkisinin olup olmadığı tam olarak 
bilinmemektedir. Gebeyseniz veya gebe kalmayı planlıyorsanız, TRAKTUS’u kullanmadan önce doktorunuza başvurunuz.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
  3  Emzirme 
İlacı kullanmadan önce  doktorunuza veya eczacınıza  danışınız. 
 TRAKTUS’un  anne sütüne geçip geçmediği tam olarak bilinmemektedir. Emzirme 
döneminde zorunlu olmadıkça TRAKTUS kullanılmamalıdır. Emzirmeye devam edip etmemeniz gerektiği konusunda doktorunuza danışınız.  Araç ve  makine  kullanımı  
TRAKTUS’un  araç ve  makine  kullanımı üzerine herhangi  bir olumsuz  bir etkisi 
bildirilmemiştir.  
 TRAKTUS’  in içeriğinde bulunan bazı yardımcı  maddeler hakkında  önemli  bilgiler  
TRAKTUS her dozunda 10 mg aspartam içerdiğinden fenilalanin için bir kaynak 
içermektedir. Fenilketonürisi olan insanlar için zararlı olabilir.  
 TRAKTUS içerdiği sorbitol nedeniyle eğer daha önceden doktorunuz tarafından bazı şekerlere karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 Diğer ilaçlar  ile birlikte  kullanımı  
Bazı ilaçlar  ile birlikte  kullanıldığında  TRAKTUS’un  ya da kullanılan diğer  ilaçların  
etkisi değişebilir.  
Aşağıdaki  ilaçlardan  herhangi  birini  kullanıyorsanız, TRAKTUS  kullanmadan önce  
mutlaka  doktorunuza danışınız. 
 
• Öksürük kesici ilaçlar (TRAKTUS’un bu ilaçlar ile birlikte kullanılması halinde, öksürük 
refleksinin azaltılmasına  bağlı olarak solunum  yollarındaki  salgılamada belirgin artış  olabilir.)  
• Antibiyotikler (TRAKTUS çeşitli antibiyotikler (tetrasiklinler , sefalosporinler, 
aminoglikozitler, penisilinler, makrolidler ve amfoterisin B) ile aynı zamanda kullanılmamalı, gerekli olduğu durumlarda kullanımları arasında en az 2 saat ara olmalıdır.)  
• Nitrogliserin  (kalp  hastalıklarının  tedavisinde  damar  genişletici olarak  kullanılır)  
• Karbamazepin  (sara hastalığının  tedavisinde  kullanılır)  
 Eğer  reçeteli  ya da reçetesiz  herhangi  bir ilacı şu anda kullanıyorsanız  veya son 
zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. TRAKTUS  nasıl  kullanılır?  
 Uygun  kullanım  ve doz/uygulama sıklığı için talimatlar:  
Doktor  tarafından  başka  şekilde  önerilmediği  durumlarda  TRAKTUS  için öngörülen doz 
aşağıdaki  şekildedir:  
 14 yaş üzerindeki ergenlerde ve yetişkinlerde;  
Günde  1 veya  2 defa  bir poşet  (Günlük 600 mg veya  1200 mg)  kullanılır.  
 14 yaşından küçüklerde:  
14 yaşından küçüklerde daha uygun dozlama yapabilmek için TRAKTUS’un uygun olan formlarının kullanılması önerilir.  
  4  
6-14 yaş  arası çocuklarda:  Günde  400 mg asetilsistein kullanılır.  
2-5 yaş arası  çocuklarda:  Günde  200 mg-300 mg asetilsistein  kullanılır.  
 
Parasetamol  zehirlenmesinde:  
Yükleme  dozu  140 mg/kg, idame  dozu  ise 4 saatte bir 70 mg/kg (toplam 17 doz) 
olarak kullanılır.  
 
• TRAKTUS  kullanırken  her zaman  doktorunuzun talimatlarına  uyunuz. Emin  
olmadığınızda doktorunuza veya eczacınıza sorunuz. • TRAKTUS  doktor  tarafından  aksi önerilmedikçe  4-5 günden daha  uzun süre 
kullanılmamalıdır.  
• Önerilen dozu aşmayınız.  
• Tedaviye vereceğiniz cevaba göre, doktorunuz daha yüksek ya da daha düşük doz 
önerebilir. Önerilen dozu aşmayınız. • Doktorunuzla  konuşmadan dozu değiştirmeyin  veya  tedaviye  son vermeyin.  
• Antibiyotik  tedavisi  gören hastaların  TRAKTUS’u  antibiyotiği  aldıktan  2 saat önce  
veya  sonra almaları gerekmektedir.  
 
Uygulama yolu  ve metodu:  
TRAKTUS  yalnızca ağız  yoluyla  alınır.  
TRAKTUS  aç karnına  ya da besinlerle  birlikte alınabilir.  
 
   1 poşet TRAKTUS  su bardağı  içerisine  boşaltılır.  
       Üzerine bardağın yarısına  kadar  (100 mL)  içme  suyu eklenir.  
 
 
     İlaç karıştırılarak  çözünmesi  sağlanır.  
 
 
  
 
 
 Tamamen
 çözünmüş  olan dibinde  tortu kalmayan  çözelti
 hazırlandıktan hemen sonra içilir.  
  
Değişik  yaş grupları:  5  Çocuklarda  kullanımı:  
14 yaşından küçüklerde daha uygun dozlama yapabilmek için TRAKTUS’un uygun olan 
formlarının kullanılması önerilir.  
 2 yaş altındaki  çocuklara  sadece  doktor  önerisiyle  ve kontrolünde  verilmelidir.  
 Asetilsistein  bebeklerde ve  1 yaşın altındaki  çocuklarda  yalnızca hayati  durumlarda  ve 
doktor tarafından uygulanabilir.  Yaşlılarda  kullanımı:  
Günde 1 defa 1 poşet  kullanılır.  
 Özel  kullanım  durumları:  
Parasetamol  zehirlenmesinde  yüksek dozlarda  hekim  kontrolünde  kullanılabilir.  
 Böbrek/Karaciğer yetmezliği:  
• TRAKTUS daha fazla nitrojenli maddenin sağlanmasından kaçınmak amacıyla karaciğer 
ve böbrek yetmezliği olan hastalarda uygulanmamalıdır. (Bkz. TRAKTUS’u aşağıdaki durumlarda kullanmayınız bölümü)  
• Eğer böbrek veya karaciğer rahatsızlığınız varsa TRAKTUS’u kullanmadan önce 
doktorunuza danışınız.  
• İlacın etkili olduğundan emin olabilmek için düzenli doktor kontrollerinde, doktorun 
gelişimi takip etmesi önemlidir.  
• Doktorunuz  ayrı bir tavsiyede  bulunmadıkça, bu talimatları takip  ediniz.  
• Doktorunuz TRAKTUS ile tedavinizin ne kadar süreceğini size bildirecektir. Tedaviyi 
erken kesmeyiniz, çünkü TRAKTUS tedavisini durdurmak hastalığınızın daha kötüye gitmesine neden olabilir.  
 Eğer TRAKTUS’un etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz.  Kullanmanız  gerekenden  daha  fazla  TRAKTUS  kullandıysanız:  
• Bulantı,  kusma  ve ishal  gibi mide  barsak  sistemiyle  ilgili  rahatsızlıklar  görülebilir.  
• Çok yüksek dozlarda bile  daha  ağır yan etkiler  ve zehirlenme belirtileri görülmemiştir.  
• Emzirilen  bebeklerde vücut  salgılarının  aşırı artması  tehlikesi vardır.  
 TRAKTUS’tan  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz. Doktorunuz gerektiğinde sizdeki zehirlenme belirtilerine yönelik bir tedavi uygulayabilir.  TRAKTUS’u  kullanmayı  unutursanız  
Endişelenmeyiniz. TRAKTUS’u almayı unutursanız hatırladığınızda hemen alınız. Hatırladığınızda bir sonraki dozun alınma zamanı yakın ise bu dozu atlayıp gelen dozu zamanında alınız ve normal kullanıma devam ediniz.  Unutulan dozları dengelemek  için çift doz  almayınız. 
 TRAKTUS  ile tedavi  sonlandırıldığında  oluşabilecek  etkiler  
TRAKTUS  tedavisini  kesmek  hastalığınızın  daha  kötüye  gitmesine  neden  olabilir. 
Doktorunuza danışmadan ilacınızı kesmeyiniz.  6   
4. Olası yan  etkiler nelerdir?  
 Tüm  ilaçlar  gibi, TRAKTUS’un  içeriğinde  bulunan maddelere duyarlı  olan kişilerde  yan 
etkiler olabilir.  
 Aşağıdakilerden biri olursa, TRAKTUS’u kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne başvurunuz:  
• Alerjik reaksiyonlar (kaşıntı, kurdeşen, cilt kızarıklıkları, soluk alma güçlüğü, kalp 
atışında hızlanma ve kan basıncının düşmesi (tansiyon düşmesi)). 
• Şoka kadar gidebilen aşırı duyarlılık yanıtları (anafilaktik reaksiyonlar -döküntü, kaşıntı, 
terleme, baş dönmesi, dil, dudak ve soluk borusunda şişme, hava yolunun tıkanması, bulantı, 
kusma gibi belirtiler görülebilir). Ayrıca çok seyrek olarak aşırı duyarlılık reaksiyonları kapsamında asetilsistein kullanımına bağlı kanama oluşumu bildirilmiştir.  
 Bunlar  çok ciddi  yan etkilerdir.  
Eğer bunlardan biri sizde mevcut ise, sizin TRAKTUS’e  karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkiler  oldukça  seyrek  görülür.  
 Aşağıdaki  kategori  kullanılarak  istenmeyen  etki sıklığı belirtilmektedir.  
Çok yaygın:  10 hastanın en az 1’inde görülebilir.  
Yaygın:  10 hastanın birinden az, fakat 100 hastanın birinden fazla görülebilir. Yaygın 
olmayan:  100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın  birinden az, fakat  10.000 hastanın  birinden fazla görülebilir.  
Çok seyrek:  10.000 hastanın birinden az görülebilir. 
Bilinmiyor: Eldeki  verilerden  hareketle tahmin  edilemiyor.  
 Yaygın  olmayan:  
• Alerjik reaksiyonlar  
 Seyrek:  
• Bronşların  daralması  (Nefes  darlığı,  nefes  almada güçlük yaşanabilir.)  
• Ağız  içinde  iltihap  
• Mide bulantısı  
• Kusma  
• Mide  yanması  
• İshal  
 Çok seyrek:  
• Şoka  kadar  gidebilen aşırı duyarlılık  yanıtları  
• Ateş 
• Kanama  
 Eğer  bu kullanma talimatında  bahsi geçmeyen  herhangi bir yan etki ile 
karşılaşırsanız doktorunuzu veya eczacınızı bilgilendiriniz. 
 
Yan etkilerin raporlanması  
Kullanma Talimatında yer alan veya almayan herhangi  bir yan etki meydana gelmesi 7  durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0800 314 00 08 numaralı  yan etki bildirim hattını  arayarak  Türkiye  Farmakovijilans  Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 5. TRAKTUS’un  saklanması  
 TRAKTUS’u  çocukların  göremeyeceği,  erişemeyeceği  yerlerde ve ambalajında saklayınız.  
 25°C'nin altındaki oda sıcaklıklarında saklayınız.   Son kullanma  tarihi ile  uyumlu olarak kullanınız.  
 Ambalajındaki  son kullanma tarihinden sonra TRAKTUS’u  kullanmayınız.  
 Eğer  üründe  ve/veya ambalajında  bozukluklar fark  eder iseniz  TRAKTUS’u kullanmayınız.  
 Ruhsat Sahibi:  
NOBEL İLAÇ PAZARLAMA VE SANAYİİ LTD. ŞTİ.  
34768 Ümraniye / İSTANBUL   
 Üretim Yeri:  
NOBEL İLAÇ SAN. ve TİC. A.Ş.  
81100 Merkez / DÜZCE  
 Bu kullanma talimatı  .................... tarihinde onaylanmıştır.  