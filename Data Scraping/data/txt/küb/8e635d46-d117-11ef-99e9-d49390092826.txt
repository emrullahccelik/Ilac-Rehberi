KISA ÜRÜN BİLGİSİ
1. BEŞERİ TIBBİ ÜRÜNÜN ADI
GLUVİA100 mg film kaplı tablet
2. KALİTATİF VE KANTİTATİF BİLEŞİM Etkin madde:
Sitagliptin ...............................100 mg (113 mg sitagliptin hidroklorür monohidrat olarak)
Yardımcı maddeler:
Kroskarmelloz sodyum .......... 25,00 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Turuncu renkli, yuvarlak, bikonveks film kaplı tablet.
4. KLİNİK ÖZELLİKLER
4.1. Terapötik endikasyonlar
GLUVİA Tip II diyabet hastalarında;
Monoterapi
Diyet ve egzersizin tek başına yeterli kontrolü sağlayamadığı ve metformin intoleransı olan
ya da metformin kullanımının kontrendike olduğu hastalarda monoterapi olarak glisemik
kontrolü geliştirmek için endikedir.
Metformin ile Kombinasyon
Diyet ve egzersizle birlikte metforminin tek başına yeterli glisemik kontrolü sağlayamadığı
durumda metforminle kombine kullanılarak glisemik kontrolü geliştirmek için endikedir.
Sülfonilüre ile Kombinasyon
Diyet ve egzersizle birlikte maksimal tolere edilebilir dozda sülfonilürenin tek başına yeterli
glisemik kontrolü sağlayamadığı durumda ve metforminin kontrendikasyonlar veya intolerans
nedeni ile uygun olmadığı durumlarda sülfonilüre ile kombine kullanımda glisemik kontrolü
geliştirmek için endikedir.
PPARγ agonisti ile Kombinasyon
Diyet ve egzersizle birlikte peroksizom proliferatör-aktive edici gama reseptör (PPARγ)
agonistinin (tiazolidindionlar) tek başına yeterli glisemik kontrolü sağlayamadığı durumlarda
PPARγ agonistiyle (tiazolidindionlar) kombine kullanılarak glisemik kontrolü iyileştirmek
için endikedir.
Metformin ve Sülfonilüre ile Kombinasyon
Diyet ve egzersizle birlikte ikili sülfonilüre + metformin tedavisinin yeterli glisemik kontrolü
sağlayamadığı durumlarda GLUVİA sülfonilüre ve metformin ile kombine kullanılarak
glisemik kontrolü geliştirmek için endikedir.
Metformin ve PPARγ agonisti ile Kombinasyon
Diyet ve egzersizle birlikte ikili metformin + PPARγ agonisti (tiazolidindionlar) tedavisinin
yeterli glisemik kontrolü sağlayamadığı durumlarda GLUVİA metformin ve PPARγ agonisti
1/18ile kombine kullanılarak glisemik kontrolü geliştirmek için endikedir.
İnsülin ile Kombinasyon
Diyet ve egzersizle birlikte insülinin stabil dozajı ile yeterli glisemik kontrol
sağlanamadığında insüline ilave tedavi (metformin ile birlikte veya metformin olmaksızın)
olarak da kullanımı için endikedir.
4.2. Pozoloji ve uygulama şekli Pozoloji/Uygulama sıklığı ve süresi
GLUVİA için önerilen doz günde bir kez 100 mg’dır. GLUVİA metformin ve/veya bir
PPARγ agonisti ile birlikte kullanıldığında, metformin ve/veya PPARγ agonistinin dozu
korunmalı ve sitagliptin eş zamanlı olarak verilmelidir.
GLUVİA sülfonilüre ile ya da insülin ile kombine olarak kullanıldığında, sülfonilürenin
neden olabileceği hipoglisemi riskini azaltmak için sülfonilürenin ya da insülinin dozunu
düşürmek düşünülebilir (bkz. Bölüm 4.4).
Eğer GLUVİA’nın bir dozu atlanırsa, hasta hatırlar hatırlamaz ilacı almalıdır. Aynı gün içinde
çift doz alınmamalıdır.
Uygulama şekli
GLUVİA yiyeceklerle birlikte veya açken alınabilir.
Özel popülasyonlara ilişkin ek bilgiler
Böbrek yetmezliği
GLUVİA’nın başka bir antidiyabetik ürünle kombine kullanımı düşünülürken, diğer ürünün
böbrek bozukluğu olan hastalarda kullanım koşullarının gözden geçirilmesi gerekir.
Hafif böbrek bozukluğu olan hastalarda (tahmini glomerülar filtrasyon oranı [eGFR]≥60 ila
<90 ml/dak ), GLUVİA dozunda ayarlama yapılması gerekmez.
Orta derecede böbrek bozukluğu olan hastalarda (tahmini glomerülar filtrasyon oranı
[eGFR]≥45 ila <60 ml/dak), GLUVİA dozunda ayarlama yapılması gerekmez.
Orta derecede böbrek bozukluğu olan hastalarda (tahmini glomerülar filtrasyon oranı
[eGFR]≥30 ila <45 ml/dak ), GLUVİA dozu günde bir kez 50 mg’dır.
Ciddi böbrek bozukluğu olan (eGFR≥15 ila <30 ml/dak) veya hemodiyaliz ya da periton
diyalizi gereken son evre böbrek hastalığı (SEBH) (eGFR<15 mL/dak) olan hastalarda
GLUVİA dozu günde bir kez 25 mg’dır. GLUVİA diyalize girilen zamandan bağımsız olarak
uygulanabilir.
Böbrek fonksiyonuna bağlı doz ayarlaması gerektiğinden, böbrek fonksiyonunun GLUVİA’ya
başlamadan önce ve başladıktan sonra periyodik olarak değerlendirilmesi tavsiye edilir.
Karaciğer yetmezliği
Hafif ve orta dereceli karaciğer yetmezliği olan hastalarda doz ayarlaması gerekmemektedir.
Şiddetli karaciğer yetmezliği olan hastalarla yapılmış klinik çalışma bulunmamaktadır ve
dikkatli olunmalıdır (bkz. Bölüm 5.2).
Ancak, sitagliptin başlıca böbrekle elimine edildiğinden, şiddetli karaciğer yetmezliğinin
2/18sitagliptin farmakokinetiğini etkilemesi beklenmez.
Geriyatrik popülasyon
Yaşa bağlı doz ayarlamasına gerek yoktur.
Pediyatrik popülasyon
Yetersiz etkililik nedeniyle sitagliptin 10 ila 17 yaş arası çocuklarda ve adolesanlarda
kullanılmamalıdır. Mevcut veriler bölüm 4.8, 5.1 ve 5.2’de sunulmaktadır. Sitagliptin, 10
yaşın altındaki pediyatrik hastalarda çalışılmamıştır.
4.3. Kontrendikasyonlar
GLUVİA bileşimindeki maddelerden herhangi birine karşı aşırı duyarlılığı olanlarda
kontrendikedir (bkz. Bölüm 4.4 ve 4.8).
4.4. Özel kullanım uyarıları ve önlemleri
Genel uyarılar
GLUVİA Tip I diyabetli hastalarda veya diyabetik ketoasidozu olan hastaların tedavisinde
kullanılmamalıdır.
Akut pankreatit
Dipeptidil peptidaz 4 (DPP-4) inhibitörleri kullanımı akut pankreatit gelişme riskiyle
ilişkilendirilmiştir. Hastalar akut pankreatitin inatçı şiddetli abdominal ağrı gibi belirgin
semptomları açısından bilgilendirilmelidir. Sitagliptin tedavisine son verildikten sonra
(destekleyici tedavi uygulanarak ya da uygulanmaksızın) pankreatitte düzelme
gözlemlenmiştir; ancak, hemorajik veya nekrotizan pankreatit ve/veya ölüm vakaları çok
seyrek rapor edilmiştir. Pankreatit şüphesi varsa, GLUVİA ya da diğer potansiyel şüpheli
ürünler bırakılmalıdır; akut pankreatit teşhisi doğrulanırsa GLUVİA tekrar başlatılmamalıdır.
Pankreatit hikayesi olan hastalarda dikkatli olunmalıdır.
Diğer anti-hiperglisemik tıbbi ürünlerle kombine kullanıldığında hipoglisemi
GLUVİA’nın monoterapi şeklinde ve hipoglisemiye yol açmadığı bilinen ajanlarla
(metformin veya bir PPARγ agonisti (tiazolidindionlar)) kombine tedavinin bir parçası olarak
verildiği klinik çalışmalarda, sitagliptin ile bildirilen hipoglisemi oranları plasebo alan
hastalardaki oranlarla benzerdir. Sitagliptin sülfonilüre veya insülinle birlikte kullanıldığında
hipoglisemi gözlemlenmiştir. Dolayısıyla, hipoglisemi riskini azaltmak için sülfonilürenin
veya insülinin daha düşük bir dozunun kullanımı düşünülebilir (bkz. Bölüm 4.2).
Böbrek yetmezliği
GLUVİA böbrek yoluyla atılır. Böbrek fonksiyonu normal olan hastalardakine benzer plazma
GLUVİA konsantrasyonlarına ulaşmak için, eGFR<45 mL/dk olan hastalarda ve hemodiyaliz
veya periton diyalizi gereken SEBH’li hastalarda daha düşük dozlar tavsiye edilir (bkz.
Bölüm 4.2 ve 5.2).
GLUVİA’nın başka bir antidiyabetik ürünle kombine kullanımı düşünülürken, diğer tıbbi
ürünün böbrek bozukluğu olan hastalarda kullanım koşullarının gözden geçirilmesi gerekir.
Hipersensitivite reaksiyonları
GLUVİA ile tedavi edilen hastalarda pazarlama sonrası ciddi hipersensitivite reaksiyonları
bildirilmiştir. Bu reaksiyonlar anaflaksi, anjiyoödem ve Stevens-Johnson sendromu dahil
eksfoliyatif deri reaksiyonlarıdır. Reaksiyonların başlangıcı tedaviye başlanmasından sonraki
3/18ilk 3 ayda, bazıları ilk dozdan sonra görülmüştür. Eğer bir hipersensitivite reaksiyonundan
şüpheleniliyorsa GLUVİA kullanımı durdurulmalıdır. Reaksiyonların diğer potansiyel
nedenleri değerlendirilmeli ve alternatif bir diyabet tedavisine başlanmalıdır.
Büllöz Pemfigoid
DPP-4 inhibitörleri alan hastalarda, hastaneye başvuru gerektiren büllöz pemfigoid vakaları
pazarlama sonrasında raporlanmıştır. Birçok vakada, ilaç bırakıldığında ve sistemik/topikal
immünsupresif tedavi uygulandığında hastaların düzeldiği görülmüştür. GLUVİA kullanırken
ciltte oluşabilecek kabarcık ve erezyonların bildirilmesi hastalara anlatılmalıdır. Eğer büllöz
pemfigoid riskinden şüphe edilirse GLUVİA derhal bırakılmalı ve uygun tanı ve tedavi için
hasta bir dermatoloğa yönlendirilmelidir.
Artralji:
DPP-4 inhibitörlerini alan hastalarda, şiddetli ve hareket kısıtlılığına yol açabilen artraljiye
dair pazarlama sonrası vakalar raporlanmıştır. Tedavi başlangıcından itibaren, semptomların
başlama zamanı bir gün ile yıllar arasında değişmiştir. İlaç bırakıldığında semptomların da
ortadan kalktığı ve hastalara aynı ilaç veya farklı bir DPP-4 inhibitörü yeniden verildiğinde
semptomların tekrar meydana geldiği görülmüştür. DPP-4 inhibitörleri, şiddetli eklem
ağrısının olası nedeni olarak düşünülmeli ve uygunsa ilaç bırakılmalıdır.
4.5. Diğer tıbbi ürünlerle etkileşim ve diğer etkileşim şekilleri
Diğer tıbbi ürünlerin sitagliptin üzerine etkileri
Aşağıda belirtilen klinik veriler sitagliptin ile birlikte uygulanan tıbbi ürünlerin klinik yönden
anlamlı etkileşime yol açma riskinin düşük olduğunu ortaya koymaktadır.
İn vitro çalışmalar sitagliptinin sınırlı metabolizmasından sorumlu olan primer enzimin
CYP3A4 olduğunu ve CYP2C8’in de bu metabolizmaya katkıda bulunduğunu göstermiştir.
Böbrek fonksiyonları normal olan hastalarda metabolizma (CYP3A4 yoluyla metabolizma
dahil), sitagliptin klerensinde küçük bir rol oynamaktadır. Ciddi böbrek yetmezliği veya son
evre böbrek hastalığı (SEBH) olan hastalarda metabolizma, sitagliptin eliminasyonunda daha
önemli bir rol oynayabilir. Bu nedenle ciddi böbrek yetmezliği veya son evre böbrek hastalığı
olan hastalarda güçlü CYP3A4 inhibitörlerinin (örn., ketokonazol, itrakonazol, ritonavir,
klaritromisin) sitagliptin farmakokinetiğini değiştirme olasılığı vardır. CYP3A4
inhibitörlerinin böbrek yetmezliği olan hastalardaki etkisi herhangi bir klinik çalışmada
değerlendirilmemiştir.
İn vitro transport çalışmaları sitagliptinin p-glikoprotein ve organik anyon taşıyıcısı-3’ün
(OAT3) sübstratı olduğunu göstermiştir. Klinik yönden anlamlı etkileşim riskinin düşük
olmasına karşın, OAT3 aracılığıyla sitagliptin transportu probenesid tarafından in vitro olarak
inhibe edilmiştir. OAT3 inhibitörlerinin eş zamanlı kullanımı in vivo olarak incelenmemiştir.
Metformin: Günde iki defa birlikte verilen 50 mg sitagliptin ve 1000 mg metforminin çoklu
dozları, Tip II diyabetli hastalarda sitagliptinin farmakokinetiğini anlamlı şekilde
değiştirmemiştir.
Siklosporin: P-glikoproteinin güçlü bir inhibitörü olan siklosporinin sitagliptinin
farmakokinetiği üzerindeki etkisini değerlendirmek amacıyla bir çalışma yapılmıştır. Oral
yoldan tek doz 600 mg siklosporin ve yine oral yoldan tek doz 100 mg sitagliptinin birlikte
alınmasıyla sitagliptinin eğri altı alan (EAA) ve doruk ilaç konsantrasyonun (C )
maks
4/18değerlerini sırasıyla yaklaşık % 29 ve % 68 oranında artmıştır. Sitagliptinin farmakokinetik
özelliklerinde gözlenen bu değişikliklerin klinik yönden anlamlı olduğu düşünülmemektedir.
Sitagliptinin renal klerensi anlamlı olarak değişmemiştir. Bu nedenle diğer p-glikoprotein
inhibitörleri ile de anlamlı etkileşimler beklenmemektedir.
Sitagliptinin diğer tıbbi ürünler üzerine etkileri
Digoksin: Sitagliptinin plazma digoksin konsantrasyonları üzerinde küçük bir etkisi vardır.
Günde 100 mg sitagliptin ile 0,25 mg digoksin 10 gün boyunca birlikte uygulandıktan sonra,
digoksinin plazma EAA’sında ortalama %11 ve plazma Cmaks’ında ortalama %18 artış
saptanmıştır. Digoksin için hiçbir doz ayarlaması gerekmez. Ancak digoksin toksisitesi
açısından risk taşıyan hastalar sitagliptin ve digoksin eş zamanlı kullanıldığında bu yönden
takip edilmelidir.
İn vitro veriler sitagliptinin CYP450 izoenzimlerini inhibe etmediğini ve indüklemediğini
göstermiştir. Klinik çalışmalarda, sitagliptinin metformin, gliburid, simvastatin, rosiglitazon,
varfarin veya oral kontraseptiflerin farmakokinetik özelliklerini klinik olarak anlamlı
derecede değiştirmediği saptanmıştır. Bu çalışmalar CYP3A4, CYP2C8, CYP2C9 ve organik
katyon taşıyıcıların (OKT) sübstratları ile ilaç etkileşimlerine yol açma eğiliminin düşük
olduğunu gösteren in vivo kanıtlar sağlamıştır. İn vivo olarak sitagliptin, p-glikoproteini’nin
hafif inhibitörü olabilir.
Özel popülasyonlara ilişkin ek bilgiler
Özel popülasyonlara ilişkin veri bulunmamaktadır.
Pediyatrik popülasyon:
Pediyatrik popülasyona ilişkin veri bulunmamaktadır.
4.6. Gebelik ve laktasyon Genel tavsiye
Gebelik kategorisi C.
Çocuk doğurma potansiyeli bulunan kadınlar / Doğum kontrolü (Kontrasepsiyon)
GLUVİA tedavisi sırasında çocuk doğurma potansiyeli bulunan kadınlara etkili bir doğum
kontrol yöntemi kullanmaları önerilmelidir.
Gebelik dönemi
Hamilelerde yeterli sayıda ve kontrollü yapılmış çalışma bulunmamaktadır. Hayvanlar
üzerinde yapılan çalışmalar yüksek dozlarda üreme toksisitesinin bulunduğunu göstermiştir
(bkz. Bölüm 5.3). İnsanlara yönelik potansiyel risk bilinmemektedir. İnsan verilerinin
eksikliği nedeniyle GLUVİA gebelik döneminde kullanılmamalıdır.
Laktasyon dönemi
Sitagliptinin anne sütüyle atılıp atılmadığı bilinmemektedir. Hayvanlar üzerinde yapılan
çalışmalar, sitagliptinin sütle atıldığını göstermektedir. GLUVİA laktasyon döneminde
kullanılmamalıdır.
Üreme yeteneği / Fertilite
Hayvanlardan elde edilen veriler sitagliptinin erkek ve dişi fertilitesi üzerinde etkisi olduğuna
işaret etmemektedir. İnsan verileri yetersizdir.
4.7. Araç ve makine kullanımı üzerindeki etkiler
5/18GLUVİA’nın araç ve makine kullanma becerisi üzerinde etkisi yoktur veya ihmal edilebilir
düzeydedir. Ancak araç ve makine kullanımı sırasında baş dönmesi ve uyku hali
görülebileceği göz önünde bulundurulmalıdır.
Ayrıca, GLUVİA bir sülfonilüre ya da insülinle kombine olarak kullanıldığında, hastalar
hipoglisemi riskine karşı uyarılmalıdır.
4.8. İstenmeyen etkiler
Güvenlilik profilinin özeti
Pankreatit ve aşırı duyarlılık reaksiyonlarını içeren ciddi advers reaksiyonlar bildirilmiştir.
Sülfonilüre (%4,7-%13,8) ve insülin (%9,6) ile kombine kullanımda hipoglisemi bildirilmiştir
(bkz. Bölüm 4.4).
İstenmeyen etkilerin tablo halinde listesi
İstenmeyen reaksiyonlar aşağıda Tablo 1’de sistem organ sınıfı ve sıklığa göre listelenmiştir:
Sıklıklar şu şekilde tanımlanmıştır: çok yaygın (≥ 1/10); yaygın (≥ 1/100, < 1/10); yaygın
olmayan (≥ 1/1000, < 1/100); seyrek (≥ 1/10000, < 1/1000); çok seyrek (< 1/10000) ve sıklık
bilinmiyor (eldeki verilerden hareketle tahmin edilemiyor).
Tablo 1. Sitagliptin monoterapisinin plasebo-kontrollü klinik çalışmalarında ve
pazarlama sonrası kullanımda belirlenen reaksiyonların sıklığı
İstenmeyen etkiler İstenmeyen etkilerin sıklığı
Kan ve lenf sistemi hastalıkları
Trombositopeni Seyrek
Bağışıklık sistemi hastalıkları
Anafilaktik yanıtları içeren aşırı duyarlılık reaksiyonları*.† Sıklık bilinmiyor
Metabolizma ve beslenme hastalıkları
†
Hipoglisemi Yaygın
Sinir sistemi hastalıkları
Baş ağrısı Yaygın
Baş dönmesi Yaygın olmayan
Solunum, göğüs bozuklukları ve mediastinal hastalıklar
*
İnterstisyel akciğer hastalığı Sıklık bilinmiyor
Gastrointestinal hastalıklar
Kabızlık Yaygın olmayan
*
Kusma Sıklık bilinmiyor
*.†,‡
Akut pankreatit Sıklık bilinmiyor
Ölümcül ve ölüme yol açmayan hemorajik ve nekrotizan
*.† Sıklık bilinmiyor
pankreatit
Deri ve deri altı doku hastalıkları
Kaşıntı* Yaygın olmayan
*.†
Anjiyoödem Sıklık bilinmiyor
*.†
Döküntü Sıklık bilinmiyor
*.†
Ürtiker Sıklık bilinmiyor
6/18*.†
Kütanöz vaskülit Sıklık bilinmiyor
Stevens-Johnson sendromunu içeren eksfoliyatif deri
*.† Sıklık bilinmiyor
hastalıkları
Büllöz pemfigoid* Sıklık bilinmiyor
Kas-iskelet bozuklukları, bağ doku ve kemik hastalıkları
*
Eklem ağrısı Sıklık bilinmiyor
*
Kas ağrısı Sıklık bilinmiyor
*
Sırt ağrısı Sıklık bilinmiyor
Artropati* Sıklık bilinmiyor
Böbrek ve idrar yolu hastalıkları
*
Böbrek fonksiyon bozukluğu Sıklık bilinmiyor
*
Akut böbrek yetmezliği Sıklık bilinmiyor
*
Advers reaksiyonlar pazarlama sonrası takiple belirlenmiştir.
†
Bkz. bölüm 4.4.
‡
Aşağıda yer alan TECOS Kardiyovasküler Güvenlilik Çalışması’na bakınız.
Seçilmiş istenmeyen etkilerin açıklanması
Yukarıda tanımlanan ilaca bağlı istenmeyen etkilere ek olarak, ilaçla nedensel ilişkiden
bağımsız ve sitagliptinle tedavi edilen hastalarda daha sık olmak üzere en az %5 oranında
gerçekleşen istenmeyen etkiler üst solunum yolu enfeksiyonu ve nazofarenjittir. İlaçla
nedensel ilişkiden bağımsız ve sitagliptinle tedavi edilen hastalarda daha sık gerçekleşen (%5
seviyesine ulaşmayan ancak insidansı kontrol grubuna göre sitagliptinde >%0,5 yüksek olan)
istenmeyen etkiler osteoartrit ve ekstremitelerde ağrıyı içermektedir.
Bazı istenmeyen etkiler, sitagliptinin tek başına kullanıldığı çalışmalara oranla sitagliptin ve
diğer anti-diyabetik tıbbi ürünlerin birlikte kullanıldığı çalışmalarda daha sık gözlemlenmiştir.
Bunlar hipoglisemi (sıklığı sülfonilüre ve metformin kombinasyonuyla birlikte çok yaygın),
influenza (insülinle birlikte yaygın (metforminle birlikte veya metformin olmaksızın)), bulantı
ve kusma (metforminle yaygın), karında gaz (metformin veya pioglitazonla yaygın), kabızlık
(sülfonilüre ve metformin kombinasyonuyla yaygın), periferal ödem (pioglitazonla veya
pioglitazon ve metformin kombinasyonuyla yaygın), uyku hali ve diyare (metforminle yaygın
olmayan) ve ağız kuruluğunu (insülinle yaygın değil (metforminle birlikte veya metformin
olmaksızın)) içermektedir.
Pediyatrik popülasyon
10-17 yaşları arasındaki tip 2 diabetes mellitus’lu pediyatrik hastalarda sitagliptin ile yapılan
klinik çalışmalarda, advers reaksiyonların profili yetişkinlerde gözlemlenenlerle
karşılaştırılabilir düzeydedir.
TECOS Kardiyovasküler Güvenlilik Çalışması
Sitagliptin ile Kardiyovasküler Sonuçları Değerlendirilmesi Çalışması (TECOS), günlük 100
2
mg doz (veya eğer temel eGFR ≥ 30 ve < 50 mL/dak/1,73 m ise günlük 50 mg) sitagliptin
ile tedavi edilen 7332 hasta ve tedavi amaçlı popülasyonda plasebo ile tedavi edilen 7339
hasta içermiştir. Her iki tedavi de hemoglobin A1c (HbA ) ve kardiyovasküler (KV) risk
1c
faktörleri için bölgesel standartları hedefleyen genel bakıma eklenmiştir. Sitagliptin alan
hastalardaki ciddi yan etkilerin genel insidansı, plasebo alan hastalardakine benzer
bulunmuştur.
7/18Tedavi amaçlı popülasyonda, temel olarak insülin ve/veya sülfonilüre kullanılan hastalar
arasında, ciddi hipoglisemi sitagliptin ile tedavi edilen hastalarda % 2,7 ve plasebo ile tedavi
edilen hastalarda % 2,5’tir; temel olarak insülin ve /veya sülfonilüre kullanmayan hastalarda,
ciddi hipoglisemi insidansı sitagliptin ile tedavi edilen hastalarda % 1,0 ve plasebo ile tedavi
edilen hastalarda % 0,7’dir. Doğrulanmış pankreatit teşhisinin insidansı sitagliptin ile tedavi
edilen hastalarda %0,3 ve plasebo ile tedavi edilen hastalarda % 0,2’dir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr: e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Sağlıklı bireylerde yapılan kontrollü klinik çalışmalarda, 800 mg’a kadar tekli dozlar halinde
sitagliptin uygulanmıştır. 800 mg sitagliptin dozu kullanılarak yapılan bir çalışmada QTc’deki
minimal artışlar klinik açıdan önemli görülmemiştir. Klinik çalışmalarda 800 mg’dan yüksek
dozlarla elde edilen deneyim yoktur. Faz I çoklu-doz çalışmalarında, 10 güne varan sürelerle
günde 600 mg’ye kadar ve 28 güne varan sürelerle günde 400 mg dozlarıyla uygulanan
sitagliptin ile doza bağlı klinik istenmeyen reaksiyonlar gözlenmemiştir.
Aşırı doz alımında, bilinen destekleyici yöntemleri uygulamak (örneğin: gastrointestinal
kanaldan emilmemiş olan materyalin uzaklaştırılması), elektrokardiyogramı (EKG) da içeren
klinik takiplerin yapılması ve gerekirse hastanede destek tedavisi uygulanması mantıklıdır.
Sitagliptin az miktarda diyaliz edilebilir. Klinik çalışmalarda, 3 ile 4 saatlik hemodiyaliz
işlemi sırasında, verilen dozun yaklaşık % 13,5’inin uzaklaştırılmış olduğu saptanmıştır. Uzun
süreli hemodiyaliz eğer klinik olarak uygun ise yapılabilir. Sitagliptinin periton diyalizi ile
diyaliz edilip edilmeyeceği bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Oral antidiyabetik ilaçlar, Dipeptidil peptidaz 4 (DPP–4)
İnhibitörleri
ATC kodu: A10BH01.
Etki mekanizması
GLUVİA, dipeptil peptidaz 4 (DPP-4) inhibitörü olarak adlandırılan oral antihiperglisemik
ilaç sınıfının bir üyesidir. Bu ilaçla birlikte glisemik kontrolde gözlenen gelişme, aktif inkretin
hormonların seviyelerinin artması aracılığıyla olabilmektedir.
Glukagon benzeri peptid-1 (GLP-1) ve glukoza bağımlı insülinotropik polipeptidi (GIP)
içeren inkretin hormonlar, gün boyunca bağırsak tarafından salgılanır ve yemek yenmesine
yanıt olarak düzeyleri yükselir. İnkretinler glukoz homeostazının fizyolojik olarak
düzenlenmesinden sorumlu endojen sistemin bir parçasıdır. Kan glukoz konsantrasyonları
normal veya yüksek olduğunda, GLP-1 ve GIP insülin sentezini artırır ve siklik AMP dahil
hücre içi sinyalleme yolakları aracılığıyla pankreastaki beta hücrelerinden insülin
salıverilmesi artar. Tip II diyabetli hayvan modellerinde, GLP-1 veya DPP-4 inhibitörleri ile
8/18tedavinin beta hücrelerinin glukoza cevabını iyileştirdiği ve insülin biyosentezini ve
salıverilmesini uyardığı kanıtlanmıştır. İnsülin seviyeleri daha yüksek olduğunda, dokuya
glukoz alımı artar. Ek olarak, GLP-1 pankreas alfa hücrelerinden glukagon salgısını azaltır.
Glukagon konsantrasyonlarının azalması ve insülin seviyelerinin yükselmesi ile karaciğerdeki
glukoz üretimi azalır ve bunun sonucunda kandaki glukoz seviyeleri düşer. GLP-1 ve GIP’in
etkileri glukoza bağımlıdır. Kandaki glukoz konsantrasyonları düşük olduğunda insülin
salıverilmesinin uyarılması ve glukagon salgısının GLP-1 ile baskılanması gözlenmez.
Glukoz seviyesi normal konsantrasyonların üstüne çıktığında hem GLP-1 hem de GIP, insülin
salıverilmesinin uyarımını artırır. GLP-1 ayrıca, hipoglisemiye normal glukagon cevabı
oluşumuna zarar vermez. GLP-1 ve GIP’ın aktivitesi DPP-4 enzimi ile sınırlanır. DPP-4
enzimi, inkretin hormonları hızlı bir şekilde hidrolize ederek inaktif maddeler üretir.
Sitagliptin, DPP-4’ün inkretin hormonları hidrolize etmesini önler, böylece GLP-1 ve GIP’ın
aktif formlarının plazma konsantrasyonları artar. Aktif inkretin seviyelerini yükselterek,
sitagliptin insülin salıverilmesini artırır ve glukoza bağımlı olarak glukagon seviyelerini
düşürür. Hiperglisemisi olan Tip II diyabet hastalarında, insülin ve glukagon seviyelerindeki
bu değişiklikler HbA1c azalmasına ve açlık ve yemek sonrası glukoz konsantrasyonlarının
düşmesine sebep olur. Sitagliptinin glukoza bağımlı mekanizması, sülfonilürelerin
mekanizmasından farklıdır. Sülfonilüreler glukoz seviyeleri düşük olsa bile insülin
salgılanmasını artırır ve bu da normal bireylerde ve Tip II diyabet hastalarında
hipoglisemiye sebep olabilir. Sitagliptin, DPP-4 enziminin yüksek düzeyde seçici ve güçlü bir
inhibitörüdür. Yakın ilişkili enzimler olan DPP-8 veya DPP-9’u terapötik konsantrasyonlarda
inhibe etmez.
Sağlıklı gönüllülerde yürütülen iki günlük bir çalışmada, tek başına sitagliptin aktif GLP-1
konsantrasyonlarını yükseltmiş, buna karşılık tek başına metformin aktif ve toplam GLP-1
konsantrasyonlarını benzer derecelerde yükseltmiştir. Sitagliptin ile metforminin eş zamanlı
uygulanması aktif GLP-1 konsantrasyonları üzerinde aditif bir etki göstermiştir. Sitagliptin
aktif GIP konsantrasyonlarını yükseltirken, metformin yükseltmemiştir.
Klinik etkililik ve güvenlilik
Tip 2 diyabetli yetişkin hastalarda, genel olarak sitagliptin monoterapi şeklinde veya
kombinasyon tedavisinde kullanıldığında glisemik kontrolü iyileştirmiştir (bkz. Tablo 2).
Sitagliptin monoterapisinin etkililik ve güvenliliğini değerlendirmek amacıyla iki çalışma
yürütülmüştür. Monoterapi olarak günde bir kez 100 mg sitagliptin ile tedavi, biri 18 haftalık
ve diğeri 24 haftalık iki çalışmada HbA1c, açlık kan şekeri (AKŞ) ve öğünden 2 saat sonraki
tokluk kan şekeri (2 saatteki TKŞ) plaseboya göre anlamlı iyileşmeler sağlamıştır. HOMA- β
(Homeostazis Model Değerlendirmesi - β), proinsülinin insüline oranı ve sık aralıklarla örnek
alınan öğün toleransı testine beta hücre yanıtı ölçümü dahil olmak üzere beta hücresi
fonksiyonunun belirleyici markerlerinde iyileşme gözlenmiştir. Sitagliptin ile tedavi edilen
hastalarda gözlenen hipoglisemi plasebo ile benzer bulunmuştur. Her iki çalışmada da
sitagliptin tedavisi ile vücut ağırlığında başlangıca göre artış görülmemiştir ve plasebo verilen
hastalarda vücut ağırlığında küçük bir azalma olmuştur.
Sitagliptinin birinde metforminle diğerinde pioglitazon ile kombine kullanıldığı 24 haftalık iki
çalışmada günde bir kez sitagliptin 100 mg glisemik parametrelerde plaseboya kıyasla anlamlı
iyileşmeler sağlamıştır. Vücut ağırlığında başlangıca göre değişiklik sitagliptinle tedavi edilen
hastalarda plasebo ile tedavi edilenlerle benzer bulunmuştur. Bu çalışmalarda sitagliptin veya
9/18plasebo ile tedavi edilen hastalarda benzer hipoglisemi insidansı bildirilmiştir.
Tek başına glimepirid veya glimepirid ile metformin kombinasyonuna eklenen sitagliptinin
(günde bir kez 100 mg) etkililiğini ve güvenliliğini değerlendirmek için 24 haftalık plasebo-
kontrollü bir çalışma tasarlanmıştır. Sitagliptinin tek başına glimepirid veya glimepirid ve
metformin kombinasyonuna eklenmesi glisemik parametrelerde anlamlı iyileşmeler
sağlamıştır. Sitagliptin ile tedavi edilen hastaların vücut ağırlığında plasebo verilenlerle
karşılaştırıldığında küçük bir artış olmuştur.
Pioglitazon ve metformin kombinasyonuna eklenen sitagliptinin (günde bir kez 100 mg)
etkililiğini ve güvenliliğini değerlendirmek amacıyla 26 haftalık, plasebo-kontrollü bir
çalışma tasarlanmıştır. Pioglitazon ve metformine sitagliptin eklenmesi glisemik
parametrelerde anlamlı iyileşme sağlamıştır. Başlangıca göre kilo farkı, sitagliptin tedavisi
gören hastalarla plasebo kullananlarda benzer olmuştur. Hipoglisemi insidansı da sitagliptin
veya plasebo tedavisi gören hastalar arasında benzer olmuştur.
Metformin ile birlikte veya metformin olmaksızın (en az 1500 mg) insülin tedavisine (en az
10 hafta stabil dozda) eklenen sitagliptinin (günde bir kez 100 mg) etkililiğini ve güvenliliğini
değerlendirmek amacıyla 24 haftalık, plasebo-kontrollü bir çalışma tasarlanmıştır. Premiks
insülin alan hastalarda ortalama günlük doz 70,9 U/gündü. Premiks olmayan insülin
(orta/uzun etkili) alan hastalarda, ortalama günlük doz 44,3 U/gündü. Sitagliptinin insüline
eklenmesi glisemik parametrelerde anlamlı iyileşmeler sağlamıştır. İki gruptan herhangi
birinde vücut ağırlığında başlangıca göre anlamlı değişiklikler olmamıştır.
Başlangıç tedavisini inceleyen 24 haftalık plasebo-kontrollü, faktöryel bir çalışmada, günde
iki kez 50 mg sitagliptin ile metformin (günde iki kez 500 mg veya 1000 mg) kombinasyonu
monoterapiye kıyasla glisemik parametrelerde anlamlı iyileşmeler sağlamıştır. Sitagliptin ve
metformin kombinasyonuyla vücut ağırlığında azalma, tek başına metformin veya plaseboyla
gözlenen azalmayla benzerdi; tek başına sitagliptin alan hastalarda başlangıca göre hiçbir
değişim olmamıştır. Hipoglisemi insidansı tedavi gruplarında benzer bulunmuştur.
Tablo 2. Plasebo-kontrollü monoterapi ve kombine tedavi çalışmalarında HbA1c
sonuçları *
HbA1c’de
Başlangıçtaki Başlangıçtaki plaseboya göre
Çalışma ortalama HbA1c’ye göre düzeltilmiş
HbA1c (%) ortalama ortalama değişim
† †
değişim (%) (%)
(%95 GA)
Monoterapi Çalışmaları
§
Günde bir kez Sitagliptin 100 mg ‡
-0,6
8,0 -0,5
(N= 193)
(-0,8, -0,4)
‖
Günde bir kez Sitagliptin 100 mg ‡
-0,8
8,0 -0,6
(N= 229)
(-1,0, -0,6)
Kombine Tedavi Çalışmaları
10/18Devam eden metformin tedavisine
eklenen günde bir kez sitagliptin 8,0 -0,7 ‡
-0,7
‖
100 mg (N=453) (-0,8, -0,5)
Devam eden pioglitazon
tedavisine eklenen günde bir kez 8,1 -0,9 ‡
-0,7
Sitagliptin 100 mg
(-0,9, -0,5)
‖
(N=163)
Devam eden glimepirid tedavisine
eklenen günde bir kez Sitagliptin 8,4 -0,3 ‡
-0,6
100 mg
(-0,8, -0,3)
‖
(N=102)
Devam eden glimepirid +
metformin tedavisine eklenen ‡
-0,9
‖ 8,3 -0,6
günde bir kez Sitagliptin 100 mg (-1,1, -0,7)
(N=115)
Devam eden pioglitazon +
metformin tedavisine eklenen ‡
-0,7
# 8,8 -1,2
günde bir kez Sitagliptin 100 mg (1,0, -0,5)
(N=152)
Başlangıç tedavisi (günde iki
kez)‖ : -1,6‡
Sitagliptin 50 mg + metformin 8,8 -1,4 (-1,8, -1,3)
500 mg (N=183)
Başlangıç tedavisi (günde iki
kez)‖ : -2,1‡
Sitagliptin 50 mg + metformin 8,8 -1,9 (-2,3, -1,8)
1,000 mg (N=178)
Devam eden insülin (+/-
metformin) tedavisine eklenen ¶ ‡,¶
-0,6 -0,6
‖ 8,7
günde bir kez Sitagliptin 100 mg (-0,7, -0,4)
(N=305)
* Tedavi edilen tüm hastalar popülasyonu (tedavi amaçlı analiz).
†
Başlangıç değeri ve önceki antihiperglisemik tedavi durumuna göre düzeltilmiş en küçük
kare ortalamalar.
‡
Plaseboya veya plasebo + kombine tedaviye göre p<0,001.
§
18. haftadaki HbA1c (%).
‖
24. haftadaki HbA1c (%).
#
26. haftadaki HbA1c (%).
¶
Vizit 1’de metformin kullanımı (evet/hayır), Vizit 1’de insülin kullanımı (pre-miks veya
pre-miks olmayan [ara ya da uzun süreli etkili]) ve başlangıç değerine göre düzeltilmiş en
küçük kare ortalama. Tedavi ile hastanın yerleştirildiği sınıf (metformin ve insülin kullanımı)
arasındaki etkileşimler anlamlı değildir (p > 0,10).
Antihiperglisemik tedavi almayan (en az 4 aydır tedavi almayan) ve diyet/egzersiz ile
glisemik kontrolü yetersiz olan hastalarda günde bir kez 100 mg sitagliptinin (N=528)
etkililiğini ve güvenliliğini metformin (N=522) ile karşılaştırmak amacıyla 24 haftalık aktif
11/18(metformin) kontrollü bir çalışma tasarlanmıştır. Ortalama metformin dozu günde yaklaşık
1900 mg’dır. Ortalama başlangıç değerlerine (%7,2) göre HbA1c’de azalma sitagliptin
için-%0,43 ve metformin için -%0,57’dir (Protokolde Tanımlanan Analiz). Sitagliptin ile
tedavi edilen hastalarda ilaca bağlı olduğu kabul edilen gastrointestinal istenmeyen
reaksiyonların genel insidansı %2,7 iken, metformin ile tedavi edilen hastalarda %12,6’dır.
Tedavi gruplarında hipoglisemi insidansı anlamlı olarak farklı değildir (sitagliptin, %1,3;
metformin,
%1,9). Her iki grupta vücut ağırlığı başlangıca göre azalmıştır (sitagliptin, -0,6 kg; metformin
-1,9 kg).
Metformin monoterapisiyle glisemik kontrolü yetersiz olan hastalarda tedaviye günde bir kez
100 mg sitagliptin veya glipizid (bir sülfonilüre) eklenmesinin etkililiğini ve güvenliliğini
karşılaştıran bir çalışmada sitagliptin HbA1c’yi azaltma bakımından glipizid ile benzer
bulunmuştur. Karşılaştırma grubunda kullanılan ortalama glipizid dozu günde 10 mg’dı ve
hastaların yaklaşık %40’ı çalışma döneminde günde ≤5 mg glipizid dozuna ihtiyaç
duymuştur. Ancak sitagliptin grubunda etkisizlik nedeniyle tedaviyi bırakan hastaların sayısı
glipizid grubuna göre daha yüksektir. Sitagliptin ile tedavi edilen hastaların vücut ağırlığında
başlangıca göre anlamlı bir azalma gözlenirken, glipizid uygulanan hastalarda anlamlı kilo
artışı gözlenmiştir (-1,5 kg’a karşı +1,1 kg). Bu çalışmada proinsülin/ insülin oranı (insülin
sentezi ve salınımının etkililiğini gösteren bir belirleyici) sitagliptin ile iyileşmiş, glipizid ile
kötüleşmiştir. Sitagliptin grubunda hipoglisemi insidansı (%4,9) glipizid grubuna göre
anlamlı olarak daha düşük bulunmuştur (%32,0).
Yoğun insülinizasyon sırasında, metforminle birlikte veya metformin olmaksızın (en az 1500
mg) insülin glarjine sitagliptin (günde 100 mg) eklenmesinin insülin azaltma etkililiği ve
güvenliliğini değerlendirmek için 660 hastanın katıldığı, 24 haftalık plasebo kontrollü bir
çalışma tasarlanmıştır. Başlangıç HbA1c değeri % 8,74 ve başlangıç insülin dozu 37
IU/gün’dür. Hastalara insülin glarjin dozlarını parmaktan ölçülen açlık glukoz değerlerine
göre titre etmeleri söylenmiştir. 24. haftada günlük insülin dozu artışı sitagliptinle tedavi
edilen hastalarda 19 IU/gün iken plasebo kullananlarda 24 IU/gün olmuştur. Metforminle
birlikte veya metformin olmaksızın sitagliptin ve insülin tedavisi gören hastalarda HbA1c’de
azalma -%1,31’ken, metforminle birlikte veya metformin olmaksızın plasebo ve insülin alan
hastalarda -%0,87 olmuştur; bu -%0,45’lik bir farka karşılık gelmektedir (%95 GA: -0,60, -
0,29). Hipoglisemi insidansı, metforminle birlikte veya metformin olmaksızın sitagliptin ve
insülin tedavisi alan hastalarda %25,2 iken metforminle birlikte veya metformin olmaksızın
plasebo ve insülin alan hastalarda %36,8 olmuştur. Farklılığın temel sebebi 3 veya daha fazla
hipoglisemi episodu geçiren hasta yüzdesinin plasebo grubunda daha yüksek olmasıdır
(%9,4’e karşılık %19,1). Ciddi hipoglisemi insidansında fark olmamıştır.
Orta dereceden şiddetliye kadar değişen böbrek bozukluğu olan hastalarda günde bir kez 25
mg veya 50 mg sitagliptini günde 2,5- 20 mg glipizid ile karşılaştıran bir çalışma
yürütülmüştür. Bu çalışma kronik böbrek bozukluğu (hesaplanan glomerüler filtrasyon hızı <
50 ml/dak) olan 423 hastayı içermiştir. 54 hafta sonra, HbA1c’de başlangıca göre ortalama
azalma sitagliptin ile -%0,76 ve glipizid ile -%0,64 olarak bulunmuştur (Protokolde
Tanımlanan Analiz). Bu çalışmada, günde bir kez 25 mg veya 50 mg sitagliptinin etkililik ve
güvenlilik profili böbrek fonksiyonu normal olan hastalarda yürütülen diğer monoterapi
çalışmalarında gözlenen profil ile genel olarak benzerdir. Sitagliptin grubunda hipoglisemi
insidansı (%6,2) glipizid grubuna kıyasla anlamlı olarak daha düşüktür (%17,0). Ayrıca,
başlangıçtaki vücut ağırlığına göre değişim bakımından da gruplar arasında anlamlı bir fark
vardır (sitagliptin -0,6 kg; glipizid +1,2 kg).
12/18Günde bir kez 25 mg sitagliptini günde 2,5- 20 mg glipizid ile karşılaştıran başka bir çalışma
diyalize giren son evre böbrek hastalığı (SEBH) olan 129 hastada yürütülmüştür. 54 hafta
sonra, HbA1c’de başlangıca göre ortalama azalma sitagliptin ile -%0,72 ve glipizid ile -%0,87
olarak bulunmuştur. Bu çalışmada günde bir kez 25 mg sitagliptinin etkililik ve güvenlilik
profili böbrek fonksiyonu normal olan hastalarda yürütülen diğer monoterapi çalışmalarında
gözlenen profil ile genel olarak benzerdir. Hipoglisemi insidansı tedavi gruplarında
birbirinden anlamlı olarak farklı değildir (sitagliptin, %6,3; glipizid, %10,8).
Kronik böbrek bozukluğu (kreatinin klerensi < 50 ml/dak) ve Tip 2 diyabeti olan 91 hastayı
içeren diğer bir çalışmada, günde bir kez 25 mg veya 50 mg sitagliptin tedavisinin güvenlilik
ve tolerabilitesi plaseboyla genel olarak benzer bulunmuştur. Ayrıca, 12 hafta sonra
HbA1c’de (sitagliptin -%0,59; plasebo -%0,18) ve açlık kan şekerinde (AKŞ) başlangıca göre
ortalama azalmalar (sitagliptin -25,5 mg/dL; plasebo -3,0 mg/dL) böbrek fonksiyonu normal
olan hastalarda yürütülen diğer monoterapi çalışmalarında gözlenenlerle genel olarak
benzerdir (bkz. Bölüm 5.2).
TECOS Kardiyovasküler Güvenlilik Çalışması tedavi amaçlı popülasyonda HbA1c ≥ % 6,5
ile % 8,0 kardiyovasküler rahatsızlığı olan, günlük 100 mg sitagliptin (7332) alan (eGFR ≥
2
30 ve < 50 mL/dak/1,73 m ise günlük 50 mg alan) ya da HbA1c ve kardiyovasküler risk
faktörleri için bölgesel standartları hedefleyen olağan klinik doza eklenmiş plasebo (7339)
2
alan 14671 hastada yapılmış randomize bir çalışmadır. eGFR < 30 mL/dak/1,73 m olan
hastalar çalışmaya dahil edilmemiştir. Çalışma popülasyonu, 75 yaşında ve 75 yaşından
2
büyük 2004 hastayı ve 3324 böbrek yetmezliği olan hastayı (eGFR < 60 mL/dak/1,73 m )
içermektedir.
Çalışma boyunca, sitagliptin ve plasebo grupları arasındaki HbA1c’nin genel tahmini
ortalaması % 0,29 (0,01), % 95 GA (-0,32, -0,27); p < 0,001’dir.
Birincil kardiyovasküler sonlanım noktası ilk ortaya çıkan kardiyovasküler ölümün, ölümcül
olmayan miyokard infarktüsün, ölümcül olmayan inmenin ya da stabil olmayan anjinadan
dolayı hastaneye kaldırılmanın bir kompozitidir. İkincil kardiyovasküler sonlanım noktaları ilk
ortaya çıkan kardiyovasküler ölümü, ölümcül olmayan miyokard infarktüsü ya da ölümcül
olmayan inmenin; ilk ortaya çıkan birincil kompozitin tek tek bileşenlerini; tüm nedenlere
bağlı mortaliteyi; ve konjestif kalp yetmezliği sebebiyle hastaneye yatışı kapsar.
3 yıllık ortalama takipten sonra sitagliptin olağan klinik doza eklendiğinde, major advers
kardiyovasküler bulguların riski ya da kalp yetmezliği nedeni ile hastaneye kaldırılma riski tip
2 diyabet hastalarında sitagliptin olmadan uygulanan olağan klinik doza kıyasla artmamıştır
(Tablo 3).
Tablo 3. Kompozit kardiyovasküler sonuçların ve anahtar ikincil sonuçların oranı
Sitagliptin 100 mg Plasebo
100 100
p-
hasta hasta Risk oranı
†
Sayı başına başına değeri
(%) yıllık Sayı yıllık (% 95
(%)
insidans insidans GA)
oranı* oranı*
13/18Tedavi amaçlı popülasyon analizi
Hasta Sayısı 7332 7339
Birincil kompozit sonlanım
noktası
Kardiyovasküler ölüm, ölümcül
olmayan miyokard infarktüs,
839 4,1 851 4,2
ölümcül olmayan inme, ya da 0,98 (0,89– <0,001
(11,4) (11,6)
stabil olmayan anjina nedeniyle 1,08)
hastaneye kaldırılma
İkincil kompozit sonlanım
noktası
Kardiyovasküler ölüm, ölümcül
olmayan miyokard infarktüs, ya da 745 3,6 746 3,6 0,99 (0,89– <0,001
(10,2) (10,2) 1,10)
ölümcül olmayan inme
İkincil sonuç
Kardiyovasküler ölüm 380 1,7 366 1,7 1,03 (0,89- 0,711
(5,2) (5,0) 1,19)
Tüm miyokard infarktüsler
(ölümcül ve ölümcül olmayanlar) 300 1,4 316 1,5 0,95 (0,81– 0,487
(4,1) (4,3) 1,11)
Tüm inmeler (Ölümcül ve 178 0,8 183 0,9 0,97 (0,79– 0,760
ölümcül olmayanlar) (2,4) (2,5) 1,19)
Stabil olmayan anjina nedeniyle 116 0,5 129 0,6 0,90 (0,70– 0,419
hastaneye kaldırılma (1,6) (1,8) 1,16)
Herhangi bir nedenden dolayı 547 2,5 537 2,5 1,01 (0,90– 0,875
ölüm (7,5) (7,3) 1,14)
Kalp yetmezliği nedeni ile 228 1,1 229 1,1 1,00 (0,83– 0,983
hastaneye kaldırılma ‡ (3,1) (3,1) 1,20)
*100 hasta başına yıllık insidans oranı şöyle hesaplanmıştır: 100 × (hastaların toplam sayısı ≥ 1 vaka yıllık
takipte toplam hasta başına uygun maruziyet süresi boyunca)
†Bölgeye göre tabakalı Cox modeline dayanır. Kompozit sonlanım noktaları için, p değerleri risk oranını 1,3’den
daha az olduğunu göstermeye çalışan inferiyor olmayan bir teste karşılık gelmektedir. Diğer tüm sonlanım
noktaları için, p değerleri risk oranlarındaki farkların testine karşılık gelmektedir.
‡ Kalp yetmezliği nedeniyle hastaneye kaldırılmanın analizi, kalp yetmezliği geçmişi için temel alınarak
ayarlanmıştır.
Pediyatrik popülasyon
En az 12 hafta boyunca anti-hiperglisemik tedavi almayan (%6,5 ila %10 HbA1c ile) veya en
az 12 hafta boyunca stabil bir insülin dozu alan (%7 ila %10 HbA1c ile) tip 2 diyabetli
pediyatrik hastalarda (10-17 yaş) günde 1 kez 100 mg sitagliptinin etkililiği ve güvenliliğini
değerlendirmek için 54 haftalık, çift kör bir çalışma yürütülmüştür. Hastalar, 20 hafta boyunca
günde 1 kez 100 mg sitagliptin veya plasebo almak üzere randomize edilmiştir.
Ortalama referans HbA1c değeri 7,5’tur. 100 mg sitagliptin ile tedavi, 20. haftada HbA1c’de
anlamlı bir iyileşme sağlamamıştır. Sitagliptin (N=95) ile tedavi edilen hastalarda HbA1c’deki
azalma %0,0 iken, plasebo (N=95) ile tedavi edilen hastalarda %0,2’dir, fark - %0,2 (%95
14/18GA: -0,7, 0,3) (bkz. bölüm 4.2).
5.2. Farmakokinetik özellikler
Genel Özellikler
Emilim:
Sağlıklı bireylere 100 mg oral uygulama sonrasında, sitagliptinin hızlıca emildiği, doz
uygulamasından sonraki bir ile dört saatlik süre içinde plazma doruk seviyelerine (medyan
Tmaks) ulaştığı ve ortalama plazma EAA değeri 8,52 µM•saat, Cmaks 950 nM olduğu
gözlenmektedir. Sitagliptinin mutlak biyoyararlanım oranı yaklaşık %87’dir. Sitagliptinin
yüksek oranda yağ içeren yemeklerle birlikte alınmasının ilacın farmakokinetiği üzerine etkisi
olmadığından sitagliptin yiyeceklerle birlikte veya açken alınabilir.
Sitagliptinin plazma EAA değeri doz ile orantılı olarak artmaktadır. Doz ile orantısallık
Cmaks ve C24saat için saptanmamıştır (Cmaks doz ile orantılı biçimden daha fazla artmıştır
ve C24saat doz ile orantılı biçimden daha az artmıştır).
Dağılım:
Sağlıklı kişilere intravenöz yolla tek doz 100 mg olarak sitagliptin verilmesinden sonra kararlı
durumda ortalama dağılım hacmi yaklaşık 198 litredir. Plazma proteinlerine geri dönüşümlü
olarak bağlanan sitagliptin fraksiyonu düşüktür (%38).
Biyotransformasyon:
Sitagliptin esas olarak idrardan değişmeden atılır. Metabolizma ise minör bir yolaktır.
Sitagliptinin yaklaşık %79’u idrarla değişmeden atılır.
14
[ C] ile işaretli sitagliptinin oral yoldan verilmesini takiben radyoaktivitenin yaklaşık %16’sı
sitagliptin metabolitleri olarak atılmıştır. Altı metabolit eser miktarda saptanmıştır ve bunların
sitagliptinin plazma DDP–4 inhibitör etkisine bir katkıda bulunmadığı düşünülmektedir. İn
vitro çalışmalar sitagliptinin sınırlı metabolizması için esas enzim sorumluluğunun
CYP2C8’in katkısıyla CYP3A4’de olduğunu göstermektedir.
İn vitro veriler sitagliptinin CYP izoenzimleri olan CYP3A4, 2C8, 2C9, 2D6, 1A2, 2C19 veya
2B6’nin inhibitörü olmadığını ve CYP3A4’ün ve CYP1A2’nin indükleyicisi olmadığını
göstermiştir.
Eliminasyon:
14
Sağlıklı kişilere [ C] ile işaretli sitagliptinin oral yolla verilmesinden sonra, radyoaktivitenin
yaklaşık %100’ünün dozajdan sonraki 1 hafta içerisinde feçes (%13) veya idrarla (%87)
eliminasyonu görülmüştür. 100 mg dozun oral yoldan alınmasını takiben oluşan görünen
terminal t½ yaklaşık 12,4 saattir. Sitagliptin çoklu dozlarda sadece minimal olarak birikir.
Renal klerens yaklaşık 350 ml/dakikadır.
Sitagliptinin eliminasyonu esas olarak böbrekler yoluyla ve aktif tübüler sekresyonla olur.
Sitagliptin, renal eliminasyonda rol oynayabilecek insan organik anyon taşıyıcısı-3’ün
(hOAT-3) bir substratıdır. Sitagliptinin transportunda hOAT-3’ün klinik olarak ilgisi henüz
anlaşılamamıştır. Sitagliptin kendisinin renal atılımına aracılık edebilen p-glikoproteinin de
substratıdır. Ancak bir p-glikoprotein inhibitörü olan siklosporin, sitagliptinin renal atılımını
azaltmaz. Sitagliptin OCT2, OAT1 veya PEPT1/2 transporterleri için sübstrat değildir.
Terapötik plazma konsantrasyonlarında sitagliptin OAT3 (IC50=160 µM) veya p-glikoprotein
(250 µM’ye kadar) aracılı transportu in vitro inhibe etmemiştir. Bir klinik çalışmada
15/18sitagliptinin plazma digoksin konsantrasyonları üzerinde etkisi az olmuştur; bu da sitagliptinin
zayıf p-glikoproteini inhibitörü olabileceğine işaret etmektedir.
Hastalardaki karakteristik özellikler
Sitagliptin farmakokinetikleri sağlıklı gönüllüler ve tip 2 diyabet hastaları arasında genel
olarak benzerdir.
Böbrek yetmezliği:
Tek doz, açık etiketli bir çalışmada sitagliptinin azaltılmış bir dozunun (50 mg doz)
farmakokinetik özellikleri, normal sağlıklı bireylerde ve değişen derecelerde kronik böbrek
yetmezliği olan hastalarda karşılaştırılmıştır. Çalışmada yer alan hafif, orta ve ciddi derecede
böbrek yetmezliği olan ve hemodiyalize giren son evre böbrek hastalığı olan hastalar dahil
edilmiştir. Buna ilave olarak, tip 2 diyabetli ve hafif, orta şiddette veya şiddetli böbrek
yetmezliği olan hastalarda (SEBH dahil) böbrek yetmezliğinin sitagliptin farmakokinetiği
üzerindeki etkileri, popülasyon farmakokinetik analizleri kullanılarak değerlendirilmiştir.
Normal sağlıklı kontrol deneklerine kıyasla, sitagliptinin plazma EAA’sı hafif böbrek
yetmezliği (eGFR ≥ 60 ila < 90 mL/dak) ve orta derecede böbrek yetmezliği olan hastalarda
(eGFR ≥ 45 ila < 60 mL/dk) sırasıyla yaklaşık 1,2 kat ve 1,6 kat artmıştır. Bu büyüklükteki
artışlar klinik olarak anlamlı olmadığı için, bu hastalarda dozaj ayarlaması gerekli değildir.
Sitagliptinin plazma EAA’sı hemodiyalizde olan son evre böbrek hastalığı olan hastalar dahil
orta derecede böbrek yetmezliği (eGFR ≥ 30 ila < 45 mL/dak) olan hastalarda yaklaşık 2 kat,
ciddi böbrek yetmezliği (eGFR < 30 mL/dak) olan hastalarda yaklaşık 4 kat artmıştır.
Sitagliptin hemodiyalizle orta derece atılır. Doz alımından 4 saat sonra başlanan, 3–4 saat
süreyle yapılan bir hemodiyaliz işlemi sonrasında %13,5 oranında atılım olur.
Böbrek fonksiyonu normal olan hastalardakine benzer plazma sitagliptin konsantrasyonlarına
ulaşmak için eGFR < 45 ml/dk olan hastalarda daha düşük dozların kullanılması tavsiye edilir
(bkz. Bölüm 4.2).
Karaciğer yetmezliği:
Hafif ve orta dereceli (Child-Pugh skor ≤9) karaciğer yetmezliği olan hastalarda doz
ayarlaması gerekmemektedir.
Şiddetli karaciğer yetmezliği olan hastalarla yapılmış klinik çalışma bulunmamaktadır (Child-
Pugh skor >9). Esas olarak böbreklerden atılması nedeniyle, şiddetli karaciğer yetmezliğinde
sitagliptinin farmakokinetiğinin etkilenmediği düşünülmektedir.
Yaşlılar:
Yaşa bağlı olarak doz ayarlaması gerekmemektedir. Faz I ve Faz II çalışma verilerinin
popülasyon farmakokinetik analizleri temel alındığında, yaşın sitagliptinin
farmakokinetiğinde klinik olarak anlamlı bir etki oluşturmadığı görülmektedir. Yaşlı kişilerde
(65–80 yaş), gençlerle karşılaştırıldığında plazma konsantrasyonlarının %19 daha fazla
olduğu görülmüştür.
Çocuklar:
Sitagliptinin farmakokinetiği (tek doz 50 mg, 100 mg ve 200 mg) tip 2 diyabetli pediyatrik
hastalarda (10 ila 17 yaş) araştırılmıştır. Bu popülasyonda, sitagliptinin plazmada doz ayarlı
16/18EAA’sı (AUC=Eğri Altında Kalan Alan), 100 mg doz için tip 2 diyabetli yetişkin hastalara
kıyasla yaklaşık %18 daha düşüktür. Bu, 50 mg ve 100 mg doz arasındaki düz farmakokinetik
ve farmakodinamik ilişkisine dayalı olarak yetişkin hastalara kıyasla klinik olarak anlamlı bir
fark görülmemektedir. 10 yaşın altındaki pediyatrik hastalarda sitagliptin ile hiçbir çalışma
yapılmamıştır.
Diğer hasta özellikleri:
Vücut kütle indeksini (VKİ), ırk ve cinsiyeti temel alan bir doz ayarlaması gerekmemektedir.
Faz I ve Faz II çalışma verilerinin popülasyon farmakokinetik analizine ve Faz I
farmakokinetik verilerin birleştirilmiş analizine dayanarak, bu hasta özelliklerinin
sitagliptinin farmakokinetiğine klinik olarak anlamlı bir etkisi saptanmamıştır.
5.3. Klinik öncesi güvenlilik verileri
İnsandaki maruz kalım düzeyinden 58 kat daha yüksek sistemik maruz kalım değerlerinde
kemirgenlerde karaciğer ve böbrek toksisitesi gözlenmiştir; ancak hiçbir etkinin gözlenmediği
düzeyin insandaki maruz kalım düzeyinin 19 katı olduğu saptanmıştır. Sıçanlarda klinik
maruz kalım düzeyinden 67 kat daha yüksek maruz kalım düzeylerinde kesici dişlerde
anormallikler gözlenmiştir; 14 haftalık sıçan çalışmasına dayanarak bu bulgu için hiç etki
saptanmayan düzeyin 58 kat olduğu saptanmıştır. Bu bulguların insanlar için önemi
bilinmemektedir. Bazıları nöral toksisiteyi düşündüren, ağızdan solunum, tükürük salgısında
artış, beyaz köpüklü kusma, ataksi, titreme, aktivitede azalma ve/veya kambur postür gibi
tedaviye bağlı geçici fiziksel bulgular köpeklerde klinik maruz kalım düzeyinden yaklaşık 23
kat daha yüksek maruz kalım düzeylerinde gözlenmiştir. Ayrıca, insandaki maruz kalım
düzeyinden yaklaşık 23 kat daha yüksek sistemik maruz kalım düzeylerine yol açan dozlarda
histolojik olarak iskelet kasında çok hafif ile hafif arasında değişen şiddette dejenerasyon da
gözlenmiştir. Bu bulgular için hiç etki saptanmayan düzeyin klinik maruz kalım düzeyinin 6
katı olduğu saptanmıştır.
Klinik öncesi çalışmalarda sitagliptinin genotoksik olduğu gösterilmemiştir. Sitagliptin
farelerde karsinojenik değildir. Sıçanlarda insandaki maruz kalım düzeyinden 58 kat daha
yüksek sistemik maruz kalım düzeylerinde karaciğer adenomları ve karsinomlarının
insidansında artış görülmüştür. Karaciğer toksisitesinin sıçanlarda hepatik neoplazi
indüksiyonuyla ilişkili olduğu gösterildiğinden, sıçanlarda karaciğer tümörlerinin
insidansındaki bu artış bu yüksek dozda muhtemelen kronik hepatik toksisiteye sekonder
olarak görülmüştür. Yüksek güvenlilik aralığı (hiç etki saptanmayan bu düzeyde 19 kat)
nedeniyle, bu neoplastik değişikliklerin insanlar için önemli olduğu düşünülmemektedir.
Çiftleşmeden önce ve çiftleşme süresince sitagliptin verilen erkek ve dişi sıçanlarda
fertiliteyle ilgili hiçbir istenmeyen etki gözlenmemiştir.
Sıçanlarda gerçekleştirilen bir doğum öncesi/sonrası gelişim çalışmasında istenmeyen etkiler
görülmemiştir.
Üreme toksisitesi çalışmaları, insandaki maruz kalım düzeylerinden >29 kat daha yüksek
sistemik maruz kalım düzeylerinde sıçanların yavrularında fetal kaburga malformasyonlarının
(eksik, hipoplastik ve bağlı olmayan (serbest) kaburga kemiği) insidansında tedaviye bağlı
hafif bir artış olduğunu göstermiştir. Tavşanlarda insandaki maruz kalım düzeylerinden >29
kat daha yüksek maruz kalım düzeylerinde maternal toksisite gözlenmiştir. Yüksek güvenlilik
aralığı nedeniyle bu bulgular insanlarda üreme yönünden bir riske işaret etmemektedir.
Sitagliptin emziren sıçanların sütüne önemli miktarlarda geçer (süt/plazma oranı: 4:1).
17/186. FARMASÖTİK ÖZELLİKLER
6.1. Yardımcı maddelerin listesi
Mikrokristalin selüloz (E 460)
Dibazik kalsiyum fosfat anhidrus(E 341)
Kroskarmelloz sodyum (E 468)
Magnezyum stearat (E 470b)
Kolloidal silikon dioksit
Film kaplama
Hidrolize polivinil alkol
Polietilen glikol (makrogol)
Talk (E553b)
Titanyum dioksit (E 171)
Kırmızı demir oksit (E 172)
Sarı demir oksit (E 172)
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Kutuda 28 film kaplı tablet içeren Opak renkli PVC/PE/PVDC blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”’ne uygun olarak imha edilmelidir.
7. RUHSAT SAHİBİ
Apiana Özel Sağlık Medikal Gıda Teks. Elek. Deko. Koz. İth. İhr. San. ve Tic. Ltd. Şti.
Akdeniz / Mersin
8. RUHSAT NUMARASI
2022/52
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.02.2022
Ruhsat yenileme tarihi:
10. KÜB’ÜN YENİLENME TARİHİ
18/18