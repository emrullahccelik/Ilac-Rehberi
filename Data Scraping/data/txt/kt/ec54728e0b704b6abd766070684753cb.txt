1 / 8  
KULLANMA TAL İMATI  
 
LİORESAL® 10 mg t ablet  
Ağızdan alınır . 
• Etkin madde: Her bir tablet 10 mg baklofen içerir . 
• Yardımcı madde ler: Aerosil 200 , Avicel PH  101, Avicel PH 102,  magnezyum stearat, 
mısır nişastası, Povidon  K 30, saf su . 
 
 Bu ilacı  kullanmaya başlamadan önce bu KULLANMA TALİMATINI  dikkatlice 
okuyunuz , çünkü sizin için önemli bilgiler içermektedir .  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak size reçete  edilmiştir , başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  yüksek 
veya düşük  doz kullanmayınız.  
 
 
Bu Kullanma Talimatında:  
 
 1. LİORESAL  nedir ve ne için kullanılır?  
 2. LİORESAL ’i kullanmadan önce dikkat edilmesi gerekenler  
 3. LİORESAL  nasıl kullanılır?  
 4. Olası yan etkiler nelerdir?  
 5. LİORESAL ’in saklanması  
 
Başlıkları yer almaktadır.  
 
   
1.  LİORESAL  nedir ve ne için kullanılır ?  
 
LİORESAL , kas gevşeticiler adı verilen bir ilaç grubuna dahildir. Her tablet 10 mg baklofen 
içerir.  
 
İlacınız  50 tabletlik ambalaj da sunulmuştur.   
 
LİORESAL, bir yüzünde “CG” baskılı, diğer yüzünde “K/J” basılı ve çentikli tabletlerdir.  
Çentik, tableti iki eşit doza bölmek içindir.  
 
LİORESAL , multipl skleroz, omurilik hastalıkları ya da yaralanmaları ve bazı beyin hastalıkları 
gibi çeşitli durumlarda kaslardaki aşırı gerilimi (spazmları) azaltmak ve hafifletmek için 
kullanılır.  
 
LİORESAL  kaslarda gevşeme sağlayarak ve bunun sonucunda ağrıları gidererek, hareket 
kabiliyetinizi artırır, günlük aktivitelerinizi yerine getirmenizi kolaylaştırır ve fizyoterapiye 
yardımcı olur.  
 2 / 8 2. LİORESAL ’i kullanmadan önce dikkat edilmesi gerekenler  
 
LİORESAL  ’i aşağıdaki durumlarda KULLANMAYINIZ  
Eğer:  
• Baklofen ya da ilacın bu kullanma talimatının başında listelenmiş olan diğer bileşenlerin 
herhangi birine karşı alerjiniz  (aşırı duyarlılığınız)  varsa.  
• Mide ülseri geçirdiyseniz, doktorunuzla konuşunuz.  
 
Alerjiniz olduğunu düşünüyorsanız  LİORESAL’i kullanmadan önce  doktorunuza danışınız.  
 
LİORESAL ’i aşağıdaki durumlarda DİKKATLİ KULLANINIZ  
Eğer:  
• İnme  (felç)  geçmişiniz varsa  
• Kafa karışıklığı (k onfüzyon ) ya da kederli ruh hali ( depresyon ) durumlarının  eşlik ettiği 
bazı ruhsal hastalıklarınız varsa  
• Epilep si (nöbetler) şikayetiniz varsa  
• Mide (ülser) ya da bağırsaklarınızda akut ağrı, solunum problemleriniz, bir karaciğer 
veya akciğer hastalığınız ya da beyin kan dolaşımınızda bozulma varsa  
• Böbrek hastalığınız varsa. Doktorunuz LİORESAL kullanmanın sizin  için uygun olup 
olmadığına karar verecektir.    
• Eklem iltihabı (artrit) veya ağrı için ilaç alıyorsanız.   
• İdrar yapma güçlüğünüz varsa  
• Diyabetiniz (şeker hastalığı) varsa  
• Parkinson hastalığınız varsa  
• Yüksek kan basıncı tedavisi için anti hipertansif tedavi alıyorsanız  
• Hamileyseniz veya bebeğinizi emzi riyorsanız  (“Hamilelik ve emzirme” bölümüne 
bakınız.)  
• İlaç istismarı veya bağımlılığı öykünüz varsa  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
söyleyiniz .  
 
İlave güvenlilik önlemleri  
Herhangi bir ameliyat (diş hekimi tarafından yapılanlar da dahil) geçirmeden ya da acil tedavi 
görmeden önce, ilgilenen doktora LİORESAL kullandığınızı söyleyiniz.  
 
Baklofen ile tedavi edilen bazı hastalar kendine zarar verme veya kendini öldürme düşüncelerine 
kapılmış veya kendilerini öldürmeye çalışmışlardır. Bu hastaların çoğu zaten depresyon 
geçirmekte, aşırı alkol kullanmakta veya kendini öldürme düşüncelerine ya tkınlık 
göstermektedir. Herhangi bir zamanda kendinize zarar verme veya öldürme düşüncesine 
kapılırsanız, derhal doktorunuzla konuşunuz veya bir hastaneye gidiniz. Ayrıca, bir akraba veya 
yakın arkadaşınızdan davranışınızda herhangi bir değişiklik hakkında  endişe ederlerse bunu size 
söylemelerini ve bu kullanma talimatını okumalarını isteyiniz.  3 / 8  
Doktorunuz LİORESAL’i kullanırken zaman zaman size tam sağlık muayenesi  yaptırmak 
isteyebilir.  
 
LİORESAL  ’in yiyecek ve içecek ile kullanılması   
LİORESAL ’i yemek ile birlikte alınız. Tabletleri yeterli miktarda su ile yutunuz (örn eğin,  bir 
bardak).  
LİORESAL  ile tedaviniz sırasında  alkol kullanırken dikkatli olmalısınız. Bu sizi normalden daha 
fazla etkileyebilir . 
 
Hamilelik   
İlacı kullanmadan önce doktorunuza ve ya eczacınıza danışınız.  
 
Doktorunuz tarafından önerilmediği sürece hamilelik döneminde LİORESAL  
kullanmamalısınız. Hamileyseniz ya da hamile kalmayı planlıyorsanız bunu doktorunuza 
söyleyiniz. Doktorunuz hamilelik döneminde LİORESAL  kullanmanın olası  risklerini sizinle 
tartışacaktır.  Hamilelik süresince LİORESAL  almak durumundaysanız, doğmamış bebeğiniz de 
LİORESAL ’e maruz kalacaktır. Gebelik sırasında LİORESAL kullanmanız gereki rse, bebeğiniz 
havale gibi yoksunluk belirtileri gösterebilir . 
 
Tedaviniz sırasında hamile olduğunuzu fark ederseniz hemen doktorunuza ve ya eczacınıza 
danışınız.  
 
Emzirme   
İlacı kullanmadan önce doktorunuza ve ya eczacınıza danışınız.  
 
LİORESAL  anne sütüne geçer, fakat süte geçen miktar çok azdır . Doktorunuz sizin için uygun 
görürse ve bebeğiniz yan etkiler açısından yakından takip edilirse ilacı kullanırken emzirmeye 
devam edebilirsiniz.  
 
Araç ve makine kullanımı  
LİORESAL  bazı insanlarda sersemliğe ve/veya uyku haline ya da görme bozukluğuna neden 
olabilir.  
Böyle bir durumla karşılaşırsanız, herhangi bir araç veya makineyi kullanmayınız.  
Dikkatinizi tam olarak vermenizi gerektiren herhangi bir iş yapmayınız.  
 
LİORESAL’in içeriğinde yer alan bazı yardımcı maddeler hakkında önemli b ilgiler: 
 
Geçerli değildir.  
 
Diğer ilaçlar ile birlikte  kullanımı   
 
Bazı ilaçlar tedavinizi etkileyebilir. Aşağıdakilerden herhangi birini alıyorsanız doktorunuza 
veya eczacınıza söyleyiniz:  
 
• Kas gevşetmek amacıyla kullanılan diğer ilaçlar (örneğin tizanidin)  
• Sakinleştirici  ve s inir sistemini yavaşlatan ilaçlar  (örneğin  prometazin gibi 
antihistaminler, temazepam gibi sakinleştiriciler, morfin gibi ağrı giderici 
uyuşturucular ve karbamazepin gibi epilepsi ilaçları.)  
• Depresyon tedavisinde kullanılan ilaçlar  (örneğin amitriptilin gibi trisiklik 
antidepresanlar)  
• Duygudurum bozukluklarını tedavi edici ilaçlar (örneğin lityum ) 4 / 8 • Yüksek kan basıncının (hipertansiyon) tedavisinde kullanılan ilaçlar da dahil olmak 
üzere tansiyon düşürücü ilaçlar (örneğin diltiazem)  
• Parkinson hastalığının tedavisinde kullanılan  ilaçlar  (örneğin l evodopa veya  karbidopa)  
• Böbrekleri etkileyen diğer ilaçlar  (örneğin ibuprofen)  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3.  LİORESAL  nasıl kullanılır?  
 
Uygun kullanım ve doz/uygulama sıklığı için talimatlar:  
Yetişkinler tedaviye genellikle  (tercihen günde 2 -4 kez olacak şekilde günde toplam 15 mg 
baklofen ile ) başlar. Daha sonra, en iyi sonuçlar alınıncaya kadar bu doz kademeli olarak artırılır. 
Sonuçta çıkılan doz, günde 30 -80 mg baklofen  (2-4’e bölünmüş doz lar halinde)  olabilir. Günlük 
maksimum doz 100 mg’dır (10 tablet). Doktorunuz  size daha yüksek bir doz verme kararı bile 
alabilir . Hastanede kalıyorsanız daha yüksek bir doz kullanılabilir.   
 
Doktorunuzun size verdiği doz burada yazılandan farklı olabilir. Eğer durum böyleyse, 
doktorun uzun  talimatına uyunuz.  Önerilen dozu aşmayınız.  
 
Doktorunuz size tam olarak kaç tablet LİORESAL  kullanacağınızı söyleyecektir.  
 
Tedaviye verdiğiniz yanıta bağlı olarak, doktorunuz  daha yüksek ya da daha düşük bir doz 
önerebilir.  
 
6-8 haftadır tedavi görüyor ve hiçbir iyileşme hissetmiyorsanız durumu doktorunuza bildiriniz. 
Doktorunuz LİORESAL kullanmaya devam edip etmeyeceğinize karar verecektir.  
 
Doktorunuz LİORESAL ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü istenen  sonucu alamazsınız.  
 
Uygulama yolu ve metodu:  
LİORESAL ’i yemek ile birlikte alınız. Tabletleri yeterli mik tarda su ile yutunuz (örneğin bir 
bardak). Gerekiyorsa tableti kırabilirsiniz.  (LİORESAL’ i hergün aynı saatte almanız, ilacınızı 
ne zaman alacağınızı hatırlamanıza yardımcı olacaktır.)  
 
Bu ilacı düzenli olarak ve kesinlikle doktorunuzun söylediği şekilde almaya dikkat ediniz. Bunu 
yapmanız, en iyi sonuçları almanıza ve yan etki riskini azaltmanıza yardımcı olacaktır.  
 
Değişik yaş grupları:  
Çocuklarda kullanımı:  
Çocuk ve ergenlerin tedavisi kilolarına göre ayarlanır.  Çocukların tedavisi ne genellikle tercihen 
2 ila 4’e bölünmüş dozlarda 0 ,3 mg/kg/günle başla nır. Doz çocuğun bireysel gereklilikleri için 
yeterli olana kadar kademeli olarak artırılır; bu doz artışı 0,75 ve 2 mg/kg vücut ağırlığı arasında 
olabilir.  8 yaşın altındaki çocuklarda toplam günlük doz maksimum 40 mg/gün’ü aşmamalıdır. 
8 yaşın üzerindeki çocuklarda maksimum günlük doz 60 mg/gün olarak verilebilir. LİORESAL 
tabletler 33 kg vücut ağırlığının altındaki çocuklarda kullanım için uygun değildir.  
 
Yaşlılarda kullanımı : 5 / 8 Başlangıç dozu çok yüksekse veya doz çok hızlı artırılırsa, özellikle yaşlıysanız yan etkiler 
yaşayabilirsiniz. Bu nedenle, doktorunuz sizi gözlem altında tutacaktır ve kullandığınız 
LİORESAL  dozunu ayarlayabilir.  
 
Özel kullanım durumları:  
Böbrek/Karaciğer yetmezliği:  
Böbrek ve karaciğer yetmezliğinde dikkatli kullanılması gerektiğinden doktorunuzun önerilerine 
mutlaka uyunuz.  
 
Özel kullanımı yoktur.  
 
Bir beyin hastalığından kaynaklanan kas spazmları olan kişiler:  
Bu gruba dahilseniz daha fazla yan etkiyle karşılaşabilirsiniz. Bu nedenle, doktorunuz sizi 
gözlem altında tutacaktır ve kullandığınız LİORESAL dozunu ayarlayabilir.  
 
Eğer LİORESAL ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla LİORESAL kullandıysanız:  
Doz aşımının başlıca semptomları; uyku hali, kulak çınlaması, solunum güçlüğü, bilinçle ilgili 
sorunlar ve bilinç kaybıdır (koma) . 
 
Diğer semptomlar arasında aşağıdakiler yer alabilir: kafa karışıklığı, varsanılar 
(halisünasyonlar), sürekli huzursuzluk durumu, nöbetler, görme bulanıklığı, olağandışı kas 
gevşemesi, kasların aniden kasılması, reflekslerin zayıflaması ya da hiç olmaması, yüksek ya da 
düşük kan basıncı, kalp atışlarının yavaş, hızlı ya da düzensiz  olması, vücut sıcaklığının  düşmesi, 
bulantı, kusma, ishal ya da çok miktarda tükürük salgılama.  
LİORESAL’ den kullanmanız gerekenden fazlasını kullanmışsanız bir doktor veya eczacı ile 
konuşunuz.   
 
LİORESAL ’i kullanmayı unutursanız   
 
Bir dozu planlandığı şekilde almayı unutursanız, hatırladığınızda vakit geçirmeden bu dozu 
alınız.  
 
Ama neredeyse bir sonraki dozun saati gelmişse, unuttuğunuz doz ile saati gelmiş olan dozu aynı 
anda almayınız; aksi takdirde çift doz almış olursunuz. Bu durumda normal doz planınıza geri 
dönmeniz yeterli olacaktır. Birkaç dozu almayı unuttuysanız doktoru nuza danışmalısınız.  
 
Unutulan dozları dengelemek için çift doz almayınız.  
 
LİORESAL ile tedavi sonlandırıldığındaki oluşabilecek etkiler  
 
LİORESAL’i doktorunuza danışmadan aniden bırakmayınız. Doktorunuz bu ilacı almayı ne 
zaman ve nasıl bırakabileceğinizi size söyleyecektir. İlacı aniden kesmeyiniz, çünkü 
durumunuz un kötüleşmesine neden olabilir.  
 
Doktorunuz LİORESAL tedavinizi sonlandırmaya karar verirse; kafa karışıklığı , varsanılar 
(halüsinasyonlar), anormal düşünce, davranış  ve duygudurum değişikliği , zihinsel bozukluklar, 
kas spazmları ve artmış kas sertliği , çok fazla kas tonusu, kalp atışlarının hızlanması , vücut 6 / 8 sıcaklığının yükselmesi, rahatsızlık  hissi ya da havale (kriz) gibi yoksunluk belirtilerini önlemek 
için doz u kademeli olarak düşürecektir.   
 
4.  Olası yan etkiler nelerdir?  
Tüm ilaçlar gibi, LİORESAL  ’in içeriğinde bulunan maddelere duyarlı olan kişilerde yan etkiler  
olabilir.   
Bunlar çoğunlukla hafif şiddettedir ve genellikle tedavinin başında görülür; normalde birkaç gün 
sonra yavaş yavaş kaybolurlar.  
 
LİORESAL’in kullanılması sonucunda aşağıda belirtilen yan etkiler ortaya çıkabilir:  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın :    10 hastanın en az 1’inde görülebilir.  
Yaygın :    10 hastanın birinden az, fakat 100 hastanın birinden fazla görülebilir.  
Yaygın olmayan :  100 hastanın birinden az, fakat 1.000 hastanın birinden fazla görülebilir.  
Seyrek :  1.000 hastanın birinden az, fakat 10.000 hastanın birinden fazla   
görülebilir.  
Çok seyrek :   10.000 hastanın birinden az görülebilir.  
Bilinmiyor  :  Eldeki verilerden hareketle tahmin edilemiyor.  
 
Aşağıdakilerden biri olursa, Lİ ORESAL’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Nefes alıp vermede problem  
• Kafa karışıklığı  (zihin bulanıklığı)  
• Aşırı mutluluk hissi  
• Kederli ruh hali (depresyon)  
• Dengeyi, yürümeyi, kol -bacak ve göz hareketlerini ve/veya konuşmayı etkileyen 
koordina syon kaybı (ataksi belirtileri)  
• Titreme  
• Varsanılar (halisünasyonlar)  
• Kabus görme  
• Bulanık görme/görme bozukl uğu 
• Dinlenme sırasında  ya da aktivite halindeyken  nefes darlığı , bacaklarda şişme ve yorgunluk 
(kalp deb isinin azaldığının belirtileri)  
• Düşük kan basıncı (hipotansiyon)  
• Deri döküntüsü  ve kurdeşen (ürtiker)  
• İdrar yaparken zorlanma, idrar yapma s ırasında ağrı duymak ya da idrarda  ani aza lma 
• Nöbetler  
• Karın ağrısı, derinin ya da gözlerin sararması ve yorgunluk (kara ciğer bozukluğunun 
belirtileri)  
• Vücut sıcaklığının düşmesi  
Bunların hepsi çok ciddi yan etkilerdir. Eğer bunlardan biri sizde mevcut ise acil tıbbi 
müdaheleye veya hastaneye yatırılmanıza gerek olabilir.  
Aşağıdakilerden herhangi birini fark ederseniz, doktorunuza söyleyiniz:  
 
Çok yaygın:  
• Uyuşukluk  
• Uyku hali  
• Mide bulantısı ( hasta hissetmek ) 
 
Yaygın:  
• Baygınlık hissi  7 / 8 • Yorgunluk  
• Bitkinli k 
• Sersemlik  
• Baş ağrısı  ve baş dönmesi  
• Nefes almada güçlük  
• Duygudurum değişiklikleri, kafa karışıklığı, halüsinasyon veya kâbus görme , uykusuzluk  
• Uyuyamama  
• Kollarda ve bacaklarda  aşırı güçsüzlük  
• Kaslarda ağrı  
• Ağız kuruluğu  
• Görme bozukluğu  
• Göz titremesi (nistagmus)  
• Akomodasyon bozukluğu  olarak bilinen gözün bir cisme odaklanması  sırasında  kendini 
ayarlamasında yaşanan görme sorunu  
• Yerinde duramama, titreme veya kas kontrolü ile ilgili diğer problemler  
• Denge sağlamada ve yürümede güçlük, el hareketlerinde dengesizlik ve sakarlık, görme 
sorunları, konuşma güçlükleri, titreme ve hareketler arasındaki uyumun bozulması (ataksi 
belirtileri)  
• Düşük tansiyon (bayılma)  
• Sindirim sistemi bozukluğu  
• Kabızlık  
• İshal 
• Çok terleme  ve kaşıntı  
• Normalden daha fazla idrar çıkışı  ve idrar yaparken ağrı duyma  
• İdrar tutamama  
• Yatağı ıslatma  
• Öğürme  
• Kusma  
 
Seyrek:  
• Ellerde ve/veya ayakl arda karıncalanma ya da uyuşma  
• Artan kas spazmları  
• Boğuk veya yavaş konuşma  
• Tat alma duyusunda bozulma  
• Karın (m ide) ağrısı  
• Karaciğer sorunları  
• İdrar yapmada güçlük  
• Erkekte sertleşme bozukluğu  ya da sertleşme durumunu  sürdürememe (iktidarsızlık)  
• Havale (özellikle epilepsi hastalarında)  
 
Çok seyrek:  
• Hipotermi (düşük vücut ısısı)  
 
Bilinmiyor : 
• Kabartılı, kaşıntılı isilik (ürtiker – kurdeşen olarak da bilinir).  
• Yavaş kalp atışı.  
• Kan şekerinde artış.  
• Tedaviyi aniden kesmenin neden olduğu belirtiler (B kz. 3. LİORESAL nasıl kullanılır?)  
• Uyku sırasında solunum güçlüğü (uyku apnesi sendromu)  
• Ayak bileklerinde, ayaklarda veya alt bacaklarda şişlik  8 / 8 • Yüzde şişlik  
• Alerjik reaksiyon (aşırı duyarlılık)  
• Saç dökülmesi  
• Cinsel zorluklar  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. LİORESAL  'in saklanması   
 
LİORESAL 'i çocukların göremeyeceği , erişemeyeceği yerlerde ve ambalajında saklayınız.  
25°C altındaki oda sıcaklığında saklayınız. Nemden koruyunuz.  
 
Son kullanma tarihiyle uyumlu olarak kullanınız  
 
Ambalajdaki son kullanma tarihinden sonra LİORESAL’ i kulla nmayınız.  
 
Eğer üründe ve/veya ambalajında bozukluklar fark ederseniz LİORESAL ’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:   Novartis Sağlık, Gıda ve Tarım Ürünleri San. ve Tic. A.Ş.  
   Kavacık / Beykoz / İstanbul  
Üretim Yeri:   Novartis Sağlık, Gıda ve Tarım Ürünleri San. ve Tic. A.Ş.  
   Pendik / İstanbul  
 
Bu kullanma talimatı  ………  tarihinde  onaylanmıştır . 
 