1/9  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin için önemli  bilgiler  içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük  doz kullanmayınız.  KULLANMA  TALİMATI  
 
NAVELBINE  50 mg / 5 ml enjeksiyonluk çözelti  
Steril,  sitotoksik  
Damar  içine  uygulanır  
 
• Etkin  madde : Her bir flakon  50 mg vinorelbine  eşdeğer  69,25  mg vinorelbin  tartarat  içerir.  
• Yardımcı  maddeler:  Enjeksiyonluk  su. 
 
 
Bu Kullanma  Talimatında:  
 
1. NAVELBINE  nedir ve  ne için kullanılır?  
2. NAVELBINE’i  kullanmadan  önce  dikkat  edilmesi  gerekenler  
3. NAVELBINE  nasıl  kullanır?  
4. Olası  yan etkileri  nelerdir?  
5. NAVELBINE’in  saklanması  
 
Başlıkları  yer almaktadır.  
 
1. NAVELBINE  nedir ve ne için kullanılır?  
 
NAVELBINE  yalnızca  damar  içine  uygulanan  berrak,  renksiz -açık sarı renkli  bir çözeltidir.  1 
flakonluk  kutularda  sunulmaktadır.  
 
NAVELBINE  kanser  tedavisinde  kullanılan  vinka  alkaloitleri  adı verilen  bir ilaç ailesine  
aittir.  Etkin  madde  olarak vinorelbin  tartarat  içerir.  
 
NAVELBINE  18 yaş üzerindeki  hastalarda  bazı akciğer  kanserleri  ve meme  kanserlerinin  
tedavisinde  kullanılır.  
 
2. NAVELBINE’i kullanmadan önce dikkat edilmesi gerekenler  
NAVELBINE’i  aşağıdaki  durumlarda  KULLANMAYINIZ  
Eğer;  
- Vinorelbin  ya da vinka  alkaloitleri  adı verilen  kanser  ilacı ailesinden  herhangi  bir ilaca  
karşı  alerjiniz  (hipersensitivite)  varsa  
- NAVELBINE  içindeki  yardımcı  maddelerden  herhangi  birine  karşı  alerjiniz  varsa  
- Hamileyseniz  ya da hamile  olduğunuzu düşünüyorsanız  2/9  - Emziriyorsanız  
- Beyaz  kan hücresi  (nötrofil)  sayınız  düşükse  veya  ciddi  enfeksiyonunuz  varsa  ya da son 
2 hafta  içinde  geçirdiyseniz  
- Kan pulcuğu sayınız  düşükse  
- Sarı humma aşısı olduysanız ya da olmayı planlıyorsanız  
NAVELBINE  çocuklarda  ve 18 yaşın  altındaki  hastalarda  kullanılmaz.  
 
NAVELBINE’i  aşağıdaki  durumlarda  DİKKATLİ  KULLANINIZ  
Eğer;  
- İskemik  kalp hastalığı  öykünüz  varsa (kalp  krizi öyküsü  ya da ciddi  göğüs  ağrısı).  
- Tedavi  alanı  karaciğeri  de içeren  radyoterapi  aldıysanız.  
- Enfeksiyon  belirti  ya da semptomlarınız  (ateş,  titreme,  öksürük  vb.) varsa.  
- Karaciğer  işlevleriniz  normal  değilse.  
- Reçetesiz  ilaçlar  dahil olmak  üzere  başka  ilaçlar  alıyorsanız  ya da yakında  aldıysanız.  
- Aşı olmayı  planlıyorsanız;  
- Hamileyseniz  
- NAVELBINE’in  gözle temasından kesinlikle kaçınılmalıdır, basınç nedeniyle göze  
fışkırması  sonucu  ciddi  irritasyon  ve kornea  ülserasyonuna  (gözün  en ön kısmında  
bulunan  saydam  dokuda  yara)  sebep  olabilir.  Yanlışlıkla  göz ile temas  ettiği  takdirde  
göz derhal serum fizyolojik  (%0,9’luk sodyum klorür)  ile yıkanmalıdır.  
- NAVELBINE intravenöz farmasötik formunun kullanımı ile ortaya çıkan şiddetli akut  
bronkospazm (akciğer alt solunum yollarının daralması), interstisyel pnömoni (zatürre),  
akut gelişen  solunum  yetmezliği  (akut  respiratuvar  sıkıntısı  sendromu)  dahil  olmak  
üzere pulmoner (akciğer)  toksisite bildirilmiştir. Vinorelbin uygulamasından sonra akut  
gelişen  solunum  yetmezliğinin  ortalama  başlama  süresi  bir haftadır  (3 ila 8 gün 
arasında).  
- Açıklanamayan  nefes  darlığı  gelişen  veya  herhangi  bir pulmoner  (akciğer)  toksisite  
kanıtı  olan hastalarda  infüzyon derhal kesilmelidir.  
 
NAVELBINE' in canlı zayıflatılmış bir aşı ile birlikte alınması (sarı humma aşısı dışında, bkz  
NAVELBINE’i aşağıdaki durumlarda KULLANMAYINIZ) önerilmez (bkz. diğer ilaçlar ile  
birlikte  kullanımı).  
 
NAVELBINE tedavisi öncesinde ve sırasında kan hücre sayınız kontrol edilmelidir. Bu analiz  
tedaviyi güvenle alabileceğinizi göstermezse, kan değerleriniz normale dönene dek tedaviniz  
ertelenebilir  ve test sonuçlarınız  normale  dönene  kadar  ek testler  yapılabilir.  
 
Bu uyarılar,  geçmişteki  herhangi  bir dönemde  dahi olsa sizin  için geçerliyse  lütfen  
doktorunuza  danışınız.  
 
NAVELBINE’nin  yiyecek  ve içeceklerle  kullanılması  
NAVELBINE’nin  yiyecek  ve içeceklerle  bilinen  etkileşimi  yoktur.  Bununla  birlikte  alkol  ile 
birlikte  kullanımını  doktorunuza  danışınız.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
Hamile iseniz ya da hamile olduğunuzu düşünüyorsanız NAVELBINE kullanmayınız. Hamile  
iken tedaviye  başlamak zorunda  kalırsanız  hemen  doktorunuzu arayınız.  3/9  Doğurganlık  çağında  olan kadınlar,  tedavi  sırasında  ve tedaviden  sonra  7 ay boyunca  etkili  bir 
doğum  kontrol yöntemi uygulamalıdır.  
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
Emziriyorsanız  NAVELBINE  kullanmayınız.  NAVELBINE  tedavisine  başlamadan  önce  
emzirmeyi  bırakmalı  ve doktorunuz  güvenli  olduğunu  söyleyene  dek tekrar  başlamamalısınız.  
 
Erkek  fertilitesi  
NAVELBINE ile tedavi edilen erkeklere tedavi sırasında ve tedavi sonrası 4 aya kadar çocuk  
sahibi olmaları önerilmez. NAVELBINE erkek fertilitesini azaltabileceği için, tedaviden önce  
spermlerinin muhafaza edilmesi konusunu danışmaları önerilir. Tedavi sırasında ve tedavinin  
bitiminden  sonraki 4  ay boyunca  etkili bir  doğum kontrol  yöntemi kullanmalısınız.  
 
Araç  ve makine  kullanımı  
Araç ve makine kullanımı üzerine etkilerini değerlendiren bir çalışma yapılmamıştır. Bununla  
birlikte kendinizi iyi hissetmediğinizde ya da doktorunuz kullanmamanızı önerdiğinde araç  
kullanmayınız.  
 
Diğer  ilaçlar  ile birlikte kullanımı  
Aşağıdaki  ilaçları  kullanıyorsanız  doktorunuzun  dikkatli  olması  gerekir:  
- Kanınızı  sulandırmak  için kullanılan  varfarin  gibi ilaçlar  (antikoagülanlar),  
- Epilepsi  (sara)  tedavisinde  kullanılan  fenitoin  ve fosfenitoin  
- Tüberküloz  tedavisinde  kullanılan  rifampisin  
- Mantar  hastalıklarının  tedavisinde  kullanılan  itrakonazol,  ketokonazol  ve posakonazol  
- Kanser  tedavisinde  kullanılan mitomisin  C ya da lapatinib  
- Bağışıklık  sisteminizi  etkileme  olasılığı  bulunan  takrolimus,  everolimus,  sirolimus  ve 
siklosporin  gibi ilaçlar  ve kanser  için kullandığınız  diğer  ilaçlar.  
- Virüslere  karşı  etkili  olan proteaz  inhibitörü  adı verilen  ilaçlar.  
- Vinka  ankaloitleri  
 
Canlı zayıflatılmış aşılar (örneğin kızamık aşısı, kabakulak aşısı, kızamıkçık aşısı ve sarı  
humma aşısı) hayatı tehdit eden aşı hastalığı riskini artırabileceklerinden NAVELBINE ile  
kullanılmaları  önerilmez.  
 
NAVELBINE ile kemik iliği toksisitesine (kan tablonuzda değişiklik) yol açtığı bilinen diğer  
ilaçların  (örneğin  kloramfenikol  gibi bazı antibiyotikler,  mitomisin  C, Sisplatin  gibi bazı 
kanser  ilaçları)  birlikte  kullanımı  kombinasyonu  bazı yan etkilerin  kötüleşmesine  yol açabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız  ise lütfen doktorunuza  veya eczacınıza bunlar hakkında  bilgi veriniz.  
 
3. NAVELBINE  nasıl  kullanır?  
 
- Uygun  kullanım  ve doz/uygulama  sıklığı  için talimatlar:  
NAVELBINE tedavisi sırasında doktorunuz kan hücrelerinizin sayısını kontrol edecektir. Kan  
testlerinizin  sonucunda  doktorunuz  ne zaman  tedaviye  başlayacağınıza  karar  verecektir.  Doz,  4/9  ağırlığınız, boyunuz ve genel durumunuza göre belirlenecektir. Doktorunuz almanız gereken  
dozu  vücut yüzey  alanınızı hesaplayarak saptayacaktır.  
 
NAVELBINE  genellikle  haftada  bir kez kullanılır.  Tedavi  sıklığını  doktorunuz  
belirleyecektir.  
Tedavi  süresine  doktorunuz  karar  verecektir.  
- Uygulama  yolu ve metodu:  
NAVELBINE,  yalnızca  damar  içine  uygulanır.  NAVELBINE,  kullanılmadan  önce  
sulandırılmalıdır. 6 - 10 dakika süren bir infüzyon şeklinde uygulanır. Uygulamadan sonra  
damar  steril çözelti ile  yıkanmalıdır.  
 
- Değişik yaş grupları  
Çocuklarda  kullanımı  
Çocuklarda  güvenlilik  ve etkililiği  saptanmadığından  18 yaşından  küçüklerde  kullanılması  
önerilmez.  
 
Yaşlılarda  kullanımı  
70 yaşın  üzerindeki  hastalarda  yapılan  çalışmaların  sonuçları  erişkinlerinkine  benzer  
bulunmakla beraber bu yaş grubunda ilaca duyarlılığın daha fazla olması beklenir. Bu yüzden  
NAVELBINE  dozu artırılırken dikkatli olunmalıdır.  
 
- Özel kullanım durumları  
Karaciğer  yetmezliği  
Çalışmalarda,  orta veya  ağır karaciğer  yetmezliği  olan hastalarda  NAVELBINE’in  
farmakokinetik  özellikleri  değişmediği  gösterilmiştir.  Bununla  beraber,  ağır karaciğer  
yetmezliği olan hastalarda bir güvenlik önlemi olarak dozun 20 mg/ m² düşürülmesi ve kan  
değerlerinin  yakından izlenmesi önerilir.  
 
Böbrek  yetmezliği  
NAVELBINE’nin  böbrekler  yoluyla  atılımı  çok az olduğundan  böbrek  yetmezliğinde  doz 
ayarlaması  gerekmez  
Eğer  NAVELBINE’nin  etkisinin  çok güçlü  veya zayıf  olduğuna  dair bir izleniminiz  var ise 
doktorunuz  veya eczacınız ile  konuşunuz.  
 
Kullanmanız gerekenden  daha  fazla NAVELBINE  kullandıysanız  
Kullandığınız  NAVELBINE  dozu  doktor  ve eczacınız  tarafından  yakından  izlenecektir.  
Bununla  birlikte,  kullanmanız  gerekenden  daha  fazla  dozda  NAVELBINE  kullanıldığını  
düşünüyorsanız  doktorunuzu  bilgilendiriniz,  ciddi  belirtiler  gelişebilir.  Bunlar  kan 
tablonuzdaki  değişim  ile ilgili  olup enfeksiyon belirtileri  (ateş,  titreme,  öksürük)  olabilir.  
Ciddi  kabızlık  gelişebilir.  Bu belirtilerden  herhangi  biri geliştiğinde  hemen  doktorunuza  
bildiriniz.  
 
Kullanmanız  gerekenden  daha  fazla  NAVELBINE  kullandıysanız  bir doktor  ya da eczacı  ile 
konuşunuz.  
 
NAVELBINE’i  kullanmayı  unutursanız  
Unutulan  dozları  dengelemek  için çift doz almayınız.  
Uygulanması  gereken  bir dozun  unutulduğunu  veya  atlandığını  düşünüyorsanız  tedavi  
planınızı  yeniden düzenlemesi için doktorunuza  başvurunuz.  5/9  NAVELBINE  ile tedavi  sonlandırıldığındaki  oluşabilecek  etkiler  
Doktorunuz  tedaviyi  ne zaman  keseceğinize  karar  verecektir.  Bununla  birlikte  tedaviyi  erken  
bırakmak  isterseniz  doktorunuzla  konuşunuz.  
 
4. Olası  yan etkiler  nelerdir?  
Tüm  ilaçlar  gibi NAVELBINE  de içeriğinde  bulunan  maddelere  duyarlı  olan kişilerde  yan 
etkiler  olabilir.  
 
Aşağıdakilerden  biri olursa,  hemen  doktorunuza  bildiriniz  veya  size en yakın  
hastanenin  acil bölümüne  başvurunuz.  
 
• Akciğerlerdeki bir kan damarında pıhtı oluşmasının (pulmoner emboli) belirtisi olabilecek  
göğüs  ağrısı, nefes darlığı ve  bayılma  
• Baş ağrıları,  kafa karışıklığı  ve komaya  yol açabilecek  zihinsel  durum  değişikliği,  
kasılmalar,  bulanık  görme  ve yüksek  tansiyon;  bunlar,  posterior  reversibl  ensefalopati  
sendromu  gibi nörolojik bir  bozukluğun işareti olabilir  
• Öksürük,  ateş ve titreme,  ciddi  bir enfeksiyon  veya  şiddetli  olabilen  genel  bir enfeksiyon  
(septisemi)  belirtisi  olabilir.  
• Karın  ağrısı  ile beraber ciddi  kabızlık  
• Kan basıncında  fazla  düşüşe  dayalı  labilen  şiddetli  baş dönmesi,  ayağa  kalkıldığında  
dengeyi  kaybetme  
• Kan akışında azalma nedeniyle kalp fonksiyonunda bozukluk ve bunun sonucu olarak  
normalde olmayan şiddetli göğüs ağrısı (anjina pektoris) ve miyokard infarktüsü (kalp  
krizi)  gibi iskemik  (yetersiz  kanlanma)  kalp hastalıkları  (bazen  ölümcül  sonuçlara  yol 
açar)  
• Kaşınma,  nefes  darlığı gibi alerji  belirtileri  
• Akut  solunum  sıkıntısı  sendromu  olarak  bilinen  ciddi  ve yaşamı  tehdit  edici  solunum  
güçlükleri  
• Baş dönmesi  
• Düşük  kan basıncı  
• Alerjik  reaksiyon  belirtileri  olabilecek  tüm vücutta  deride  kaşınma  ya da göz kapaklarında,  
dudaklarda ya  da boğazda  şişlik  
 
Bunların  hepsi  çok ciddi  yan etkilerdir.  Acil tıbbi müdahale  gerekebilir.  Bu çok ciddi  yan 
etkilerin  hepsi oldukça  seyrek görülür.  
 
Aşağıda  NAVELBINE  ile tedavi  sonrasında  bazı hastalarda  görülen  yan etkilerin  listesi  
verilmiştir.  Listede  sıralama,  en fazla  görülenden  en az görülen  yan etki sıklığına  göre 
yapılmıştır.  
 
Yan etkiler  şu şekilde  sınıflandırılır:  
Çok yaygın:  10 hastanın  en az birinde  görülebilir.  
Yaygın:  10 hastanın birinden az fakat 100 hastanın birinden fazla görülebilir.  
Yaygın olmayan:  100 hastanın birinden az fakat 1.000 hastanın birinden fazla görülebilir.  
Seyrek:  1.000 hastanın birinden az fakat 10.000 hastanın birinden fazla görülebilir.  
Çok seyrek:  10.000 hastanın birinden  az görülebilir.  
Bilinmiyor:  Eldeki  verilerden  hareketle  tahmin  edilemiyor.  
 
 
Çok yaygın:  
• Bulantı  6/9  • Kusma  
Bu belirtiler  standart  tedaviyle  kontrol  altına  alınabilir.  
Bu belirtilerin  kontrol  altına  alınamaması  halinde  doktorunuza  başvurunuz.  
 
• Kırmızı  kan hücresi  sayısında  düşüş  (kansızlık);  deride  solukluk,  güçsüzlük  ya da nefes  
darlığına  neden olabilir  
• Beyaz  kan hücrelerinde azalma,  sizi enfeksiyona karşı  daha  savunmasız  hale getirir  
• Refleks  kaybı,  nadiren  dokunma  duyusu  değişiklikleri  
• Bacaklarda  güçsüzlük  
• Kabızlık.  Karın  ağrınız  varsa  veya  birkaç  günden beri  büyük  abdestinizi  yapamıyorsanız.  
Bu belirtiler  ağırlaşırsa,  tedavi  için en kısa sürede  doktorunuza  başvurunuz.  
 
• Genellikle  hafif  ve kalıcı  olmayan  saç dökülmesi  (alopesi)  
• NAVELBINE  uygulanan  bölgede  kızarıklık  (eritem),  yakıcı  ağrı, toplardamarın  renginde  
değişiklik/renk  kaybı, toplardamarlarda  iltihaplanma  gibi reaksiyonlar  
Bu belirtiler  ağırlaşırsa,  en kısa sürede  doktorunuza  başvurunuz.  
 
• Ağız  veya  boğazda  iltihaplanma  veya  yaralar  
Tedavi  için en kısa sürede  doktorunuza  başvurunuz.  
 
• Karaciğer  Hastalıkları  (anormal  karaciğer  testi)  
Doktorunuz  size kemoterapi  uygulandığında  karaciğer  işlevlerinizi  değerlendirecektir.  
 
Yukarıda  yer alan bütün  belirtiler  çok ciddidir.  Acil tıbbi müdahaleye  gerek olabilir.  
 
Yaygın:  
• Kanama  ya da morarma riskini  artıran  trombosit  sayısında  düşüş  (trombositopeni)  
• Eklem  ağrısı  
• Çene  ağrısı  
• Kas ağrısı  
Bu belirtiler  ağırlaşırsa,  tedavi  için en kısa sürede  doktorunuza  başvurunuz.  
 
• İshal  
Derhal  doktorunuza  başvurunuz.  
 
• Yorgunluk  (asteni)  
• Ateş 
• Tümörün  olduğu  bölgede  ya da göğüs  gibi çeşitli yerlerde ağrı  
• Farklı  bölgelerde  enfeksiyon  
Bunlar  kemoterapi  alıyorsanız  beklenen etkilerdir.  
 
Yaygın  olmayan:  
• Ağır bir enfeksiyonu  gösteren  öksürük,  ateş, titreme  ve kan enfeksiyonu  (sepsis)  gibi ciddi  
belirtileri  
• Sersemlik;  Vücut  hareketlerinizde  ve dokunma  duyunuzda  ciddi  bozukluklar  
• Düşük  kan basıncı  (sersemlik  ve bayılma  hissi semptomlarına  sahip  hipotansiyon)  
• Yüksek  kan basıncı  (baş ağrısı  belirtisi  ile birlikte  hipertansiyon)  
• Yüz ve boyunda  ani kızarıklık ve  sıcaklık  hissi 
• El ve ayaklarda  soğukluk hissi  
• Nefes  darlığı  ya da hırıltılı  solunum  (dispne  ve bronkospazm)  7/9  Seyrek:  
• Kalp  krizi (iskemik  kalp hastalığı,  anjina  pektoris,  miyokard  enfarktüsü,  zaman  zaman  
ölümcül)  
• Akciğer  zehirlenmesi  (iltihap  ve sertleşme,  zaman  zaman  ölümcül)  
• Sersemlik  ve baygınlığa  neden  olan kan basıncı  düşüşleri  (ciddi  hipotansiyon,  kollaps)  
• Eşzamanlı  olarak  mitomisin  C kullanıyorsanız  nefes  darlığı  gelişebilir  (interstisyel  
pnömopati)  
• Birkaç gündür  bağırsak  hareketi  olmaması  ile birlikte  ciddi  kabızlık  ve karın  ağrısı  (paralitik  
ileus)  
• Ciddi  karın  ve sırt ağrısı  (pankreas  iltihabı).  
• Kan sodyum  düzeyinin  düşüklüğü  olan ciddi  hiponatremi  (yorgunluk,  bilinç  bulanıklığı,  kas 
titremesi  ve komaya  yol açabilir)  
• Vücudunuzda  kızarıklık  ve döküntüler  (yayılmış  cilt reaksiyonları)  
• NAVELBINE’in  uygulandığı  enjeksiyon  yerinde  ülserler  (lokal  nekroz)  
 
Çok seyrek:  
• Ağır ateş ile göğüs  ya da vücudun  diğer  yerlerinde  yaşamı  tehdit  eden  enfeksiyonlar  
(septisemi)  
• Düzensiz  kalp atımı  (taşikardi),  çarpıntı,  kalp ritim  bozukluğu  
Bu belirtilerden  herhangi  biriyle  karşılaşırsanız  derhal  doktorunuza  başvurunuz.  
 
Bilinmiyor:  
• Karın  ağrısı,  mide  kanaması  ve ishal  
• Nefes  darlığına  ve ayak  bileğinde  ödeme  sebep  olan kalp yetmezliği  
• Sıvı tutulmasına yol açan bir hormonun aşırı üretilmesine bağlı kan sodyum düzeyinin  
düşmesi  ve buna  bağlı  halsizlik,  yorgunluk  veya  konfüzyon  (Uygunsuz  ADH  Salınımı  
Sendromu)  
• Kas kontrolü eksikliği, göz hareketinde anormallikler (ataksi), konuşmada değişiklikler ve  
anormal  yürüyüş ile  ilişkili olabilir.  
• Baş ağrısı,  baş dönmesi  
• Ateşli  titreme  
• Öksürük,  bazen  ölümle  sonuçlanan  solunum  sıkıntısı  
• İştahsızlık  
• Kilo kaybı  
• El ve ayaklarda  kızarıklık  (eritem).  
• Ateşin eşlik ettiği  kanda nötrofil  sayısının azalması, kan hücrelerinin sayısında azalma,  
lökosit  sayısında  azalma  
• Damarların  yolunu  izleyen  derinin  koyu  rengi  
 
Bu liste sizi endişelendirmemelidir. Yukarıda sayılan yan etkilerden biriyle veya diğer bir  
beklenmedik  belirti  veya  hisle  karşılaşmanız  halinde,  mümkün  olan en kısa sürede  
doktorunuza  başvurmanız  gerekir.  
 
Eğer  bu kullanma  talimatında  belirtilmeyen  herhangi  bir yan etki ile karşılaşırsanız  
doktorunuzu  veya eczacınızı bilgilendiriniz.  
 
Yan etkilerin  raporlanması  
Kullanma  talimatında  yer alan veya  almayan  herhangi  bir yan etki meydana  gelmesi  
durumunda  hekiminiz,  eczacınız  veya  hemşire  ile konuşunuz.  Ayrıca  karşılaştığınız  yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 8/9  0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM) ‘ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği  hakkında  daha fazla  bilgi edinilmesine  katkı  sağlamış olacaksınız.  
 
5. NAVELBINE’in  saklanması  
 
Çocukların  göremeyeceği,  erişemeyeceği yerlerde  ve ambalajında  saklayınız.  
 
NAVELBINE  buzdolabında  (2 - 8 °C) ve ışıktan  korunarak  saklanmalıdır,  hastane  personeli  
tarafından sulandırılacak ve saklanacaktır.  
Dondurulmaz.  
Seyreltilmiş  çözelti  ışıktan  korunarak  oda sıcaklığında  veya  buzdolabında  (2-8°C)  
saklandığında 8 gün boyunca dayanıklıdır. Mikrobiyolojik açıdan ürün hazırlandıktan sonra  
hemen  kullanılmalıdır.  
 
Son kullanma  tarihiyle  uyumlu  olarak  kullanınız.  
 
Ambalajdaki/kartondaki/şişedeki    son     kullanma     tarihinden     sonra     NAVELBINE'i  
kullanmayınız.  Son kullanma  tarihi  belirtilen  ayın son günüdür.  
 
Çevreyi korumak amacıyla kullanmadığınız NAVELBINE’i  şehir suyuna veya çöpe atmayınız.  
Bu konuda eczacınıza danışınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve  
İklim  Değişikliği Bakanlığınca  belirlenen  toplama  sistemine  veriniz.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının  
atıkları  TEHLİKELİ  ATIKTIR  ve bu atıkların  yönetimi  2/4/2015 tarihli  ve 29314 sayılı  
Resmî  Gazetede  yayımlanan  Atık Yönetimi Yönetmeliğine  göre yapılır.  
 
Ruhsat  sahibi:  
PIERRE  FABRE  İLAÇ  A.Ş. 
Ümraniye  / İSTANBUL  
 
Üretim  yeri:  
FAREVA  PAU  
Fareva Pau 1  
Avenue du Bearn  
64320 Idron  
Fransa  
 
Bu kullanma  talimatı  .................  tarihinde  onaylanmıştır.  9/9  Aşağıdaki  bilgiler  yalnızca  ilacı uygulayacak  olan hekime  yöneliktir:  
 
NAVELBINE’in  hazırlanması  ve uygulanması  eğitimli  personel  tarafından  
gerçekleştirilmelidir. Uygun koruyucu gözlük, tek kullanımlık steril eldiven, yüz maskesi ve  
tek kullanımlık  önlük  kullanılmalıdır.  Akan  veya  dökülen  maddeler  hemen  temizlenmelidir.  
 
Gözle temas etmesi halinde 9 mg/ml (%0,9) enjeksiyonluk sodyum klorür çözeltisiyle göz  
yıkanmalıdır. Kazara cilde temas etmesi halinde, cilt su ve yumuşak bir sabunla yıkanmalı,  
sonra  da bol suyla  durulanmalıdır.  
 
Hazırlık  bittiğinde,  temas  eden  bütün  yüzeyler  iyice  temizlenmeli,  eller ve yüz yıkanmalıdır.  
 
NAVELBINE  ile nötr cam şişeler,  PVC  torbalar,  vinil asetat  torbalar  veya  PVC  tüplü  
infüzyon  setleri arasında  geçimsizlik yoktur.  
 
NAVELBINE’in  20- 50 mL %9’luk  (%0,9)  enjeksiyonluk  sodyum  klorür  çözeltisi  veya  
%5’lik  enjeksiyonluk  glukoz  çözeltisi  içinde  sulandırıldıktan  sonra,  6-10 dakika  içinde  
damardan infüzyon yoluyla uygulanması önerilir. Uygulama sonrasında damar en az 250 mL  
izotonik  çözeltisiyle  yıkanmalıdır.  
 
NAVELBINE  mutlaka  intravenöz  yolla  uygulanmalıdır:  NAVELBINE  uygulamasına  
başlamadan önce kanülün damar içine uygun şekilde yerleşmiş olduğundan emin olunmalıdır.  
İlacın uygulama sırasında damar dışındaki dokulara sızması halinde, lokal iritasyon oluşabilir.  
Bu durumda uygulama durdurulmalı, damar normal salin çözeltisiyle yıkanmalı, sızan ürün  
temizlenmeli  ve kalan  doz bir başka  damardan  uygulanmalıdır.  Hafif  sıcak  uygulaması  
ürünün difüzyonunu kolaylaştırır ve selülit riskini azaltır. Damar dışına sızma halinde flebit  
riskini azaltmak için derhal IV glukokortikoidler uygulanabilir. Gebe kadınlar uyarılmalı ve  
sitotoksik  ajanlarla  ilgili  işlemlerden uzak durmalıdırlar  
 
Her türlü  uygulama  öncesinde  enjeksiyon  çözeltisi  gözle  kontrol  edilerek,  herhangi  bir 
partikülün  veya  renk değişikliğinin  bulunmadığından emin olunmalıdır.  
 
Kullanılmayan  ürünler  veya  atık malzemeler,  yerel  hükümlere  uygun  olarak  atılmalıdır.  