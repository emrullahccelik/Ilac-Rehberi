KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZOLİN % 0,1 burun spreyi
2. KALİTATİF VE KANTİTATİF BİLEŞİM
Etkin madde:
Her 1 mL çözelti 1 mg ksilometazolin hidroklorür içermektedir.
Yardımcı maddeler:
Benzalkonyum klorür %50 0,34 mg/ml
Yardımcı maddeler için 6.1.’e bakınız.
3. FARMASÖTİK FORM
Doz ayarlı burun spreyi
Renksiz, berrak çözelti
4. KLİNİK ÖZELLİKLER
4.1. Terapötik endikasyonlar
Burun tıkanıklığı, perennial ve alerjik rinit (saman nezlesi dahil), sinüzitin semptomatik tedavisi
için kullanılır.
Paranazal sinüslerdeki salgıların boşaltılmasına yardımcı olmak,
Nazofarenks mukozasında dekonjesyon için kullanılır.
4.2. Pozoloji ve uygulama şekli
Pozoloji/Uygulama sıklığı ve süresi:
6 yaş altında kontrendikedir.
6-12 (6 yaş ve üstü-12 yaş altı aralığı) yaş grubundaki çocuklarda kullanılmamalıdır.
Doktora danışılmadan kullanılmamalıdır. Doktor tarafından başka şekilde tavsiye edilmediği
takdirde aşağıdaki dozlarda kullanılır:
Yetişkinler ve 12 yaş ve üzerindeki çocuklar:
İhtiyaca göre günde 2-3 kez, her bir burun deliğine 1 defa püskürtülür. Günlük toplam uygulama
sayısı 3’ü geçmemelidir.
Uzun süreli veya aşırı kullanım rebound konjesyona ve/veya nazal mukozanın atrofisine neden
olabilir bu nedenle hastalara art arda 5 günden fazla dekonjestan almamaları tavsiye edilir.
Özellikle çocuk ve yaşlılarda önerilen doz aşılmamalıdır.
Uygulama şekli:
Burun deliklerine uygulanır.
1Özel popülasyonlara ilişkin ek bilgiler:
Böbrek/karaciğer yetmezliği:
ZOLİN’in böbrek ya da karaciğer yetmezliği olan hastalarda kullanımı ile ilgili klinik çalışma
bulunmamaktadır.
Pediatrik popülasyon:
ZOLİN Sprey, 12 yaş altındaki çocuklarda kullanılmamalıdır.
Geriyatrik popülasyon:
ZOLİN’in yaşlı hastalarda kullanımı ile ilgili klinik çalışma bulunmamaktadır.
4.3. Kontrendikasyonlar
ZOLİN, aşağıdaki durumlarda kontrendikedir:
• Transfenoidal hipofizektomi ya da dura materin açığa çıkmasına neden olan ameliyat
geçirmiş hastalar
• Etkin madde veya diğer adrenerjik ilaçlara veya bileşiminde bulunan yardımcı
maddelerden herhangi birine karşı aşırı duyarlılık
• Rinitis sicca ya da atrofik rinit
• Dar açılı glokom
• 6 yaşın altındaki çocuklar
• Feokromasitoma, prostat hipertrofisi olan veya monoamin oksidaz inhibitörleri (MAOI)
tedavisi gören veya son iki hafta içinde kullanmış kişiler
4.4. Özel kullanım uyarıları ve önlemleri
• Kardiyovasküler sistem hastalıkları
• Trisiklik antidepresanlar (TSA) ile eş zamanlı kullanım veya son 2 hafta içerisinde
kullanım
• Diabetes Mellitus
• Hipertansiyon
• Tiroid fonksiyon bozukluklarında (hipertiroidi) kullanımından kaçınılmalıdır.
• 5 günden uzun süreli kullanılmamalıdır. Akut alevlenmeler dışında ksilometazolin kronik
rinit tedavisinde kullanılmamalıdır. Uzun süreli veya aşırı kullanımında nazal mukozada
konjesyon ve/veya atrofiye neden olabilir.
• Artmış QT intervali olan ksilometazolin ile tedavi edilen hastalarda ciddi ventriküler aritmi
riski artabilir
• Diğer sempatomimetik ilaçlarda olduğu gibi, adrenerjik maddelere şiddetli reaksiyon
gösteren kişilerde uykusuzluk, sersemlik, titreme, kardiyak aritmiler ya da tansiyon artışına
neden olabileceğinden dikkatle kullanılmalıdır.
• Özellikle çocuklarda ve yaşlılarda olmak üzere, önerilen doz aşılmamalıdır.
• ZOLİN, 12 yaşından küçük çocuklarda kullanılmamalıdır.
• Çapraz enfeksiyonu önlemek için her ZOLİN paketi sadece bir kişi tarafından
kullanılmalıdır.
• Hijyenik nedenlerle ZOLİN açıldıktan sonra 28 günden fazla kullanılmamalıdır.
2• Çocukların göremeyeceği ve erişemeyeceği yerde saklanmalıdır.
• Doktor tarafından yarar/risk değerlendirmesi yapılması koşuluyla çocuklarda uygun yaş
gruplarında kullanılabilir.
• Bu ürün benzalkonyum klorür içermektedir. Benzalkonyum klorür, nazal mukozada tahrişe
neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Ksilometazolin, monoamino oksidaz inhibitörlerinin etkilerini arttırabilir ve hipertansif krizi
indükleyebilir. Ksilometazolin, monoamino oksidaz inhibitörleri (MAOI) kullananlarda ya da
son iki haftada kullanmış olan hastalar için önerilmez.
Trisiklik veya tetrasiklik antidepresanlarla ve sempatomimetik preperatlarla birlikte
kullanıldığı zaman, ksilometazolinin sempatomimetik etkilerinden dolayı kan basıncında artışa
neden olabileceğinden bunların birlikte kullanılması önerilmez. (Bkz. Bölüm 4.3
Kontrendikasyonlar)
4.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bilgi bulunmamaktadır.
Gebelik dönemi
Ksilometazolinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
ZOLİN, olası sistemik vazokonstriktör etkileri nedeniyle gebelik süresince kullanılmamalıdır.
Laktasyon dönemi
ZOLİN’in emzirilen çocuk üzerinde herhangi bir advers etkisi olduğuna dair kanıt
bulunmamaktadır. Bununla birlikte ksilometazolinin insan sütüyle atılıp atılmadığı
bilinmediğinden dikkatli olunmalıdır. ZOLİN emzirme döneminde yalnız doktor gözetimi
altında reçete edildiği takdirde kullanılmalıdır.
Üreme yeteneği (Fertilite)
Ksilometazolinin fertilite üzerine etkisi için yeterli çalışma bulunmamaktadır ve hayvan
çalışmaları da mevcut değildir. Ancak ksilometazoline sistemik maruziyet çok düşük olduğu
için fertilite üzerinde etki olasılığı çok düşüktür.
4.7. Araç ve makine kullanımı üzerindeki etkiler
Araç ve makine kullanımı üzerinde bilinen herhangi bir etkisi yoktur.
4.8. İstenmeyen etkiler
Aşağıda listelenen yan etkiler, sistem organ sınıfına ve sıklık derecesine göre sınıflandırılmıştır.
3Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
MedDRA sistem organ
Advers reaksiyon Sıklık
sınıfı (SOC)
Bağışıklık sistemi Aşırı duyarlılık reaksiyonları
Çok seyrek
hastalıkları (anjiyoödem, döküntü, kaşıntı)
Sinir sistemi hastalıkları Baş ağrısı Yaygın
Göz hastalıkları Geçici görme bozukluğu Çok seyrek
Düzensiz kalp atışı Çok seyrek
Kardiyak hastalıklar
Hızlı kalp atışı Çok seyrek
Burun mukozasında kuruluk Yaygın
Solunum, göğüs Burun mukozasında rahatsızlık Yaygın
bozuklukları ve mediastinal Epistaksis Yaygın olmayan
hastalıklar Yeni doğanlarda veya bebeklerde apne
Çok seyrek
(solunumda duraklama)
Gastrointestinal hastalıklar Bulantı Yaygın
Genel bozukluklar ve
uygulama bölgesine ilişkin Uygulama yerinde yanma hissi Yaygın
hastalıklar
Diğer advers etkiler:
Burun ve boğazda yanma hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Topikal ksilometazolin hidroklorürün aşırı kullanılması ya da kaza ile yutulması şiddetli baş
dönmesi, terleme, vücut sıcaklığının ciddi derecede düşmesi, baş ağrısı, bradikardi,
hipertansiyon, solunum depresyonu, koma ve konvulsiyonlara neden olabilir. Hipertansiyonu,
hipotansiyon takip edebilir. Küçük çocuklar zehirlenmeye karşı yetişkinlerden daha hassastır.
Doz aşımından şüphe edilen tüm bireylerde uygun destekleyici tedavi başlatılmalıdır ve
medikal gözetim altında acil semptomatik tedaviye başlanmalıdır. Bu tedavi hastanın birkaç
saat izlenmesini de kapsamaktadır.
45. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Dekonjestanlar ve diğer topikal kullanılan nazal preparatlar,
sempatomimetikler
ATC kodu: R01A A07
Etki mekanizması:
Ksilometazolin, burun mukozasındaki alfa adrenerjik reseptörlere etki eden sempatomimetik
bir ajandır. Buruna uygulanmak üzere hazırlanan ZOLİN, burundaki kan damarlarını daraltarak
burun mukozasında ve komşu farenks bölgelerinde dekonjesyon sağlar.Bu, soğuk algınlığı olan
hastaların burun içinden daha kolay nefes almalarını sağlar. ZOLİN etkisi birkaç dakika içinde
başlar ve 12 saate kadar sürer.
ZOLİN, genellikle iyi tolere edilir ve mukosilier fonksiyonu bozmaz. Ayrıca ZOLİN nazal
kavitenin pH aralığı içinde dengeli bir pH’a sahiptir.
Soğuk algınlığı olan hastalarda çift kör, salin çözelti kontrollü bir çalışmada ZOLİN’in
dekonjestan etkisinin, çalışma ilaçlarının uygulanmasından 1 saat sonra rinomanometri
ölçümüne dayanan salin çözeltisinden önemli ölçüde daha üstün olduğu (p<0.0001)
saptanmıştır.
5.2. Farmakokinetik özellikler
Emilim:
Ksilometazolin hidroklorür çözeltilerinin nazal uygulamasını takiben sistemik absorpsiyon
meydana gelebilir. Sistematik olarak kullanılmaz.
Dağılım:
İnsanlar üzerinde yapılan herhangi bir çalışma bulunmamaktadır.
Biyotransformasyon:
İnsanlar üzerinde yapılan herhangi bir çalışma bulunmamaktadır.
Eliminasyon:
İnsanlar üzerinde yapılan herhangi bir çalışma bulunmamaktadır.
5.3. Klinik öncesi güvenlilik verileri
Ksilometazolin hidroklorür için karsinojenite verileri mevcut değildir, ancak bu aktif bileşen
için mevcut in-vitro ve in-vivo genotoksisite verileri bir genotoksik potansiyele işaret
etmemektedir. Ksilometazolinin fare ve sıçanlara subkutan yoldan uygulandığı bir çalışmada
teratojenik etki görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür %50
Potasyum dihidrojen fosfat
Disodyum fosfat
Sodyum klorür
Saf su
56.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
ZOLİN, püskürtme pompalı kapak ile kapatılmış 10 ml’lik polietilen plastik şişe içerisinde ve
karton kutuda kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Osel İlaç San.ve Tic. A.Ş.
Beykoz/İstanbul
8. RUHSAT NUMARASI
191/41
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 31.05.1999
Ruhsat yenileme tarihi :
10. KÜB’ÜN YENİLENME TARİHİ
6