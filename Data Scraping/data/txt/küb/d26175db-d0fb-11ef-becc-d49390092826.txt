KISA ÜRÜN BİLGİSİ
1. BEŞERİ TIBBİ ÜRÜNÜN ADI
GLATRO 20 mg/mL enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
1 mL enjeksiyonluk çözelti içeren kullanıma hazır enjektör başına 18 mg glatiramer bazına
eşdeğer 20 mg glatiramer asetat* içermektedir.
* Glatiramer asetat, ortalama molar fraksiyonu sırasıyla 0,129-0,153, 0,392-0,462, 0,086-0,100
ve 0,300-0,374 olan L-glutamik asit, L-alanin, L-tyrosine ve L-lysine adındaki dört doğal amino
asidi içeren sentetik polipeptidlerin asetat tuzudur. Glatiramer asetatın ortalama moleküler
ağırlığı 5000-9000 Dalton arasındadır. Bileşimsel karmaşıklığı nedeniyle, nihai glatiramer
asetat bileşimi tamamen rastgele olmamasına rağmen, amino asit dizisi açısından dahil olmak
üzere hiçbir spesifik polipeptit tam olarak karakterize edilemez.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti içeren kullanıma hazır enjektör.
Berrak, sarımsı, pratik olarak partikülsüz çözelti
Enjeksiyon çözeltisinin pH değeri 5,5-7 ve osmolalitesi yaklaşık 254,7 mosmol/kg 'dır.
4. KLİNİK ÖZELLİKLER
4.1. Terapötik endikasyonlar
GLATRO, multipl sklerozun (MS) tekrarlayan formlarının (RMS – Relapsing Multipl
Skleroz) tedavisinde endikedir (İlgili popülasyon üzerinde etkinliğin gösterildiği önemli bilgiler
için Bölüm 5.1’e bakınız).
GLATRO primer ve sekonder progresif MS’te endike değildir.
4.2. Pozoloji ve uygulama şekli
GLATRO tedavisine bir nörolog veya MS tedavisinde deneyimli bir hekim gözetiminde
başlanmalıdır.
Pozoloji/uygulama sıklığı ve süresi:
Yetişkinlerde önerilen doz, günde bir defa 20 mg glatiramer asetat ihtiva eden GLATRO’nun
subkutan enjeksiyonudur.
1 /13Hastaların ne kadar süre ile tedavi edilmesi gerektiği şu an için bilinmemektedir.
Uzun süreli tedavi hakkındaki karar, tedaviyi yürüten doktor tarafından izlenen hastaya bağlı
olarak alınmalıdır.
Uygulama şekli:
GLATRO subkutan yolla enjekte edilmelidir.
Hastalar kendi kendine enjeksiyon teknikleri üzerinde eğitilmeli ve ilk kendi kendine enjeksiyon
esnasında ve sonrasındaki 30 dakika için sağlık personeli tarafından denetlenmelidirler.
Enjeksiyon için her gün farklı bir bölge seçilmelidir. Böylece enjeksiyon uygulanan bölgede
herhangi bir iritasyon veya ağrı oluşma ihtimali azaltılacaktır. Enjeksiyon bölgeleri; karın,
kollar, kalçalar ve uyluktur.
Özel popülasyonlara ilişkin ek bilgiler
Böbrek/karaciğer yetmezliği: GLATRO özel olarak renal fonksiyon yetersizliği olan hastalarda
çalışılmamıştır (Bkz. Bölüm 4.4.).
Pediyatrik popülasyon: Çocuklarda ve ergenlerde glatiramer asetatın güvenliliği ve etkililiği
belirlenmemiştir. Ancak yayımlanan sınırlı sayıdaki veriler, deri altı yoluyla her gün 20 mg
GLATRO almakta olan 12 ila 18 yaş arasındaki ergenlerdeki güvenlik profilinin yetişkinlerde
görülen ile benzer olduğunu ileri sürmektedir. GLATRO’nun 12 yaşın altındaki çocuklarda
kullanımına yönelik herhangi bir tavsiyede bulunmak için yeterli bir bilgi mevcut değildir. Bu
nedenle GLATRO bu hasta popülasyonunda kullanılmamalıdır.
Geriyatrik popülasyon: GLATRO özel olarak yaşlılarda çalışılmamıştır.
4.3. Kontrendikasyonlar
GLATRO glatiramer asetat veya mannitole karşı aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
GLATRO’nun tek tavsiye edilen uygulama yolu subkutandır. İntravenöz veya intramüsküler yollardan
uygulanmamalıdır.
Tedaviyi yapan doktor, GLATRO enjeksiyonunun ardından birkaç dakika içinde vazodilatasyon
(kızarma), göğüs ağrısı, dispne, palpitasyon veya taşikardi gibi reaksiyonlardan en az birinin
görülebileceği konusunda hastayı uyarmalıdır (Bkz. Bölüm 4.8). Bu semptomların çoğu kısa
sürelidir ve bu durum herhangi bir hasar bırakmadan kendiliğinden geçer. Şiddetli bir advers etki
görüldüğünde hasta hemen glatiramer asetat tedavisini kesmeli ve kendi doktoru veya herhangi
bir doktorla irtibata geçmelidir. Doktorun değerlendirmesine göre semptomatik tedavi uygulanır.
2 /13Bu tür reaksiyonlar için özel risk taşıyan hasta gruplarının varlığı hakkında bir kanıt yoktur.
Bununla birlikte, kardiyak rahatsızlıklarla ilgili bir geçmişi olan hastalarda GLATRO
uygulanırken dikkatli olunmalıdır. Bu tür hastalar tedavi boyunca düzenli olarak gözlenmelidir.
Konvülsiyonlar ve/veya anafilaktik veya alerjik reaksiyonlar oldukça az bildirilmiştir.
Ciddi aşırı duyarlılık reaksiyonları (bronkospazm, anafilaksi, ürtiker) nadiren görülür. Eğer
reaksiyonlar şiddetliyse, uygun tedavi uygulanmalı ve GLATRO kullanımı kesilmelidir.
Glatiramer asetat-reaktif antikorlar, glatiramer asetat ile günlük kronik tedavi gören hastaların
serumlarında tespit edilmiştir. Antikorların en yüksek seviyeleri, tedavinin ortalama 3-4.
aylarında tespit edilmiş olup, bu süreden sonra zamanla azalarak temel değerin biraz üstünde
sabitlenmiştir.
Bu zamana kadar elde edilen sonuçlar, glatiramer asetat-reaktif antikorların nötralize edici
olmadığını ve oluşumlarının glatiramer asetat’ın klinik etkinliğini etkilemediğini göstermektedir.
Böbrek yetersizliği olan hastalarda, glatiramer asetat tedavisi sırasında böbrek fonksiyonları
gözlem altında tutulmalıdır. Hastalarda immün komplekslerin glomerüllerde biriktiğine dair
bilgi yoktur ancak bu olasılık da gözardı edilmemelidir.
GLATRO ile nadir görülen ciddi karaciğer hasarı vakaları (sarılıklı hepatit, karaciğeryetmezliği
ve izole vakalarda karaciğer transplantasyonu dahil) gözlemlenmiştir (Bkz. Bölüm4.8).
GLATRO ile tedaviye başladıktan günler veya yıllar sonra karaciğer hasarı meydana gelmiştir.
Şiddetli karaciğer hasarı vakalarının çoğu, tedavinin kesilmesiyle düzelmiştir. Bazı durumlarda,
bu reaksiyonlar aşırı alkol tüketimi, var olan veya geçmişte yaşanmış karaciğer hasarı öyküsü ve
diğer potansiyel hepatotoksik ilaçların kullanımı yer almaktadır. Hastalar karaciğer hasarı
belirtileri açısından düzenli olarak izlenmeli ve karaciğer hasarı semptomları olması durumunda
derhal tıbbi yardım almaları konusunda bilgilendirilmelidir. Klinik olarak önemli karaciğer
hasarı durumunda, GLATRO kesilmesi düşünülmelidir.
4.5. Diğer tıbbi ürünler ile etkileşimler ve diğer etkileşim şekilleri
GLATRO ile diğer ilaçlar arasındaki etkileşim tam olarak değerlendirilmemiştir.
Mevcut klinik çalışmalar ve pazarlama sonrası deneyimden edinilen bilgiler, 28 güne kadar eş
zamanlı kortikosteroid kullanımı dahil, MS hastalarında yaygın olarak kullanılan tedaviler ile
glatiramer asetat arasında anlamlı etkileşimlerin olmadığını göstermektedir.
İn-vitro çalışmalar kandaki glatiramer asetatın yüksek oranda plazma proteinlerine bağlandığını
göstermektedir. Ancak glatiramer asetat fenitoin veya karbamazepini plazma proteinlerinden
ayırmamakta, fenitoin veya karbamazepin tarafından da plazma proteinlerinden
ayrılmamaktadır. Teorik olarak GLATRO, proteine bağlanan maddelerin dağılımını etkileme
potansiyeline sahip olduğundan, bu tür ilaçlar ile beraber kullanıldığında hastaların dikkatlice
gözlenmesi gerekir.
Özel popülasyonlara ilişkin ek bilgiler
3 /13Herhangi bir etkileşim çalışması yapılmamıştır.
Pediyatrik popülasyon
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon)
GLATRO kullanımı sırasında hamile kalmayı planlayan kadınlar doktorunu bilgilendirmelidirler.
Gebelik dönemi
Hamile kadınlarla ilgili ortalama miktarda veri (300-1000 arasında gebelik sonucu) malformatif
veya fetal/neonatal toksisite olmadığını göstermektedir.
Gerekirse GLATRO gebelik sırasında kullanımı düşünülebilir.
Laktasyon dönemi
Fiziko-kimyasal özellikleri ve düşük oral emilimi, yenidoğanların/ bebeklerin insan sütü yoluyla
glatiramer asetata maruz kalmasının ihmal edilebilir olduğunu göstermektedir. Glatiramer
asetata maruz kalan annelerin emzirilen 60 bebeği ile herhangi bir hastalık modifiye edici
tedaviye maruz kalmayan annelerin emzirilen 60 bebeği’nin kıyaslandığı girişimsel olmayan
retrospektif bir çalışma ve pazarlama sonrası sınırlı insan verileri, glatiramer asetatın olumsuz
etkilerini göstermemiştir.
GLATRO emzirme döneminde kullanılabilir.
Üreme yeteneği/Fertilite
Hayvanlar üzerinde yapılan çalışmalar üreme toksisitesine işaret etmemektedir (Bkz. Bölüm
5.3). İnsanlara yönelik potansiyel risk bilinmemektedir.
4.7. Araç ve makine kullanımı üzerindeki etkiler
GLATRO’nun araç ve makine kullanmaya etkisi üzerine herhangi bir çalışma
gerçekleştirilmemiştir.
4.8. İstenmeyen etkiler
Tüm klinik çalışmalarda, en sık görülen yan etki enjeksiyon bölgesindeki reaksiyonlardır ve bu
durum glatiramer asetat kullanan hastaların çoğu tarafından bildirilmiştir. Kontrollü
çalışmalarda, bu reaksiyonları en az bir kez bildiren hastaların oranı, glatiramer asetat ile
tedavide (%70) plasebo ile enjeksiyona (%37) kıyasla daha fazladır. Enjeksiyon bölgesinde en
sık görülen reaksiyonlar; eritem, ağrı, kitle oluşumu, şiddetli kaşıntı, ödem, enflamasyon ve aşırı
duyarlılık, seyrek meydana gelen lipoatropi ve cilt nekrozudur.
Glatiramer asetat kullanan hastalarda, enjeksiyon sonrası birkaç dakika içinde vazodilatasyon,
göğüs ağrısı, dispne, palpitasyon veya taşikardi semptomlarının en az biri veya daha fazlası
görülebilir (bkz. Bölüm 4.4). Bu semptomlar, ani enjeksiyon sonrası reaksiyonlar olarak
4 /13tanımlanır. Bu reaksiyon, GLATRO enjeksiyonundan birkaç dakika sonra ortaya çıkabilir. Ani
enjeksiyon sonrası reaksiyonların en az biri, glatiramer asetat kullanan hastalar ile plasebo
kullanan hastalar karşılaştırıldığında, glatiramer asetat kullananların %31’i, plasebo
kullananların ise %13’ü tarafından bildirilmiştir.
Glatiramer asetat ile tedavi edilen hastalarda, klinik araştırmalardan ve pazarlama sonrası
deneyimlerden tespit edilen advers reaksiyonlar aşağıdaki tabloda sunulmaktadır. Klinik
araştırmalardan elde edilen veriler, 36 aya kadar glatiramer asetat ile tedavi edilen toplam 512
hasta ve plasebo ile tedavi edilen 509 hastayla sürdürülen dört merkezi, çift kör, plasebo
kontrollü klinik çalışmalardan elde edilmiştir. Tekrarlayan ataklar ile seyreden MS (RRMS)’te
yapılan üç çalışmaya, 35 ay kadar glatiramer asetat ile tedavi edilen 269 hasta ve plasebo ile
tedavi edilen 271 hasta dahil edilmiştir. Birinci klinik epizodu yaşayan ve klinik olarak kesin MS
geliştirmeye ilişkin yüksek risk taşıdığı belirlenen hastalarda yapılan dördüncü çalışmaya, 36 aya
kadar glatiramer asetat ile tedavi edilen 243 hasta ve plasebo ile tedavi edilen 238 hasta dahil
edilmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Sistem Çok Yaygın Yaygın Yaygın Seyrek Bilin
Organ Sınıfı Olmayan miyor
(SOS)
Enfeksiyonlar Enfeksiyon, Bronşit, Abse, Selülit,
ve Grip Gastroenterit, Furonkül,
Enfestasyonlar Herpes Herpes zoster,
Simplex, Otitis Pyelonefrit
Media, Rinit,
Dişte
abse,Vajinal
Kandidiyazis*
(Kist ve polipler Ciltte benign Cilt Kanseri
de dahil olmak neoplazm,
üzere) iyi huylu Neoplazm
ve kötü huylu
neoplazmalar
Kan ve lenf Lenfadenopati* Lökositoz,
sistemi Lökopeni,
hastalıkları Splenomegali,
Trombositopeni
, Anormal
lenfosit
morfolojisi
Bağışıklık sistemi Hipersensitivite
hastalıkları
5 /13Endokrin Guatr,
hastalıkları Hipertirodizm
Metabolizma Anoreksi, Kilo Alkol
ve beslenme Alımı* İntoleransı,
hastalıkları Gut,
Hiperlipide
mi, Kanda
sodyum
artışı,
Serum
ferritin
azalması
Psikiyatrik Anksiyete*, Sinirlilik* Anormal
hastalıklar Depresyon Rüyalar,
Konfüzyonal
Durum, Öfori,
Halüsinasyon,
Düşmanca
Davranış,
Mani, Kişilik
Bozukluğu,
İntihar Girişimi
Sinir sistemi Baş Ağrısı, Disgözi, Karpal tünel
hastalıkları Hipertoni, sendromu,
Migren, Kognitif
Konuşma bozukluk,
Bozukluğu, Konvülziyon,
Senkop, Disgrafi,
Tremor* Disleksi,
Distoni, Motor
Disfonksiyonu,
Miyoklonus,
Nevrit,
Nöromüsküler
blokaj,
Nistagmus,
Felç, Peroneal
Sinir Felci,
Stupor, Görme
Alanı Defekti
Göz hastalıkları Diplopi, Katarakt,
Göz Bozukluğu* Korneal
Lezyon, Göz
kuruluğu,
Gözde
Hemoraji, Göz
6 /13Kapağı Ptosisi,
Midriyazis,
Optik
Atrofi
Kulak ve iç kulak Kulak hastalıkları
hastalıkları
Kardiyak Palpitasyonlar*, Ekstrasistoller,
hastalıkları Taşikardi* Sinüs
bradikardisi,
Proksismal
taşikardi
Vasküler Vazodilatasyon* Varikoz Ven
hastalıkları
Solunum, göğüs Dispne* Öksürük, Apne,
bozuklukları ve Mevsimsel Epistaksis,
mediastinal Rinit Hiperventilas
hastalıkları yon,
Laringospaz
m, Akciğer
Hastalığı,
Boğulma hissi
Gastrointestinal Bulantı* Anorektal Kolit, Kolonik
hastalıklar Bozukluk, polip,
Konstipasyon Enterokolit,
, Diş Çürüğü, Erüktasyon,
Dispepsi, Özofagus
Disfaji, Fekal Ülseri,
İnkontinens, Peridontit,
Kusma* Rektal
Hemoraji,
Tükürük
Bezinde Büyüme
Hepato- Karaciğer Kolelityazis, Toksik Karaciğer
bilier fonksiyon Hepatomegali hepatit, yetmezl
hastalıkları testlerinde Karaciğer iği#
anormallik hasarı
Deri ve deri Döküntü* Ekimoz, Anjiyoödem,
altı doku Hiperhidroz, Kontakt
hastalıkları Kaşıntı, Cilt Dermatit,
Hastalığı*, Eritema
Ürtiker Nodosum, Cilt
Nodülü
Kas-iskelet Artralji, Sırt Boyun Ağrısı Artrit, Bursit,
bozukluklar, Ağrısı* Yan Ağrısı,
7 /13bağ doku ve Kas atrofisi,
kemik hastalıkları Osteoartrit
Böbrek ve idrar İdrar Tutamama, Hematüri,
yolu hastalıkları Pollaküri, Nefrolitiyazis,
Üriner Üriner Kanal
Retansiyon Bozukluğu,
İdrar
Anormalliği
Üreme ve meme Memede
hastalıkları dolgunluk, Erektil
Disfonksiyon,
Pelvik Prolapse,
Priapizm, Prostat
rahatsızlığı,
Servikal Smear
Anormalliği,
Testis
Rahatsızlığı,
Vajinal Hemoraji,
Vulvovajinal
Rahatsızlık
Genel bozukluklar Asteni, Göğüs Üşüme*, Yüzde Kist,
ve uygulama Ağrısı*, Ödem*, Sersemlik
bölgesine ilişkin Enjeksiyon Yeri Enjeksiyon yeri hissi,
hastalıkları Reaksiyonları*§, ♣ Hipotermi
atrofisi , Lokal
Ağrı* Enjeksiyon
Reaksiyon*,
sonrası erken
Periferik Ödem*,
reaksiyon,
Ödem, Pireksi
İnflamasyon,
Enjeksiyon
yeri nekrozu,
Mukoz
Membran
Bozukluğu
Yaralanma,
zehirlenme Aşılama Sonrası
Sendromu
Cerrahi ve tıbbi
prosedürler
* : Glatiramer asetat tedavi grubundaki hastalarda plasebo grubuna kıyasla % 2’den daha fazla oranda
görülmüştür. * sembolü olmadan advers reaksiyon, ≤ %2'ye bir farkı temsil eder.
§ : ‘Enjeksiyon yeri reaksiyonları’ terimi (farklı çeşitler), tabloda ayrı şekilde verilmiş olan enjeksiyon
yeri atrofisi ve enjeksiyon yeri nekrozu dışında enjeksiyon yerinde gerçekleşen tüm advers olayları
içermektedir.
♣
: Enjeksiyon yerinde lokalize lipoatrofi ile ilgili olan terimleri içermektedir.
# : Karaciğer nakli ile az sayıda vaka bildirilmiştir.
8 /13Yukarıda belirtilen dördüncü çalışmada, plasebo kontrollü çalışmadan sonra açık etiketli tedavi
aşaması yürütülmüştür (Bkz. Bölüm 5.1.). 5 yıla kadar süren açık etiketli takip döneminde
glatiramer asetat’ın bilinen risk profilinde bir değişiklik gözlenmemiştir.
Kontrolsüz klinik çalışmalarda ve pazarlama sonrası deneyimlerde glatiramer asetat ile tedavi edilen MS
hastalarından seyrek görülen (≥ 1/10.000 ila < 1/1.000) anafilaktoid reaksiyon raporları toplanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Glatiramer asetatın ile doz aşımı (300 mg/gün'e kadar) konusunda bir kaç vaka bildirilmiştir. Bu
vakalar yukarıda belirtilenler dışında herhangi bir istenmeyen etkiyle bağlantılı değildir (Bkz.
Bölüm 4.8).
Tedavisi
Doz aşımı durumunda hastalar sıkı takibe alınmalı ve uygun semptomatik ve destekleyici
tedaviler uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ve immünomodülatör ajanlar ,diğer immünostimülanlar
ATC kodu: L03AX13
Etki Mekanizması
Glatiramer asetatın, Relapsing form MS’de terapötik etkilerini gösterdiği mekanizma(lar)
tamamen açıklığa kavuşturulmamıştır, ancak bağışıklık proseslerinin modülasyonunu içerdiği
tahmin edilmektedir. Hayvanlar ve MS hastalarında yapılan çalışmalar, glatiramer asetatın, anti-
enflamatuar ve düzenleyici sitokin sekresyonunu indükleyen B ve T hücrelerinin adaptif
fonksiyonlarını modüle eden monositler, dendritik hücreler ve B hücreleri dahil olmak üzere doğal
immün hücreleri etkilediğini göstermektedir. Terapötik etkiye yukarıda tanımlanan hücresel
etkilerin aracılık edip etmediği bilinmemektedir, çünkü MS patofizyolojisi sadece kısmen
anlaşılmıştır.
Klinik etkililik ve güvenlilik
RRMS:
Toplam 269 hasta, üç kontrollü çalışmada glatiramer asetat ile tedavi görmüşlerdir. Bunlardan ilki
50 hastanın (iki yıllık sürede en az iki nörolojik atak geçirmiş ve o zamanki kabul edilebilir
standart kriterlerle iyileşip nükseden tanısı almış hastalar – 25 kişi glatiramer asetat, 25 kişi
9 /13Plasebo) katıldığı 2 yıllık bir çalışmadır. İkinci çalışmada aynı dahil olma kriteri uygulanmış ve 35
ay süresince 251 hasta (125 kişi glatiramer asetat, 126 kişi Plasebo) dahil edilmiştir. Üçüncü
çalışma 239 hastanın (119 kişi glatiramer asetat, 120 kişi Plasebo) dahil edildiği 9 aylık bir çalışma
olup, ilk ve ikinci çalışmadaki dahil olma kriterlerine benzer kriterlerin uygulandığı ve hastaların
görüntüleme MR'ında en az bir ilerleyen gadolinyum lezyona sahip olmasına ilişkin ilave bir kriter
bulunmaktadır.
Glatiramer asetat kullanan MS hastaları plasebo alanlar ile karşılaştırıldığında nükslerin sayısında
anlamlı bir azalma görülmüştür.
En büyük kontrollü çalışmada, nükslerin oranı glatiramer asetat kullanıldığında plaseboya oranla
%32 azalarak, 1,98 den 1,34’e gerilemiştir.
On iki yıl boyunca glatiramer asetat ile tedavi gören 103 hastanın verilerine ulaşmak mümkündür.
Ayrıca glatiramer asetat, tekrarlayan ataklı MS’ in MRI paremetrelerinde plaseboya kıyasla
daha yararlı etkiler göstermiştir.
Glatiramer asetat 20 mg/mL: 35 aya kadar takip edilen 251 hastayı kaydeden 9001/9001E kontrollü
çalışmada (9001 çalışmasının körleştirilmiş faz uzantısı 9001E dahil), 3 aylık doğrulanmış
özürlülük progresyonu gelişen hastaların kümülatif yüzdesi plasebo için %29,4 ve Glatiramer asetat
ile tedavi edilen hastalar için %23,2’idi (p = 0,199).
Glatiramer asetat tedavisinin nüksün süresi ve şiddeti üzerine bir etkisi olduğuna dair bir delil
yoktur.
Glatiramer asetat’ın primer ve sekonder progresif hastalığı olan MS hastalarında kullanımıyla ilgili
henüz bir bilgi yoktur.
MS’i düşündüren tek klinik vaka:
481 hastanın (243 kişi glatiramer asetat, 238 kişi plasebo) bulunduğu plasebo kontrollü bir
çalışma, iyi tanımlanmış, tek merkezli nörolojik manifestasyona sahip ve MS'i yüksek olasılıkla
düşündüren MR özellikleri (T2-ağırlıklı MR’da 6 mm çapın üzerinde en az iki serebral lezyon)
olan hastalarda gerçekleştirilmiştir. Belirti ve semptomları MS dışında başka bir hastalığı gösteren
hasta, hariç tutulmak zorundadır. Plasebo kontrollü periyodun ardından açık etiketli tedavi
yürütülmüştür: MS semptomları gösteren ya da üç yıl boyunca asemptomatik olan (hangisi daha
önceyse) hastalar, toplam maksimal tedavi süresi 5 yılı geçmeyecek şekilde ilave iki yıllık
periyotlu açık etiketli etkin ilaç tedavisine aktarılmıştır. Başlangıçta glatiramer asetat’a randomize
edilen 243 hastadan 198’i, açık etiketli fazda glatiramer asetat tedavisine devam etmiştir.
Başlangıçta plaseboya randomize edilen 238 hastadan 211’i, açık etiketli fazda glatiramer asetat
tedavisine geçmiştir.
Üç yıla kadar süren plasebo kontrollü dönemde, Poser kriterlerine göre glatiramer asetat,
istatistiksel açıdan önemli ve klinik açıdan anlamlı bir şekilde ilk klinik vakadan klinik olarak
kesin multipl skleroza (CDMS) kadar ilerlemeyi geciktirmiş olup, bu durum %45'lik bir risk
azaltmasına karşılık gelir (Risk Oranı = 0,55; %95 CI GA [0,40; 0,77], p-değeri=0,0005). CDMS’e
geçen hastaların yüzdesi plasebo grubu için %43 ve glatiramer asetat grubu için %25’tir.
10 /13Glatiramer asetat tedavisinin plasebo ile karşılaştırıldığındaki faydalı etkisi, yeni T lezyonlarının
2
sayısı ve T lezyon volümü olmak üzere iki sekonder MR dönüm noktasında da gösterilmiştir.
2
İkinci atak geliştirmeye ilişkin yüksek riskte olan popülasyonu belirlemek için çeşitli taban çizgisi
özellikleri gösteren hastalarda post-hoc alt grup analizleri yapılmıştır. Gd gelişimli en az bir T
1
lezyonu olan ve 9 ya da daha fazla T lezyonu olan MR taban çizgili denekler için, CDMS’e geçiş
2
2,4 yılda plasebo deneklerinin %50'sinde kesinken bu durum, glatiramer asetat deneklerinin
%28'inde kesindi. Taban çizgisinde 9 veya daha fazla T2 lezyona sahip denekler için CDMS’e
geçiş 2,4 yılda plasebo deneklerinin %45'inde kesinken bu durum, glatiramer asetat deneklerinin
%26'sında kesindi. Ancak, çalışma temel olarak ikinci vakaya geçiş süresini değerlendirmek üzere
tasarlandığından erken glatiramer asetat tedavisinin hastalığın uzun süreli evrimi üzerindeki etkisi
bu yüksek riskli alt gruplarda bile bilinmemektedir. Her durumda, tedavi yalnızca yüksek riskli
olarak sınıflandırılan hastalarda düşünülmelidir.
Plasebo kontrollü fazda gösterilen etki, 5 yıla kadar süren uzun süreli takip periyodunda da devam
etmiştir. İlk klinik vakadan CDMS'e kadar ilerleme süresi, gecikmiş tedavi ile karşılaştırıldığında
erken glatiramer asetat tedavisi ile uzamıştır; bu da geç tedavi ile karşılaştırıldığında erken
tedavide %41'lik bir risk azaltımını yansıtır (Risk Oranı = 0,59; %95 CI GA [0,44; 0,80], p-
değeri=0,0005). Gecikmiş Başlangıç grubunda olan ve ilerleme gösteren deneklerin oranı (%49,6),
Erken Başlangıç grubundakilerin oranı (%32,9) ile karşılaştırıldığında daha yüksekti.
Gd gelişimli yeni T lezyonlarda (%54 oranında azalmış; p<0,0001), yeni T lezyonlarda (%42
1 2
oranında azalmış; p<0,0001) ve yeni T hipointens lezyonlarda (%52 oranında azalmış; p<0,0001)
1
tüm çalışma süresi boyunca yıllık lezyon sayısında, gecikmiş tedavi ile karşılaştırıldığında zaman
açısından erken tedavi lehine tutarlı bir etki gözlenmiştir. Tüm çalışma süresi boyunca ölçülen Gd
gelişimli yeni T lezyonların toplam sayısı (%46 oranında azalmış; p=0,001), Gd gelişimli yeni T
1 1
lezyon volümü (-0,06 mL’lik ortalama fark; p<0,001) ve yeni T hipointens lezyonlarının toplam
1
sayısı (%46 oranında azalmış; p<0,001) açısından gecikmiş tedavi ile karşılaştırıldığında erken
tedavi lehine azalmalara ilişkin bir etki gözlenmiştir.
5 yıllık olarak hipointens T1 lezyon volümü veya beyin atrofisi için Erken Başlangıç veya
Gecikmiş Başlangıç kohortları arasında kayda değer farklar gözlenmemiştir. Ancak, son
gözlemlenen değerde beyin atrofisi analizi (tedavi maruz kalmasına göre ayarlanmış) GA ile erken
tedavi lehine bir azalma göstermiştir (beyin hacmindeki yüzde değişiklik ortalama farkı %0,28’di;
p=0,0209).
5.2. Farmakokinetik özellikler
Hastalar üzerinde farmakokinetik çalışmalar yapılmamıştır. In vitro ve sağlıklı gönüllülerden elde
edilen sınırlı veriler, glatiramer asetatın deri altına uygulanmasıyla, etkin maddenin kolayca
absorbe olduğunu ve dozun büyük bölümünün hızlıca deri altı dokularında daha küçük
parçacıklara ayrıştığını göstermektedir.
5.3. Klinik öncesi güvenlilik verileri
Farmakolojik güvenlilik, tekrarlı doz toksisitesi, üreme toksisitesi genotoksisite veya karsinojenite
11 /13çalışmalarına dayanan klinik öncesi veriler, glatiramer asetatın insanlar için yukarıda
açıklananlardan farklı özel bir risk taşımadığını göstermektedir. İnsanlar üzerindeki
farmakokinetik verilerin eksikliğine bağlı olarak, hayvanlar ve insanlar arasındaki maruz kalma
sınırı saptanamamıştır.
En az 6 ay boyunca glatiramer asetat ile tedavi edilen sıçan ve maymunların az bir kısmında
böbrek glomerüllerinde immün kompleks birikmesi bildirilmiştir. 2 yıl boyunca sıçanlarda yapılan
bir çalışmada böbrek glomerüllerinde immün kompleks birikimi bildirilmemiştir.
Glatiramer asetatın duyarlılaştırılmış hayvanlara (kobaylar veya fareler) uygulanmasının ardından
anafilaksi bildirilmiştir. Bu durumun insanlar için de geçerli olup olmadığı bilinmemektedir.
Hayvanlarda, tekrar edilen glatiramer asetat uygulamasının ardından enjeksiyon bölgesinde
toksisite oluşumu yaygındır.
Sıçanlarda, kontrol ile karşılaştırıldığında, ≥ 6 mg/kg/gün (mg/m2 bazında 60 kg ağırlığındaki bir
yetişkin için önerilen maksimum günlük insan dozunun 2,83 katı) subkütan dozda, gebelik boyunca
ve emzirme döneminde tedavi edilen annelerden doğan yavruların vücut ağırlığı artışında hafif fakat
istatistiksel olarak anlamlı bir azalma gözlenmiştir. Yavruların büyümesi ve davranış gelişimi
üzerinde başka önemli bir etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Mannitol
Enjeksiyonluk su
6.2. Geçimsizlikler
Geçimsizlik çalışmaları bulunmamasına rağmen yine de GLATRO başka bir ürün ile
karıştırılmamalıdır.
6.3. Raf ömrü
Raf ömrü 60 aydır.
6.4. Saklamaya yönelik özel tedbirler
Kullanıma hazır enjektörleri ışıktan korumak için karton kutunun içinde saklayınız.
GLATRO 20 mg/ml enjeksiyonluk çözelti içeren kullanıma hazır enjektörler, buzdolabında 2oC -
8oC arasında muhafaza edilmelidir. Eğer buzdolabında saklanamıyorsa 25oC’nin altındaki oda
sıcaklığında 1 aya kadar muhafaza edilebilir. Bu bir ayın sonunda GLATRO 20 mg/ml kullanıma
hazır enjektörler kullanılmamışsa ve halen orijinal ambalajındaysa tekrar buzdolabında (2 - 8oC)
saklanmaya devam edilmelidir.
6.5. Ambalajın niteliği ve içeriği
GLATRO, PVC blister içerisinde iğne koruyucu kapağı ile birlikte 1 ml’lik Tip I cam şırınga
12 /13gövdeli kullanıma hazır enjektör olarak sunulmaktadır.
Her karton kutu içinde 28 kullanıma hazır enjektör bulunmaktadır.
Enjektör içindeki çözeltinin miktarı 1,0 ml’dir.
6.6. Beşeri tıbbi üründen arta kalan maddelerin imhası ve diğer özel önlemler
Sadece tek kullanım içindir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
Enjektör içinde küçük hava kabarcıkları olabilir. Uygulanacak ilaç miktarında kayba neden olmamak
için, kabarcıkların enjeksiyon öncesi kullanıma hazır enjektörden uzaklaştırılmasına çalışılmamalıdır.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI(LARI)
2021/107
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 19.04.2021
Ruhsat yenileme tarihi:
10. KÜB’ÜN YENİLENME TARİHİ
13 /13