KISA ÜRÜN BİLGİSİ
1. BEŞERİ TIBBİ ÜRÜNÜN ADI
M-VAC 0.5 mL SC enjeksiyonluk çözelti için liyofilize toz içeren flakon
Kızamık Aşısı Canlı, Atenüe (Dondurulmuş-Kurutulmuş)
2. KALİTATİF VE KANTİTATİF BİLEŞİM
Etkin madde:
Sulandırıldıktan sonra her 0.5 mL´lik tek doz içerisinde,
1000 CCID 'den az olmamak üzere canlı atenüe kızamık virüsü içerir.
50
İnsan diploid hücrelerinde (HDC) 22 pasajda atenüe edilen Edmonston Zagrep suşu kızamık
virüsünden hazırlanmıştır.
Yardımcı maddeler:
0.025 g Sorbitol (E420) içerir.
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için liyofilize toz.
M-VAC çözücüsü olan enjeksiyonluk su ile sulandırıldığında hafifçe çalkalandıktan sonra berrak bir
çözelti halini alır.
4. KLİNİK ÖZELLİKLERİ
4.1. Terapötik endikasyonlar
M-VAC 12 aydan büyük bebekler, çocuklar ve adölesanlarda kızamık enfeksiyonuna karşı aktif
bağışıklama için endikedir.
4.2. Pozoloji ve uygulama şekli
Pozoloji/ Uygulama sıklığı ve süresi:
Kızamık aşısı uygulamasında ülkenin epidemiyolojik verileri ve ulusal bağışıklama programları göz
önünde bulundurulmalıdır.
M-VAC 12.-15. ayını tamamlamış çocuklara uygulanır. 12 aydan önce aşılanmış çocuklar (örn.
lokal salgın, endemik bölgelere uluslararası seyahat) 15. aylarını geçtikten sonra yine
aşılanmalıdırlar. 5-6 yaşta (okul öncesi) rapel doz uygulaması önerilir.
M-VAC 0.5 mL tek doz uygulanır.
Uygulama şekli:
M-VAC infantlarda derin subkütan enjeksiyon olarak uyluk anterolateral bölgeye ve daha büyük
çocuklarda kolun üst kısmına deltoid kasa uyan bölgeye uygulanır.
1Liyofilize toz beraberinde sunulan enjeksiyonluk su ile sulandırılarak, steril enjektör ve iğne
kullanılarak uygulanmalıdır. Sulandırılan aşı flakonu hafifçe sallanarak içerisindeki kuru kitle
kolayca çözündürülür. Sulandırıldıktan sonra aşı hemen kullanılmalıdır.
Parenteral ilaç ürünleri uygulanmadan önce partiküler madde ve renk değişikliği (fiziksel
görünümdeki değişiklikler) açısından gözle kontrol edilmelidir. Yukarıdakilerden biri gözlenirse
ürün atılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
M-VAC'ın böbrek ve karaciğer yetmezliği olan kişilerdeki güvenliliği ve etkinliği tam olarak
bilinmediği için bu kişilerde kullanımı önerilmemektedir.
Pediyatrik popülasyon:
M-VAC 12 aydan büyük bebekler ve çocuklara uygulanır.
Geriyatrik popülasyon:
Kızamık aşısı ile gerçekleştirilen klinik çalışmalar, yeterli sayıda 65 yaş ve üzeri seronegatif kişiyi
kapsamadığından yaşlılar ve gençler arasında aşıya yanıt farklılığı tespit edilememiştir. Raporlanan
diğer klinik deneyimler ise yaşlılar ve gençler arasında aşıya yanıtta bir farklılık olmadığını
göstermektedir.
Diğer
M-VAC, HIV enfeksiyonu olan veya olduğundan şüphelenilen çocuklarda kullanılabilir. Her ne
kadar veriler sınırlı olsa da, kızamık aşısının semptomatik ve asemptomatik HIV-enfekte
çocuklardaki kullanımı ile bugüne kadar advers reaksiyonlarda bir artış olmamıştır. Kızamık aşısı
kullanımından, diğer hücre kaynaklı immün yetmezliği durumlarında kaçınılmalıdır.
4.3. Kontrendikasyonlar
• Etkin maddeye, yardımcı maddelerden herhangi birine, etkin maddenin üretim prosesinde
kullanılan neomisin´e ve/veya jelatine hassasiyeti olanlarda kontrendikedir.
• M-VAC ateşli hastalıklar, akut enfeksiyon hastalıkları, lösemi, şiddetli anemi ve diğer ciddi kan
sistemi vakalarında, ciddi böbrek yetmezliğinde, dekompanse kalp hastalığında, gammaglobulin
veya kan transfüzyonlarında uygulanmamalıdır.
• Gebelik döneminde kontrendikedir.
• Kortikosteroid tedavisi, diğer immunosüpresif ilaçlar ile tedavi ve radyoterapi gören hastalarda
optimal immün cevap gelişmeyebilir.
4.4. Özel kullanım uyarıları ve önlemleri
Enjekte edilen tüm aşılarda olduğu gibi, aşının uygulanmasından sonra nadiren görülen anafilaktik
veya anafilaktoid reaksiyon oluşturma riskine karşı intramüsküler veya subkütan yolla hemen
kullanım için adrenalin enjeksiyonu (1:1000) dahil yeterli tedavi olanakları sağlanmalıdır. Şiddetli
anafilaksi tedavisinde başlangıç dozu olarak 0.1-0.5 mg (1:1000´lik enjeksiyonluk adrenalin
çözeltisinden 0.1-0.5 mL) intramüsküler veya subkütan yolla uygulanmalıdır. Tek doz 1 mg (1
mL)´ı aşmamalıdır. Bebekler ve çocuklarda tavsiye edilen adrenalin dozu 0.01 mg/kg (1:1000´lik
2enjeksiyonluk adrenalin çözeltisinden 0.01 mL/kg)´dır. Pediyatrik kullanımda tek doz 0.5 mg (0.5
mL)´ı aşmamalıdır. Bu doz anafilaktik şok/reaksiyonun etkin bir şekilde durdurulması için
yeterlidir.
Aşının sadece subkütan enjeksiyon yolu ile verildiğinden emin olunmalıdır.
M-VAC kesinlikle intravasküler yoldan uygulanmamalıdır.
Tüm aşılarda olduğu gibi M-VAC ile aşılama, aşılanan kişilerin tümünde koruma sağlamayabilir.
İmmün sistem bozukluğu olan kişilerde M-VAC kullanımına ilişkin veri yoktur. Güçlü
immünosüpresif ajanlar ile tedavi, genetik bir defekt, İnsan İmmün Yetmezlik Virüsü (HIV)
enfeksiyonu veya diğer nedenlerle immün yanıtı bozulmuş kişiler aşıya yanıt vermeyebilir.
Trombositopeni veya pıhtılaşma bozukluğu olan kişilerde aşının uygulanmasından sonra kanama
olabileceğinden bu kişilerde aşı dikkatle uygulanmalıdır.
Aşının koruma süresi güncel olarak bilinmemekle beraber ömür boyu kalıcı koruyucu etkisi
gözlenmiştir.
İçeriğinde bulunan sorbitol nedeniyle, nadir kalıtımsal früktoz intolerans problemi olan hastaların
bu aşıyı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Diğer aşılar ile birlikte kullanım: M-VAC, Difteri-Tetanoz-Boğmaca aşısı, Difteri-Tetanoz aşısı,
BCG aşısı, Çocuk Felci aşısı (OPV ve IPV), Hepatit-B aşısı ve Sarı Humma aşısı ile aynı anda
emniyetle (ayrı enjeksiyon bölgesinde ve ayrı enjeksiyonlarda) verilebilir. Eğer aynı gün
yapılmamışlarsa, BCG ve kızamık aşısı arasında 4 hafta zaman bırakılmalıdır.
Diğer ilaçlar ile birlikte kullanım:
(cid:1) Kızamık aşısı güvenle ve etkili olarak vitamin A desteği ile beraber verilebilir.
(cid:1) Steroidler ile birlikte kullanım: Kortikosteroid alanlarda optimal immün cevap
gelişmeyebilir. Bu ilaçlar ile birlikte kullanılmamalıdır.
(cid:1) Sistemik immünosüpresif ilaçlar ile birlikte kullanım: İmmünosüpresif ajanlar
(kortikosteroidler, antimetabolitler, alkilleyici ajanlar, sitotoksik ajanların sistemik dozları)
ile tedavi edilen bireyler aktif bağışıklamaya optimal yanıt vermeyebilir.
(cid:1) İnaktivasyon riskinden dolayı aşı, mümkünse immünglobülinlerle veya immünglobülin
içeren kan ürünleri (kan, plazma) ile enjeksiyon yapıldıktan 3 ay sonra verilmelidir. Aynı
sebepten dolayı immünglobülinler de aşılamadan sonraki 2 hafta içinde verilmemelidir.
(cid:1) Canlı virüs aşıları, tüberkülin cilt testini bozabileceği için PPD testi, kızamık aşısı ile aynı
gün ya da 4-6 hafta sonra yapılmalıdır.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
34.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar aşılama sonrası 12 haftaya kadar etkili doğum kontrolü
uygulamak zorundadırlar.
Gebelik dönemi
M-VAC gebelik döneminde uygulandığı takdirde ciddi doğum kusurlarına yol açmaktadır/yol
açtığından şüphelenilmektedir. M-VAC gebelik döneminde kontrendikedir.
Laktasyon dönemi
Kızamık virüsünün insan sütüyle atılıp atılmadığı bilinmemektedir. Kızamık virüsünün süt ile
atılımı hayvanlar üzerinde araştırılmamıştır. Emzirmenin durdurulup durdurulmayacağına ya da
M-VAC ile aşılama yapılıp yapılmayacağına ilişkin karar verirken, emzirmenin çocuk açısından
faydası ve M-VAC ile aşılamanın emziren anne açısından faydası dikkate alınmalıdır.
Üreme yeteneği/Fertilite
Üreme yeteneği üzerine etkisine ilişkin yeterli veri mevcut değildir.
4.7. Araç ve makine kullanımı üzerindeki etkiler
M-VAC'ın araç ve makine kullanma becerisini etkilediğini gösteren hiçbir veri yoktur.
4.8. İstenmeyen etkiler
Klinik deneylerden elde edilen advers etkiler / yan etkiler:
Yapılan klinik çalışmada 10,000 çocuk, kızamık aşısı ile aşılandıktan sonra (9-18. aylarda) 3. ve 6.
günlerde, 1. hafta sonunda, 2. ve 3. haftada, 3. haftadan 6. haftaya kadar ve 6. haftadan sonra
gözlenmiştir. Altıncı haftadan sonra çocuklarda görülen yan etkilerin bildirilmesi için aileler ile
temasa geçilmiş ve aşılama bildirim kartları ile takipler gerçekleştirilmiştir.
Yan etkiler, yüksek ve hafif ateş, iritabilite, burun akıntısı, öksürük, döküntü ve diyaredir. Nadir
vakalarda astım ve konvülsiyon görülmüştür.
Klinik denemeler esnasında gözlemlenen M-VAC’a bağlı istenmeyen etkiler aşağıdaki sıklık
derecelerine göre sıralanmıştır:
Çok yaygın (>1/10), yaygın (>1/100, <1/10), yaygın olmayan (>1/1.000, <1/100), seyrek
(>1/10000, <1/1000), çok seyrek (<1/10000), bilinmiyor (eldeki verilerden hareketle tahmin
edilemiyor)
Sinir sistemi hastalıkları
Seyrek : Sekelsiz konvülsiyon
4Çok seyrek : Ensefalit
Solunum, göğüs ve mediastinal hastalıkları
Çok seyrek : Bronkospazm
Deri ve deri altı doku hastalıkları
Seyrek : Ürtiker, kızarıklık, şişlik
Genel bozukluklar ve uygulama bölgesine ilişkin hastalıklar
Çok yaygın : Sistemik reaksiyonlar: Ateş
Yaygın : Hafif ateş, öksürük, diyare, konvülsiyon, döküntü
Seyrek : Enjeksiyon bölgesinde ağrı
4.9. Doz aşımı ve tedavisi
Önerilen dozdan daha yüksek M-VAC dozlarının uygulandığına ilişkin bildirimler olmamıştır. Bu
konuda bir çalışma yapılmamıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Viral Aşı
ATC Kodu: J07BD01
M-VAC, kızamığa özgü immünglobulin (IgG) antikorlarının üretimini artırarak kızamığa karşı aktif
bağışıklık sağlar.
Yıllardır kullanımda olan aynı endikasyona sahip aşıların, kızamık enfeksiyonu insidansının
azaltılmasında etkili olduğu kanıtlanmış olduğundan klinik farmakolojik çalışmalar planlanmamış
ancak <9 ay, 9-12 ay, 13-18 ay ve ≥19 ay olarak gruplandırılan çocukların dahil edildiği Faz IV
klinik çalışmalar, M-VAC'ın yüksek derecede immünojenik olduğunu ve genellikle iyi tolere
edildiğini göstermektedir.
5.2. Farmakokinetik özellikler
Aşılar için farmakokinetik özelliklerin değerlendirilmesi gerekmemektedir.
5.3. Klinik öncesi güvenlilik verileri
Geçerli değildir.
6. FARMASÖTİK ÖZELLİKLERİ
6.1. Yardımcı maddelerin listesi
Toz:
Kısmi hidrolize jelatin
Sorbitol (E420)
L-histidin
L-alanin
Trisin
5L-arjinin hidroklorür
Laktalbumin hidrolizat
Minimum esansiyel vasat
Çözücü:
Enjeksiyonluk su
6.2. Geçimsizlikler
Geçimlilik araştırmaları bulunmadığından bu tıbbi ürün diğer tıbbi ürünlerle karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
M-VAC´ı 2°C-8°C arasında (buzdolabında) ışıktan koruyarak saklayınız.
6.5. Ambalajın niteliği ve içeriği
Bir karton kutuda 1 doz liyofilize toz içeren kauçuk tıpalı, alüminyum geçme kapaklı Tip I cam
flakon ve 0.5 mL enjeksiyonluk su içeren Tip I cam ampul .
Bir karton kutuda 10 adet 1 doz liyofilize toz içeren kauçuk tıpalı, alüminyum geçme kapaklı Tip I
cam flakon ve 10 adet 0.5 mL enjeksiyonluk su içeren Tip I cam ampul olmak üzere iki takdim şekli
vardır.
Bütün ticari takdim şekilleri piyasada bulunmayabilir.
6.6. Beşeri tıbbi üründen arta kalan maddelerin imhası ve diğer özel önlemler
Her bir enjeksiyon için sadece steril enjektör kullanılmalıdır. Sulandırılan aşı hemen kullanılmalı ve
kullanılmadan önce hafifçe çalkalanmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
KEYMEN İLAÇ SAN. ve TİC. LTD. ŞTİ.
Şehit Gaffar Okkan Cad. No: 40
Gölbaşı 06830 Ankara
Tel : 0 312 485 37 60
Faks : 0 312 485 37 61
e-posta : keymen@keymen.com.tr
68. RUHSAT NUMARASI
31
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 02.04.2010
Ruhsat yenileme tarihi :
10. KÜB'ÜN YENİLENME TARİHİ
7