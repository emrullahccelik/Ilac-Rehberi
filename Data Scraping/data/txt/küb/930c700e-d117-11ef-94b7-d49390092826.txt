KISA ÜRÜN BİLGİSİ
1. BEŞERİ TIBBİ ÜRÜNÜN ADI
TECHNESCAN PYP 20 mg enjeksiyonluk çözelti hazırlamak için liyofilize toz
2. KALİTATİF VE KANTİTATİF BİLEŞİM
Etkin madde:
Her bir flakon 20 mg sodyum pirofosfat dekahidrat içerir.
Yardımcı maddeler:
Her bir flakon 4 mg kalay klorür dihidrat (2,1 mg kalaya karşılık gelir) içerir.
Yardımcı maddeler için 6.1’e bakınız.
Radyonüklid kitin bir parçası değildir.
3. FARMASÖTİK FORM
Radyofarmasötik hazırlama kiti.
Enjeksiyonluk çözelti tozu
Kırık beyazdan hafif sarıya doğru liyofilize toz.
4. KLİNİK ÖZELLİKLER
4.1. Endikasyonlar
Bu ürün, yalnızca teşhis amaçlı kullanım içindir.
A) Kan havuzu sintigrafisi için Kırmızı Kan hücrelerinin işaretlenmesi.
Başlıca endikasyonları;
● Anjiyokardiyosintigrafi
 Ventriküler ejeksiyon fraksiyonunun değerlendirilmesi,
 Genel ve bölgesel kardiyak duvar hareketinin değerlendirilmesi,
 Miyokardiyal faz görüntülemesi
● Hemanjiyoma tespiti için organ perfüzyonu ve vasküler anormalliklerin
görüntülenmesi,
● Gizli gastrointestinal kanamanın diagnozu ve lokalizasyonudur.
B) Kan hacminin belirlenmesi
C) Dalak sintigrafisi
4.2. Pozoloji ve uygulama şekli
Pozoloji/Uygulama sıklığı ve süresi:
Yetişkinler
A. Kan havuzu sintigrafisi:
İntravenöz enjeksiyon ile in vivo ya da in vitro işaretleme sonrası uygulanan ortalama
aktivite 890 MBq (740-925 MBq)’dir.
B. Kan hacminin belirlenmesi:
İntravenöz enjeksiyon ile in vitro işaretleme sonrası uygulanan ortalama aktivite 3 MBq
1/14(1-5 MBq)’dir.
C. Dalak sintigrafisi:
İntravenöz enjeksiyon ile denature eritrositlerin in vitro işaretleme sonrası uygulanan
ortalama aktivite 50 MBq (20-70 MBq)’dir.
In vivo ya da in vitro kırmızı kan hücrelerinin hazırlanması için optimum radyoaktif
olmayan kalay miktarı, yetişkinlerde 10 ile 20 µg/kg’dır. Özellikle in vitro işaretleme
işlemlerinde belirtilen kalay dozunun üzerine çıkılmamalıdır. Sodyum (99mTc) perteknetat,
(in vitro) yöntemde enkübasyon karışımına 30 dakika sonra eklenmeli, (in vivo) yöntemde
ise 30 dakika sonra enjekte edilmelidir.
Uygulama şekli:
Çoklu doz flakon.
İntravenöz enjeksiyon yolu ile uygulanır.
Bu tıbbi ürün hastaya uygulanmadan önce sulandırılmalıdır. İlgili talimatlar için, bkz. bölüm 12.
Hastanın hazırlanması için bölüm 4.4'e bakınız.
Dondurularak kurutulmuş kalay pirofosfat liyofilizatı (radyoaktif olmayan bileşik), ilk olarak
enjeksiyonluk izotonik sodyum klorür çözeltisi ile sulandırılır.
Kırmızı kan hücrelerinin (Eritrositler) in vivo işaretlenmesi metodu:
Kalay pirofosfat kompleksinin sulandırılmış çözeltisinin enjeksiyonundan 30 dakika sonra,
sodyum (99mTc) perteknetat enjeksiyonu yapılır.
Kırmızı kan hücrelerinin (Eritrositler) in vitro işaretlenmesi metodu:
● Hastadan 6 ml kan örneği alınır.
● Alınan toplam kan örneğinin veya ayrılmış eritrositlerin sulandırılmış çözeltisinin in vitro
inkübasyonundan 30 dakika sonra sodyum perteknetat (99mTc) ilave edilir.
● Eritrositlerin ikinci in vitro inkübasyonu ve 30 dakika sonra işaretli eritrositlerin yeniden
enjeksiyonu.
Kırmızı kan hücrelerinin (Eritrositler) modifiye in vivo işaretlenmesi metodu (in vivo/in vitro):
● Kırmızı kan hücrelerinin (Eritrositler) in vivo “kalay yüklemesi” için, kalay pirofosfatın
sulandırılmış çözeltisinin enjeksiyonu yapılır.
● Kan örneği alınmasını takiben kırmızı kan hücreleri in vitro olarak sodyum perteknetat
(99mTc) ile işaretlenir.
● İşaretlenen kırmızı kan hücreleri tekrar enjekte edilir.
Denatüre kırmızı kan hücrelerinin işaretlenmesi:
● Eritrositlerin in vitro işaretlenmesi (yukarıya bakın), ardından denatürasyon yani işaretli
eritrositlerin 49-50°C'de 25 dakika ısıtılması.
● İşaretli denatüre kırmızı kan hücreleri tekrar enjekte edilir.
Görüntü edinme
Anjiyokardiyosintigrafi:
İzleyicinin enjeksiyonundan hemen sonra görüntülerin edinimi başlar.
Gizli sindirim kanamaları:
Sindirim kanaması genellikle aralıklı olarak meydana geldiğinden, enjeksiyondan sonra
2/14başlangıçta elde edilen görüntülere ek olarak 24 saatlik bir süre boyunca birkaç çekim yapılması
önerilir.
Dalak sintigrafisi:
Görüntüler, enjeksiyondan 30 ila 120 dakika sonra gerçekleştirilir. Aksesuar dalak araştırması
durumunda, tüm karın çalışılmalıdır. Hastada önceki travma nedeniyle diyafram rüptürü varsa,
göğüs de incelenmelidir.
Özel popülasyonlara ilişkin ek bilgiler:
Böbrek yetmezliği:
Bu hastalarda radyasyona maruz kalmanın artması mümkün olduğundan, uygulanacak aktivitenin
dikkatlice değerlendirilmesi gerekir.
Karaciğer yetmezliği:
Karaciğer yetmezliği durumlarında kullanımı ile ilgili herhangi bir çalışma yapılmamıştır.
Pediyatrik popülasyon:
Çocuklarda ve adölesanlarda, yarar/risk dengesi değerlendirmesi ve klinik ihtiyaçlar temel
alınarak dikkatle kullanılmalıdır.
Çocuklara ve adölesanlara uygulanacak aktiviteler, endikasyonlar için EANM dozaj kartı 2016
versiyonuna göre hesaplanabilir.
Kan havuzu sintigrafisi:
A[MBq] = 56,0 x Tablo 1’den alınan katsayı
Uygulanan
Dalak sintigrafisi:
A[MBq] = 2,8 x Tablo 1’den alınan katsayı
Uygulanan
Tablo 1
3 kg = 1 22 kg = 5,29 42 kg = 9,14
4 kg = 1,14 24 kg = 5,71 44 kg = 9,57
6 kg = 1,71 26 kg = 6,14 46 kg = 10,00
8 kg = 2,14 28 kg = 6,43 48 kg = 10,29
10 kg = 2,71 30 kg = 6,86 50 kg = 10,71
12 kg = 3,14 32 kg = 7,29 52-54 kg = 11,29
14 kg = 3,57 34 kg = 7,72 56-58 kg = 12,00
16 kg = 4,00 36 kg = 8,00 60-62 kg = 12,71
18 kg = 4,43 38 kg = 8,43 64-66 kg = 13,43
20 kg = 4,86 40 kg = 8,86 68 kg = 14,00
Çok küçük çocuklarda (bir yaşına kadar) yeterli kalitede görüntü elde etmek için minimum 80
MBq‘lik doz uygulaması gereklidir. Dalak sintigrafisi için minimum 20 MBq‘lik doz
uygulanmalıdır.
3/14Geriyatrik popülasyon:
Yaşlı hastalar için özel bir doz uygulaması gerekmemektedir.
4.3. Kontrendikasyonlar
İçeriğindeki etkin madde ya da bölüm 6.1.’de listelenmiş olan yardımcı maddelerden herhangi
birine karşı aşırı duyarlılığı olan kişilerde kullanılmamalıdır.
4.4. Özel kullanım uyarıları ve önlemleri
RADYOFARMASÖTİKLER SADECE NÜKLEER TIP UZMANLARI TARAFINDAN
NÜKLEER TIP MERKEZLERİNDE UYGULANMALIDIR.
Aşırı duyarlılık veya anafilaktik reaksiyon potansiyeli
Herhangi bir aşırı duyarlılık reaksiyonu veya anafilaktik reaksiyon gelişirse, tıbbi ürünün
uygulaması ve gerekirse, başlatılmış olan intravenöz tedavi acilen sonlandırılmalıdır. Acil
durumlarda acil eylem olanağı sağlamak amacıyla, endotrakeal tüp ve aspiratör gibi gerekli
tıbbi ürünler ve ekipmanlar her an mevcut bulundurulmalıdır.
Bireysel yarar/risk gerekçelendirmesi
Radyasyon maruziyeti, her bir hasta için, muhtemel bir yarar ile birlikte mazur görülebilir
olmalıdır. Uygulanacak aktivite, her durumda, gereken tanısal bilginin elde edilebilmesi
bakımından makul surette bir başarı sağlayacak kadar düşük olmalıdır.
Böbrek yetmezliği
Radyasyona maruz kalmanın artması mümkün olduğundan, bu hastalardaki fayda risk oranının
dikkatli bir şekilde değerlendirilmesi gerekir.
Pediyatrik popülasyon:
Pediyatrik popülasyonda kullanımı için, bkz. bölüm 4.2
MBq başına etkili doz yetişkinlerde olduğundan daha yüksek olduğu için, dikkatli bir endikasyon
değerlendirmesi gerekmektedir, bkz. bölüm 11.
Hasta hazırlama
Hasta tarama başlamadan önce iyice hidrate edilmeli ve radyasyon maruziyetini azaltmak için
taramadan sonraki ilk saatlerde mümkün olduğunca sık idrara çıkması istenmelidir.
Taramadan sonra
Bebekler ve hamile kadınlarla yakın temas, işaretli eritrositler veya sodyum perteknetat (99mTc)
uygulandıktan sonra 2 saat boyunca kısıtlanmalıdır.
Özel uyarılar
Sintigrafi tekrarlanabilirliği
Kalay tuzlarının kırmızı kan hücreleri üzerinde uzun süre sabitlenmesi nedeniyle işlemin 3 aydan
önce tekrarlanmaması önerilir.
İyotlu kontrast madde ile etkileşim
İyotlu kontrast madde uygulamasından önce sintigrafinin (99mTc)-işaretli kırmızı kan hücreleri ile
yapılması önerilir, aksi takdirde kırmızı kan hücresi işaretlemesinin etkinliği olumsuz etkilenecektir
(bkz. Bölüm 4.5).
4/14Sodyum içeriği
Bu tıbbi ürün, doz başına 1 mmol'den (23 mg) daha az sodyum içerir, yani aslında “sodyum
içermez”. Enjeksiyonu uyguladığınız zamana bağlı olarak, hastaya verilen sodyum içeriği bazı
durumlarda 1 mmol'den fazla olabilir. Düşük sodyum diyeti uygulayan hastalarda bu dikkate
alınmalıdır.
Çevresel tehlikelere dair önlemler bölüm 6.6’da verilmiştir.
4.5. Diğer tıbbi ürünler ile etkileşimler ve diğer etkileşim şekilleri
Heparin, aşırı kalay yükü, alüminyum, prazosin, metildopa, hidralazin, dijital kaynaklı bileşikler,
kinidin, β-adrenerjik blokörler (örneğin; propanolol), kalsiyum kanal blokörleri (örneğin;
verapamil, nifedipin), nitratlar (örneğin; nitrogliserin), antrasiklin, antibiyotik, iyotlanmış kontrast
ajanlar ve teflon kateter (Sn++, kateter ile tepkimeye girebilir) ile kırmızı kan hücrelerinin
işaretleme veriminde düşme bildirilmiştir.
Özel popülasyonlara ilişkin ek bilgiler:
Pediyatrik popülasyon:
Bugüne kadar herhangi bir ilaç etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Radyoaktif tıbbi ürünün verilmesinin zorunlu olduğu doğurganlık çağındaki kadınlarda gebelik
mutlaka sorgulanmalıdır. Adet periyodunda gecikme olan kadınlar aksi ispat edilmedikçe gebe
kabul edilmelidir. Gebelik şüphesi olan durumlarda (adet döneminde gecikme, adet dönemi
düzensizliği) hastaya iyonize radyasyonun kullanılmadığı (eğer var ise) alternatif teknikler
önerilmelidir.
Gebelik dönemi
Hamile kadınlarda yürütülen radyonüklit uygulamalar, aynı zamanda radyasyon dozlarının fetusa
da geçişine sebep olur. Bu nedenle gebelik sırasında muhtemel yarar, anne ve fetus tarafından
maruz kalınan riskten çok daha fazla olduğu zaman, yalnızca başlıca muayeneler
gerçekleştirilmelidir. 925 MBq’in uygulanması, uterus tarafından 3,6 mGy’lik bir dozun absorbe
edilmesine sebep olur.
Laktasyon dönemi
Radyofarmasötiklerin emzirme dönemindeki bir kadına uygulanmasından önce, anne sütündeki
aktivite sekresyonu dikkate alınarak, radyonüklit uygulamasının anne emzirmeyi kesene kadar
geciktirilebilme imkanına ve en uygun radyofarmasötik seçiminin ne olacağına ilişkin
değerlendirme yapılmalıdır. Sodyum perteknetat (99mTc) anne sütüne geçer. Eğer uygulama
gerekli görülüyorsa ve eritrosit işaretleme yöntemine bağlı olarak, emzirmeye en azından sodyum
perteknetat (99mTc) enjeksiyonundan sonra (in vivo işaretleme yöntemi) yaklaşık 12 saat veya
eritrosit işaretlemenin (diğer işaretleme yöntemleri) tekrar enjeksiyonundan sonra yaklaşık 4 saat
ara verilmelidir ve bu süreçte salgılanan süt sağılarak atılmalıdır.
Bebeklerle yakın temas 2 saat boyunca kısıtlanmalıdır (bkz. bölüm 4.4)
5/14Üreme yeteneği/Fertilite
TECHNESCAN PYP'nin fertilite üzerindeki olası zararlı etkileri hakkında veri yoktur.
4.7. Araç ve makine kullanımı üzerindeki etkiler
TECHNESCAN PYP’nin araç ve makine kullanımı üzerinde bilinen herhangi bir etkisi
bulunmamaktadır veya bu etki ihmal edilebilirdir.
4.8. İstenmeyen etkiler
Aşağıda istenmeyen etkiler MedDRA vücut organ sistem sınıflandırması ve sıklığa göre liste
halinde sunulmaktadır. İstenmeyen etkilerin sınıflandırılması için aşağıdaki sınıflandırma ölçeği
kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
İyonize radyasyona maruz kalma kanser indüksiyonu ve potansiyel kalıtımsal defektlerin
gelişmesiyle bağlantılandırılır. 925 MBq'lik maksimum önerilen aktivite uygulandığında etkili doz
6,5 mSv olduğundan, bu yan etkilerin düşük bir olasılıkla ortaya çıkması beklenir.
Advers reaksiyonlarla ilgili bilgiler, spontan raporlardan sağlanmaktadır. Raporlar; anafilaktoid ve
vazovagal reaksiyonlar ile enjeksiyon bölgesi reaksiyonlarını tanımlar.
Sistem Organ Sınıfı’na Göre Sınıflandırılmış Advers Reaksiyonlar:
İmmun sistem hastalıkları: Anafilaktoid reaksiyonlar (örneğin; genel cilt
Bilinmiyor* kaşıntısı, vazodilasyon, ürtiker, ciltte kızarıklık,
terleme, yüzde ödem, kolda şişme, bulantı, kusma,
ateş basması, kardiyak aritmiler (taşikardi),
hipotansiyon, hiperhidroz, koma, dispne, disfaji, kas
spazmları, lakrimasyon bozukluğu, miyalji, tat alma
bozukluğu
Sinir sistemi hastalıkları: Vazovagal reaksiyon (örneğin; senkop, baş ağrısı,
Bilinmiyor* baş dönmesi, konfüzyonel durum, bradikardi, kulak
çınlaması, tremor, titreme, solukluk, bulanık görme,
parestezi).
Genel bozukluklar ve uygulama Göğüs ağrısı.
bölgesine ilişkin hastalıklar: Enjeksiyon bölgesi reaksiyonları (örn. Deri
Bilinmiyor* döküntüsü, kaşıntı, selülit, iltihap, ağrı, şişme)
* Advers reaksiyonlar mevcut verilerden tahmin edilemez.
Anafilaktoid reaksiyonlar:
Raporlanan anafilaktoid reaksiyonlar hafif-orta derecelidir, bununla birlikte şiddetli reaksiyonların
oluşumu dahil edilemez. Anafilaktoid reaksiyonlar meydana gelirse, tıbbi ürün daha fazla
uygulanmamalıdır. Uygun araç-gereçler (endotrakeal tüp ve aspiratörü kapsayan) ve ilaçlar, acil
bir durumda acil müdahale edebilmek için hazır bulundurulmalıdır.
Vazovagal reaksiyonlar:
Özellikle endişeli insanlarda vazovagal reaksiyonlar, büyük ihtimalle işlemin kendisinden
6/14kaynaklıdır, fakat ürünün katkısını da göz ardı edilemez.
Enjeksiyon bölgesi reaksiyonları:
Enjeksiyon bölgesindeki lokal reaksiyonlar şunları içerir; döküntüler, şişkinlik, enflamasyon ve
ödem. Çoğu vakada bu tür reaksiyonlar, büyük olasılıkla ekstravazasyon kaynaklıdır. Geniş çaplı
ekstravazasyon, cerrahi müdahale gerektirebilir.
Pediyatrik popülasyon:
MBq başına etkili dozun yetişkinlerden daha yüksek olduğu dikkate alınmalıdır (bkz. bölüm 11.
"Dozimetri")
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Uygulanan TECHNESCAN PYP’nin radyasyon doz aşımı durumunda, vücuttan atılımı tamamen
normal hemolitik sürece bağlı olduğu için, çok az müdahale edilebilir.
Sodyum perteknetat (99mTc) ile doz aşımı durumunda, zorlu diürez ve sık mesane boşaltımı
önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kardiyovasküler sistem için Diagnostik radyofarmasötik Teknesyum (Tc)
kalayla işaretlenmiş hücreler.
ATC kodu: V09GA06.
Tanısal yöntemler için kullanılan dozlarda, ne kalay pirofosfat ve sodyum (99mTc) perteknetatın ne
de kalay pirofosfat (99mTc) ve işaretlenmiş kırmızı kan hücrelerinin herhangi bir farmakodinamik
etki ortaya koyduğu görülmemektedir.
5.2. Farmakokinetik özellikler
Genel özellikler
Absorpsiyon :
Geçerli değildir.
Dağılım:
Kalay tuzlarının intravenöz enjeksiyonu, eritrositlerde bir “kalay yüklemesi”ne neden olur.
Daha sonraki sodyum perteknetat (99mTc) enjeksiyonu, koroid pleksusta ve kırmızı kan
hücrelerinde sodyum perteknetat (99mTc) birikimine ve tutulumuna sebep olur. Vücut ağırlığına
göre 10-20 µg kalay iyon/kg’ın (kalay pirofosfat formunda) intravenöz uygulaması ve bu
uygulamadan 30 dakika sonra yapılan 370-740 MBq perteknetat enjeksiyonu, kan havuzu
işaretlemesinin etkili olmasını sağlar.
7/14Metabolizasyon :
Geçerli değildir.
Organ tutulumu
Normal koşullar altında, intravenöz enjekte edilmiş perteknetat eritrositlerden içeri ve dışarı
serbestçe geçiş yapar. Ancak kalay iyonu ile eritrositlere ön yükleme yapıldığı zaman, sodyum
perteknetat (99mTc) hücre içerisinde azalır ve globin zincirlerine bağlı hale gelir. Sodyum
perteknetatın, (99mTc) kalay ile hazırlanmış kırmızı kan hücrelerine bağlı hale gelme
mekanizması açıkça anlaşılmış değildir. Ancak kalan perteknetatın % 70-80’inin sitoplazmada
veya kırmızı kan hücresi membranında bulunduğuna inanılırken, enjekte edilen perteknetatın %
20’si kırmızı kan hücresine girer ve bir globin beta zincirine bağlanır. Diğer yandan,
eritrositlerin yüzey yükünü azaltmak, işaretleme etkililiğini % 20’ye kadar düşürür.
Eliminasyon
In-vivo işaretleme için (99mTc) perteknetat enjeksiyonunda en iyi zamanlama, pirofosfat
uygulamasından 20-30 dakika sonrasıdır. Enjeksiyon sonrası 10. ve 100. dakikalarda, enjekte
edilmiş aktivitenin sırasıyla %77±15 ve %71±14’ü kanda görülmüştür. Bu değer enjeksiyon
sonrasındaki yaklaşık 2 saat boyunca, toplam kan radyoaktivitesinde bu sürede yalnızca
yaklaşık %6’lık artış ile sabit kalır.
Yarılanma ömrü
Muayeneden sonra 8 güne kadar, eritrositlerin (99mTc) perteknetat ile işaretlemesi hala
gözlenebilir. 0,02 mg kalay/kg’a kadar olan dozlarla herhangi bir kayda değer etki görülmez. Isı
denatüreli eritrositler dalak dokusu tarafından alıkonur. Teknesyum-99m ( 99m Tc) 6 saatlik
fiziksel bir yarılanma ömrüne sahiptir.
5.3. Klinik öncesi güvenlilik verileri
Teknesyum işaretli eritrositler ile ilgili klinik öncesi güvenlilik verisi mevcut değildir. Perteknetat
iyonu ve kalay tuzlarının toksisitesi çalışılmış ve literatürde yer almıştır. Sistemik toksik etkiler
ancak rölatif yüksek parenteral dozlarda gözlenir, en az 150 kat fazla uygulanan dozlar güvenlidir.
Ratlara, insan dozunun 50-100 katı uygulanarak gerçekleştirilen tekrarlanan doz toksisite
çalışmaları, makroskopik ya da mikroskopik değişikliğe yol açmamıştır.
Kalay tuzlarının zayıf mutajenik etkiye sahip oldukları raporlanmıştır. Reprodüksiyon ya da tümör
insidansı ile ilgili olası etkileri tanımlayan herhangi bir çalışma bulunmamaktadır.
6. FARMASÖTİK ÖZELLİKLERİ
6.1. Yardımcı maddelerin listesi
Kalay klorür dihidrat
Hidroklorik asit
Sodyum hidroksit (pH ayarlaması için)
6.2. Geçimsizlikler
Bu tıbbi ürün, bölüm 12’de bahsedilenler dışında diğer tıbbi ürünlerle karıştırılmamalıdır.
6.3. Raf ömrü
12 ay.
Sulandırıldıktan sonra: 8 saat. Sulandırıldıktan sonra, soğutucuda muhafaza ediniz (2-8°C).
Mikrobiyolojik açıdan, ürün hemen kullanılmalıdır.
8/146.4. Saklamaya yönelik özel tedbirler
Buzdolabında 2-8°C’de saklanmalıdır.
Tıbbi ürün sulandırıldıktan sonra saklama koşulları için, bkz. bölüm 6.3.
Radyofarmasötiklerin saklanması, TAEK’in radyoaktif ürünler ile ilgili yönetmelik ve mevzuat
hükümlerine göre yapılır.
6.5. Ambalajın yapısı ve içeriği
Bromobutil tıpa ile kapatılmış, alüminyum başlık ile mühürlenmiş 10 ml hacimli cam flakon (Tip
I).
Karton kutuda 5 flakon olarak tedarik edilir.
6.6. Beşeri tıbbi üründen arta kalan maddelerin imhası ve diğer özel önlemler
Genel uyarılar
Radyofarmasötikler, yalnızca yetkili kişiler tarafından belirlenmiş klinik ortamlarda alınmalı,
kullanılmalı ve uygulanmalıdır.
Radyofarmasötiklerin saklanması, kullanımı, sevkiyatı ve imhası ilgili mevzuatlar hükümlerince
gerçekleştirilir.
Radyofarmasötikler, hem radyasyon güvenliği hem de farmasötik kalite gerekliliklerini
karşılayacak şekilde hazırlanmalıdır. Uygun aseptik önlemler alınmalıdır.
Flakon içeriği yalnızca radyofarmasötiklerin hazırlanmasında kullanılmak üzere tasarlanmıştır ve
ilk olarak sulandırma prosedürüne girmeden doğrudan hastaya uygulanmamalıdır.
Uygulamadan önce, tıbbi ürünün sulandırılma talimatları için, bkz. bölüm 12.
Ürünün hazırlanışındaki herhangi bir zamanda flakonun bütünlüğü bozulur ise, ürün
kullanılmamalıdır.
Uygulama işlemleri, tıbbi ürünün kontaminasyon riskini ve uygulayıcının radyasyona tutulmasını
en aza indirecek şekilde yürütülmelidir. Yeterli korunma zorunludur.
Kitin içeriği radyoaktif değildir. Bununla birlikte, kırmızı kan hücrelerinin in vitro işaretlemesi
boyunca sodyum perteknetat (99mTc) ilavesi sonrasında, bitmiş preparatın yeterli radyasyon
koruması devam ettirilmelidir.
Radyofarmasötiklerle tedavi edilen hastalar; harici radyasyon veya kusmuktan, idrardan
sıçramalar vs. kaynaklı kontaminasyon dolayısıyla diğer kişiler için risklere yol açar. Bu nedenle
radyasyondan korunma önlemleri, ilgili mevzuatlar hükümlerince alınmalıdır.
Kullanılmayan herhangi bir tıbbi ürün veya atık malzeme, yerel gerekliliklere uygun olarak
atılmalıdır.
Atıklara uygulanacak işlem; 99mTc ile işaretlendikten sonra kullanılmamış olan ürün ya da atık
materyaller “Tıbbi Atıkların Kontrolü Yönetmeliği” ve Türkiye Atom Enerjisi Kurumu’nun
“Radyoaktif Madde Kullanımından Oluşan Atıklara İlişkin Yönetmelik” kuralları doğrultusunda
imha edilmelidir.
9/147. RUHSAT SAHİBİ
NEPHA TIBBİ CİHAZLAR SAN. ve TİC. A.Ş.
Sedat Simavi Sokak No. 21/A 06550 Çankaya/ANKARA
Tel: 0312 441 88 14
Faks: 0312 438 72 60
e-posta: nepha@nepha.com.tr
8. RUHSAT NUMARASI
2022/76
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.02.2022
Ruhsat yenileme tarihi:
10. KÜB’ÜN YENİLENME TARİHİ
10/1411. DOZİMETRİ
Teknesyum (99mTc), bir (99Mo/99mTc) jeneratör vasıtasıyla üretilmektedir ve ortalama 140 keV
enerjili ve 6,02 saat yarı ömürlü gama ışınının yayımı ile, 2,13 x 105 yıllık uzun yarı ömrü
nedeniyle hemen hemen stabil olarak kabul edilebilen teknesyuma (99mTc) bozunur.
99mTc ile işaretlenmiş eritrositlerin ICRP 128 (2015) uyarınca ve 99mTc ile işaretlenmiş denatüre
eritrositlerin ICRP 53 (1988) uyarınca intravenöz enjeksiyonu sonrası, 70 kg vücut ağırlığındaki
bir hasta tarafından absorbe edilen radyasyon dozları aşağıda verilmiştir.
99mTc-İŞARETLİ ERİTROSİTLER:
Uygulanan birim aktivite başına absorbe edilen doz (mGy/MBq)
Organ Yetişkin 15 yaş 10 yaş 5 yaş 1 yaş
Adrenaller 0,0099 0,012 0,02 0,03 0,056
Kemik yüzeyleri 0,0074 0,012 0,019 0,036 0,074
Beyin 0,0036 0,0046 0,0075 0,012 0,022
Meme 0,0035 0,0041 0,007 0,011 0,019
Safra kesesi duvarı 0,0065 0,0081 0,013 0,02 0,03
GI kanal:
Mide duvarı 0,0046 0,0059 0,0097 0,014 0,025
İnce bağırsak duvarı 0,0039 0,0049 0,0078 0,012 0,021
Kolon 0,0037 0,0048 0,0075 0,012 0,02
Üst kalın bağırsak 0,004 0,0051 0,008 0,013 0,022
Alt kalın bağırsak 0,0034 0,0044 0,0069 0,01 0,018
Kalp duvarı 0,023 0,029 0,043 0,066 0,011
Böbrekler 0.018 0.022 0,036 0,057 0,011
Karaciğer 0.013 0.017 0,026 0,04 0,072
Akciğerler 0.018 0.022 0,035 0,056 0,011
Kaslar 0.0033 0.004 0,0061 0,094 0,017
Özefagus 0.0061 0.007 0,0098 0,015 0,023
Overler 0.0037 0.0048 0,007 0,011 0,019
Pankreas 0.0066 0.0081 0,013 0,019 0,033
Kırmızı kemik iliği 0.0061 0.0076 0,012 0,02 0,037
Deri 0.002 0.0024 0,0038 0,0062 0,012
Dalak 0.014 0.017 0,027 0,043 0,081
Testisler 0,0023 0,003 0,0044 0,0069 0,013
Boyun altı bezi 0,0061 0,007 0,0098 0,015 0,032
Tiroit 0,0057 0,0071 0,012 0,019 0,036
İdrar kesesi duvarı 0,0085 0,011 0,014 0,017 0,031
Uteris 0,0039 0,0049 0,0074 0,011 0,019
Diğer organlar 0,0035 0,0045 0,0073 0,013 0,023
Etkili doz (mSv/MBq) 0,007 0,0089 0,014 0,021 0,039
11/14Kan havuzu sintigrafisi için 925 MBq'lik (önerilen maksimum) aktivitenin uygulanmasından
kaynaklanan etkili doz 6,5 mSv'dir (70 kg ağırlığındaki bir yetişkin için) ve kritik organa (kalp)
verilen tipik radyasyon dozu 21,3 mGy'dir.
Kan hacmi tayini için 5 MBq'lik (önerilen maksimum) aktivitenin uygulanmasından kaynaklanan
etkili doz 0,035 mSv'dir (70 kg ağırlığındaki bir yetişkin için) ve kritik organa (kalp) verilen tipik
radyasyon dozu 0,12 mGy'dir.
99mTc-İŞARETLİ DENATÜRE ERİTROSİTLER:
Uygulanan birim aktivite başına absorbe edilen doz (mGy/MBq)
Organ Yetişkin 15 yaş 10 yaş 5 yaş 1 yaş
Adrenaller 0,013 0,018 0,027 0,038 0,063
Mesane duvarı 0,00075 0,0011 0,0021 0,0038 0,0073
Kemik yüzeyleri 0,0031 0,0041 0,0061 0,0095 0,019
Meme 0,0021 0,0021 0,0041 0,0068 0,010
GI kanal:
Mide duvarı 0,019 0,021 0,030 0,040 0,058
İnce bağırsak 0,0037 0,0046 0,0077 0,013 0,022
Üst kalın bağırsak
0,0040 0,0049 0,0085 0,014 0,023
Alt kalın bağırsak
0,0017 0,0023 0,0043 0,0069 0,013
Kalp 0,0060 0,0073 0,011 0,016 0,026
Böbrekler 0,018 0,022 0,032 0,046 0,070
Karaciğer 0,018 0,023 0,034 0,049 0,087
Akciğerler 0,0057 0,0075 0,011 0,017 0,028
Yumurtalıklar 0,0014 0,0022 0,0039 0,0070 0,012
Pankreas 0,036 0,040 0,057 0,078 0,12
Kırmızı kemik iliği 0,0043 0,0060 0,0084 0,011 0,017
Dalak 0,56 0,78 1,2 1,8 3,2
Testisler 0,00047 0,00059 0,0011 0,0017 0,0041
Tiroit 0,00063 0,0010 0,0018 0,0032 0,0066
Uterus 0,0014 0,0018 0,0036 0,0059 0,011
Diğer doku 0,0033 0,0041 0,0058 0,0087 0,015
Etkili doz* (mSv/MBq) 0,019 0,026 0,04 0,06 0,1
*ICRP 60’a göre hesaplama
Dalak sintigrafisi için, 70 MBq’lik (önerilen maksimum) aktivitenin uygulanmasından
kaynaklanan etkili doz 1,3 mSv’dir (70 kg ağırlığındaki bir yetişkin için) ve kritik organa
(dalak) verilen tipik radyasyon dozu 39,2 mGy’dir.
12/1412. RADYOFARMASÖTİKLERİN HAZIRLANMASINA YÖNELİK TALİMATLAR
Geri çekme işlemleri aseptik koşullar altında yapılmalıdır. Flakonlar, tıpa dezenfekte edilmeden
asla açılmamalıdır, çözelti, uygun koruyucu kalkan ve tek kullanımlık steril bir iğne ile tek dozluk
bir şırınga kullanılarak veya onaylı bir otomatik uygulama sistemi kullanılarak tıpa yoluyla
çekilmelidir.
Bu flakonun bütünlüğü bozulursa, ürün kullanılmamalıdır.
Dondurularak kurutulmuş kalaylı pirofosfat liyofilizat (radyoaktif olmayan madde) ilk önce
izotonik sodyum klorür çözeltisi ile sulandırılır. TECHNESCAN PYP, sulandırıldıktan sonra
renksiz bir çözeltidir. Sulandırılmış çözelti daha sonra farklı yöntemlerle kırmızı kan hücrelerinin
in vivo, in vitro veya in vivo / in vitro işaretlemesi için kullanılır.
In-vivo eritrosit işaretleme
Kan havuzu sintigrafisi:
 Yaklaşık 70 kg vücut ağırlığı için: 6 ml izotonik sodyum klorür çözeltisinde çözünmüş
bir flakon TECNESCAN PYP’nin tüm içeriğinin 1/3’ü, yavaşça (10-20 saniye) enjekte
edilir (70 kg için 2 ml). Hacim, diğer vücut ağırlıkları için uyarlanmalıdır.
 Yaklaşık 30 dakika sonra, 740-925 MBq perteknetat (99mTc) intravenöz olarak enjekte
edilir.
In-vitro eritrosit işaretleme
 Hastadan alınan 6 ml kan, ACD’de (asit sitrat dekstroz) toplanır.
 Santrifüjleme ile plazma alınır ve izotonik sodyum klorür ile yıkama basamağı uygulanır.
 Eritrositler yaklaşık 10 ml izotonik sodyum klorür çözeltisinde resüspande edilir.
 Bir flakon TECHESCAN PYP, 6 ml izotonik sodyum klorür çözeltisinde çözülür.
 Eritrosit süspansiyonuna 0,3 ml (105 µg Sn) eklenir.
 Oda sıcaklığında 30 dakika boyunca inkübe edilir.
 Satrifüjleme ve hücrelerin 5 ml sodyum klorürde resüspansiyonu ile fazla Sn+2
uzaklaştırılır.
 Yıkama basamağı tekrarlanır.
 740-925 MBq 99mTcO4- ilave edilir.
 Oda sıcaklığında 30 dakika inkübe edilir.
 Serbest kalan bölüm99mTc santrifüjleme ile uzaklaştırılır.
 İşaretleme verimi belirlenir; bu verim > % 85 olmalıdır.
 İşaretli eritrositleri hastaya yeniden enjekte edin
In vivo/vitro eritrosit işaretleme
 TECHNESCAN PYP, 6 ml steril, pirojenik olmayan izotonik sodyum klorür solüsyonu ile
sulandırılır. Hastaya flakonun üçte biri verilir.
 30 dakika sonra hastadan ACD tüplerine 6 ml kan alın. Sodyum perteknetat (99mTc)
ekleyin ve oda sıcaklığında 30 dakika inkübe edin.
 Santrifüjleme yoluyla plazma ve bağlanmamış perteknetatı çıkarın ve 5 ml izotonik
sodyum klorür ile bir yıkama adımı gerçekleştirin.
 Bu santrifüjleme ve yıkama adımını tekrarlayın.
 İşaretli eritrositleri hastaya yeniden enjekte edin.
Denatüre eritrositler işaretleme yöntemi
 Eritrositlerin in vitro işaretlemesi (yukarıya bakın), ardından denatürasyon örn. işaretli
13/14eritrositlerin 49-50°C'de 25 dakika ısıtılması
 İşaretli denatüre eritrositleri hastaya yeniden enjekte edin.
14/14