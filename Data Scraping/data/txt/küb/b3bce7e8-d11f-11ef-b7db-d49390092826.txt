KISA ÜRÜN BİLGİSİ
1. BEŞERİ TIBBİ ÜRÜNÜN ADI
OXEZOLE® %1 Krem
2. KALİTATİF VE KANTİTATİF BİLEŞİM
Oxezole %1, 1 gram kremde;
Etkin madde:
Oksikonazol nitrat 11.47 mg (10 mg oksikonazole eşdeğer miktarda)
Yardımcı maddeler:
Benzoik asit 2 mg
Propilen glikol 115 mg
Setil alkol 38.3 mg
Stearil alkol 102 mg
Diğer yardımcı maddeler için 6.1’e bakınız.
3. FARMASÖTİK FORM
Krem
Beyaz renkte, opak homojen krem
4. KLİNİK ÖZELLİKLER
4.1. Terapötik endikasyonlar
OXEZOLE krem, Trichophyton rubrum, Trichophyton mentagrophytes veya
Epidermophyton floccosum'un sebep olduğu tinea pedis, tinea cruris ve tinea
corporis'in topikal tedavisinde endikedir. OXEZOLE krem ayrıca, Malassezia
furfur'un sebep olduğu tinea (pityriasis) versicolor'un topikal tedavisinde endikedir
(bkz. 4.2. Pozoloji ve uygulama şekli).
12 yaşın altındaki çocuklarda tinea corporis, tinea cruris, tinea pedis ve tinea
(pityriasis) versicolor'un nadir olarak görülmesine karşın, bu hastalıkların tedavisinde
OXEZOLE krem etkili bir şekilde kullanılabilir.
4.2. Pozoloji ve uygulama şekli
Pozoloji / uygulama sıklığı ve süresi:
Doktor tarafından başka şekilde tavsiye edilmediği takdirde;
OXEZOLE krem, tinea pedis, tinea corporis veya tinea cruris hastalıklarında,
etkilenen bölge ve çevresine günde 1-2 defa uygulanmalıdır. OXEZOLE krem, tinea
(pityriasis) versicolor tedavisinde günde 1 defa uygulanmalıdır. Tekrarlamayı önlemek
amacıyla tinea corporis, tinea cruris ve tinea (pityriasis) versicolor tedavisi 2 hafta ve
tinea pedis tedavisi 1 ay sürdürülmelidir. Tedavi süresince herhangi bir klinik gelişme
gözlenmezse hastalık teşhisi gözden geçirilmelidir.
Not: Tinea (pityriasis) versicolor, boyun, kollar ve bacağın üst kısmını kapsayan
bölgede hiperpigmente veya hipopigmente lekelere sebep olabilir. Enfeksiyonun
tedavi edilmesi, pigment restorasyonunun hemen gerçekleşmesi ile sonuçlanmayabilir.
Tedavinin başarıyla sonuçlanmasını takiben, pigmentlerin normalizasyonu değişkenlik
gösterebilir ve bu tedavi deri tipi ve güneşe maruz kalmaya bağlı olarak birkaç ay
sürebilir. Tinea (pityriasis) versicolor bulaşıcı olmamasına rağmen hastalık etkeni
normal deri florasının bir parçası olduğundan, hastalık tekrarlayabilir.
1 / 5Uygulama şekli:
Krem hafifçe parmakla ovularak emdirilir.
Genital bölgedeki mantar tedavisine, olası alkol iritasyonunu önlemek amacıyla,
ürünün önce krem formu ile başlanmalı ve çözelti ile devam edilmelidir.
Mikotik balanit veya vulvit tedavisinde yalnızca krem kullanılabilir.
Özel popülasyonlara ilişkin ek bilgiler:
Böbrek/karaciğer yetmezliği:
OXEZOLE'ün böbrek ve karaciğer yetmezliği olan hastalarda özel kullanımı yoktur.
Pediyatrik popülasyon:
12 yaşın altındaki çocuklarda tinea corporis, tinea cruris, tinea pedis ve tinea
(pityriasis) versicolor'un nadir olarak görülmesine karşın, bu hastalıkların tedavisinde
OXEZOLE krem etkili bir şekilde kullanılabilir.
Geriyatrik popülasyon:
OXEZOLE'in yaşlılarda özel kullanımı yoktur.
4.3. Kontrendikasyonlar
Oksikonazol veya ilacın içerdiği diğer yardımcı maddelerden herhangi birine karşı
aşırı duyarlılığı olduğu bilinen hastalarda OXEZOLE kullanımı kontrendikedir.
4.4. Özel kullanım uyarıları ve önlemleri
OXEZOLE krem gözlere ve vajina ile temas etmemelidir. Diğer imidazol türevlerinde
olduğu gibi uzun süre kullanımında sistemik etkiler ortaya çıkabilir. Duyarlı kişilerde
aşırı duyarlılık reaksiyonları gelişebilir. Aşırı duyarlılık reaksiyonları meydana
gelmişse tedavi kesilmelidir.
OXEZOLE kremin her 1 gramında 2 mg benzoik asit bulunmaktadır. Benzoik asitin
deriye, göze ve mükoz membranlarına hafif derecede irritan etkileri bulunmaktadır.
OXEZOLE kremin her 1 gramında 115 mg propilen glikol bulunmaktadır. Propilen
glikol, ciltte iritasyona sebep olabilir.
OXEZOLE kremin her 1 gramında 102 mg stearil alkol ve 38,30 mg setil alkol
bulunmaktadır. Stearil alkol ve setil alkol lokal deri reaksiyonlarına (örneğin, kontak
dermatite) sebebiyet verebilirler.
4.5. Diğer tıbbi ürünler ile etkileşimler ve diğer etkileşim şekilleri
Doktorunuz önermediği takdirde, diğer topikal ilaçları OXEZOLE ile aynı zamanda
kullanmayınız. Diğer topikal ilaçlar OXEZOLE'ün emilimini ya da etkililiğini
değiştirebilir.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü
Çocuk doğurma potansiyeli bulunan kadınlar / doğum kontrolü ile ilgili herhangi bir
veri bulunmamaktadır.
Gebelik dönemi
OXEZOLE için, gebeliklerde maruz kalmaya ilişkin klinik veri mevcut değildir.
2 / 5Hayvanlar üzerinde yapılan çalışmalar, gebelik / embriyonal / fetal gelişim / doğum ya
da doğum sonrası gelişim ile ilgili olarak doğrudan ya da dolaylı zararlı etkiler
olduğunu göstermemektedir.
Gebe kadınlara verilirken tedbirli olunmalıdır.
Laktasyon dönemi
Topikal uygulanan oksikonazol anne sütüne geçer. Bu nedenle emziren annelerde
kullanılırken, hasta uyarılmalıdır.
Üreme yeteneği (Fertilite)
Sıçanlarda yapılan tekrarlayan çalışmalar göstermiştir ki, dişilerde 3 mg/kg/gün oral
doz (insanda mg/m2 'ye göre hesaplanan 1 doz) ve erkeklerde 15 mg/kg/gün oral doz
(insanda mg/m2 'ye göre hesaplanan 4 doz) üreme yeteneğinde bir azalmaya sebep
olmamaktadır. Ancak daha yüksek dozlarda; kadın ve erkeklerde fertilite
parametrelerinde azalma, vajinal smearda sperm sayısında azalma, uzamış menstrual
siklus ve birleşme sıklığında azalma gözlenmiştir.
4.7. Araç ve makine kullanımı üzerindeki etkiler
OXEZOLE'ün araç ve makine kullanımı üzerinde etkisi yoktur.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Yapılan klinik çalışmalar sonucu aşağıda belirtilen istenmeyen yan etkiler
gözlenmiştir:
Deri ve deri altı doku hastalıkları:
Yaygın: Kaşıntı, yanma
Yaygın olmayan: İritasyon, alerjik kontakt dermatit, folikülit, eritem, papül, fissür,
maserasyon, döküntü, batma hissi veya nodül.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)'ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218
35 99)
4.9. Doz aşımı ve tedavisi
OXEZOLE'ün doz aşımı bildirilmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal antifungal
ATC kodu: D01AC11
Oksikonazol nitrat, imidazol türevi bir antifungal ajan olup hücre membranı
geçirgenliği için öncelikli öneme sahip olan ergosterol biyosentezini inhibe ederek etki
3 / 5gösterir. Oksikonazol nitrat, çok çeşitli patojenik mantarlara karşı in vitro aktiviteye
sahiptir. Oksikonazol hem in vitro çalışmalarda hem de enfekte olmuş deri
bölgelerinde aşağıda belirtilen organizmaların birçok suşuna karşı etki
göstermiştir.(bkz. 4.1 Terapötik endikasyonlar ve 4.2. Pozoloji ve uygulama şekli):
Epidermophyton floccosum
Trichophyton mentagrophytes
Trichophyton rubrum
Malassezia furfur
Klinik önemleri bilinmemekle beraber aşağıda belirtilen in vitro veriler mevcuttur:
Oksikonazol in vitro koşullarda, aşağıda belirtilen organizmaların birçok suşuna karşı
tatmin edici bir minimum inhibitor konsantrasyona (MIK) sahiptir; ancak, belirtilen
organizmaların sebep olduğu enfeksiyonların klinik olarak tedavisi için güvenlilik ve
etkililiği yeterli ve iyi kontrollü klinik çalışmalarla ortaya konulmamıştır:
Candida albicans
Microsporum audouini
Microsporum canis
Microsporum gypseum
Trichophyton tonsurans
Trichophyton violaceum
5.2. Farmakokinetik özellikler
Genel özellikler
Emilim:
Dermal rezorpsiyonu çok düşüktür, uygulanan aktif maddenin büyük bir bölümü deri
epitelinin keratinleşmiş (boynuzsu) tabakasının içinde ve yüzeyinde kalır. Topikal bir
dozu takiben çok az sistemik absorbsiyona uğrar.
Dağılım:
Dermis tabakalarına ve anne sütüne geçişi olur.
İnsan derisine 2,5 mg/cm2'lik oksikonazol nitrat uygulamasından 5 saat sonra
epidermiste 16,2 µmol, dermisin üst kısımlarında 3,64 µmol ve dermisin alt
kısımlarında 1,29 µmol oksikonazol nitrat tespit edilmiştir.
Biyotransformasyon:
Veri bulunmamaktadır.
Eliminasvon:
Gönüllülerde radyoaktif olarak etiketlenmiş ilaç kullanılarak yapılan çalışmalarda 5
gün boyunca topikal olarak oksikonazol nitrat kullanımı sonucunda, oksikonazol
nitratın uygulanan dozunun %0,3'ünden azı idrarda tespit edilebilmiştir.
Doğrusallık / Doğrusal olmayan durum:
Veri bulunmamaktadır.
5.3. Klinik öncesi güvenilirlik verileri
OXEZOLE'ün klinik öncesi güvenilirlik verileri yoktur.
4 / 56. FARMASÖTİK ÖZELLİKLER
6.1 Yardımcı maddelerin listesi
Stearil alkol
Setil alkol
Sıvı parafin
Polisorbat 60
Propilen glikol
Benzoik asit
Saf su
6.2 Geçimsizlikler
Yoktur.
6.3 Raf ömrü
24 ay
6.4 Saklamaya yönelik özel tedbirler
25°C altında oda sıcaklığında saklanmalıdır.
6.5 Ambalajın niteliği ve içeriği
OXEZOLE %1 Krem, 10g ve 20g’lık alüminyum tüplerde.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve Ambalaj ve Ambalaj Atıklarının Kontrolü Yönetmelik”lerine uygun
olarak imha edilmelidir.
7. RUHSAT SAHİBİ
Pharmactive İlaç San. ve Tic. A.Ş.
Bağcılar/İstanbul
8. RUHSAT NUMARASI
2015/229
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.03.2015
Ruhsat yenileme tarihi:
10. KÜB’ÜN YENİLENME TARİHİ
5 / 5