 1 KULLANMA TALİMATI  
 
BUVASİN  %0.5 enjeksiyonluk çözelti içeren flakon  
Sinir çevresine ve omurilik boşluğuna uygulanır.  
 
● Etkin madde : Her bir flakon  1 mL solüsyonda etkin madde olarak 5 mg bupivakain hidroklorür 
içerir.  
● Yardımcı maddeler:  Sodyum klorür , sodyum hidroksit/hidroklorik asit, e njeksiyonluk su. 
 
Bu ilacı kullanmaya başlamadan önce KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak size reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gi ttiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek  veya 
düşük  doz kullanmayınız.  
 
Bu Kullanm a Talimatında :  
1.  BUVASİN  nedir ve ne için kullanılır ? 
2.  BUVASİN ’i kullanmadan önce dikkat edilmesi gerekenler  
3.  BUVASİN  nasıl kullanılır?  
4.  Olası yan etkiler nelerdir?  
5.  BUVASİN ’in saklanması  
 
Başlıkları yer almaktadır.  
1. BUVASİN  nedir ve ne için kullanılır ?  
 BUVASİN  bir adet flakon  içeren ambalajlarda kullanıma sunulmaktadır.  
 BUVASİN  her flakonda  20 mL enjeksiyonluk çözelti içerisinde etkin madde olarak  1 mL’de 
5 mg bupivakain hidroklorür içerir.   2  BUVASİN  etkin maddesi bupivakain  hidroklorür, lokal anestezikler olarak adlandırılan bir 
ilaç grubuna dahildir. Bupivakain sinir zarı boyunca sodyum iyonlarının geçirgenliğini 
engelleyerek sinirlerdeki uyarı iletimini geri dönüşümlü olarak durdurur. Benzer etkiler 
ayrıca beyin ve kalpte uyarı oluşturan hücrelerin zarlarında da görülebilir.  
 BUVASİN , vücudunuzun belirli kısımlarını uyuşturmak (anestezi), var olan ağrıyı durdurmak 
ya da ağrıda hafifleme sağlanmak amacıyla kullanılır.  
BUVASİN , ameliyat esnasında vücudun belirli kısımlarının uyuşturulması ve doğum 
esnasında ağrının hafifletilmesi amacıyla kullanılabilmektedir.  
 
2. BUVASİN ’i kullanmadan önce dikkat edilmesi gerekenler  
BUVASİN ’i aşağıdaki durumlarda KULLANMAYINIZ  
Eğer:  
 Bupivakain hidroklorüre  veya BUVASİN ’in bileşiminde bulunan yardımcı maddelerden 
herhangi birine karşı (yardımcı maddeler listesine bakınız) alerjik reaksiyon yaşadıysanız , 
 BUVASİN ’in dahil olduğu ilaç grubundaki diğer lokal anestetik ilaçlara (lidokain veya 
ropivakain gibi)  karşı alerjik reaks iyon yaşadıysanız , 
 Enjeksiyonun yapılacağı bölgeye yakın bir bölgede deri enfeksiyonunuz (iltihap oluşturan 
mikrobik hastalık) varsa,  
 Kardiyojenik şok (kalbin vücuda yeterli kan sağlayamadığı durum) durumunuz varsa,  
 Hipovolemik  şok (dolaşımın birden iflas etmesine [şok; kollaps] yol açan çok düşük kan 
basıncı) durumunuz varsa,  
 Kanınızın pıhtılaşması ile ilgili problemleriniz varsa,  
 Menenjit (beyin zarı iltihabı), polio (çocuk felci) veya spondilit (omur veya omurların 
iltihabı) gibi beyin veya omurga hastalıklarınız varsa,  
 Kafanızın içerisindeki kanamadan (intrakraniyal hemoraji) kaynaklanan şiddetli bir baş 
ağrınız varsa,  
 Omuriliğinizde kansızlıktan kaynaklanan problemleriniz varsa,  
 Bakterilerin kana geçmesi sonucunda ateş ve ti tremeye neden olan hastalığınız varsa 
(septisemi),  
 Yakın zamanda travmaya maruz kaldıysanız veya tüberküloz (verem) veya omurga tümörü 
gibi durumlar sizde teşhis edilmişse.   3 BUVASİN ’i aşağıdaki durumlarda DİKKATL İ KULLANINIZ  
Eğer:  
 Kalp, karaciğer veya böbrek problemleriniz varsa (bu durumlarda doktorunuzun BUVASİN  
için doz ayarlama sı yapması gerekebilir),  
 Normalden fazla sıvı alımı nedeniyle midenizde şişkinlik varsa,  
 Mide tümörünüz varsa,  
 Size azalmış kan hacmine sahip olduğunuz s öylenmişse (hipovolemi),  
 Akciğerlerinizde sıvı varsa.  
 Anti-aritmik ilaç kullanan hastalar  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
BUVASİN ’in yiyecek ve içecek ile kullanılması : 
BUVASİN ’in yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
Hamileyseniz veya hamile kalmayı planlıyorsanız, derhal doktorunuza söyleyiniz.  Doktorunuz, 
ancak gerekli olması halinde size BUVASİN  verecektir.  
Tedaviniz sırasında hamile olduğunuzu fark ed erseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Emziriyorsanız size BUVASİN  verilmeden önce doktorunuza söyleyiniz.  
 
Araç  ve makine kullanımı  
BUVASİN  uykulu hissetmenize sebep olabilir ve tepkilerinizin hızını etkileyeb ilir. Bu nedenle 
size BUVASİN  uygulandıktan sonra ertesi güne kadar araç veya makine kullanmayınız.  
  4 BUVASİN ’in içeriğinde bulunan bazı yardımcı maddeler hakkında önemli bilgiler  
BUVASİN  mL’sinde 3.15 mg’a kadar sodyum ihtiva eder. Bu durum , kontrollü sodyum 
diyetinde olan hastalar için göz önünde bulundurulmalıdır.  
 
Diğer i laçlarla birlikte kullanımı  
Eğer:  
 Lidokai n, meksiletin veya amiodaron gibi düzensiz kalp atışını (aritmi) tedavisinde kullanılan 
ilaçlar kullanıyorsanız,  
 Kan pıhtılaşmasını durdurmak için antikoagülan (kan pıhtılaşmasını önleyen) ilaçlar 
kullanıyorsanız BUVASİN  dozunun ayarlanması gerekebileceğin den doktorunuzu mutlaka 
bilgilendiriniz.  
Eğer reçeteli ya da reçetesiz herhangi bir ilacı şu anda kull anıyorsanız veya son zamanlarda 
kullandınız ise lütfen doktorunuza ve eczacınıza bunlar hakkında bilgi veriniz.  
 
3. BUVASİN  nasıl kullanılır?  
Uygun kullanım ve doz /uygulama sıklığı için talimatlar:  
BUVASİN , size doktor unuz  tarafından uygulanacaktır. BUVASİN ’in size doğru bir şekilde nasıl  
uygulanacağına doktorunuz karar verecektir.  
 
Doktorunuzun size uygulayacağı doz ihtiyacınız olan ağrı hafifletilmesine ve ilacın vücudunuzun 
enjekte edileceği bölgesine bağlı olacaktır. Doktorunuz size uygulanacak olan dozu belirlerken 
vücut ağırlığını, yaşı ve fiziksel durumu göz önünde bulunduracaktır. Genellikle bir doz yeterli 
süre etki gösterir ancak ameliyatın uzun sürmesi durumunda daha fazla doz uygulanabilir.  
 
Uygulama yolu ve metodu:  
BUVASİN , enjeksiyon yoluyla uygulanır. BUVASİN ’in uygulanacağı vücut bölgesi, size 
BUVASİN ’in uygulanma nedenine bağlı olacaktır. Doktorunuz aşağıdaki bölgelerden bir isine 
BUVASİN  uygulayacaktır:  
 Uyuşturulması gereken vücut bölgesinin yakınındaki bir bölgeye,  
 Uyuşturulması gereken vücut bölgesinden uzaktaki bir alana. Bu durum, size epidural 
enjeksiyon (omuriliğiniz çevresindeki bir alana) uygulaması yapılacaksa geçerl idir.  5 BUVASİN  yukarıda belirtilen uygulama yollardan biriyle vücudunuza enjekte edildiğinde  
sinirlerin ağrı mesajlarını beyne iletmesini engeller. Bu durum, tıbbi işlem sona ererken yavaşça 
normale dönecektir.  
 
Değişik yaş grupları  
Çocuklarda kullanımı:  
Çocuklarda BUVASİN ’in güvenliliği ve etkinliği incelenmemiştir.  
 
Yaşlılarda kullanımı:  
Yaşlılarda BUVASİN ’in güvenliliği ve etkililiği incelenmemiştir.  
 
Özel kullanım durumları : 
Böbrek yetmezliği:  
Böbrek yetmezliği olan hastalarda BUVASİN ’in güvenliliği ve etkililiği incelenmemiştir. Ciddi 
böbrek fonksiyon bozukluğunuz durumunda özel dikkat gösterilmelidir.  
 
Karaciğer yetmezliği:  
Karaciğer yetmezliği olan hastalarda BUVASİN ’in güvenliliği ve etkililiği incelenmemiştir. 
Ciddi karaciğer yetmezl iğiniz durumunda özel dikkat gösterilmelidir.  
 
Eğer BUVASİN ’in etkisinin çok güçlü veya zayıf olduğuna dair bir izleminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla BUVASİN  kullandıysanız:  
Kullanmanız gerekenden daha fazla BUVASİN  kullanmanız durumunda ciddi yan etkilerin 
oluşması olası değildir. Ancak kullanmanız gerekenden daha fazla BUVASİN ’in size verilmesi 
durumunda oluşan ciddi yan etkiler özel tedavi gerektirebilir.  
 
Kullanmanız gerek enden daha fazla BUVASİN ’in size verilmesinin ilk belirtileri genellikle 
aşağıdakiler olmaktadır:  
 Sersemlik veya göz kararması,   6  Dudakların ve ağız çevresinin uyuşması,  
 Dil uyuşması,  
 İşitme problemleri,  
 Görüş (görme gücü) ile ilgili problemler.  
 
Ciddi yan etki riskinin azaltması için, doktorunuz bu belirtiler ortaya çıkar çıkmaz size 
BUVASİN  uygulamasını durduracaktır.  
 
Eğer yukarıdaki belirtilerden  birisi sizde mevcut ise veya BUVASİN ’den kullanmanız 
gerekenden fazlasını kullandığınızı düşünüyors anız bir doktor veya eczacı ile acilen konuşunuz.  
 
Kullanmanız gerekenden daha fazla BUVASİN ’in size verilmesinden kaynaklanan daha ciddi 
yan etkiler şunları kapsamaktadır: kas seğirmesi, sara (kriz) , bilinç kaybı.  
 
BUVASİN ’den kullanmanız gerekenden fazla sını kullanmışsanız bir doktor veya eczacı ile 
konuşunuz.  
 
BUVASİN ’i kullanmayı unutursanız:   
Olası değildir.  
 
BUVASİN  ile tedavi sonlandırıldığında oluşabilecek etkiler:  
Bulunmamaktadır. Bu ilacın kullanımı ile ilgili daha fazla sorunuz varsa, doktorunuza veya 
eczacınıza sorunuz.  
 
4. Olası yan etkiler nelerdir?  
Tüm ilaçlar gibi, BUVASİN ’in içeriğinde  bulunan maddelere duyarlı olan kişilerde yan etkiler 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın  : 10 hastanın en az 1’inde görülebilir.  
Yaygın  : 10 hastanın birinden az, fakat 100 hastanın birinden fazla görülebilir.   7 Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  : 1.000 hastanın birinden az, fak at 10.000 hastanın birinden fazla görülebilir.  
Çok seyrek  : 10.000 hastanın birinden az görülebilir.  
 
Aşağıdakilerden biri olursa, BUVASİN 'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Şiddetli alerjik reaksiyonlar  (Seyrek, 1.000 hastanın birinden az, fakat 10.000 hastanın birinden 
fazla):  
Belirtiler aşağıdaki durumların aniden başlamasını içerebilir:  
 Yüz, dudaklar, dil veya boğazda şişlik. Bu yutmada zorluğa neden olabilir.  
 Şiddetli vey a ani el, ayak ve bilek şişliği.  
 Nefes almada zorluk.  
 Deride şiddetli kaşıntı (kabarıklıklarla birlikte).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin BUVASİN ’e 
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
Bu çok ciddi yan etkilerin hepsi seyrek görülür.  
 
Diğer yan etkiler:  
Çok yaygın  (10 hastanın en az birinde) :  
 Sersemlik veya baş dönmesi hissine sebep olan düşük kan basıncı.  
 Hasta hissetme (mide bulantısı)  
 
Yaygın  (10 hastanın birinden az, fakat 100 hastanın birinden fazla) :  
 Hasta hissetme  (kusma)  
 Baş dönmesi  
 Karıncalanma  
 Yüksek tansiyon  (hipertansiyon).  
 Kalp atımının yavaşlaması  
 İdrar yapamama   8 Yaygın  olmayan  (100 hastanın birinden az, fakat 1 .000 hastanın birinden fazla) : 
 Baş dönmesi  
 Nöbetler (kriz)  
 Dilde veya ağız çevresinde uyuşma  
 Kulak çınlaması veya sese karşı duyarı olma  
 Konuşmada zorluk  
 Bulanık görme  
 Bilinç kaybı.  
 Titreme (tremor)  
 Kas çekilmesi  
 
Seyrek  (1.000 hastanın birinden az, fakat 10.000 hastanın birinden fazla) : 
 Çift görme  
 Hassasiyete sebep olan sinirlerde zedelenme veya kas zayıflaması (nöropati). Bu vücut 
yüzeyinde bulunan (periferik) sinir zedelenmesine sebep olabilir.  
 Omuriliği saran zarın iltihaplanması (araknoidit). Belirtileri vücudun belden aşağısında veya 
bacaklarda acı veya yanma ile bacaklarda karıncalanma, uyuşma veya zayıflama  
 Güçsüz veya felçli bacaklar.  
 Düzensiz kalp atışı (aritmi). Hayatı tehdit edici olabilir.  
 Nefes almada  yavaşlama veya durma ile kalp atışının durması. Hayatı tehdit edici olabilir.  
 
Diğer lokal anesteziklerle gözlenen, aynı zamanda BUVASİN ’in de yol açabileceği olası yan 
etkiler:  
 Karaciğer enzimlerinizde görülen problemler. BUVASİN  ile uzun süreli tedavi görmeniz 
durumunda meydana gelebilir.  
 Hasar görmüş sinirler. Seyrek olarak kalıcı problemlere yol açabilir.  
 Kalıcı olmayan körlük veya göz kaslarında uzun süreli problemler. Bu durum göz çevresine 
yapılan bazı enjeksiyonlarla meydan a gelebilir.  
  9 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi du rumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farma kovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. BUVASİN ’in saklanmas ı 
BUVASİN ’i çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında saklayınız.  
Dondurmayınız. Donmuş ürünleri çözüp kullanmayınız.  
BUVASİN ’i doktorunuz veya hastaneniz saklayacak tır. Açıldıktan sonra hemen kulla nılmaması 
durumunda ürünün kalitesinden doktorunuz veya hastaneniz sorumlu olacaktır. Ayrıca 
zamanında kullanılmamış BUVASİN ’in doğru bir şekilde imha sından da doktorunuz veya 
hastaneniz  sorumlu olacaktır.  
Son kullanma tarihiyle uyumlu olarak kullanınız . 
Ambalajındaki son kullanma tarihinden sonra BUVASİN ’i kullanmayınız .  
Eğer üründe ve/veya ambalajında bozukluklar fark ederseniz BUVASİN ’i kullanmayınız.  
Çevreyi korumak amacıyla kullanmadığınız BUVASİN ’i şehir suyuna veya çöpe atmayınız. Bu 
konuda eczacınıza danışınız.  
 
Ruhsat sahibi:    
VEM İLAÇ S AN. ve TİC. A.Ş 
Cinnah Cad. Yeşilyurt Sok. No: 3 / 2   
ÇANKAYA /ANKARA  
 
  10 Üretim Yeri:      
İDOL İlaç Dolum Sanayi ve Tic. A.Ş.  
Davutpaşa Cad. Cebe Alibey Sok. No:20  
34010 Topkapı/ İSTANBUL  
 
 
Bu kullanma talimatı  ../../…. tarihinde onaylanmıştır.  
 
 
 
 
 
 
 
   11  -------------------------------------------------------------------------------------------------------------  
 
AŞAĞIDAKİ BİLGİLER BUVASİN ’i UYGULAYACAK SAĞLIK PERSONELİ  İÇİNDİR  
 
Uygulanacak toplam doz yavaş olarak, dakikada 25 -50 mg hızında veya aralıklı olarak enjekte 
edilmeli, bu arada hasta ile konuşularak durumu kontrol edilmelidir.  
 
Epidural enjeksiyon gibi yüksek dozların kullanılacağı durumlarda, tercihen BUVASİN  adrenalin 
içeren 3 -5 mL’lik test dozu enjekte edilmelidir.  
 
Yanlışlıkla damar içine enjekte edilmesini önlemek için dikkatli bir aspirasyon işlemi ile gereken 
özenin gösterilmesi gerekmektedir.  
 
Yanlışlıkla damar içine enjeksiyon kalp hızında kısa süreli bir artışa yol açabilir ve yanlışlıkla 
intratekal enjeksiyon spinal blok belirtilerine neden olabilir.  
 
Toksik belirtiler görülürse enjeksiyona derhal son verilmelidir.  