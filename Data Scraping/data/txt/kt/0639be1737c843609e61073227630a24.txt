1 KULLANMA TALİMATI  
 
JARDIANCE® 25 mg film kaplı tablet  
 
Ağız yolu ile alınır.  
 
Etkin madde:  
Her bir film kaplı tablet 25 mg empagliflozin içerir.  
 
Yardımcı maddeler:  
Tablet çekirdeği: Laktoz monohidrat (inek sütünden elde edilmiştir), mikrokristalin selüloz, 
hidroksipropil selüloz, kroskarmelloz sodyum, kolloidal  anhidr silika, magnezyum stearat  
Film kaplama: Hipromelloz, titanyum dioksid (E171), talk, makrogol (400), sarı  demir oksit (E 
172) 
 
 
 
Bu Kullanma Talimatında:  
 
1. JARDIANCE nedir ve ne için  kullanılır?  
2. JARDIANCE’ı kullanmadan önce dikkat edilmesi  gerekenler  
3. JARDIANCE nasıl  kullanılır?  
4. Olası yan etkiler  nelerdir?  
5. JARDIANCE’ın  saklanması  
 
Başlıkları yer almaktadır.  
 
1. JARDIANCE nedir ve ne için  kullanılır?  
 
JARDIANCE 25 mg film kaplı tablet, oval, açık sarı renkte, iki yüzü dışbükey film kaplı 
tabletlerdir. Bir yüzeyinde  “S25”  ve diğer yüzeyinde  Boehringer Ingelheim logosu  basılıdır. 
Tabletler, 11 ,1 mm uzunluğunda ve 5 ,6 mm genişliğindedir.  
 
JARDIANCE bileşiminde inek sütünden elde edilmiş laktoz monohidrat bulunmaktadır.  
 
JARDIANCE tabletler, birim dozluk PVC/alüminyum blisterlerde ve 30 film tabletlik ambalaj 
büyüklükleri ile piyasaya sunulur.  
 
JARDIANCE, etkin madde olarak, empagliflozin içerir  ve sodyum -glikoz -ko-transporter 2 
(SGLT -2) inhibitörleri olarak adlandırılan bir ilaç grubun a aittir.  Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya  ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza  danışınız.  
• Bu ilaç kişisel olarak sizin için reçete edilmiştir, başkalarına  vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız.  2 Empagliflozin,  böbreklerde bulunan sodyum -glikoz -ko-transporter 2 (SGLT -2) adlı proteini 
bloke ederek etkisini gösterir. SGLT - 2, kan böbreklerden süzülürken, kan şekerinin emilerek 
kan dolaşımına geçmesini sağlar ve idrarla atılımını önler. Bu ilaç, bu proteini  bloke  ederek,  kan 
şekerinin (glikoz), sodyumun (tuz) ve suyun idrarla atılmasına neden olur. Tip-2 diyabet 
hastalığınız nedeniyle çok yüksek olan kan şekeri düzeyiniz buna bağlı olarak  düşer.  
 
• JARDIANCE, erişkin lerde ve 10 yaş ve üzeri çocuklarda  tek başına diyet ve egzersiz ile 
kontrol edilemeyen tip-2 diyabet (şeker hastalığı) tedavisinde  kullanılır.  
• JARDIANCE, metformin  (diğer  bir şeker  hastalığı  ilacı)  kullanamayan  hastalarda  tek başına, 
diğer ilaçlar olmadan  kullanılabilir.  
• JARDIANCE  diğer  ilaçlarla  birlikte  de diyabet  tedavisinde  kullanılabilir.  Bu ilaçlar  ağızdan 
alınabilir veya insülin gibi enjeksiyon ile uygulanabilir.  
 
Doktorunuz, eczacınız veya hemşirenizin size anlattığı diyet ve egzersiz programına  devam 
etmeniz son derece önemlidir.  
 
JARDIANCE nasıl etki gösterir ? 
JARDIANCE böbreklerde bulunan sodyum -glikoz -ko-transporter 2 (SGLT -2) adlı proteini bloke 
ederek etkisini gösterir. Bu, idrarınızdan kan şekeri nin (glikoz) uzaklaştırılmasına neden olur. 
Böylece JARDIANCE kanınızdaki şeker miktarını azaltır.  
 
Tip-2 diyabet nedir?  
Tip-2 diyabet, genlerinizden ve yaşam tarzınızdan kaynaklanan bir hastalıktır. Eğer tip -2 
diyabetiniz varsa, pankreasınız kanınızdaki şeker düzeyini kontrol  etmek  için yeterli insülini 
üretemiyor ve vücudunuz kendi insülinini  etkili  şekilde  kullanamıyor  demektir. Bu durum, 
kanınızda şeker düzeylerinin yüksek olması ile sonuçlanır, bu da  kalp hastalığına, böbrek 
hastalığına, körlük ve kol ve bacaklarınızda kan dolaşımının bozuk olmasına yol açabilir.  
 
2. JARDIANCE’ı kullanmadan önce dikkat edilmesi  gerekenler  
 
JARDIANCE’ı aşağıdaki durumlarda KULLANMAYINIZ  
Eğer;  
• Empagliflozine veya bu ilacın bileşiminde bulunan ve yukarıda “ yardımcı maddeler ” başlığı 
altında sıralanan diğer maddelerden herhangi birine  karşı  alerjiniz  varsa,  bu ilacı 
kullanmayınız.  
 
JARDIANCE’ı aşağıdaki durumlarda DİKKATLİ KULLANINIZ  
Aşağıdaki durumda doktorunuz veya en yakın hastane ile temasa geçiniz:  
 
Ketoasidoz  
• Eğer hızlı kilo kaybı, kusacakmış gibi hissetme ya da kusma, mide ağrısı, aşırı susama, 
hızlı ve derin nefes alma, kafa karışıklığı, olağan  dışı uyku hali ya da yorgunluk, nefeste 
tatlımsı koku, ağızda tatlı ya da metalik tat veya idrarınızda ya da terinizde farklı bir koku 
oluşumu yaşarsanız, acilen bir doktorla irtiba ta geçin iz ya da en yakın hastaneye gidin iz. 
Bu belirtiler, “ketoasidoz” işareti olabilir – testlerde görülen, idrarınızda ya da kanınızda 
“keton cisim ciklerinin” düzeyindeki artış nedeniyle hastalarda oluşabilen, ciddi, kimi 
zaman yaşamı tehdit eden bir problem dir. Ketoasidoz geliştirme riski, uzun süreli açlık, 
aşırı alkol tüketimi, dehidra tasyon  (susuz kalma) , insülin dozunda ani azalmalar veya majör 
cerrahi veya ciddi hastalık nedeniyle daha yüksek insülin gereksinimi dolayısıyla artış 
gösterebilir.  3 Ketoasidozdan şüpheleniyorsanız, derhal bir doktora veya en yakın hastaneye başvurun ve 
doktorunuz dan bir tavsiye alana kadar bu ilacı almayı bırakın.  
 
Bu ilacı almadan önce ve tedaviniz sırasında, aşağıdaki konularda ve durumlarda  doktorunuz 
veya eczacınız ile  konuşunuz:  
• Tip-1 diyabet hastalığınız varsa , bu tip şeker hastalığı genellikle küçük yaşta ortaya çıkar ve 
vücudunuz hiç insülin üretmez. Tip -1 diyabet hastalığınız  varsa  JARDIANCE 
kullanmamalısınız.  
• Ciddi böbrek problemleriniz varsa. Doktorunuz dozunuzu günde 10 mg ile sınırlayabilir veya 
farklı bir ilaç kullanmanızı  isteyebilir  (ayrıca ‘‘3. JARDIANCE nasıl kullanılır?’’ bölümüne 
bakınız) . 
• Ciddi karaciğer problemleriniz varsa  doktorunuz farklı bir ilaç kullanmanızı  isteyebilir.  
• Aşağıdakiler sizin için geçerliyse, dehidra tasyon (susuz kalma) riski altında olabilirsiniz;  
• Kusuyorsanız, ishal veya ateşiniz varsa ya da yemek yiyemiyor veya 
içemiyorsanız,  
• İdrar üretimini artıran [diüretikler] veya kan basıncını düşüren ilaçlar alıyorsanız  
• 75 yaş veya üzerindeyseniz  
• Olası belirtiler, Bölüm 4’te, “Vücudun susuz kalması (dehidratasyon)” başlığı altında  
listelenmiştir. Doktorunuz, vücut sıvınızdan çok fazla kaybetmenizi engellemek için, 
iyileşinceye kadar JARDIANCE tedavisini kesmenizi  isteyebilir. Vücudun susuz kalmasını 
önlemenin yollarını sorunuz.  
• Böbrek  veya idrar  yollarınızda  ateşli,  ciddi  bir enfeksiyon  varsa.  Doktorunuz  iyileşinceye 
kadar JARDIANCE kullanmayı kesmenizi isteyebilir.  
 
Eğer, üreme organlarınızda veya üreme organları ile makat arasındaki bölgede ağrı, hassasiyet, 
kızarıklık veya şişlik gibi belirtilerin bir arada ortaya çıkmasıyla birlikte ateşiniz de varsa veya 
genel olarak kendinizi iyi hissetmiyorsanız derhal doktorunuzla görüşünüz. Bu belirtiler, seyrek 
görülen, ancak ciddi ve hatta hayati tehlike yaratabilen, nekrotizan fasiit (Fournier gangreni) 
adı verilen bir durumu gösteriyor olabilir. Bu tıbbi durum, cilt altı dokunuzun tahrip olmasına 
yol açar. Fournier gangreni derhal tedavi edilmelidir.  
 
Ayak bakımı  
Tüm diyabetik hastalarda olduğu gibi ayaklarınızı düzenli olarak kontrol ediniz ve  
doktorunuzun ayak bakımı ile ilgili önerilerini dikkatle uygulayınız.  
 
Böbrek fonksiyonu  
Bu ilacı almaya başlamadan önce ve alırken böbreklerinizin kontrol edilmesi gerekmektedir.  
 
İdrar glikozu (idrarda şeker)  
Bu ilacın etki mekanizması nedeniyle, bu ilacı kullanırken yapılacak idrar testlerinde idrarda 
şeker pozitif çıkacaktır.  
 
1,5-anhidroglusitol (1,5 -AG) testi ile etkileşim  
Glisemik kontrolü izlemek için kullanılan 1,5 -AG testi ile yapılacak ölçümler güvenilir 
olmayabilir. Bunun yerine alternatif testlerin kullanılması tavsiye edilir.  
 
Çocuklar ve ergenler  
JARDIANCE, 10 yaş ve üzeri çocuklarda tip 2 diyabet tedavisi için kullanılabilir. 10 yaşın 
altındaki çocuklarda veri bulunmamaktadır.  
 4 JARDIANCE, kalp yetersizliği veya kronik böbrek hastalığı olan 18 yaşın altındaki çocuk ve 
ergen hastalarda çalışma yapılmadığından, bu yaş grubundaki hastaların tedavisi için 
önerilmemektedir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
JARDIANCE’ın yiyecek ve içecek ile kullanılması  
Tabletler yiyeceklerle birlikte veya yiyeceklerden ayrı olarak alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
JARDIANCE tedavisi sırasında uygun bir doğum kontrol yöntemi kullanılabilir. JARDIANCE’ın 
ağız yoluyla alınan doğum kontrol ilaçlarının farmakokinetiği üzerinde anlamlı bir klinik etkisi 
olmadığı düşünülmektedir.  
 
Eğer hamileyseniz,  hamile  olabileceğinizi  düşünüyorsanız  veya hamile  kalmayı  planlıyorsanız bu 
ilacı almadan önce doktorunuz veya eczacınız ile görüşünüz.  Eğer  hamileyseniz JARDIANCE 
kullanmayınız. JARDIANCE’ın doğmamış bebeğe zararlı olup olmadığı bilinmemektedir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Eğer emziriyorsanız bu ilacı almadan önce doktorunuz veya eczacınız ile görüşünüz.  
Emziriyorsanız JARDIANCE kullanmayınız. Bu ilacın anne sütüne geçip geçmediği 
bilinmemektedir.  
 
Araç ve makine kullanımı  
JARDIANCE’ın araç ve makine kullanımı üzerinde etkisi düşüktür.  
 
Bu ilacı “sülfonilüre” grubu bir ilaçla veya insülin ile birlikte kullanırsanız, kan şekeriniz  çok 
fazla düşebilir (hipoglisemi). Bu durum, titreme, terleme ve görmede değişiklikler gibi bulgulara 
yol açabilir ve araç ve makine kullanma yeteneklerinizi olumsuz  yönde etkileyebilir. 
JARDIANCE kullanırken sersemleme veya baş  dönmesi  hissediyorsanız, araba veya herhangi 
bir araç veya makine  kullanmayınız.  
 
JARDIANCE’ın içeriğinde bulunan bazı yardımcı maddeler hakkında önemli bilgiler 
JARDIANCE  laktoz  (süt şekeri)  içerir.  Eğer daha önceden doktorunuz tarafından bazı şekerlere 
karşı intoleransınız olduğu söylenmişse bu ilacı almadan önce  doktorunuzla  temasa  geçiniz.  
 
JARDIANCE her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 
Diğer ilaçlar ile birlikte kullanımı  
Başka ilaçlar alıyorsanız, yakın zamanda aldıysanız veya alma ihtimaliniz varsa doktorunuza 
veya eczacınıza söyleyiniz.  
 5 Doktorunuza şunları söylemeniz önemlidir:  
• Vücudunuzdan su atılması için bir  ilaç kullanıyorsanız  (idrar  söktürücüler). Doktorunuz 
JARDIANCE kullanmanızı durdurabilir. Vücudunuzdan çok fazla sıvı kaybetmeniz halinde 
ortaya çıkacak olası belirtiler, Bölüm 4’te, “Olası yan etkiler nelerdir” başlığı altında  
listelenmiştir.  
• Kan şekerinizi düşürmek amacıyla insülin veya sülfonilüre grubundan başka bir ilaç 
alıyorsanız. Doktorunuz kan şekeri seviyenizin çok fazla düşmesini (hipoglisemi)  engellemek 
için kullandığınız bu diğer ilaçların dozunu düşürmek  isteyebilir.  
• Epilepsi hastalığının tedavisinde kullanılan bazı ilaçlar (fenitoin) veya bazı antibiyotiklerin 
(rifampisin) JARDIANCE ile aynı anda kullanılması JARDIANCE’ın etkisini azaltabilir. 
Doktorunuz bu durumunu değerlendirecektir.  
• Eğer lityum alıyorsanız, çünkü JARDIANCE kanınızdaki lityum miktarını azaltabilir.  
 
Eğer reçeteli ya da reçetesiz  herhangi  bir ilacı şu anda  kullanıyorsanız,  son zamanlarda 
kullandınız ise veya kullanma ihtimaliniz varsa lütfen doktorunuza veya eczacınıza bunlar 
hakkında bilgi  veriniz.  
 
3. JARDIANCE nasıl  kullanılır?  
 
• Uygun kullanım ve doz/uygulama sıklığı için  talimatlar:  
İlacınızı her zaman tam olarak doktorunuzun size söylediği şekilde kullanınız. Eğer  emin 
olmadığınız bir konu varsa doktorunuz veya eczacınız ile görüşünüz.  
 
- JARDIANCE’ın önerilen  dozu, günde bir kez 10 mg’dır. Eğer tip-2 diyabetiniz varsa ve kan 
şekerinizin kontrolünde yardımcı olacaksa  dozunuzun günde  bir kez 25 mg dozuna yükseltilip 
yükseltilmeyeceğine doktorunuz karar verecektir.  
- Eğer bir böbrek sorununuz varsa doktorunuz, dozunuzu, günde bir kez 10 mg  ile 
sınırlayabilir.  
- Doktorunuz sizin için uygun olan ilaç birim dozunu seçecektir. Doktorunuz size 
söylemedikçe ilacınızın dozunu değiştirmeyiniz.  
 
• Uygulama yolu ve  metodu:  
- Tableti bütün olarak su ile birlikte  yutunuz.  
- İlacınızı yiyeceklerle birlikte veya ayrı olarak  alabilirsiniz  
- İlacınızı günün herhangi bir saatinde  alabilirsiniz.  Ancak,  her gün aynı saatte  almaya dikkat 
ediniz. Böylece ilacınızı almayı daha kolay  hatırlayabilirsiniz.  
 
Eğer tip-2 diyabetiniz varsa doktorunuz, şeker hastalığınıza karşı JARDIANCE ile birlikte başka 
ilaçlar da verebilir. Sağlığınız için en  iyi sonuçları  elde etmek  için, tüm ilaçlarınızı  doktorunuzun  
tarif ettiği şekilde almaya dikkat  ediniz.  
 
Diyet ve egzersiz , vücudunuzun kan şekerini daha iyi kullanmasına yardımcı olabilir. 
JARDIANCE kullan ırken doktorunuzun size önerdiği diyet ve egzersiz programına  uymanız çok  
önemlidir.  
 
• Değişik yaş grupları:  
Çocuklarda kullanımı: JARDIANCE, 10 yaş ve üzeri çocuklarda tip 2 diyabet tedavisi için 
kullanılabilir. 10 yaşın altındaki çocuklarda çalışma mevcut olmadığı için, bu yaş g rubun daki 
hastalara JARDIANCE kullanımı önerilmez.  6 JARDIANCE ile, kalp yetersizliği veya kronik böbrek hastalığı olan 18 yaşın altındaki çocuk 
ve ergen hastalarda çalışma yapılmadığından, bu yaş grubundaki hastaların tedavisi için 
kullanımı önerilmez.  
Yaşlılarda kullanımı: 75 yaş ve üzerindeki hastalarda sıvı kaybına bağlı olarak vücudun susuz 
kalması riski artar.  Doktorunuz bu ilacı kullanıp kullanamayacağınıza karar verecektir.  
 
Özel kullanım durumları:  
Böbrek yetmezliği: Eğer böbreklerinizle ilgili bir sorun varsa  doktorunuz  ilacınızın  dozunu 
düzenleyecek ve durumunuzu izleyecektir. Böbrek işlevlerinizin durumuna göre doktorunuz 
ilacın kesilmesine karar  verebilir.  Eğer son dönem  böbrek  yetmezliğiniz  varsa veya diyalize 
giriyorsanız JARDIANCE kullanmamalısınız . 
 
Karaciğer  yetmezliği:  Şiddetli  karaciğer  yetmezliği  olanlarda  JARDIANCE  ile deneyim sınırlı 
olduğu  için, bu grup hastalarda kullanımı  önerilmez.  
 
Eğer JARDIANCE’ın etkisinin çok güçlü veya çok zayıf olduğuna dair  bir izleniminiz varsa 
doktorunuz veya eczacınız ile konuşunuz.  
 
Kullanmanız gerekenden daha fazla JARDIANCE kullandıysanız  
Eğer kullanmanız gerekenden daha fazla JARDIANCE aldıysanız derhal doktorunuzla 
konuşunuz veya derhal bir hastaneye  başvurunuz.  Hastaneye  giderken  ilacınızı  da birlikte  
götürünüz.  
 
JARDIANCE’ı kullanmanız gerekenden fazlasını  kullanmışsanız  bir doktor  veya eczacı ile  
konuşunuz.  
 
JARDIANCE’ı kullanmayı unutursanız  
İlacınızı almayı unutursanız ne yapacağınız, bir sonraki dozunuz için kalan süreye bağlıdır:  
• Eğer bir sonraki ilaç dozunuzu almak için 12 saat veya daha uzun  bir süre varsa, hatırlar 
hatırlamaz JARDIANCE tabletinizi alınız. Daha sonra bir sonraki dozunuzu normal 
zamanında  alınız.  
• Eğer bir sonraki  ilaç dozunuzu  almak  için 12 saatten  daha  az bir süre kalmışsa,  almayı 
unuttuğunuz dozu atlayınız. Daha sonra bir sonraki dozunuzu normal zamanında alınız.  
 
Unutulan dozları dengelemek için çift doz almayınız.  
 
JARDIANCE ile tedavi sonlandırıldığındaki oluşabilecek etkiler  
Ketoasidozunuz olduğundan şüphelenmediğiniz sürece , doktorunuzla görüşmeden ilacınızı 
almayı durdurmayınız  (‘‘Ketoasidoz ’’ bölümü ne bakınız ). JARDIANCE’ı almayı bırakırsanız,  
kan şekeri düzeyiniz yükselebilir.  
 
Eğer ilacınızın kullanımı ile ilgili herhangi bir sorunuz varsa doktorunuza, eczacınıza  veya 
hemşirenize sorunuz.  
 
4. Olası yan etkiler  nelerdir?  
 
Tüm ilaçlar gibi, JARDIANCE’ın içeriğinde bulunan maddelere duyarlı lığı olan kişilerde  yan 
etkiler olabilir. Ancak bu yan etkiler herkeste görülmeyebilir.  
 
Yan etkiler aşağıdaki kategorilerde gösterildiği şekilde sıralanmıştır:  7 Çok yaygın: 10 hastanın en az birinde görülebilir.  
Yaygın: 10  hastanın birinden az fakat 100 hastanın birinden fazla görülebilir . 
Yaygın olmayan: 100  hastanın birinden az fakat 1.000 hastanın birinden fazla görülebilir . 
Seyrek: 1.000  hastanın birinden az fakat 10.000 hastanın birinden fazla görülebilir . 
Çok seyrek: 10.000 hastanın birinden  az görülebilir . 
Bilinmiyor: Eldeki verilerden hareketle tahmin edilemiyor.  
 
Aşağıdakilerden biri olursa JARDIANCE’yi kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Alerjik reaksiyonlar  - yaygın olmayan  
Şiddetli alerjik reaksiyon (yüzde, dudaklarda, ağızda, dilde veya boğazda şişme içerebilir ve bu 
durumlar soluk alıp vermede ya da yutmada zorluğa sebep olabilir).  
 
Ketoasidoz  – yaygın olmayan   
Aşağıdakiler,  ketoasidozun  bulgularıdır  (Bkz. Bölüm 2.“JARDIANCE’ı kullanmadan önce 
dikkat edilmesi  gerekenler ”): 
 
• İdrarınızda veya kanınızda “keton cisimcikleri ” düzeyinin  yükselmesi  
• Hızlı kilo  kaybı  
• Bulantı veya kusma  
• Mide  ağrısı  
• Aşırı  susama  
• Hızlı ve derin nefes alıp verme  
• Kafa  karışıklığı  
• Olağan dışı uyku hali veya  yorgunluk  
• Nefesinizde tatlı bir koku hissi, ağzınızda tatlı veya metalik bir tat veya idrar veya terinizin 
kokusunda  farklılık  
 
Bu durum, kan şekeri düzeyiniz ne olursa olsun ortaya çıkabilir. Doktorunuz JARDIANCE ile 
tedavinizi geçici veya kalıcı olarak durdurmaya karar verebilir.  
 
Bunların hepsi  çok ciddi  yan etkilerdir.  Eğer bunlardan  biri sizde mevcut  ise acil  tıbbi 
müdahaleye veya hastaneye yatırılmanıza gerek olabilir.  
 
Aşağıdakilerden biri olursa, mümkün olduğu kadar hızlı bir şekilde doktorunuza  
bildiriniz:  
 
Kan şekerinde düşme (hipoglisemi) - çok yaygın  
JARDIANCE’ı, kan şekerinin düşmesine neden  olabilecek  başka  bir ilaçla  (bir sülfonilüre veya 
insülin gibi) birlikte alırsanız, kan şekeri düzeyinizin düşük olması riski daha  yüksektir.  
 
Kan şekeri düzeyi düşükse, görülebilecek belirtiler arasında şunlar bulunur:  
• Titreme, terleme, çok endişeli olma veya kafa karışıklığı duygusu, kalp atışlarının hızlı olması  
• Aşırı açlık hissi, baş  ağrısı  
 
Doktorunuz size düşük kan şekeri düzeylerini nasıl tedavi edeceğinizi ve yukarıdaki  belirtilerden 
herhangi birini hissettiğinizde ne yapacağınızı anlatacaktır. Eğer  kan şekerinizin düştüğünü 
gösteren bir belirtiniz varsa, bir parça şeker yiyiniz, şeker miktarı yüksek küçük bir şey atıştırınız 8 veya meyve suyu içiniz. Mümkünse kan şekerinizi ölçünüz ve dinleniniz.  
 
İdrar yolu enfeksiyonu – yaygın  
İdrar yolu enfeksiyonunun belirtileri şunlardır:  
• İdrar yaparken yanma  hissi 
• Bulanık  idrar 
• Kalçada veya sırtın ortasında ağrı (böbreklerinizde enfeksiyon  varsa)  
 
Acil idrar yapma hissi veya daha sık idrara çıkma JARDIANCE’ın etkisini gösterme  şekline 
bağlı olabilir. Ancak bu belirtiler idrar yolu enfeksiyonunun belirtileri  de olabilir. Bu nedenle, 
eğer bu belirtilerde artma olursa, doktorunuza  başvurmalısınız.  
 
Vücudun susuz kalması (dehidratasyon) - çok yaygın  
Susuz kalma belirtileri spesifik değildir, ancak aşağıdaki belirtileri içine alabilir:  
• Olağan dışı susuzluk  hissi 
• Ayakta dururken baş dönmesi veya sersemleme  hissi 
• Bayılma veya bilinç kaybı  
 
JARDIANCE ile ortaya çıkan diğer yan etkiler  
 
Yaygın  
• Genital mantar  enfeksiyonları  (pamukçuk)  
• Alışılandan daha fazla idrar yapma veya daha sık idrara çıkmaya ihtiyaç  duyma  
• Kaşıntı  
• Döküntü  veya ciltte  kızarıklık  (bunlar  kaşıntılı  olabilir;  deri kabarıklıkları,  sıvı sızıntıları  veya 
kabarcıklar eşlik  edebilir)  
• Susama  
• Kan testlerinizde kan yağları (kolest erol) seviyelerinde  yükselme  
• Kabızlık  
 
Yaygın olmayan  
• Kurdeşen  
• İdrar yaparken zorlanma veya ağrı  
• Böbrek fonksiyonları ile ilgili kan testlerinde (kreatinin veya üre) değişiklikler  (Kan kreatinin 
düzeyinde yükselme/ Glomerüler filtrasyon hızında azalma)  
• Kan testlerinde alyuvarların miktarında (hematokrit) yükselme  
 
Seyrek  
• Üreme organlarınızın veya üreme organları ile makat arasındaki bölgenin ciddi seyreden bir 
yumuşak doku enfeksiyonu. Bu enfeksiyon, “nekrotizan fasiit” veya “Fournier gangreni” 
olarak  adlandırılır.  
 
Çok seyrek  
• Böbreklerde iltihaplanma (tübülointerstisyel nefrit ) 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr       sitesinde yer alan “İlaç Yan Etki Bildirimi” ikon una tıklayarak ya da 0 800 314 9 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
 
5. JARDIANCE’ın  saklanması  
 
25ºC’nin altındaki oda sıcaklığında saklayınız.  
 
Ambalajda bir hasar veya tahrifat varsa ilacı kullanmayınız.  
 
JARDIANCE’ı çocukların göremeyeceği, erişemeyeceği yerlerde ve ambalajında saklayınız . 
 
Son kullanma tarihiyle uyumlu olarak kullanınız . 
 
Ambalajdaki son kullanma tarihinden sonra JARDIANCE ’ı kullanmayınız.  
 
Ambalajda belirtilen son kullanma tarihi, o ayın son gününü ifade eder.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat  sahibi:  
Boehringer Ingelheim İlaç Ticaret A.Ş.  
Esentepe Mah. Harman 1 Sok. Nidakule Levent No: 7/9 Kat: 15 34394 Şişli / İstanbul  
Tel: (0 212) 329 1100  
Faks: (0 212) 329 1101  
 
Üretim yeri: 
Boehringer Ingelheim Ellas A.E.  
5th km Paiania -Markopoulo Koropi Attiki  
19400 YUNANİSTAN  
 
Bu kullanma talimatı    ../../....  tarihinde onaylanmıştır.  