KISA ÜRÜN BİLGİSİ
1. BEŞERİ TIBBİ ÜRÜNÜN ADI
DOLVEN® 100 mg/5 mL pediatrik şurup
2. KALİTATİF VE KANTİTATİF BİLEŞİM
Etkin madde:
Her 5 mL’lik ölçek, 100 mg ibuprofen içerir.
Yardımcı maddeler:
Her 5 mL’lik ölçek:
Sorbitol 1,5 g
Gün batımı sarısı (E110) 0,55 mg
Yardımcı maddeler için Bölüm 6.1’e bakınız.
İçerikte bulunan maddeler hakkında uyarılar için, ayrıca bkz. bölüm 4.4.
3. FARMASÖTİK FORM
Portakal kokulu ve renkli şurup şeklinde bir süspansiyondur.
4. KLİNİK ÖZELLİKLER
4.1. Terapötik endikasyonlar
Çocuklar
DOLVEN® Pediatrik Şurup:
• 6 ay ve üzerindeki çocuklarda ateşin düşürülmesi amacıyla kısa süreli olarak,
• 6 ay ve üzerindeki çocuklarda hafif ve orta derecedeki ağrıların giderilmesi amacıyla
kısa süreli olarak,
• Juvenil romatoid artrit’in semptom ve bulgularının tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Tedavi, etkili olması beklenen en düşük dozla başlamalıdır, dozlama terapötik yanıta ve
istenmeyen etkilere bağlı olarak tekrar ayarlanabilir. Uzun süreli tedavi durumunda, düşük bir
idame dozu izlenmelidir.
İstenmeyen etkiler, semptomları kontrol altına almak için gereken, etkili en düşük doz, en kısa
süreyle kullanılarak, en aza indirilebilir (Bkz. Bölüm 4.4).
Çocuklar (6 ay-12 yaş, > 7 kg)
Soğuk algınlığı ile ilişkili akut ağrı ve ateş: İbuprofenin günlük dozu tek bir doz halinde vücut
ağırlığı başına 5-7,5 mg ibuprofen/kg veya bölünmüş dozlar halinde vücut ağırlığı başına 20 –
30 mg/kg’dır. Doz hesaplanırken vücut ağırlığı kullanılmalıdır (yaşlar yaklaşık olarak
1/19verilmiştir). Bu, şurubun aşağıdaki gibi kullanılmasıyla sağlanabilir:
Kilo Yaş Doz Sıklık
7 - 10 kg 6 ay - 1 yaş 2,5 mL (50 mg) Günde 3 defa
10 - 14,5 kg 1 - 2 yaş 2,5 mL (50 mg) Günde 3 - 4 defa
14,5 - 25 kg 3 - 7 yaş 5 mL (100 mg) Günde 3 - 4 defa
25 - 40 kg 8 - 12 yaş 10 mL (200 mg) Günde 3 - 4 defa
Dozlar, günde 4 defaya kadar 6 saatte bir verilmelidir. DOLVEN® 6 aylıktan küçük çocuklara
veya 7 kg’dan düşük ağırlığa sahip çocuklara verilmemelidir.
Jüvenil romatoid artrit endikasyonunda, bölünmüş dozlar halinde vücut ağırlığı başına 40
mg/kg/gün dozuna kadar kullanılabilir.
Yetişkinler ve 12 yaş üzeri çocuklar (>40 kg)
Romatizmal hastalıklar: Günde üç defa 400 - 700 mg (20 - 35 mL). Dozlar arasında en az 4 - 6
saat olmalıdır. Sabah sertliğinin daha hızlı düzelmesi için ilk doz aç karnına verilebilir. Renal
yetmezlikte doz azaltılmalıdır. Günlük maksimum doz 2400 mg’dır.
Hafif ve orta şiddette ağrı: Günde 3-4 defa veya tek bir dozda 200 - 400 mg (10 - 20 mL).
Dozlar arasında en az 4 - 6 saat olmalıdır. 400 mg üzerinde kullanılan tek dozların analjezik
etkiyi arttırdığı gösterilmemiştir.
Uygulama şekli
Ağız yoluyla alınır. Etkisinin hızlı başlaması için doz aç karnına alınabilir. Mide duyarlılığı
olan hastaların ibuprofeni yemekle birlikte alması önerilir.
DOLVEN® alımı ile ağızda veya boğazda geçici bir yanma hissi olabilir. Kullanmadan önce
şişenin iyice çalkalandığından emin olunmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda ibuprofen dozu uygulamasında dikkatli olunmalıdır.
Dozajlar bağımsız olarak değerlendirilmelidir. Doz mümkün olan en düşük düzeyde
tutulmalıdır ve böbrek fonksiyonları izlenmelidir (Bkz. Bölüm 4.3, 4.4 ve 5.2).
Karaciğer yetmezliği:
Karaciğer yetmezliği olan hastalarda ibuprofen dozu uygulamasında dikkatli olunmalıdır.
Dozajlar bağımsız olarak değerlendirilmelidir ve mümkün olan en düşük düzeyde tutulmalıdır
(Bkz. Bölüm 4.3, 4.4 ve 5.2).
Pediyatrik popülasyon:
7 kg’dan düşük kiloda olan çocuklarda kullanımı önerilmemektedir.
Geriyatrik popülasyon:
Bu hasta grubunda NSAİİ kullanımıyla ölümcül olabilecek gastrointestinal (Gİ) kanama ve
perforasyon gibi istenmeyen etki sıklığı artmaktadır. Böbrek yetmezliği veya karaciğer
2/19yetmezliği durumlarında doz bireysel ayarlanmalıdır. Eğer yaşlı hastalarda NSAİİ kullanılması
gerekiyorsa mümkün olabilecek en küçük etkin doz ve en kısa tedavi süresi tercih edilmelidir.
4.3. Kontrendikasyonlar
DOLVEN®,
- etkin madde ibuprofene ya da Bölüm 6.1’de listelenen yardımcı maddelerin herhangi
birine karşı aşırı duyarlılığı olan hastalarda,
- aktif mide veya duodenal ülseri olan veya nükseden gastrointestinal ülser/kanama
geçmişi (iki veya daha fazla kanıtlanmış ülserasyon veya kanama epizodu) olan
hastalarda,
- şiddetli karaciğer yetmezliğinde,
- şiddetli kalp yetmezliğinde (NYHA Sınıf IV),
- şiddetli böbrek yetmezliğinde (glomeruler filtrasyon < 30 mL/dk.),
- kanama eğiliminde artışa sebep olan koşullarda,
- geçmişlerinde önceki bir NSAİİ tedavisine bağlı gastrointestinal kanama ya da
perforasyon öyküsü bulunan hastalarda,
- gebeliğin 3. trimesterinde (Bkz. Bölüm 4.6) kontrendikedir.
Çapraz reaksiyonlar nedeniyle DOLVEN®, daha önce, aspirin veya diğer NSAİİ’lere karşı
astım, rinit, ürtiker gibi alerjik reaksiyonların geliştiği hastalarda kontrendikedir. Bu tür
hastalarda NSAİİ’lere karşı şiddetli, nadiren ölümcül, anafilaktik benzeri reaksiyonlar
bildirilmiştir (bkz. UYARILAR – Anafilaktik Reaksiyonlar ve ÖNLEMLER – Önceden
Var Olan Astım).
DOLVEN®, koroner arter bypass cerrahisi öncesi veya sonrası ağrı tedavisinde
kullanılmamalıdır.
4.4. Özel kullanım uyarıları ve önlemleri
Kardiyovasküler (KV) risk
- NSAİİ’ler ölümcül olabilecek ciddi KV trombotik olaylar, miyokard infarktüsü ve inme
riskinde artışa neden olabilir. Bu risk kullanım süresine bağlı olarak artabilir. KV hastalığı
olan veya KV hastalık risk faktörlerini taşıyan hastalarda risk daha yüksek olabilir.
- DOLVEN® koroner arter bypass greft (CABG) cerrahisi ortamında perioperatif ağrı
tedavisi için kontrendikedir.
Gastrointestinal (GI) riskler
NSAİİ’ler kanama, ülserasyon, mide veya bağırsak perforasyonu gibi ölümcül olabilecek
ciddi GI advers etkilere risk artışına yol açarlar. Bu advers olaylar kullanım sırasında
herhangi bir zamanda, önceden uyarıcı bir semptom vererek veya vermeksizin ortaya
çıkabilirler. Yaşlı hastalar ciddi GI etkiler bakımından daha yüksek risk taşımaktadırlar.
3/19Genel önlemler
İstenmeyen etkiler, semptomları kontrol altına almak için gereken, en düşük etkili doz, en kısa
süreyle kullanılarak, en aza indirilebilir (Bölüm 4.2 ve aşağıdaki gastrointestinal ve
kardiyovasküler risklere bakınız).
Herhangi bir ağrı kesicinin uzun süreli kullanımına bağlı olarak, artan dozlarla tedavi
edilmemesi gereken baş ağrısı oluşabilir.
Kortikosteroidlerin yerini alması veya kortikosteroid yetmezliğini tedavi etmesi beklenemez.
Kortikosteroidlerin aniden kesilmesi hastalığın alevlenmesine neden olabilir. Uzun süreli
kortikosteroid tedavisi gören hastalarda, kortikosteroidlerin kesilmesine karar verilirse,
tedavileri yavaş yavaş azaltılmalıdır.
DOLVEN®’in ateş ve inflamasyonu azaltmadaki farmakolojik aktivitesi enfeksiyöz olmadığı
düşünülen ağrılı durumların komplikasyonlarının saptanmasında kullanılan tanısal belirtilerin
yararlanabilirliğini azaltabilir.
NSAİİ kullanımı ile birlikte aktif madde ile ilişkili ve özellikle gastrointestinal sistem veya
merkezi sinir sistemine etki eden istenmeyen etkiler eş zamanlı alkol tüketimi ile artabilir.
Siklooksijenaz/prostaglandin sentezini baskılayan ilaçların ovülasyonu etkileyerek kadınlarda
fertiliteyi bozabildiğine ilişkin bazı kanıtlar mevcuttur. Bu etki tedavi bırakıldıktan sonra geri
dönüşlüdür.
Hepatik etkiler
DOLVEN® dahil NSAİİ kullanan hastaların %15 kadarında bir veya daha fazla karaciğer
testinde sınırda yükselmeler meydana gelebilir. Bu laboratuvar anormallikleri ilerleyebilir,
değişmeden kalabilir veya tedaviye devam edildiğinde geçici olabilir. NSAİİ’lerle yapılan
klinik çalışmalarda hastaların yaklaşık %1’inde ALT veya AST’de kayda değer yükselmeler
(normalin üst sınırının yaklaşık üç veya daha fazla katı) bildirilmiştir. Ayrıca, sarılık ve
ölümcül fulminan hepatit, karaciğer nekrozu ve karaciğer yetmezliği de dahil olmak üzere,
bazılarının ölümcül sonuçları olan nadir ciddi karaciğer reaksiyonları bildirilmiştir.
Karaciğer fonksiyon bozukluğunu düşündüren semptom ve/veya bulguları olan veya anormal
karaciğer testi meydana gelen bir hasta, DOLVEN® ile tedavi sırasında daha şiddetli bir hepatik
reaksiyon gelişimine dair kanıtlar açısından değerlendirilmelidir. Karaciğer hastalığı ile uyumlu
klinik belirti ve semptomlar gelişirse veya sistemik belirtiler (örn., eozinofili, döküntü, vb.)
ortaya çıkarsa, DOLVEN® kesilmelidir.
Hematolojik etkiler
DOLVEN® dahil NSAİİ alan hastalarda bazen anemi görülür. Bunun nedeni sıvı tutulması, gizli
veya aşikar GİS kan kaybı veya eritropoez üzerinde tam olarak tanımlanmamış bir etki olabilir.
DOLVEN® dahil olmak üzere NSAİİ’lerle uzun süreli tedavi gören hastalar, herhangi bir anemi
belirti veya semptomu gösterirlerse hemoglobin veya hematokritlerini kontrol ettirmelidir.
NSAİİ’ler trombosit agregasyonunu inhibe eder ve bazı hastalarda kanama süresini uzattığı
gösterilmiştir. Aspirinin aksine, trombosit fonksiyonu üzerindeki etkileri nicel olarak daha az,
daha kısa süreli ve geri dönüşümlüdür. Pıhtılaşma bozukluğu olanlar veya antikoagülan alan
hastalar gibi trombosit fonksiyonundaki değişikliklerden olumsuz etkilenebilecek olan ve
DOLVEN® alan hastalar dikkatle izlenmelidir.
4/19Önceden mevcut olan astımı olanlarda
Önceden astımı olan hastalarda aspirine duyarlı astım olabilir. Aspirine duyarlı astımı olan
hastalarda aspirin kullanımı, ölümcül olabilen şiddetli bronkospazm ile ilişkilendirilmiştir.
Aspirin duyarlılığı olan bu hastalarda aspirin ile diğer nonsteroidal antiinflamatuar ilaçlar
arasında bronkospazm dahil çapraz reaktivite bildirildiğinden, DOLVEN®, aspirin
duyarlılığının bu formunun bulunduğu hastalara uygulanmamalı ve önceden astımı olan
hastalarda dikkatle kullanılmalıdır.
UYARILAR
Kardiyovasküler etkiler
Kardiyovasküler trombotik olaylar
NSAİİ tedavisiyle ilişkili olarak sıvı retansiyonu ve ödem bildirildiği için hipertansiyon ve/veya
hafif ile orta derecede kalp yetmezliği hikayesi olan hastaların uygun şekilde izlenmesi ve
kendilerine durumlarına ilişkin önerilerde bulunulması gereklidir.
Klinik çalışmalar, ibuprofen kullanımının, özellikle yüksek dozda (2400 mg/gün) tedavide
arteriyal trombotik olay (miyokard infarktüsü veya inme) riski artışı ile ilişkili olabileceğini
göstermektedir. Genel olarak epidemiyolojik veriler, düşük doz ibuprofenin (örn. ≤ 1200
mg/gün), arteriyal trombotik olay riskinde artış ile ilişkili olabileceğini düşündürmemektedir.
Kontrol altında olmayan hipertansiyon, konjestif kalp yetmezliği (NYHA II-III), bilinen
iskemik kalp hastalığı, periferik arter hastalığı ve/veya serebrovasküler hastalığı olan hastalar,
sadece dikkatli bir değerlendirmeden sonra ibuprofen ile tedavi edilmelidir ve yüksek dozlardan
(2400 mg/gün) kaçınılmalıdır. Özellikle yüksek dozlarda ibuprofen (2400 mg/gün) kullanımı
gerektiğinde, kardiyovasküler olaylara yönelik risk faktörleri olan (örn. hipertansiyon,
hiperlipidemi, diyabet, sigara) hastalarda uzun süreli bir tedavi başlatılmadan önce de dikkatli
değerlendirme yapılmalıdır.
İbuprofen ile tedavi edilen hastalarda Kounis sendromu vakaları rapor edilmiştir. Kounis
sendromu, koroner arterlerin daralmasıyla ilişkili alerjik veya aşırı duyarlı reaksiyona
sekonder olarak ortaya çıkan ve potansiyel olarak miyokard enfarktüsüne yol açan
kardiyovasküler semptomlar olarak tanımlanmaktadır.
Birçok COX-2 selektif ve selektif olmayan NSAİİ’lerle süresi 3 yılı bulan klinik çalışmalar,
fatal olabilecek ciddi kardiyovasküler trombotik olaylar, miyokard infarktüsü ve inme riskinde
artış olabileceğini göstermiştir. COX-2 selektif veya selektif olmayan tüm NSAİİ’lerin benzer
riski olabilir. Kardiyovasküler hastalığı olan ya da kardiyovasküler hastalık risk faktörü olan
hastalar daha yüksek risk altında olabilirler. NSAİİ’lerle tedavi gören hastalarda
kardiyovasküler advers olay riskini azaltmak için, mümkün olabilecek en düşük etkin doz ve
en kısa tedavi süresi tercih edilmelidir. Önceden herhangi bir kardiyovasküler semptom
görülmemiş olsa bile, doktor ve hastalar bu tarz advers olayların ortaya çıkmasına karşın
alarmda olmalıdır. Hastalar ciddi kardiyovasküler olayların işaretleri ve/veya semptomları ve
bu tarz advers olaylar gerçekleştiğinde izlenecek adımlar hakkında bilgilendirilmelidir.
Koroner arter bypass cerrahisi ardından ilk 10-14 gün boyunca ağrı tedavisinde COX-2 selektif
NSAİİ’nin kullanıldığı iki geniş, kontrollü klinik çalışmada miyokard infarktüsü ve inme
görülme sıklığında artış olduğu tespit edilmiştir.
5/19Hipertansiyon
DOLVEN® dahil NSAİİ’ler hipertansiyon hastalığının başlamasına ya da önceden bulunan
hipertansiyon hastalığının kötüleşmesine yol açabilir. Her iki şekilde de kardiyovasküler
olayların görülme sıklığının artmasına yol açabilirler. Tiazid ya da loop diüretikleri alan
hastalar NSAİİ kullanırken bu tedavilere cevap verme oranları düşebilir. DOLVEN® de dahil
NSAİİ’ler hipertansiyon hastalarında dikkatli kullanılmalıdır. NSAİİ tedavisinin başlangıcında
ve tedavi süresince kan basıncı yakından takip edilmelidir.
Konjestif kalp yetmezliği ve ödem
NSAİİ kullanan bazı hastalarda sıvı retansiyonu ve ödem bildirilmiştir. Sıvı retansiyonu ya da
kalp yetmezliği olan hastalarda DOLVEN® dikkatli kullanılmalıdır.
Gastrointestinal (Gİ) hemoraji , gastrik ülserve perforasyon
Doz ve şiddetli gastrointestinal kanama arasında güçlü bir ilişki mevcuttur. İbuprofen ve
selektif siklooksigenaz-2 (COX-2) inhibitörleri dahil diğer NSAİ ilaçların eş zamanlı
kullanımından kaçınılmalıdır.
Yaşlı hastalarda NSAİ ilaçlara karşı artan sıklıkta advers reaksiyon (özellikle ölümcül olabilen
gastrointestinal kanama ve perforasyon) mevcuttur.
Tüm NSAİİ tedavilerinin ölümcül potansiyele sahip gastrointestinal kanama, ülserasyon ve
mide, ince veya kalın bağırsak perforasyon ile ilişkisi bildirilmiştir ve bu olaylar tedavi
sırasında herhangi bir zamanda, önceden uyarıcı bir semptom vererek veya şiddetli
gastrointestinal atağı öyküsü ile ya da herhangi bir semptom vermeksizin veya şiddetli
gastrointestinal atağı öyküsü olmaksızın ortaya çıkmıştır. NSAİİ tedavisinde ciddi üst
gastrointestinal advers etki görülen beş hastadan sadece birinde semptomlar kendini gösterir.
3-6 ay NSAİİ tedavisi gören hastaların yaklaşık %1’inde, bir yıl tedavi gören hastaların ise %2-
4’ünde üst gastrointestinal ülser, kanama ya da perforasyon görülür. Bu oranlar daha uzun
kullanım süresi ile devam ederken, tedavi süresince herhangi bir zamanda ciddi bir
gastrointestinal advers etki görülme olasılığı artar. Ancak kısa süreli tedavi de risksiz değildir.
Gastrointestinal kanama, ülserasyon ya da perforasyon riski, ülser öyküsüne sahip hastalarda
(Bkz. Bölüm 4.3) (özellikle kanama ya da perforasyon ile komplike olmuş ise) ve yaşlılarda,
artan NSAİİ dozlarıyla birlikte daha yüksektir. Önceden peptik ülser hastalığı ve/veya
gastrointestinal kanama öyküsü olan ve NSAİİ kullanan hastalarda, bu risk faktörlerinden
hiçbirine sahip olmayan hastalara kıyasla GI kanaması gelişme riski 10 kattan daha fazladır. Bu
hastalarda NSAİİ’ler çok dikkatli reçetelenmeli ve tedaviye mümkün olan en düşük doz ile
başlanmalıdır.
Bu hastalarda ve düşük doz asetilsalisik asit (aspirin) veya istenmeyen gastrointestinal riski
arttırması olası diğer ilaçların eş zamanlı kullanılması gereken hastalarda mukoza koruyucu
ajanlar (misoprostol veya proton pompası inhibitörleri gibi) ile kombine tedavi düşünülmelidir
(aşağıya ve Bölüm 4.5’e bakınız).
Başta yaşlı hastalar olmak üzere gastrointestinal reaksiyon hikayesi olan tüm hastalara,
özellikle de tedavinin başlangıcında, olağandışı herhangi bir abdominal semptom (özellikle
gastrointestinal kanama) açısından dikkatli olmalarını ve bu tip bir semptom olması durumunda
tıbbi yardıma başvurmaları gerektiği bildirilmelidir.
6/19NSAİİ’lerle tedavi edilen hastalarda GI kanama riskini artıran diğer faktörler arasında oral
kortikosteroidlerin veya antikoagülanların eş zamanlı kullanımı, NSAİİ tedavisinin daha uzun
süreli olması, sigara, alkol kullanımı, ileri yaş ve genel sağlık durumunun kötü olması yer alır.
Ölümcül GI olaylarının çoğu spontan raporları yaşlı veya güçten düşmüş hastalardadır ve bu
nedenle bu popülasyonun tedavisinde özel dikkat gösterilmelidir. GI toksisite öyküsü olan
hastalar, özellikle yaşlılar, özellikle tedavinin ilk aşamalarında olağandışı abdominal
semptomları (özellikle GI kanaması) bildirmelidir.
Oral kortikosteroidler, varfarin gibi antikoagülanlar, seçici serotonin geri alım inhibitörleri ya
da aspirin gibi antitrombosit ilaçlar gibi ülserasyon ya da kanama riskini artırabilecek ilaçları
eş zamanlı kullanan hastalarda dikkatli olunmalıdır (Bkz. Bölüm 4.5).
NSAİİ ile tedavi edilen hastalarda potansiyel bir advers GI olay riskini en aza indirmek için,
mümkün olan en kısa süre boyunca en düşük etkin doz kullanılmalıdır. Hastalar ve doktorlar,
NSAİİ tedavisi sırasında GI ülserasyon ve kanama belirti ve semptomları konusunda tetikte
kalmalı ve ciddi bir GI advers olaydan şüpheleniliyorsa derhal ek değerlendirme ve tedaviye
başlanmalıdır. Bu, ciddi bir GI advers olay ekarte edilene kadar NSAİİ’nin kesilmesini
içermelidir. Yüksek riskli hastalar için, NSAİİ’leri içermeyen alternatif tedaviler
düşünülmelidir.
İbuprofen alan hastalarda gastrointestinal kanama veya ülserasyon gelişirse tedavi kesilmelidir.
Gastrointestinal kanama riskinde artış görülebilir. Varfarin ve NSAİİ’lerin GİS kanaması
üzerindeki etkileri sinerjiktir. Her iki ilacı birlikte kullananların GİS kanaması riski, her iki ilacı
tek başına kullananlardan daha yüksektir.
NSAİ ilaçlar, NSAİİ kullanımı ile alevlenebilecek ülseratif kolit ve Crohn hastalığı gibi
gastrointestinal hastalık öyküsü olan hastalarda dikkatli kullanılmalıdır (Bkz. Bölüm 4.8).
Böbrekler üzerindeki etkiler
Dehidratasyonu olan hastalarda dikkatli olunmalıdır. Özellikle dehidratasyonu olan çocuklarda,
adolesanlarda ve yaşlılarda böbrek yetmezliği riski bulunmaktadır.
Diğer NSAİİ’ler ile olduğu gibi, uzun dönemli ibuprofen kullanımı renal papiller nekroz ve
başka patolojik renal değişiklikler ile sonuçlanmıştır. Renal prostaglandinlerin normal renal
perfüzyonunun sürdürülmesini destekleyici bir rolü bulunan hastalarda ayrıca renal toksisite
görülmüştür. Bu hastalarda NSAİİ uygulaması prostaglandin oluşumunda doza bağlı bir
azalmaya ve ikincil olarak böbrek yetmezliğini hızlandırabilen böbrek kan akımında azalmaya
neden olabilir. Böyle bir reaksiyon riski en yüksek olanlar, böbrek fonksiyonları bozuk olanlar,
kalp yetmezliği ve karaciğer bozukluğu olanlar, diüretik ve ADE inhibitörleri alanlar ve
yaşlılardır. NSAİİ tedavisinin kesilmesi genellikle tedavi öncesi duruma geri dönülmesini
sağlar.
Renal, hepatik ya da kalp yetmezliği olan hastalarda, en küçük düşük etkin doz mümkün
olabilecek en kısa sürede kullanılmalıdır ve özellikle uzun dönem tedavi edilen hastalarda
böbrek fonksiyonları izlenmelidir (Bkz. Bölüm 4.3).
Akut doz aşımını takiben ve önerilen günlük dozu aşan dozlar da dahil olmak üzere uzun süre
boyunca yüksek dozlarda (tipik olarak 4 haftadan fazla) ibuprofen ürünleri alan hastalarda renal
tübüler asidoz ve hipokalemi meydana gelebilir.
7/19İleri düzey böbrek hastalığı
Kontrollü klinik çalışmalarda ibuprofenin ileri seviye böbrek hastalığı olan hastalarda
kullanımına dair herhangi bir bilgi mevcut değildir. Dolayısıyla ileri seviye böbrek hastalığı
olan hastalarda ibuprofen kullanımı önerilmez. Eğer ibuprofen tedavisine başlanmalıysa,
hastanın böbrek fonksiyonunun yakından takibi önerilir.
Anafilaktik reaksiyon
Diğer NSAİİ’lerde olduğu gibi, DOLVEN®’e önceden bilinen maruziyeti olmayan hastalarda
anaflaktoid reaksiyonlar meydana gelebilir.
Hematolojik etkiler
İbuprofen, trombosit oluşumunu inhibe ederek kanama süresinin uzamasına yol açabilir.
Aspirin triadı olan hastalara DOLVEN® verilmemelidir. Bu semptom kompleksi tipik olarak
nazal polipli veya polipsiz rinit yaşayan veya aspirin veya diğer NSAİİ kullanımı sonrası
şiddetli veya hayati tehlikeye neden olabilecek bronkospazm gözlemlenen astımlı hastalarda
ortaya çıkmaktadır (Bkz. Bölüm 4.3 ve 4.4). Anafilaktoid reaksiyonun meydana geldiği
durumlarda acil yardım aranmalıdır.
Solunum hastalıkları
DOLVEN®, bronşiyal astımı, kronik riniti veya alerjik hastalığı olan veya önceden geçirmiş
olan hastalara uygulanırken dikkatli olunmalıdır, çünkü bu gibi hastalarda ibuprofenin
bronkospazma, ürtikere veya anjiyoödeme neden olduğu bildirilmiştir.
Deri reaksiyonları
Eksfolyatif dermatit, eritema multiforme, Stevens-Johnson sendromu (SJS), Toksik Epidermal
Nekroliz (TEN), Eozinofili ve Sistemik Semptomlarla İlaç Reaksiyonu (DRESS sendromu) ve
akut jeneralize ekzantematöz püstüloz (AGEP) dahil olmak üzere şiddetli kutanöz advers
reaksiyonlar (SCAR’lar) ibuprofen kullanımıyla ilişkili olarak yaşamı tehdit eden veya ölümcül
olabilecek durumlar rapor edilmiştir (Bkz. Bölüm 4.8). Bu reaksiyonların çoğu ilk ay içinde
meydana gelmiştir. Bu reaksiyonlara benzer belirti ve semptomlar ortaya çıkarsa, ibuprofen
derhal kesilmeli ve (uygun olduğu şekilde) alternatif bir tedavi düşünülmelidir.
Gebeler
Gebeliğin son dönemlerinde diğer NSAİİ’lerde olduğu gibi, DOLVEN® duktus arteriozusun
erken kapanmasına neden olabileceğinden kullanımından kaçınılmalıdır.
Enfeksiyonlar ve enfestasyonlar
İstisnai olarak, ciddi deri ve yumuşak doku enfeksiyonlu komplikasyonların orijininde varisella
olabilir. Bugüne kadar, bu enfeksiyonların kötüleşmesinde NSAİİ’lerin rolünün katkısı göz ardı
edilememektedir. Bu nedenle, varicella söz konusu olduğunda DOLVEN® kullanımından
kaçınılması önerilmektedir.
Altta yatan enfeksiyon semptomlarının maskelenmesi
DOLVEN® enfeksiyon semptomlarını maskeleyerek, uygun tedavinin gecikmeli başlatılmasına
ve dolayısıyla enfeksiyonun sonucunun kötüleşmesine yol açabilir. Bu durum, bakteriyel
toplumsal kökenli pnömoni ve su çiçeği bakteri komplikasyonlarında gözlenmiştir. Enfeksiyon
halinde ateş veya ağrının giderilmesi için DOLVEN® kullanıldığı takdirde enfeksiyonun
izlenmesi tavsiye edilir. Hasta hastaneye yatırılmamışsa, semptomların devam etmesi veya
kötüleşmesi halinde bir doktora danışmalıdır.
8/19Aseptik menenjit
İbuprofen tedavisindeki hastalarda nadiren aseptik menenjit gözlenmiştir. Sistemik lupus
eritematosus ve ilişkin bağ dokusu hastalıklarında daha büyük bir olasılıkla oluşmasına rağmen
altta yatan kronik hastalığı olmayanlarda da aseptik menenjit bildirilmiştir.
NSAİİ tedavisi sırasında alevlenme görülebileceğinden gastrointestinal sorunlar, SLE,
hematolojik ya da koagülasyon bozuklukları ve astımı olan hastalar dikkatle tedavi edilmeli ve
NSAİİ tedavisi sırasında yakından izlenmelidir.
Bu ürün sorbitol (E420) içermektedir. Nadir kalıtımsal fruktoz intolerans problemi olan
hastaların bu ilacı kullanmamaları gerekir.
DOLVEN® Şurup, gün batımı sarısı (E110) içermektedir. Dolayısıyla alerjik reaksiyonlara
sebep olabilir. Bu alerjik reaksiyonlar aspirine alerjik olan kişilerde daha yaygındır. Çocuğunuz
aspirine alerjik ise DOLVEN® Şurup kullanmayınız.
4.5. Diğer tıbbi ürünler ile etkileşimler ve diğer etkileşim şekilleri
İbuprofen ile aşağıdaki ilaçların birlikte kullanımından kaçınılmalıdır:
Dikumarol grubu
NSAİ ilaçlar varfarin gibi antikoagülanların etkisini artırabilir. Deneysel çalışmalar ibuprofenin
varfarinin kanama zamanı üzerindeki etkisini artırdığını göstermektedir. NSAİİ ve dikumarol
grubu aynı enzim (CYP2C9) ile metabolize olmaktadır.
Antikoagülanlar ve antitrombosit ajanlar
NSAİİ’ler, trombosit fonksiyonunu inhibe ettikleri için tiklopidin gibi antitrombosit ajanlarla
birlikte kullanılmamalıdır (aşağıya bakınız).
Metotreksat
NSAİİ’ler, metotreksatın tübüler sekresyonunu inhibe eder ve bunun sonucunda azaltılmış
metotreksat klerensi ile bazı metabolik etkileşimler oluşabilir. Bu sebeple, yüksek dozdaki
metotreksat tedavisinde NSAİİ kullanımından kaçınılmalıdır. Özellikle böbrek yetmezliği olan
hastalarda, düşük doz metotreksat tedavisinde NSAİİ ve metotreksat arasında oluşabilecek olası
etkileşim riski dikkate alınmalıdır. Kombinasyon tedavisi verildiğinde böbrek fonksiyonları
izlenmelidir. 24 saat içerisinde NSAİİ ve metotreksatın birlikte uygulandığı durumlarda,
metotreksat plazma düzeylerinin artışı ile meydana gelebilecek toksisite artışına dikkat
edilmelidir.
Asetilsalisilik asit (Aspirin)
İbuprofen aspirin ile birlikte verildiğinde, serbest ibuprofen klerensi değişmemesine rağmen,
ibuprofeninin proteine bağlanması azalır. Bu etkileşimin klinik önemi bilinmemektedir; ancak,
diğer NSAİİ’ler gibi ibuprofen ile asetilsalisilik asidin (aspirinin) eş zamanlı kullanımı, yan
etkilerde artışa yol açma potansiyeli nedeniyle, genellikle önerilmemektedir.
Deneysel veriler eş zamanlı kullanıldıklarında ibuprofenin düşük doz asetilsalisilik asidin
platelet agregasyonu üzerindeki etkisini yarışmalı (kompetitif) olarak inhibe edebileceğini
göstermektedir. Bu verilerin klinik olarak ekstrapolasyonu ile ilgili belirsizlikler olmasına
rağmen, ibuprofenin düzenli, uzun süreli kullanımının, düşük doz asetilsalisilik asidin
kardiyoprotektif etkisini azaltabileceği olasılığı göz ardı edilemez. Ara sıra kullanılan ibuprofen
9/19ile klinik olarak anlamlı bir etki gözlenmesi muhtemelen beklenmemektedir (Bkz. Bölüm 5.1).
Kardiyak glikozidler
NSAİİ’ler kardiyak yetmezliği alevlendirebilir, glomerüler filtrasyon hızını azaltabilir ve
plazmada kardiyak glikozid (örn. digoksin) düzeylerini artırabilirler.
Mifepriston
Asetilsalisilik asit dahil olmak üzere, NSAİİ’lerin antiprostaglandin özellikleri sebebiyle, teorik
olarak ilacın etkililiğinde azalma olabilir. Sınırlı kanıt, prostaglandin ile NSAİİ’lerin aynı gün
birlikte uygulanmasının, mifepriston veya prostaglandinin servikal olgunlaşma veya uterus
kontraktilitesi üzerindeki etkilerini olumsuz etkilemediğini ve hamileliğin medikal
terminasyonunun klinik etkililiğini düşürmediğini göstermektedir.
Sülfonilüre
NSAİİ’ler, sülfonilüre ilaçların etkilerini güçlendirebilir. Sülfonilüre tedavisi görmekte olan
hastalarda ibuprofen kullanımı ile seyrek hipoglisemi rapor edilmiştir.
Zidovudin
NSAİİ’ler zidovudin ile birlikte verildiğinde hematolojik toksisite riskinde artış olabilir. Eş
zamanlı zidovudin ve ibuprofen tedavisi alan HIV (+) hemofili hastalarında hematoma ve
hemartroz riskinde artışa ilişkin belirti bulunmaktadır.
Diğer analjezikler ve siklooksijenaz-2 seçici inhibitörleri
COX-2 inhibitörleri de dahil olmak üzere iki veya daha fazla NSAİİ’nin eş zamanlı
kullanımından kaçının, çünkü bu yan etki riskini artırabilir (Bkz. Bölüm 4.4).
Aminoglikozitler
NSAİİ’ler aminoglikozitlerin atılımını azaltabilir.
İbuprofenin aşağıdaki ajanlar ile kullanılması durumunda doz ayarlaması gerekebilir:
NSAİİ’ler antihipertansif ajanların etkisini azaltabilir. Ayrıca diüretikler NSAİİ’lerin
nefrotoksisite riskini arttırabilir.
NSAİİ’ler aminoglikozitlerin atılımını azaltabilir. Çocuklarda ibuprofen ve aminoglikozitlerin
eş zamanlı kullanımında dikkatli olunmalıdır.
Lityum
İbuprofen lityumun renal klerensini azaltmaktadır. Sonuç olarak, serum lityum seviyeleri
artabilir. Ortalama minimum lityum konsantrasyonu %15 artmış ve renal klirens yaklaşık %20
azalmıştır. Bu etkiler, NSAİİ tarafından renal prostaglandin sentezinin inhibisyonuna
bağlanmıştır. Uygun ise, lityum dozunu azaltmak adına serum lityum seviyesi sık sık kontrol
edilmedikçe kombinasyondan kaçınılmalıdır.
ADE inhibitörleri, anjiyotensin-II antagonistleri ve diüretikler
Selektif siklojenaz-2 inhibitörleri de dahil NSAİİ’ler ile birlikte ADE inhibitör veya
anjiyotensin-II antagonistleri kullanıldığında renal bozukluğu olan hastalarda (örn. dehidrate
ve/veya yaşlı hastalar) genellikle geri dönüşlü olmak üzere artmış akut böbrek yetmezliği riski
bulunur. Özellikle yaşlı hastalarda olmak üzere renal bozukluğu olan hastalarda kombinasyon
tedavisi dikkatli bir şekilde uygulanmalıdır. Hastalar yeterli düzeyde hidrate edilmeli,
10/19kombinasyon tedavisi başladıktan sonra ve tedavi sırasında düzenli aralıklarla renal
fonksiyonlar kontrol edilmelidir (Bkz. Bölüm 4.4).
Beta-blokörler
NSAİİ’ler, beta-adrenoseptör bloke edici ilaçların antihipertansif etkilerini azaltır.
Selektif serotonin geri-alım inhibitörleri (SSRI)
SSRI ve NSAİİ’lerin her biri gastrointestinal sistem kanaması gibi artmış kanama riski taşır.
Bu risk kombinasyon tedavisi ile artar. Bu mekanizma, serotonin trombositlerde alımının
azalması ile bağlantılı olabilir (Bkz. Bölüm 4.4).
Siklosporin
Siklosporinin NSAİİ’ler ile eş zamanlı kullanımında böbrekteki prostasiklin sentezinde
azalmaya bağlı olarak nefrotoksisite riskinde artış görülebilir. Bu yüzden, kombinasyon
tedavilerinde böbrek fonksiyonları yakından izlenmelidir.
Kaptopril
Araştırmalar ibuprofenin kaptoprilin sodyum atılımı üzerindeki etkisini yok ettiğini
belirtmektedir.
Kolestiramin
İbuprofenin kolestiramin ile eş zamanlı uygulanması, ibuprofenin absorbsiyonunu azaltabilir
(%25 oranında). Bu ilaçlar en az 2 saat ara ile verilmelidir.
Tiazid ve loop-diüretikleri (Furosemid)
NSAİİ’ler, muhtemelen prostaglandin sentezi inhibisyonu aracılığıyla, furosemid ve
bumetanidin diüretik etkisini yok eder. Ayrıca tiyazidlerin antihipertansif etkisini de yok
edebilirler.
Takrolimus
NSAİİ’ler takrolimus ile beraber verildiğinde böbrekte prostasiklin sentezinin azalmasına bağlı
olarak nefrotoksisite riskinde artış olabilir. Bu yüzden, kombinasyon tedavilerinde böbrek
fonksiyonları yakından izlenmelidir.
Kortikosteroidler
Eş zamanlı tedavi sonucunda gastrointestinal ülserasyon veya kanama riskinde artış meydana
gelir .
CYP2C9 inhibitörleri
İbuprofenin, CYP2C9 inhibitörleri ile birlikte uygulanması, ibuprofen (CYP2C9 sübstratı)
maruziyetinde artışa yol açabilir. Vorikonazol ve flukonazol (CYP2C9 inhibitörleri) ile yapılan
bir çalışmada, S(+)-ibuprofen maruziyetinde yaklaşık %80 - 100 oranında artış gözlenmiştir.
Özellikle yüksek dozdaki ibuprofenin vorikonazol veya flukonazol gibi potent CYP2C9
inhibitörleri ile birlikte uygulanması durumunda, ibuprofen dozunun düşürülmesi
düşünülmelidir.
Kinolon antibiyotikleri
Hayvan verileri, NSAİİ’lerin kinolon antibiyotiklerle ilişkili konvülsiyon riskini
artırabileceğini göstermektedir. NSAİİ ve kinolon kullanan hastalarda konvülsiyon gelişme
riski artabilir.
11/19Bitkisel ekstreler
Ginkgo biloba, NSAİİ kullanımına bağlı kanama riskini potansiyalize edebilir.
Özel popülasyonlara ilişkin ek bilgiler
Etkileşim çalışmaları yalnızca erişkinlerde yapılmıştır.
Pediyatrik popülasyon:
Pediyatrik popülasyon üzerinde yapılmış etkileşim çalışması mevcut değildir.
4.6. Gebelik ve laktasyon
Genel tavsiye
Gebelik kategorisi C/D (3. trimester)’dir.
Çocuk doğurma potansiyeli bulunan kadınlar/doğum kontrolü (kontrasepsiyon)
İbuprofen kullanımı fertiliteyi olumsuz yönde etkileyebilir, bu nedenle gebe kalmayı düşünen
kadınların kullanması önerilmez. Gebe kalma zorluğu yaşayan veya kısırlık incelemesinden
geçen kadınlarda ibuprofen alımının durdurulması düşünülmelidir.
Gebelik dönemi
Prostaglandin sentezinin inhibisyonu gebeliği ve/veya embriyo/fetal gelişimi olumsuz yönde
etkileyebilir. Epidemiyolojik çalışmalardan elde edilen veriler, erken gebelikte prostoglandin
sentezi inhibitörünün kullanımı sonrasında düşük yapma, kardiyak malformasyon ve gastroşizis
riskinin arttığını göstermektedir. Kardiyovasküler malformasyonun mutlak riski %1’den düşük
durumdan %1,5’e yükselmiştir. Riskin doz ve tedavi süresi ile artması beklenmektedir.
Deney hayvanlarında, prostaglandin sentezi inhibitörü uygulanmasının, implantasyon öncesi ve
sonrası düşüklerin ve embriyo/fetal letalitenin artmasıyla sonuçlandığı gösterilmiştir. Buna ek
olarak, organogenetik dönemde prostaglandin sentezi inhibitörü uygulanan hayvanlarda
kardiyovasküler malformasyonlar da dahil olmak üzere çeşitli malformasyonların
insidanslarında artış olduğu bildirilmiştir. Gebeliğin 20. haftasından itibaren ibuprofen
kullanımı fetal böbrek fonksiyon bozukluğundan kaynaklanan oligohidramnioza neden olabilir.
Bu durum tedavinin başlamasından kısa bir süre sonra ortaya çıkabilir ve genellikle tedavinin
kesilmesiyle geri dönüşlü olur. Ayrıca ikinci trimesterde tedaviyi takiben duktus arteriyozus
daralması rapor edilmiştir ve bunların çoğu tedavinin kesilmesinden sonra düzelmiştir.
Bu nedenle, gebeliğin birinci ve ikinci trimestrinde, çok gerekli olmadığı sürece ibuprofen
verilmemelidir. Gebe kalmayı düşünen kadınlarda veya gebeliğinin birinci veya ikinci
trimestrinde olan kadınlarda ibuprofen kullanılması durumunda, uygulanacak dozun mümkün
olduğunca düşük ve tedavi süresinin mümkün olduğunca kısa tutulması gerekmektedir.
Oligohidramnios ve duktus arteriyozus daralması açısından antenatal izleme, gebeliğin 20.
haftasından itibaren birkaç gün ibuprofene maruz kaldıktan sonra düşünülmelidir.
Oligohidramnios veya duktus arteriosus daralması tespit edilirse DOLVEN® kesilmelidir.
Gebeliğin üçüncü trimestrinde, tüm prostaglandin sentezi inhibitörleri aşağıdaki
komplikasyonlara neden olabilir:
• Kardiyopulmoner toksisite (duktus arteriyozusun erken daralması/kapanması ve
pulmoner hipertansiyon ile birlikte)
• Oligohidramniyoz eşlik ettiğinde böbrek yetmezliğine yol açabilecek renal
disfonksiyon
12/19Gebeliğin son evresinde, prostaglandin sentezi inhibitörleri annede ve yenidoğanda aşağıdaki
komplikasyonlara neden olabilir:
• Kanama süresinde uzama
• Doğumun gecikmesi veya uzaması ile sonuçlanabilecek uterus kontraksiyonlarının
inhibisyonu
Doğum ve doğum eyleminin başlaması gecikebilir. Anne ile çocuğun her ikisinde de daha
fazla kanama eğilimi ile birlikte doğum süresi uzayabilir.
Gebeliğin özellikle son dönemlerinde duktus arteriozusun erken kapanmasına neden
olabileceği için diğer NSAİİ’ler gibi DOLVEN® kullanımından da kaçınılmalıdır.
Sıçanlarda ve tavşanlarda yürütülen üreme çalışmaları, gelişim anormalliklerine dair kanıt
göstermemiştir. Bununla birlikte, hayvan üreme çalışmaları her zaman insanlarda oluşacak
sonucu yansıtmaz. Gebe kadınlarda yeterli ve iyi kontrollü yürütülen bir çalışma mevcut
değildir.
Sonuç olarak, ibuprofen gebeliğin üçüncü trimestri boyunca kontrendikedir.
Laktasyon dönemi
İbuprofen anne sütü ile atılmaktadır (süte geçmektedir). Ancak, ibuprofenin tüm dozlarında,
emzirilen çocuk üzerinde herhangi bir etki öngörülmemektedir. Ancak yine de, daha uzun süreli
bir tedavi planlanıyorsa; erken sütten kesme göz önünde bulundurulmalıdır. Emzirilen
bebeklerde ibuprofenin ciddi advers reaksiyon potansiyelinin bulunması nedeniyle, ilacın anne
için önemi göz önünde bulundurularak, emzirmeyi bırakma veya ilacı bırakma konusunda bir
karar verilmelidir.
Üreme Yeteneği/Fertilite
İbuprofen kullanılması fertiliteyi bozabilir ve gebe kalmak isteyen kadınlarda önerilmez. Gebe
kalma zorluğu yaşayan veya infertilite araştırması yapılan kadınlarda, ibuprofenin kesilmesi
düşünülmelidir.
4.7. Araç ve makine kullanımı üzerindeki etkiler
NSAİİ’leri aldıktan sonra baş dönmesi, uyuşukluk, yorgunluk ve görme bozuklukları gibi
istenmeyen etkiler olabilir.
İbuprofen tedavisini takiben belirli hastaların tepki verme süresi etkilenebilir. Bu durum, araç
ve makine kullanımı gibi yüksek dikkat gerektiren durumlarda göz önünde bulundurulmalıdır.
Bu durum alkol kullanımı ile birlikte daha büyük çapta etki eder.
Eğer bu yan etkiler görülürse, hastalar araç ve makine kullanmamaları konusunda
uyarılmalıdırlar.
4.8. İstenmeyen etkiler
İbuprofenin raporlanan yan etki modeli diğer NSAİİ’ler ile benzerdir.
• Gastrointestinal hastalıklar
En sık gözlemlenen advers etkiler doğası gereği gastrointestinaldir. İbuprofen uygulamasını
13/19takiben bulantı, kusma, diyare, flatulans, konstipasyon, dispepsi, abdominal ağrı, melena,
hematemez, ülseratif stomatit, gastrointestinal hemoraj, Crohn hastalığı ve kolitin
şiddetlenmesi rapor edilmiştir (Bkz. Bölüm 4.3). Daha az sıklıkla gastrit, duodenal ülser ve
gastrik ülser ve gastrointestinal perforasyon görülmüştür. Gastrointestinal ülser, perforasyon ve
GI kanama, bazen ölümcül olabilir ve özellikle yaşlılarda görülebilir (Bkz. Bölüm 4.4).
DOLVEN® alımı ile ağızda veya boğazda geçici bir yanma hissi olabilir.
Bağışıklık sistemi bozuklukları:
NSAİİ’lerle tedaviyi takiben aşırı duyarlılık reaksiyonları bildirilmiştir. Bunlar (a) spesifik
olmayan alerjik reaksiyon ve anafilaksi, (b) astım, ağır astım, bronkospazm veya dispneyi
içeren solunum yolu reaktivitesi veya (c) çeşitli tiplerde döküntüler, pruritus, ürtiker, purpura,
anjiyoödem ve çok nadiren eritema multiforme, büllöz dermatozlar (Stevens-Johnson
sendromu ve toksik epidermal nekrolizi de içeren) dahil çeşitli cilt bozukluklarından oluşabilir.
• Deri ve deri altı doku hastalıkları
İstisnai olarak, varisella enfeksiyonu süresince ciddi deri ve yumuşak doku enfeksiyonlu
komplikasyonlar oluşabilir. Enfeksiyon ile ilişkili inflamasyonların (ör. nekrotizan fasiit
gelişimi gibi) alevlenmesinin, NSAİİ’lerin kullanımı ile örtüştüğü tarif edilmiştir.
• Kalp ve damar hastalıkları
Klinik çalışmalar, özellikle yüksek dozda (2400 mg/gün) ibuprofen kullanımının arteryal
trombotik olayların (ör. miyokard infarktüsü veya felç gibi, Bkz. Bölüm 4.4) riskinde küçük bir
artış ile ilişkili olabileceğini göstermektedir.
NSAİİ tedavisi ile ilişkili olarak ödem, hipertansiyon va kalp yetmezliği raporlanmıştır.
• Kan ve lenf sistemi hastalıkları
İbuprofen trombosit agregasyonunu geri dönüşlü olarak baskılayarak kanama zamanının
uzamasına neden olabilir.
• Enfeksiyon ve enfestasyonlar
Boyun tutulması, baş ağrısı, bulantı, kusma, ateş veya oryantasyon bozukluğu semptomları ile
birlikte, rinit ve aseptik menenjit (özellikle sistemik lupus eritematozus ve miks bağ dokusu
hastalığı gibi mevcut otoimmün bozuklukları olan hastalarda) (Bkz. Bölüm 4.4).
NSAİİ’lerin kullanımına denk gelen enfeksiyonla ilişkili enflamasyonların alevlenmesi tarif
edilmiştir.
İbuprofen kullanımı sırasında enfeksiyon belirtileri ortaya çıkarsa veya kötüleşirse, hastanın
vakit kaybetmeden doktora gitmesi önerilir.
Aseptik menenjit bildirilen olguların çoğunda altta yatan bir otoimmün hastalık (özellikle
sistemik lupus eritematozus ve ilişkili bağ dokusu hastalıkları) söz konusudur.
İbuprofen kullanımı ile ilişkili olması olası bulunan yan etkiler, MedDRA sıklık skalası ve
sistem organ sınıfı ile aşağıdaki sıklığa göre gösterilmiştir: Çok yaygın (≥1/10), yaygın (≥ 1/100
ile <1/10), yaygın olmayan (≥1/1.000 ile < 1/100), seyrek (≥1/10.000 ile < 1/1000), çok seyrek
(<1/10.000) ve bilinmiyor (mevcut veri ile sıklığı hesaplanamayan).
14/19Sistem Organ Sınıfı Sıklık İstenmeyen Etki
Enfeksiyonlar ve Yaygın olmayan Rinit
enfestasyonlar Seyrek Aseptik menenjit (Bkz. Bölüm 4.4)
Seyrek Lökopeni, trombositopeni, nötropeni,
Kan ve lenf sistemi
agranülositoz, aplastik anemi ve
hastalıkları
hemolitik anemi
Bağışıklık sistemi Yaygın olmayan Hipersensitivite
hastalıkları Seyrek Anaflaktik reaksiyon
Yaygın olmayan İnsomnia, anksiyete
Psikiyatrik hastalıklar
Seyrek Depresyon, konfüzyonal durum
Yaygın Baş ağrısı, baş dönmesi
Merkezi ve periferik sinir
Yaygın olmayan Parestezi, somnolans
sistemi hastalıkları
Seyrek Optik nevrit
Yaygın olmayan Görme bozukluğu
Göz hastalıkları
Seyrek Toksik optik nöropati
Çok seyrek Kardiyak yetmezlik, myokard
Kardiyak hastalıklar
infarktüsü (Bkz. Bölüm 4.4)
Vasküler hastalıklar Çok seyrek Hipertansiyon
Kulak ve iç kulak Yaygın olmayan Duyma bozukluğu, tinnitus, vertigo
hastalıkları
Solunum, göğüs ve Yaygın olmayan Astım, bronkospazm, dispne
mediastinal hastalıklar
Yaygın Dispepsi, diyare, bulantı, kusma,
abdominal ağrı, flatulans, konstipasyon,
melana, hematemez, gastrointestinal
hemoraji
Gastrointestinal hastalıklar Yaygın olmayan Gastrit, duodenal ülser, gastrik ülser,
oral ülserasyon, gastrointestinal
perforasyon
Çok seyrek Pankreatit
Bilinmiyor Crohn hastalığı ve kolit alevlenmesi
Yaygın olmayan Hepatit, sarılık, anormal karaciğer
Hepato-bilier hastalıklar fonksiyonları
Çok seyrek Hepatik yetmezlik
Yaygın Döküntü
Yaygın olmayan Ürtiker, kaşıntı, purpura, anjiyoödem,
fotosensitivite reaksiyonu
Çok seyrek Şiddetli kutanöz advers reaksiyonlar
(SCAR’lar) (Eritema Multiforme,
Deri ve deri altı doku eksfolyatif dermatit, Stevens-Johnson
hastalıkları sendromu ve toksik epidermal nekroliz
dahil)
Bilinmiyor Eozinofili ve sistemik semptomların
eşlik ettiği ilaç reaksiyonu (DRESS
sendromu), akut jeneralize
ekzantematöz püstülozis (AGEP)
Böbrek ve idrar yolu Yaygın olmayan Çeşitli formlarda nefrotoksisite (ör.
hastalıkları tübulointerstisyel nefrit, nefrotik
15/19sendrom ve renal yetmezlik
Bilinmiyor Renal tübüler asidoz*
Genel bozukluklar ve Yaygın Yorgunluk
uygulama bölgesine ilişkin Seyrek Ödem
hastalıklar
Metabolizma ve Beslenme Bilinmiyor Hipokalemi*
Bozuklukları
*Pazarlama sonrası dönemde, tipik olarak ibuprofen bileşeninin önerilen dozlardan daha yüksek
dozlarda uzun süreli kullanımını takiben renal tübüler asidoz ve hipokalemi rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Toksisite
80-100 mg/kg üzerindeki dozlarda toksisite belirti ve semptomlarının ortaya çıkma riski
bulunmaktadır. 200 mg/kg’ın üzerindeki dozlarda kişiden kişiye oldukça değişken olsa da ciddi
semptom riski vardır. 15 aylık bir çocukta 560 mg/kg’lık bir doz ciddi intoksikasyona yol
açmıştır. 6 yaşında bir çocukta 3,2 gram doz hafif- orta derece intoksikasyona yol açmıştır. 1,5
yaşında bir çocukta 2,8 - 4 gram doz ve 6 yaşında bir çocukta 6 gram doz ciddi intoksikasyona,
bir erişkinde 8 gram doz orta derece intoksikasyona ve bir erişkinde 20 gramdan fazla bir doz
çok ciddi intoksikasyona yol açmıştır. 16 yaşındaki bir gençte uygulanan 8 gram doz böbreği
etkilemiştir ve bir gence alkolle birlikte verilen 12 gram akut tübüler nekroz ile sonuçlanmıştır.
Semptomlar
Başlıca görülen semptomlar bulantı, karın ağrıları ve kusma (kanlı olabilir) gibi gastrointestinal
sistem semptomları ve baş ağrısı, kulak çınlaması, konfüzyon ve nistagmustur. Yüksek
dozlarda bilinç kaybı, konvülsyonlar (esasen çocuklarda). Bradikardi, kan basıncında düşüş.
Metabolik asidoz, hipernatremi, böbrek etkileri, hematüri, olası karaciğer etkileri. Ciddi
zehirlenmelerde metabolik asidoz oluşabilir ve muhtemelen dolaşımdaki pıhtılaşma
faktörlerinin eylemlerine müdahale nedeniyle protrombin zamanı/INR uzayabilir. Hipotermi ve
erişkin respiratuar distres sendromu nadir olarak bildirilmiştir. Ciddi zehirlenmelerde metabolik
asidoz oluşabilir.
Önerilen dozlardan daha yüksek dozlarda uzun süreli kullanım ciddi hipokalemi ve renal
tübüler asidoza neden olabilir. Semptomlar bilinç düzeyinde azalma ve genel zayıflığı içerebilir
(Bkz. Bölüm 4.4 ve Bölüm 4.8).
Tedavi
Gerekli ise mide yıkanır, aktif karbon verilir. Gastrointestinal problemler varsa antiasidler
verilir. Hipotansiyon varsa, intravenöz sıvı ve gerekirse inotropik destek sağlanır. Yeterli diürez
sağlanır. Asid-baz ve elektrolit bozuklukları düzeltilir. Diğer semptomatik tedaviler uygulanır.
16/195. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-inflamatuvar ve anti-romatik ürünler, non-steroidler; propionik
asit türevleri
ATC kodu: M01AE01
Etki mekanizması
İbuprofen, non-steroidal antiinflamatuar ilaçlar (NSAİİ) grubuna aittir. Bu ilaç, jenerik ismi
ibuprofen olan propionik asit türevi p-isobutil-hidrotropik asit içerir. İbuprofen analjezik,
antiinflamatuar ve antipiretik aktiviteye sahiptir. Antifilojistik etkisi aspirin ve indometazin ile
benzer düzeydedir. İbuprofenin farmakolojik etkisi muhtemelen prostaglandin sentezini inhibe
etme yeteneği ile ilişkidir. İbuprofen trombosit agregasyonunu geri dönüşlü olarak baskılayarak
kanama zamanını uzatır.
Klinik etkililiği ve güvenliliği
Deneysel veriler eş zamanlı kullanıldıklarında ibuprofenin düşük doz asetilsalisilik asidin
trombosit agregasyonu üzerindeki etkisini kompetitif olarak inhibe edebileceğini
göstermektedir. Bazı farmakodinamik çalışmalarda, hızlı salımlı asetilsalisilik asit dozundan
(81 mg) önceki 8 saat içinde veya dozlamadan sonra 30 dakika içinde tek doz 400 mg ibuprofen
alındığında asetilsalisilik asidin tromboksan oluşumunu veya trombosit agregasyonu
oluşumunu azalttığı gözlenmiştir. Klinik duruma bu verilerin uyarlanmasına ilişkin
belirsizlikler olmasına rağmen, ibuprofenin düzenli, uzun süreli kullanımının, düşük doz
asetilsalisilik asidin kardiyoprotektif etkisini azaltabileceği olasılığı göz ardı edilemez. Ara sıra
kullanılan ibuprofen ile klinik olarak anlamlı bir etki gözlenmesi beklenmemektedir (Bkz.
Bölüm 4.5).
İbuprofen renal prostaglandin sentezini inhibe eder. Normal böbrek fonksiyonlarına sahip
hastalarda bu etkinin anlamlılığı yoktur. Kronik böbrek yetmezliği, dekompanse kalp veya
karaciğer yetmezliği olan hastalar ile birlikte plazma hacminde değişikliği içeren koşullarda,
inhibe edilmiş prostaglandin sentezi akut böbrek yetmezliğine, sıvı retansiyonuna ve kalp
yetmezliğine yol açar (Bkz. Bölüm 4.3).
5.2. Farmakokinetik özellikler
Genel özellikler
Emilim
İbuprofen gastrointestinal sistemden hızla emilir ve biyoyararlanımı %80 - 90’dır. Doruk serum
konsantrasyonuna uygulamadan sonra 1-2 saatte ulaşır. Yiyeceklerle alındığında aç karnına
alınmasına göre doruk serum konsantrasyonu daha düşük olur ve daha yavaş ulaşılır.
Yiyecekler, toplam biyoyararlanımı belirgin düzeyde etkilemez.
Dağılım
İbuprofen plazma proteinlerine yüksek oranda bağlanır (%99). İbuprofenin dağılım hacmi
düşüktür ve yetişkinlerde yaklaşık 0,12 - 0,2 L/kg’dır.
17/19Biyotransformasyon
İbuprofen karaciğerde, tercihen CYP2C9 olmak üzere, sitokrom P450 enzimleri ile metabolize
olur ve iki ana inaktif metabolite (2-hidroksiibuprofen ve 3-karboksiibuprofen) dönüşür. Oral
uygulamanın ardından oral dozun %90’ından biraz azı idrarda oksidatif metabolitve glukuronik
konjugatlar olarak atılır. Çok az miktarda ibuprofen idrarda değişmeden atılır.
Eliminasyon
Böbreklerden hızlı ve tam olarak atılır. Eliminasyon yarılanma ömrü yaklaşık 2 saattir.
İbuprofenin atılımı teorik olarak son dozdan sonra 24 saat içinde tamamlanır.
Doğrusallık / doğrusal olmayan durum
Veri yoktur.
Özel popülasyonlar
Yaşlılar
Böbrek yetmezliği olmaması halinde genç ve yaşlılar arasında farmakokinetik profil ve üriner
atılım açısından sadece küçük ve klinik olarak önemsiz farklar vardır.
Pediatrik popülasyon
1 yaş ve üzerindeki çocuklarda ağırlığa göre ayarlanmış terapötik dozda (5 mg/kg - 10 mg/kg
vücut ağırlığı) ibuprofenin sistemik maruziyeti yetişkinlerle benzerdir. 3 ay - 2,5 yaş arasındaki
çocuklarda ibuprofenin dağılım hacmi (L/kg) ve klerensi (L/kg/saat)> 2,5 - 12 yaş grubuna göre
daha yüksek bulunmuştur.
Böbrek yetmezliği
Hafif böbrek yetmezliğinde serbest (S)-ibuprofen düzeyi, (S)-ibuprofen için EAA düzeyi ve
enantiyomerik EAA (S/R) oranının sağlıklı gönüllülere göre artmış olduğu bildirilmiştir.
Diyaliz uygulanan son evre böbrek hastalığı olan hastalarda ibuprofenin ortalama serbest
fraksiyonu yaklaşık %3 iken sağlıklı gönüllülerde yaklaşık %1’dir. Böbrek fonksiyonlarının
şiddetli bozulması durumunda ibuprofen metabolitleri birikebilir. Bu etkinin önemi
bilinmemektedir. Metabolitler hemodiyaliz ile uzaklaştırılabilir (Bkz. Bölüm 4.2, 4.3 ve 4.4).
Karaciğer yetmezliği
Hafif ve orta şiddette alkolik karaciğer hastalığı farmakokinetik parametreleri önemli ölçüde
değiştirmemiştir.
Orta şiddette karaciğer yetmezliği (Child Pugh skoru 6-10) olan siroz hastalarında sağlıklı
kontrol grubuna göre rasemik ibuprofenin yarılanma ömrü yaklaşık 2 kat uzamış ve
enantiyomerik EAA oranı (S/R) daha düşük bulunmuştur; (R)-ibuprofenin aktif (S)-
enantiyomerine metabolik dönüşümünün bozulduğunu göstermektedir (Bkz. Bölüm 4.2, 4.3 ve
4.4).
5.3. Klinik öncesi güvenlilik verileri
Geleneksel klinik olmayan çalışmalar yapılmamıştır, ancak Kısa Ürün Bilgisi metninin diğer
bölümlerinde yer alan verilerin ötesinde klinik güvenlilikle ilgili olduğu düşünülen klinik
olmayan bir endişe yoktur.
18/196. FARMASÖTİK ÖZELLİKLER
6.1. Yardımcı maddelerin listesi
Sodyum benzoat
Sakarin sodyum
Sorbitol sıvısı %70 (kristalleşmeyen)
Sitrik asit monohidrat
Polisorbat 80
Karboksimetilselüloz sodyum
Dağılabilir selüloz RC-591
Portakal yağı (konsantre)
F.D. ve C. Yellow No: 6 (Gün batımı sarısı (E110))
Kinolin sarısı (E104)
Saf su
6.2. Geçimsizlikler
Geçerli değildir.
6.3. Raf ömrü
24 ay.
6.4. Saklamaya yönelik özel tedbirler
30°C altındaki oda sıcaklığında saklayınız.
6.5. Ambalajın niteliği ve içeriği
Pilver-proof PP kapaklı, 100 mL ve 150 mL’lik bal renkli cam şişeler. Her 5 mL’lik ölçek 100
mg ibuprofen içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Opella Healthcare Tüketici Sağlığı A.Ş.
Şişli-İstanbul
8. RUHSAT NUMARASI
2021/301
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10/09/2021
Ruhsat yenileme tarihi: -
10. KÜB’ÜN YENİLENME TARİHİ
19/19