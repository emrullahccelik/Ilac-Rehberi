1  KULLANMA  TALİMATI  
 
DAPOKSEL  30 mg/50 mg film tablet  
Ağızdan  alınır.  
 
 Etkin  maddeler:  Her bir film kaplı  tablet,  30 mg dapoksetine  eşdeğer  33,58  mg 
dapoksetin  hidroklorür  ve 50 mg  sildenafile eşdeğer  70,225 mg sildenafil  sitrat  içerir.  
 
 Yardımcı  maddeler:  Laktoz spraydried 250, dibazik kalsiyum fosfat anhidrat, 
mikrokristalin selüloz PH 102, mikrokristalin selüloz PH 105, kolloidal silicon dioksit 
anhidrat, kroskarmelloz sodyum, magnezyum stearate, film kaplama materyali No: 14 (Opadry 
II Blue 85F20578): Polivinil alkol, polietilen glikol, talk, titanium dioksit, FD&C Blue 
#2/İndigo carmine aluminum lake, sarı demir oksit  
 
 
 
 
 Bu Kullanma Talimatın  da:  
1. DAPOKSEL  nedir  ve ne için kullanılır?  
2. DAPOKSEL ’i kullanmadan  önce dikkat edilmesi  gerekenler  
3. DAPOKSEL  nasıl kullanılır?  
4. Olası yan etkiler  nelerdir?  
5. DAPOKSEL ’in saklanması  
 
Başlıkları yer almaktadır.  Bu  ilacı  kullanmaya   başlamadan   önce   bu  KULLANMA   TALİMATINI  dikkatlice  
okuyunuz,  çünkü  sizin için önemli  bilgiler içermektedir . 
 Bu kullanma  talimatını saklayınız.  Daha sonra tekrar  okumaya  ihtiyaç  duyabilirsiniz.  
 Eğer  ilave sorularınız olursa, lütfen  doktorunuza  veya eczacınıza  danışınız.  
 Bu ilaç  kişisel  olarak  sizin için reçete  edilmiştir,  başkalarına  vermeyiniz.  
 Bu ilacın  kullanımı  sırasında  doktora  veya hastaneye  gittiğinizde  doktorunuza  bu ilacı 
kullandığınızı söyleyiniz.  
 Bu talimatta  yazılanlara  aynen  uyunuz.  İlaç hakkında  size önerilen  dozun  dışında  yüksek  
veya düşük doz kullanmayınız.  2  1. DAPOKSEL  nedir  ve ne için kullanılır?  
 DAPOKSEL , dapoksetin  ve sildenafil  etkin  maddelerini  içeren  mavi renkli, yuvarlak, 
bombeli film kaplı  tabletler  şeklindedir.  
 DAPOKSEL , 3 ve  6 tabletlik  Opak PVC/PE/PVDC – Alüminyum blister ambalaj  
içerisinde piyasaya  sunulmaktadır.  
 DAPOKSEL  18-64 yaşları  arasındaki  erkeklerde,  sertleşme  sorunu  ve/veya  eşleriyle  
cinsel  ilişkisini  etkileyecek  şekilde  sık görülen  erken  boşalma  (prematür  ejakülasyon)  
durumlarında  kullanılan  bir ilaçtır.  
 Sertleşme  sorunu,  bir erkekte  cinsel  aktivite  için gerekli  olan penis  sertleşmesinin  
sağlanamaması  veya sertliğin  korunamaması  durumudur.  
 Erken  boşalma,  çok az cinsel  uyarılma  ile erkek  cinsel  organı  penisin,  kadın  cinsel  organı  
vajinaya  girmesinden  hemen  önce,  girer girmez  ya da girmesinden  kısa bir süre sonra,  henüz  
erkeğin  gerçekleşmesini  arzulamasından  önce  boşalmanın  gerçekleşmesi  şeklinde  görülen  
yaygın  bir cinsel  işlev bozukluğudur.  
 DAPOKSEL , etken  madde  olarak  dapoksetin ve  sildenafil  içerir:  
 Dapoksetin  bir seçici  serotonin  geri alım inhibitörü  (SSRI)’dür  ve “diğer  ürolojik  ilaçlar"  
olarak  adlandırılan  gruba  dahil  bir ilaçtır.  Dapoksetin  sizin  boşalmanıza  kadar  geçen  süreyi  
uzatır;  boşalmayı  kontrol  edebilmenizi  sağlar  ve hızlı boşalmanızdan  dolayı  olan 
sıkıntılarınızı  azaltır.  Dapoksetin  aynı zamanda  sizin  cinsel  ilişkiden  tatmin  olmanızda  da 
düzelme  sağlar.  
 Sildenafil,  fosfodiesteraz  tip 5 inhibitörleri  adı verilen  bir ilaç grubuna  dahildir.  Penisteki  
kan damarlarının  gevşemesine  yardımcı  olarak,  cinsel  uyarı  sırasında  kanın  penise  akımını  
sağlamak  suretiyle  etki gösterir.  
 Vajina içinde  boşalma süresi iki dakikadan  az olan hastalarda  kullanılır.  
 Son 6 aydaki  cinsel  birleşme  girişimlerinin  çoğunda  erken  boşalma  hikayesi  olan 
hastalarda  kullanılır.  
 DAPOKSEL  sadece  cinsel  yoldan  uyarılmanız  durumunda  doğal  yolla  sertleşme  
(ereksiyon)  oluşmasına  yardım  eder.  DAPOKSEL  kadınların kullanımı  için değildir.  
 
2. DAPOKSEL ’i kullanmadan  önce dikkat edilmesi  gerekenle r 
Sertleşme  sorununu,  buna  yol açabilecek  olası  sebepleri  ve uygun  tedaviyi  belirlemek  için, 
doktorunuz  tarafından  kullandığınız  bütün  ilaçların  ve hastalıklarınızın  bilinmesi  gereklidir.  
Cinsel  aktivite,  kalp ile ilgili sorunlar  için belirli  bir derecede  risk teşkil  eder.  Bu nedenle  3  sertleşme  sorununuza  yönelik  bir tedaviye  başlamadan  önce,  doktorunuzca  kalp ve damar  
sisteminizin  durumu değerlendirilmelidir.  
 
DAPOKSEL ’i aşağıdaki  durumlarda  KULLANMAYINIZ  
Eğer;  
 Size uzman  doktor  tarafından  erken  boşalma  (prematür  ejakülasyon)  tanısı  
konulmamışsa,  
 Esrar  ya da kokain  gibi maddelere bağımlıysanız,  
 Dapoksetin,  sildenafil  ya da ilacın  bileşimindeki  herhangi  bir maddeye  karşı  alerjiniz  
veya aşırı hassasiyetiniz  olduğu  biliniyorsa,  
 Kalbiniz   ile  ilgili  bir  sorununuz  varsa;   Doktorunuz   kalbinizin  seksüel   aktivitenin  
getireceği  ek yükü  kaldırıp kaldıramayacağını  dikkatle değerlendirmelidir.  
 İnme  veya kalp krizi geçirdiyseniz  veya tansiyonunuz  (kan basıncınız) düşükse,  
 Ağır bir karaciğer  veya kalp sorununuz  varsa,  
 Görme  kaybına  veya  görme  bozukluğuna  neden  olabilen  Non-arteritik  anterior  iskemik  
optik nöropati  (NAION)  hastalığınız  varsa,  
 “Retinitis  pigmentoza ” denilen,  görme  alanında  daralma  ve gece körlüğü ne neden  olan 
nadir  görülen  kalıtsal  bir göz hastalığınız  varsa , 
 Amil  nitrat  veya butil nitrat  gibi nitrik  oksit  açığa  çıkaran  veya nitrat  içeren  (nitrogliserin,  
isosorbid  mononitrat,  isosorbid  nitrat,  pentaeritritol  tetranitrat,  eritritol  tetranitrat,  isosorbid  
dinitrat/fenobarbital  gibi) herhangi  bir ilaç kullanıyorsanız  DAPOKSEL  kullanmayınız.  Bu 
ilaçlar,  sıklıkla  göğüs  ağrısı  ile kendini  gösteren  bir kalp ve damar  hastalığının  (anjina  
pektoris)  tedavisi  için kullanılan  ilaçlardır.  DAPOKSEL  bu ilaçların  etkilerinde  ciddi  bir 
artışa  neden  olabilir.  
 Senkop  (bayılma),  
 18 yaş altındaysanız,  
 Kadınsanız.  
 Geçmişte   ağır  bunalım  (ağır  depresyon),   manik  bir  durum  (aşırı   coşku,   dikkati  
odaklamada  güçlük  ya da yerinde  duramamayla  seyreden  bir durum)  yaşadıysanız,  4  Aşağıdaki   durumlarda    DAPOKSEL ’i   kullanmadan    önce    doktor   ya   da   
eczacınıza  danışınız.  
 Geçmişte  bipolar  hastalık  (mizaçta  aşırı yükselme  ve düşüşlerle seyreden  bir durum)  veya 
şizofreni  gibi herhangi  bir ruh hastalığı  sorununuz  olmuşsa,  
 Geçmişte  kanamayla seyreden  bir hastalık veya pıhtılaşma  bozukluğu  geçirmişseniz,  
 Herhangi  bir karaciğer  ya da böbrek  sorununuz  varsa,  
 Tedaviyle kontrol altında  olan bir epilepsi  (sara)  hastasıysanız,  
 Erken  boşalma  (prematür  ejakülasyon)  durumunuzun  tedavisi  için başka  ilaç 
kullanıyorsanız.  
Yukarıda  belirtilen  durumlardan  herhangi  biri sizde  varsa  (ya da olup olmadığından  emin  
değilseniz),  DAPOKSEL  almadan  önce doktor  ya da eczacınızla  konuşunuz.  
DAPOKSEL ’i aşağıdaki  durumlarda  DİKKATLİ KULLANINIZ  
 İlacı kullanırken  vücudunuzun  susuz  kalmış  olmamasına  dikkat  ediniz.  İlacı almadan  
önceki  son 4-6 saat içinde  herhangi  içecek  bir şey almamışsanız,  uzun  bir süredir  
terlemekteyseniz  ya da ateş, ishal  veya kusmayla  seyreden  bir hastalığınız  varsa  vücudunuz  
susuz  kalmış  olabilir.  
  DAP OKSE L b a yılmanız  a neden  olabilir;  ba yılma ya da ba yılma sonucu  has ar gö rme riskini  
 az altmanız  için:  
 DAPOKSEL ’i en az tam olarak  dolu bir bardak  suyla  içiniz.  
  Baş dönmesi,  s erseml ik hali, terleme,  üşüm e, gö z lerde  kar arma,  bula ntı, sendeleme  gibi  
 belirtiler  oluşur  ve kend  iniz i i yi hissetmez  seniz  , hemen  uz anıp kol ve bacakla  rınız ı yuk arı  
 kaldırarak  başını z ın vücudun  diğer  bölgelerin  de n aşağıda  kalmasını  sa ğla ya rak bir ba yılma  
 nöbeti   ge çirmekten   ya  da  ba yılırsanız   ya ralan  maktan   kendini z i  koru yunuz  .  Zaten   yatar  
 durumda  ys anız ya d a ot uru yo rsanız  a ya ğa k alkm a yınız . Oturu  yors anız başını z ı dizleriniz  in  
 altında tutacak  şekil de aşağı  do ğru e ğiniz .  
  DAPOKSEL   kullandığınız   gün  yatar   veya  oturur  durumdan   ayağa   kalkarken  yavaş   
ve dikkatli olunuz.  
 Bu tür belirtiler hissediyorsanız  kesinlikle  araç ya da makine  kullanmayınız.  
 Alkolle  birlikte kullanmayınız.  
 Bu tür yan etkilerden  herhangi  birini  görürseniz  doktorunuza  söyleyiniz.  
 DAPOKSEL ’in geçici  olarak  tansiyonunuzu  (kan basıncınızı)  düşürücü  etkileri  
olabilir.  Çoğu  kimsede  bu durumun  ilgili sonuçları  azdır  ya da hiç yoktur.  Ancak  özellikle  
tansiyon  5  düşüşlerine  hassas,  kalp damarlarında  tıkanma  ile veya vücudun  tansiyonu  (kan basıncının)  
kontrolünde  ciddi  bozulma  ile kendini  gösteren  nadir  hastalıkları  olan kişilerde,  cinsel  
aktiviteye  eşlik  edecek  bu etkilerin  doktorunuzca  değerlendirilmesi  gerekir.  
 Orak  hücre  anemisi  (kırmızı  kan hücrelerindeki  bir anormallik),  lösemi  (kan hücrelerinin  
kanseri),  multipl  myelom  (kemik  iliği kanseri)  veya peniste  herhangi  bir hastalık  veya biçim  
bozukluğunuz  varsa.  Sertleşme  sorununuz  için ilaç kullanırken,  bu durumlar  özel dikkat  
gerektirebilir.  
 Mide  ülseriniz  veya bir kanama  bozukluğunuz  (hemofili gibi) varsa.  
 Görmenizde   ani  bir  azalma  veya  görme   kaybı  yaşarsanız,   DAPOKSEL   
kullanmayı  durdurunuz  ve derhal  doktorunuza  bildiriniz.  
 Duymanızda  ani bir azalma  veya sağırlık  yaşarsanız,  DAPOKSEL  kullanmayı  
durdurunuz  ve derhal  doktorunuza  bildiriniz.  
Bu  uyarılar   geçmişteki   herhangi   bir  dönemde   dahi  olsa  sizin  için  geçerliyse,   lütfen  
doktorunuza  danışınız.  
DAPOKSEL  ile birlikte sertleşme  sorunu  için kullanılan  başka  ilaçlar  kullanmamalısınız.  
 
DAPOKSEL ’in yiyecek ve içecek  ile kullanılması  
 DAPOKSEL , en az tam olarak  dolu bir bardak  suyla  içilmelidir.  
 DAPOKSEL , yemeklerle  birlikte  ya da yemek  harici  alınabilir.  Bununla  birlikte  yiyecek  
ve içeceklerle  birlikte alındığında,  etki göstermesi  biraz  daha uzun sürebilir.  
 Alkol  ile beraber  DAPOKSEL  kullanmayınız.  DAPOKSEL  kullanırken  alkol  alınması  
durumunda,  alkole  bağlı  gelişebilecek  baş dönmesi,  sersemlik  hali ve reflekslerde  yavaşlama  
gibi etkiler  artabilir.  Bunlara  ilaveten  fazla  alkol  alınması,  sertleşme  yeteneğini  geçici  olarak  
azaltabilir.  DAPOKSEL  kullanırken,  günde 2 alkollü  içecekten  fazlasını  almayınız.  
 Greyfurt  suyu DAPOKSEL  ile birlikte  kullanıldığında  DAPOKSEL ’in vücuttan  
uzaklaştırılmasını geciktirebilir.  
Hamilelik  
İlacı kullanmadan önce doktorunuza veya eczacınıza danışınız.  
DAPOKSEL  yalnızca erkeklerde kullanılır;  kadınlar  tarafından  alınmamalıdır.  
 
Emzirme  
İlacı kullanmadan önce doktorunuza veya eczacınıza danışınız.  
DAPOKSEL  yalnızca erkeklerde kullanılır;  kadınlar  tarafından  alınmamalıdır.  6  Araç ve makine  kullanımı  
DAPOKSEL  bazı kişilerde  uyku  hali, baş dönmesi,  sersemlik  hissi,  bayılma,  dikkati  
toplamada  güçlük  ya da geçici  görme  problemlerine  neden  olabilir.  Sizde  bu türden  ya da 
benzeri  etkiler  görülürse,  araç ve makine  kullanmamalısınız.  Dapoksil  ile birlikte  alkol  
kullandıysanız  araç ve makine  kullanmamalısınız.  
DAPOKSEL ’in içeriğinde bulunan  bazı yardımcı  maddeler  hakkında önemli  bilgiler  
Bu tıbbi ürün laktoz  ihtiva  eder.  Eğer daha  önceden  doktorunuz  tarafından  bazı şekerlere  karşı  
intoleransınız  olduğu  (dayanıksız  olduğunuz)  söylenmişse  bu tıbbi ürünü  almadan  önce 
doktorunuzla temasa  geçiniz.  
Bu tıbbi ürün her dozunda  1 mmol  (23 mg)’dan  daha az sodyum  ihtiva  eder;  bu dozda  
sodyuma  bağlı  herhangi  bir yan etki beklenmemektedir.  
Diğer ilaçlar  ile birlikte  kullanımı  
DAPOKSEL ,   diğer    ilaçlarla   etkileşime    girebilir.    DAPOKSEL ’i,   doktor   ya   da   
eczacınız  onaylamadığı  sürece  başka  ilaçlarla  birlikte  almayınız.  
DAPOKSEL  nitrogliserin,  isosorbid  mononitrat,  isosorbid  nitrat,  pentaeritritol  tetranitrat,  
eritritol  tetranitrat,  isosorbid  dinitrat/fenobarbital  gibi nitratların  veya amil nitrat  veya butil 
nitrat  gibi nitrik  oksit  açığa  çıkaran  ilaçların  etkilerinin  ciddi  biçimde  artmasına  neden  
olabilir.  Bu ilaçlar,  sıklıkla  göğüs  ağrısı  ile kendini  gösteren  bir kalp ve damar  hastalığının  
(anjina  pektoris)  tedavisi için  kullanılan  ilaçlardır.  Bu ilaçları  kullanıyorsanız  
DAPOKSEL  KULLANMAMALISINIZ.  
DAPOKSEL  ile birlikte kullanılmaması  gereken  diğer  ilaçlar  aşağıda  listelenmiştir:  
 Bunalım    (depresyon)    tedavisinde   kullanılan    MAO   inhibitörü    (monoamin   oksidaz  
inhibitörü) olarak  adlandırılan türden  ilaçlar  (tranilsipromin, fenelzin,  moklobemid)  
 Tioridazin - ruhsal  bir hastalık olan şizofreninin  tedavisinde kullanılır.  
 Bunalım  (depresyon)  tedavisinde  kullanılan  diğer  ilaçlar  
 Lityum  - bipolar  hastalık (manik  depresif  bozukluk) tedavisinde kullanılır.  
 Linezolid  – iltihaplı  durumları  tedavi  etmede kullanılan bir antibiyotiktir.  
 Triptofan  – uyku  bozukluk larında kullanılan bir ilaçtır.  
 Sarı kantaron  (St.John’s Wort -Hypericum  perforatum)  - bitkisel bir  ilaçtır.  
 Tramadol – şiddetli ağrılarda kullanılan  bir ilaçtır.  
 Migren  tedavis i için kullanılan  ilaçlar  7  Yukarıda  listelenen  ilaçlardan  herhangi  birini  kullanıyorsanız , DAPOKSEL  kullanmayınız.  
Bu ilaçlardan  herhangi  birini  daha  önceden  almışsanız,  DAPOKSEL  kullanmaya  
başlamadan  14 gün öncesinde  bu ilaçları  kesmiş  olmalısınız.  Aynı  şekilde  DAPOKSEL  
kullanırken  bu ilaçları  almak  istiyorsanız,  DAPOKSEL ’i kesip  7 gün beklemeniz  
gerekmektedir.  
DAPOKSEL  ile birlikte kullanıldıklarında  sorun  yaratan  diğer  bazı ilaçlar  aşağıda 
listelenmiştir:  
 Yüksek  tansiyon,  büyümüş  prostat  bezi veya sertleşme  sorununu  tedavi  etmek  için 
kullanılan  diğer  bazı ilaçlar  (ör: alfa blokörler.  Bu ilaçlar  tansiyonunuzu,  en sık olarak  ayağa  
kalktığınız  durumlarda  düşürebilir)  
 Depresyon  dışı diğer  ruh hastalıklarının  tedavisinde kullanılan  ilaçlar  
 İbuprofen  ve aspirin  gibi inflamasyona karşı  kullanılan steroid  olmayan  ilaçlar  
 Kanınızı  sulandırmada kullanılan  varfarin  gibi ilaçlar  
 Proteaz  inhibitörleri  – AIDS  (HIV)  gibi durumların  tedavisinde kullanılır  
 Eritromisin  – iltihaplı durumları  tedav i etmede  kullanılan bir antibiyotiktir.  
 Simetidin  – mide ülseri  tedavisinde kullanılan  bir ilaç 
 Rifampisin  – verem  tedavisinde  kullanılan  bir antibiyotik  
 Bosentan – özel akciğer hastalıklarında  kullanılan  bir ilaç 
 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda  
kullandınız  ise lütfen doktorunuza  veya eczacınıza bunlar hakkında  bilgi veriniz.  
 
3. DAPOKSEL  nasıl kullanılır?  
Uygun  kullanım  ve doz/uygulama  sıklığı için talimatlar:  
DAPOKSEL ’i daima  doktorunuzun  size söylediği  şekilde  alınız.  Emin  olmadığınız  
taktirde  eczacınıza veya doktorunuza  danışınız.  
DAPOKSEL ’in olağan  dozu , gereksinim  halinde  cinsel  birleşmeden  1 ila 3 saat önce  alınan  
1 tablettir ; doktorunuz  bu dozu  gerek  duyarsa 2 tablete  yükseltebilir.  
DAPOKSEL ’i günde bir defadan  fazla  KULLANMAYINIZ.  
 
Uygulama  yolu ve metodu:  
DAPOKSEL ’i en az bir tam dolu bardak  suyla  içiniz;  bu önlemle  “bayılma”  durumuna  
engel  olabilirsiniz  (bakınız  “bayılma ve düşük kan basıncı”).  
Tabletleri  kırmadan,  ezmeden  ve çiğnemeden  yutunuz.  
DAPOKSEL , yemeklerle  birlikte  ya da yemek  harici  alınabilir.  Tercihen  aç karnına  
alınması  önerilir.  8  Değişik  yaş grupları:  
Çocuklarda  kullanımı:  
DAPOKSEL , 18 yaşın  altındakilerde  kullanılmamalıdır.  
 
Yaşlılarda kullanımı:  
65 yaşın  altındaki  bireylerde,  erişkinlerdeki  gibi kullanılır.  
 
Özel  kullanım  durumları:  
Böbrek  yetmezliği:  
Hafif  ve orta derecede  böbrek  yetmezliği  durumlarında,  doz ayarlamasına  gerek  
duyulmaksızın  kullanılabilir;  ancak  dikkatli  olunmalıdır.  Ağır böbrek  yetmezliği  varsa,  
kullanımı  önerilmez.  
Karaciğer  yetmezliği:  
Karaciğer  yetmezliği  durumunda, DAPOKSEL ’in kullanımı önerilmez.  
 
Eğer   DAPOKSEL ’in  etkisinin  çok  güçlü  veya  zayıf  olduğuna  dair  bir  izleminiz   var  
ise doktorunuz  veya eczacınız ile  konuşunuz.  
Kullanmanız  gerekenden  daha  fazla  DAPOKSEL  kullandıysanız:  
DAPOKSEL ’den kullanmanız  gerekenden  fazlasını  kullanmışsanız  bir doktor  veya eczacı  
ile konuşunuz.  
Doktorunuzun  önerdiğinden  daha  fazla  DAPOKSEL  almanız  durumunda  bulantı  ve kusma  
gibi yan etkiler  görülebilir  ve bunların  şiddeti  artabilir.  
Doktorunuzun size  söylediğinden  daha  fazla  sayıda  tablet  almamalısınız.  
 
DAPOKSEL ’i kullanmayı  unutursanız:  
DAPOKSEL  ancak  gerektikçe  alınan  bir ilaç olduğundan,  kullanmayı  unutmanız  
durumunda  herhangi  bir soruna  yol açmaz.  
Unutulan dozları dengelemek için çift doz almayınız.  
 
DAPOKSEL  ile tedavi  sonlandırıldığında  oluşabilecek  etkiler:  
Her gün almasanız  da, ilacı kullanmayı  bıraktığınızda  uykuya  dalmada  güçlük  ve baş dönmesi  
meydana  gelebilir.  9  4. Olası yan etkiler nelerdir?  
Tüm  ilaçlar  gibi, DAPOKSEL ’in içeriğinde  bulunan  maddelere  karşı  duyarlı  olan kişilerde  
yan etkiler  olabilir.  
Aşağıdakilerden    biri   olursa,  DAPOKSEL ’i kullanmayı    durdurunuz    ve   
DERHAL  doktorunuza  bildiriniz  veya  size en  yakın  hastanenin acil bölümüne 
başvurunuz:  
 Aşırı duyarlılık  (deri döküntüsü dahil)  
 Havale,  nöbet, kasılmalarla  seyreden  veya tekrarlayan  nöbet  geçirirseniz  
 Baygınlık  hissi, bayılma  
 Mizacınızda  herhangi  değişiklik hissede rseniz  
 İntihar  etmeyi  ya da kendinize  zarar  vermeyi  düşünmeye  başlarsanız  
 İnme  
 Beyine  giden  damarların  geçici  tıkanması  sonucu  oluşan  geri dönüşümlü  bir tür felç 
(geçici  iskemik  atak)  
 Stabil olmayan  göğüs  ağrısı  (unstabil  anjina)  
 Kalpte  yaşamı  tehdit eden atım bozukluğu  
 Ani kardiyak  ölüm  
 Damarsal  olmayan  göz siniri  zedelenmesi  (non-artritik  anterior  iskemik  optik  nöropati - 
NAION)  
 Gözde  retina damarlarının tıkanması  (retinal  vasküler  oklüzyon)  
 Göz hastalıkları,  göz arkasında  kanama,  göz kızarması,  göz ağrısı,  çift görme,  gözde  
anormallik  hissi, konjunktiva hastalıkları,  gözyaşı  hastalıkları  
 Duymada ani  azalma veya işitme  kaybı  
Bunların  hepsi çok ciddi  yan etkilerdir.  
Eğer bunlardan  biri sizde  mevcut  ise, acil tıbbi müdahaleye  veya hastaneye  yatırılmanıza  
gerek  olabilir.  
Bayılma  ve düşük kan  basıncı  
DAPOKSEL  ayağa  kalktığınızda  bayılmanıza  ya da kan basıncınızda  düşmeye  yol açabilir.  
Bu durumların  görülme  riskini  düşürmek  için: 
 DAPOKSEL ’i en az bir tam dolu bardak  suyla içiniz.  
 İlacı kullanırken  vücudunuzun  susuz  kalmış  olmamasına  dikkat  ediniz.  Vücudunuz  şu 
durumlarda susuz  kalmış  olabilir:  10   İlacı almadan  önceki son  4-6 saat içinde  herhangi  içecek bir şey almamışsanız  
 Uzun bir süredir  terlemekteyseniz  
 Ateş,  ishal veya kusmayla  seyreden  bir hastalığınız  varsa  
 Kendinizi  bayılacakmış  gibi hissederseniz  (kendinizi  hasta  gibi hissetmeniz,  bir sersemlik  
hali oluşması,  şuurda  bulanıklık  olması,  terlemeniz  ya da kalbinizde  anormal  bir çarpıntı  
görülmesi)  ya da gözlerinizde kararma,  bulantı, sendeleme  gibi belirtiler oluşması durumunda,  
hemen  uzanarak  başınızın  vücudunuzun  diğer  bölgelerinden  aşağıda  kalmasını  sağlayınız  ya 
da başınızı  dizlerinizin  arasında  tutacak  şekilde  oturunuz  ve belirtiler  düzelene  kadar  böyle  
kalınız.  Bu, sizi bir bayılma  nöbeti  geçirmekten  ya da bayılırsanız  düşmenizden  ve 
yaralanmanızdan  koruyacaktır.  
 Uzun süredir  oturuyor  ya da yatar  durumdaysanız, hemen  ayağa kalkmayınız.  
 Bu ilacı aldığınızda  baygınlık hissediyorsanız,  araç ve makine  kullanmayınız.  
 Bu ilacı aldığınızda  baygınlık hissediyorsanız,  doktorunuza  söyleyiniz.  
 
Aşağıdakilerden  herhangi  birini  fark ederseniz,  hemen  doktorunuza  bildiriniz  veya  size 
en yakın  hastanenin  acil bölümüne başvurunuz:  
 Düzensiz  veya hızlı kalp atışı 
 Yüksek  tansiyon  veya  düşük tansiyon  
 Göğüs  ağrısı  
 Anormal  görüş  (hafif  ve geçici,  özellikle  görmede  renklerin  soluklaşması,  bunun  yanında  
ışığı algılamada artış ve  bulanık görme)  
 Erkeklerdeki  uzun süreli  ağrılı  sertleşme  
Bunların  hepsi ciddi  yan etkilerdir.  Acil tıbbi müdahale  gerekebilir.  
 
Aşağıdakilerden  herhangi  birini  fark ederseniz,  doktorunuza  söyleyiniz:  
Çok yaygın  görülenler:  
 Baş dönmesi,  sersemlik  hali, gözlerde kararma  
 Baş ağrısı  
 Bulantı  
 Yüz kızarması  
 
Yaygın  görülenler:  
 Mide  ağrısı,  şişkinlik  ya da kusma  
 Kendini  gergin  hissetme,  huzursuzluk, sinirlilik  ya da yerinde  duramama  11   Karıncalanma  hissi 
 Terlemede artış,  al basması, sıcak  basması  
 İshal,  kabızlık  
 Erkeklik  organının  sertleşmesinde  ya da sertliğin  korunmasında bozukluk  
 Uykusuzluk,  uyku  bozukluğu  ya da değişik  rüyalar  görme  
 Halsizlik,  yorgunluk  ya da uykuya  meyil,  esneme  
 Burunda tıkanıklık  
 Dikkati  toplama  güçlüğü  
 Titreme  
 Cinsel istekte  azalma  
 Kulaklarda  çınlama  
 Hazımsızlık  
 Ağız  kuruluğu  
 İdrar  yolu enfeksiyonu  
 
Yaygın  olmayan sıklıkta görülenler:  
 Bayılma  (“4. Olası  yan etkiler nelerdir?” bölümüne  bakınız)  
 Kas ağrısı  
 Dokunma  hissinde azalma,  duyu  azalması  
 Deri döküntüsü  
 Nezle  
 Hematüri  (idrarda  kan görülmesi)  
 Hematospermi  (sperm içeren  sıvıda kan görülmesi)  
 Penil  hemoraji  (penisten  kan gelmesi)  
 
Seyrek  görülenler:  
 Burun  kanaması  
 
Bilinmiyor:  
 Sertlik  süresinde  uzama  
Eğer   bu  kullanma   talimatında  bahsi  geçmeyen   herhangi   bir  yan  etki  ile  karşılaşırsanız  
doktorunuzu  veya eczacınızı  bilgilendiriniz.  12  Yan etkilerin  raporlanması  
Kullanma  Talimatında  yer alan veya almayan  herhangi  bir yan etki meydana  gelmesi  
durumunda  hekiminiz,  eczacınız  veya hemşireniz  ile konuşunuz.  Ayrıca  karşılaştığınız  yan 
etkileri  www.titck.gov.tr  sitesinde  yer alan “İlaç  Yan Etki Bildirimi”  ikonuna  tıklayarak  ya da 
0 800 314 00 08 numaralı  yan etki bildirim  hattını  arayarak  Türkiye  Farmakovijila ns Merkezi  
(TÜFAM)’ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında  daha fazla  bilgi edinilmesine  katkı  sağlamış  olacaksınız.  
 
5. DAPOKSEL ’in saklanması  
DAPOKSEL ’i çocukların  göremeyeceği,  erişemeyeceği  yerlerde  ve ambalajında saklayınız.  
25ºC’nin altındaki  oda sıcaklığında saklayınız.  
 
Son kullanma  tarihi  ile uyumlu  olarak kullanınız.  
Ambalajındaki  son kullanma  tarihinden sonra  DAPOKSEL ’i kullanmayınız.  
 
Eğer üründe ve/veya  ambalajında bozukluklar  fark ederseniz  DAPOKSEL ’i kullanmayınız.  
 
Ruhsat  Sahibi:   
NOBEL İLAÇ SANAYİİ ve TİCARET A.Ş.  
Ümraniye 34768 İstanbul  
 
Üretim  Yeri:   
NOBEL İLAÇ SANAYİİ ve TİCARET A.Ş.  
Sancaklar 81100 Düzce  
 
Bu kullanma  talimatı 24/05/2016  tarihinde onaylanmıştır.  