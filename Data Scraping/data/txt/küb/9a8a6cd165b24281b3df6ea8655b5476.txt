1   
 KISA  ÜRÜN BİLGİSİ  
 
“ Bu ilaç ek izlemeye  tabidir.  Bu üçgen  yeni güvenlilik  bilgisinin  hızlı olarak  belirlenmesini 
sağlayacaktır. Sağlık mesleği mensuplarının şüpheli advers reaksiyonları Türkiye Farmakovijilans 
Merkezi (TÜFAM)’ne bildirmeleri beklenmektedir. Bakınız Bölüm 4.8 Advers  reaksiyonlar nasıl 
raporlanır?”  
 
1. BEŞERİ  TIBBİ  ÜRÜNÜN ADI 
ZENALB  %20, 50 mL IV infüzyonluk çözelti  
Steril  
 2. KALİTATİF  VE KANTİTATİF  BİLEŞİM  
 
Etkin madde:  
ZENALB  %20 en az %95'i  insan  albümini  olan 200 g/L (%20) total protein içeren  bir 
çözeltidir.  
50 mL bir flakon 10 g insan albümini içerir. ZENALB  %20 hafif  hiperonkotik etkiye  sahiptir.  
 
Yardımcı  maddeler:  
Sodyum  50 – 120 mmol/L  (1,15- 2,76 g/L)  
Yardımcı  maddeler  için 6.1’e  bakınız.  
 
3. FARMASÖTİK  FORM  
İnfüzyonluk çözelti.  
Neredeyse renksiz, sarı, kehribar  veya  yeşil renkte  berrak,  hafif  viskoz sıvı.  
 
4. KLİNİK ÖZELLİKLER  
4.1. Terapötik  endikasyonlar  
Zenalb  %20,  hacim  yetersizliğinin  gösterildiği  ve kolloid kullanımının  uygun  olduğu 
durumlarda, dolaşan kan hacminin düzeltilmesi ve idamesi için endikedir.  
 
4.2. Pozoloji  ve uygulama şekli 
Albümin  preparatının  konsantrasyonu, dozu ve infüzyon hızı  hastanın  bireysel gereksinimine göre 
ayarlanmalıdır.  
 
Pozoloji/Uygulama sıklığı ve süresi:  
Gerekli doz ve uygulama sıklığı, ilgili endikasyona göre, hastanın kilosuna, travma ya da hastalığın  
şiddetine,  devam  eden sıvı ve protein  kaybına  bağlıdır  ve doktor  tarafından  belirlenir. Gerekli dozun  
belirlenmesinde  plazma  albümin  düzeyleri  değil,  dolaşımdaki  hacmin  yeterliliği ile ilgili ölçümler 
dikkate alınmalıdır.  
 
Eğer insan  albümini  uygulanacaksa,  aşağıdaki  verileri  içeren  hemodinamik  performans  düzenli 
olarak  izlenmelidir: 
- arteriyal  kan basıncı  ve nabız  
- santral  venöz  basıncı  
- pulmoner  arter yatağı  basıncı  
- idrar  çıkışı  
2   
 - elektrolit değerleri  
- hematokrit/hemoglobin  değerleri  
 
Uygulama şekli:  
ZENALB %20, doğrudan, intravenöz yoldan uygulanır. Seyreltmek gerekirse uygun seyrelticiler 
%0,9’luk sodyum klorür veya %5’lik glukozdur. Albümin çözeltileri alıcıda hemolize neden 
olabileceğinden enjeksiyonluk su ile seyreltilmemelidir. 
 
İnfüzyon hızı hastanın  bireysel  durumlarına  ve endikasyona  göre ayarlanmalıdır.  Plazma  
değişiminde  infüzyon hızı, uzaklaştırma hızına  göre ayarlanmalıdır.  
Diğer  ayrıntılar  için bölüm  6.6’ ya bakınız.  
 
Özel  popülasyonlara ilişkin  ek bilgiler:  
 
Böbrek/Karaciğer yetmezliği:  
Böbrek ve/veya karaciğer yetmezliği olan hastalarda ZENALB %20 çok düşük konsantrasyonlarda 
ve pratik olarak mümkün olabilecek en yavaş infüzyon hızında verilmelidir.  
Böbrek yetmezliği olan hastalarda kullanılırsa kan konsantrasyonunda artış gözlenebilir. Böbrek 
fonksiyon testleri de düzenli olarak yapılmalıdır.  
 
Pediyatrik  popülasyon:  
Verilen miktar yaşa bağlı olarak ayarlanmalıdır. Verilecek miktar hesaplanırken yaş dikkate alınmalıdır.  
Baş ağrısı, nefes almada zorluk, juguler ven tıkanıklığı (kalbinizin aşırı yüklendiğine dair işaretler) 
veya yüksek kan basıncı, yüksek venöz basınç veya pulmoner ödem görülmesi durumunda infüzyon derhal durdurulmalıdır. 
 
Geriyatrik  popülasyon:  
65 yaş üstü hastalarda en düşük konsantrasyonda  ve en düşük infüzyon hızında  uygulanmalıdır.  
 4.3. Kontrendikasyonlar  
Albümin  preparatlarına veya yardımcı maddelerin  herhangi  birine  karşı  aşırı duyarlılık  
görülenlerde  kontrendikedir.  
 4.4. Özel  kullanım  uyarıları  ve önlemleri  
İnsan kanı veya plazmasından hazırlanan tıbbi ürünlerin kullanımından kaynaklanan 
enfeksiyonların engellenmesi için standart önlemler arasında donör seçimi, bağışların ve plazma 
havuzlarının spesifik enfeksiyon markerleri açısından tek tek taranması ve virüslerin inaktivasyonu/uzaklaştırılması için etkili imalat adımlarının  dahil edilmesi vardır. Buna rağmen, 
insan kanı veya plazmasından hazırlanan tıbbi ürünler uygulandığında, enfeksiyöz ajanların bulaşması olasılığı tamamen dışlanamaz. Bu durum ayrıca bilinmeyen veya yeni ortaya çıkan virüsler ve diğer patojenler için de g eçerlidir.  
Bilinen  prosesler  ile Avrupa  Farmakopesinin  spesifikasyonlarına  göre üretilen  albümin  ile 
virüs  bulaştığına  dair bir rapor  bulunmamaktadır.  
Düzenli/tekrarlı olarak  plazma  kökenli  insan  albümin  ürünleri  alan hastalar  için uygun aşılama 
(hepatit A  ve B) düşünülmelidir. 
ZENALB  %20 bir hastaya  her uygulandığında, hasta ve ürünün  serisi  arasındaki  bağlantıyı  
3   
 korumak amacıyla ürünün ticari  adı ve seri numarası  hasta dosyasına  mutlaka  kaydedilmelidir. 
Alerjik veya anafilaktik tip reaksiyon şüphesi halinde infüzyon derhal kesilmelidir. Şok halinde, 
şok için standart tıbbi tedavi uygulanmalıdır. 
 
Hipervolemi  ve sonuçları  ya da hemodilüsyonun  hasta için özel risk yaratabileceği  
durumlarda, albümin dikkatle  kullanılmalıdır.  Bu durumlara örnek:  
- dekompanse  kalp yetmezliği  
- hipertansiyon  
- özefagus  varisleri  
- pulmoner  ödem  
- hemorajik  diatez  
- şiddetli anemi  
- renal  veya  post-renal  anüri  
 
ZENALB  %20’nin kolloid -osmotik  etkisi,  kan plazmasının yaklaşık  dört katıdır. Bu nedenle, 
konsantre  albümin  verileceği  zaman  hastanın yeterince hidrate  olduğundan emin  olunmalıdır. 
Hastalar  dolaşımın aşırı yüklenmesi  ve hiperhidratasyon olasılığına  karşı  dikkatle  izlenmelidir.  
 
200-250 g/ L insan albümin çözeltilerindeki elektrolit 40 -50 g/L insan albümin  çözeltilerine göre 
düşüktür. Albümin verildiğinde hastanın elektrolit durumu izlenmeli (bkz. 4.2), elektrolit  
dengesini sağlamak ve korumak için uygun tedbirler alınmalıdır. 
 
Albümin çözeltileri, alıcıda hemolize neden olabileceğinden, enjeksiyonluk su ile 
seyreltilmemelidir.  
 
Oldukça  yüksek hacim  verildiğinde  koagülasyon ve hematokrit  kontrolleri  gereklidir.  Diğer  kan 
bileşenlerinin (koagülasyon faktörleri, elektrolitler, trom bositler ve eritrositler) uygun miktarlarda 
olmasına dikkat edilmelidir.  
 
Doz ve infüzyon hızı hastanın dolaşım durumuna göre ayarlanmazsa hipervolemi oluşabilir. Aşırı  
kardiyovasküler  yüklenmenin ilk klinik  belirtilerinde  (baş ağrısı,  nefes  darlığı,  jugul ar ven 
konjesyonu) veya yüksek kan basıncı, yüksek ven basıncı ve pulmoner ödem oluştuğunda infüzyon hemen durdurulmalıdır.  Böbrek fonksiyonlarınıza azalma varsa veya potasyum ya da sodyum kontrollü bir diyet uyguluyorsanız, bu durumu doktorunuza söyleyin iz. 
 
Bu tıbbi ürün her 100 mL 'de, WHO tarafından önerilen 2 g sodyum şeklindeki günlük maksimum 
alım miktarının %5,75 ila 13,8'ine eşdeğer olan, yaklaşık 115 ila 276 mg sodyum içerir. Bu durum, 
kontrollü sodyum diyetinde  olan hastalar için göz önünde bulundurulmalıdır.  
 
4.5. Diğer tıbbi  ürünlerle etkileşimler  ve diğer etkileşim  şekilleri 
ZENALB  %20’nin diğer  tıbbi ürünlerle  belli bir etkileşimi bilinmemektedir.  
 
Özel  popülasyonlara ilişkin  ek bilgiler:  
Pediyatrik  ve diğer  özel popülasyonlarda  ilaç etkileşme  çalışmaları  yapılmamıştır.  
4.6. Gebelik  ve laktasyon  Genel  tavsiye  
Gebelik  kategorisi:  C 
 
4   
  
Çocuk   doğurma  potansiyeli   bulunan  kadınlar/doğum  kontrolü   (Kontrasepsiyon)  
ZENALB  %20’nin doğum kontrol yöntemleri üzerinde bilinen bir etkisi yoktur. ZENALB  
%20’nin doğurma  potansiyeli  bulunan kadınlarda  üreme kapasitesini  etkileyip  etkilemediği  
bilinmemektedir.  Hasta hamile  kaldığında  veya  hamilelik  kararı  aldığında  doktorunu  
bilgilendirmesi gerektiği  hususunda  uyarılmalıdır.  
 
Gebelik  dönemi  
ZENALB %20'nin insan gebeliğinde kullanımının güvenliliği kontrollü klinik çalışmalarda 
belirlenmemiştir. Bununla birlikte, albümin ile ilgili klinik deneyimler gebelik süreci veya fetüs 
veya yenidoğan üzerinde zararlı etkinin beklenmediğini göstermektedir.  
Deneysel  hayv an çalışmaları üreme,  embriyo  veya  fetüs  gelişimi,  gebeliğin seyri ve perinatal ve 
postnatal gelişim açısından güvenliliği değerlendirmek için yetersizdir. Ancak insan albümini 
insan kanının normal bir bileşenidir. 
 
Laktasyon  dönemi  
ZENALB  %20’nin insan sü tüyle atılıp atılmadığı bilinmemektedir. İnsan albümininin  süt ile 
atılımı hayvanlar  üzerinde  araştırılmamıştır.  Emzirmenin  durdurulup durdurulmayacağına  ya da 
ZENALB  %20 tedavisinin  durdurulup durdurulmayacağına  ilişkin  karar  verilirken,  emzirmenin 
çocuk  açısından  faydası  ve ZENALB  %20 tedavisinin emziren  anne  açısından  faydası  dikkate 
alınmalıdır.  
 
Üreme yeteneği/fertilite  
ZENALB  %20 ile ilgili hayvan üreme  çalışması yapılmamıştır.  Bu nedenle ZENALB  
%20’nin hamile kadınlarda  fetusa zarar verme potansiyeli  veya  üreme yeteneğini  etkilediğini  
gösteren  herhangi  bir veri bulunmamaktadır.  
 
4.7. Araç ve makine  kullanımı  üzerindeki  etkiler  
Araç ve makine  kullanma  yeteneği  üzerinde  herhangi  bir etki  gözlenmemiştir.  
 
4.8. İstenmeyen  etkiler  
Güvenlilik  profilinin  özeti 
Yüz kızarması, ürtiker, ateş ve mide bulantısı gibi hafif reaksiyonlar nadiren görülür. Bu 
reaksiyonlar normalde infüzyon hızı yavaşlatıldığında veya infüzyon durdurulduğunda hızla 
kaybolur. Çok nadir olarak şok gibi şiddetli reaksiyonlar meydana gelebilir. Bu durumlarda 
infüzyon durdurulmalı ve uygun tedaviye başlanmalıdır. 
 
Advers  reaksiyonların  tablo halindeki  listesi 
ZENALB  %20'nin pazarlama sonrası  kullanımında  bildirilen  advers  reaksiyonlar  sistem  organ 
sınıfına ve sıklığa göre sınıflandırılmıştır. Sıklık  grupları aşağıdaki kurala göre tanımlanmıştır:  
Çok yaygın  (≥ 1/10); yaygın (≥ 1/100 ila < 1/10); yaygın olmayan  (≥ 1/1.000 ila < 1/100); seyrek 
(≥ 1/10.000 ila < 1/1,000); çok seyrek (< 1/10.000), bilinmiyor (eldeki verilerden hareketle tahmin edilemiyor) . 
 
MedDRA  Standart  Sistem  Organ  Sınıfı  Bilinmiyor  
Sinir  sistemi  hastalıkları  Titreme  
 
Kardiyak  hastalıklar  Taşikardi  
Dispne  
Baş dönmesi  
Vasküler  hastalıklar  Hipertansiyon  
Düşük  tansiyon  
5   
 Solunum,  göğüs  ile ilgili  bozukluklar  ve 
mediastinal hastalıklar  Stridor  
Bronkospazm  
Genel  bozukluklar  ve uygulama  bölgesine 
ilişkin  hastalıklar  Üşüme  
Göğüste  sıkışma  
Kasılmalar  
Şüpheli  advers  reaksiyonların  raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir . (www.titck.gov.tr; e - posta:  
tufam@titck.gov.tr; tel: 0 800 314 00 08; faks: 0 312 218 35 99)  
 
4.9. Doz aşımı  ve tedavisi  
Doz ve infüzyon hızı çok yüksek ise hipervolemi  oluşabilir.  Kardiyovasküler  yüklenmenin ilk 
klinik belirtilerinde (baş ağrısı, nefes darl ığı, jugular ven konjesyonu) veya yüksek kan basıncı, 
yüksek santral ven basıncı ve pulmoner ödem oluştuğunda infüzyon hemen durdurulmalı ve hastanın hemodinamik parametreleri dikkatle izlenmelidir.  
 
5. FARMAKOLOJİK  ÖZELLİKLER  
5.1. Farmakodinamik özellikler  
Farmakoterapötik grup: Plazma yerine kullanılanlar ve plazma protein fraksiyonu, albümin ATC 
kodu: B05AA01  
 
Etki mekanizması: 
İnsan  albümini  kantitatif  olarak  plazma  proteinlerinin yarısından fazlasını  ve karaciğerin  
protein sentezi  aktivitesinin  yaklaşık  %10’unu oluşturur.  
 
ZENALB %20  hiperonkotik etkiye  sahiptir. Albüminin  en önemli  fizyolojik fonksiyonu, kanın 
onkotik basıncına  katkısı  ve kandaki  düşük molekül  ağırlıklı maddeleri  taşıma  fonksiyonudur. 
Albümin dolaşımdaki kan hacmini stabilize eder ve hormon, enzim, tıbbi  ürün ve toksin gibi 
maddeler için taşıyıcılık görevini üstlenir.  
 
5.2. Farmakokinetik özellikler  
Emilim: 
Uygulama  yeri açısından  (intravenöz)  ilaç direkt  kana  karışır.  Proteinin absorbsiyon ve 
dağılımı ile metabolik  hız ve atılımı doğal  maddelerinkine  özdeş  olarak  düşünülebilir.  
 
Dağılım:  
Normal  şartlarda vücuttaki  albumin  konsantrasyonu vücut ağırlığı üzerinden 4-5 
g/kg’dır.  Bunun %40-45’i intravasküler, %55 -60’ı ekstravasküler  alanda bulunur. Artan kapiler 
geçirgenlik albümin kinetiğini değiştirir ve ciddi yanıklar veya septik şok gibi durumlarda 
anormal dağılım meydana gelebilir.  
 İnfüze edilen albuminin % 10’undan daha azı infüzyonu takiben ilk 2 saat içerisinde  
intravasküler kompartımanı terk eder. Plazma hacmi üze rine etkisi önemli b ireysel bir 
varyasyondur. Bazı hastalarda, plazma hacmi birkaç saat için yüksek kalabilir. Ancak kritik hastalarda,  önemli  miktarlarda  öngörülemeyen bir hızda, albümin  vasküler  alanın  dışına  sızıntı 
yapabilir.  
6   
  
Biyotransformasyon:  
Normal  koşullar  altında,  albuminin  yarılanma  ömrü  ortalama  19 gündür. Yıkım ve sentez  
arasındaki  denge  genellikle  geribesleme ile sağlanabilir.  
 
Eliminasyon:  
Eliminasyon  ağırlıklı olarak  intraselülerdir  ve lizozom  proteazlarından  kaynaklanır.  
 
5.3. Klinik  öncesi  güvenlilik  verileri  
ZENALB  %20 insan  plazmasının  normal  bir bileşenidir  ve fizyolojik  albümin gibi etki gösterir.  
 Hayvanlarda tek doz toksisite  testi pek ilişkili değildir  ve toksik veya  lethal  doz ya  da doz-etki 
ilişkisini değerlendirmeye olanak vermez. Tekrarlanan doz toksisitesi testleri, hayvan modellerinde heterolog proteinlere karşı antikor gelişimi söz konusu olduğundan uygulanamaz.  
 
Bugüne kadar, insan albümininin embriyo- fötal toksisite, onkojenik veya mutajenik potansiyel 
ile bağlantısı rapor edilmemiştir.  
 Hayvan  modellerinde  akut toksisite  belirtileri tanımlanmamıştır.  
 
6. FARMASÖTİK  ÖZELLİKLER  
6.1. Yardımcı  maddelerin  listesi  
Sodyum  oktanoat  
Sodyum  hidroksit  (pH ayarlamak  için)  
Asetik asit (pH ayarlamak için)  
Enjeksiyonluk su 
 
6.2. Geçimsizlikler  
İnsan albümini diğer tıbbi ürünlerle (6.6’da belirtilenler dışında), tam kanla ve paketlenmiş 
kırmızı kan hücreleriyle karıştırılmamalıdır.  
 
6.3. Raf ömrü  
Açılmadan  36 ay 
Açıldıktan  sonra  3 saat 
 
6.4. Saklamaya yönelik  özel tedbirler  
ZENALB %20, 2°C ila 25°C arasında saklanmalıdır. Dondurmayınız. Ürünün son kullanma 
tarihi etiket üzerinde belirtilmektedir.  
Orijinal ambalajında  saklayınız.  Işıktan  korumak için kabı dış kutusunda  saklayınız.  
Tıbbi ürün açıldıktan s onraki saklama koşulları için bkz. bölüm 6.3.  
 
6.5. Ambalajın  niteliği ve içeriği  
Çözelti,  bir tıpası (halobütil  kauçuk), bir üst mührü (alüminyum)  ve emniyet  belirteçli geçmeli bir 
kapağı (polipropilen) bulunan renksiz 50 mL ve 100 mL cam şişeler (tip II) içinde 
ambalajlanmıştır.  
 6.6. Beşeri  Tıbbi  üründen arta kalan  maddelerin  imhası  ve diğer özel önlemler  
Çözelti doğrudan veya izotonik bir çözelti içinde (örneğin, % 5 glukoz veya % 0.9 sodyum 
klorür) seyreltilerek, intravenöz yolla uygulanabilir.  
 
 
7   
 Albumin  çözeltisi kullananlarda  hemolize neden  olabileceğinden  enjeksiyonluk su ile 
seyreltilmemelidir.  
 
Yüksek hacimde uygulanacağı  zaman,  kullanmadan önce  ürün oda veya  vücut  sıcaklığına  
getirilmelidir.  
 Bulanık veya çökelti içeren çözeltileri kullanmayınız. Bu durum, proteinin dayanıksız veya 
çözeltinin kontamine olduğunun göstergesidir.  
İnfüzyon kabı açıldıktan sonra içeriği hemen veya en çok 3 saat içinde kullanılmalıdır. 
Kullanılmamış  olan ürünler  ya da atık materyaller  “Tıbbi  Atıkların  Kontrolü Yönetmeliği”  
ve “Ambalaj  ve Ambalaj Atıklarının  Kontrolü Yönetmeliği”  gerekliliklerine  uygun olarak imha  
edilmelidir.  
 
7. RUHSAT  SAHİBİ  
Vitalis  Sağlık  Ürünleri  Danışmanlık  ve Tic. A.Ş 
Birlik  Mahallesi  448.Cad. No:89/A  06610 Çankaya/Ankara Tel: 0312 49660 96 
Faks:  0312 496 60 97 
e-posta:  info@vitalis.com.tr  
 8. RUHSAT  NUMARASI  
2023/555 
 
9. İLK RUHSAT  TARİHİ/RUHSAT  YENİLEME  TARİHİ  
İlk ruhsat  tarihi: 27.12.2023 
Ruhsat  yenileme  tarihi:  
 
10. KÜB’ÜN  YENİLENME  TARİHİ  
