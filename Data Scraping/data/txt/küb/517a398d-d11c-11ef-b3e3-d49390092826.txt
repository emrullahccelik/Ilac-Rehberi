KISA ÜRÜN BİLGİSİ
1. BEŞERİ TIBBİ ÜRÜNÜN ADI
REBİF 132 mikrogram/1.5 mL kartuşta enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde: Her bir kullanıma hazır 1,5 mL çözelti içeren kartuş 132 mikrogram (36 MIU*)
Interferon beta-1a** içerir.
Yardımcı maddeler:
Sodyum hidroksit/sodyum asetat.........................................pH ayarı
Benzil alkol..........................................................................7,5 mg
Yardımcı maddelerin tam listesi için bakınız bölüm 6.1.
* Milyon Internasyonel Ünite, mevcut uluslararası NIH standardına (GB-23-902-531) dayalı
kalibre edilmiş olan firma içi interferon beta-1a standardına dayalı sitopatik etki (CPE)
biyoassay ile ölçülmüştür.
** rekombinant DNA teknolojisi ile çin hamster yumurtalık hücrelerinde üretilmiştir.
3. FARMASÖTİK FORM
Kartuşta enjeksiyonluk çözelti
3,7-4,1 pH ve 250 mOsm/l – 450 mOsm/L osmolaritesi olan berrak-opak çözelti.
4. KLİNİK ÖZELLİKLER
4.1. Terapötik endikasyonlar
• REBİF, alternatif teşhislerin elendiği ve klinik olarak kesinleşmiş yüksek oranda multipl
skleroz geliştirme riskine sahip oldukları belirlenen aktif inflamatuvar süreçli klinik izole
sendromlu hastaların tedavisinde endikedir (bakınız bölüm 5.1).
• REBİF multipl sklerozlu ve son iki yıl içinde 2 ya da daha fazla atak geçirmiş hastaların
tedavisinde endikedir (bakınız bölüm 5.1).
Relaps aktivitesi devam etmeyen Sekonder Progresif Multipl Sklerozlu hastalarda etkisi
gösterilmemiştir (bakınız bölüm 5.1).
4.2. Pozoloji ve uygulama şekli
Tedavi bu hastalığın tedavisinde uzman bir hekim tarafından yürütülmelidir.
1REBİF ile tedaviye başlayan hastalar için, REBİF 8,8 mikrogram ve REBİF 22 mikrogram
tedavinin ilk ayı için hasta ihtiyacını karşılayan bir ambalajda mevcuttur.
Pozoloji/uygulama sıklığı ve süresi:
REBİF ile tedaviye ilk başlarken, istenmeyen etkisi olan taşiflaksiyi engellemek için
hastalarda tedaviye subkutan olarak 8,8 mikrogram doz ile başlanması ve aşağıdaki tabloya
göre, 4 hafta boyunca hedeflenen doza kadar dozun artırılması önerilir:
Önerilen titrasyon REBİF 44 mikrogram
(nihai dozun %’si) için
titrasyon dozu
haftada 3 kez
1-2 . haftalar % 20 8,8 mikrogram
3–4 . haftalar % 50 22 mikrogram
5. hafta ve sonrası % 100 44 mikrogram
İlk demiyelinizan olay
İlk demiyelinizan olay yaşayan hastalarda pozoloji, subkutan enjeksiyon yoluyla uygulanan
haftada 3 kez 44 mikrogram REBİF’tir.
Relaps gösteren multipl skleroz
REBİF'in tavsiye edilen pozolojisi, subkütan enjeksiyon ile haftada 3 kez verilen 44
mikrogramdır. Yine, subkütan enjeksiyon ile haftada 3 kez verilen REBİF 22 mikrogram,
tedaviyi yürüten uzman tarafından daha yüksek dozu tolere edemediği düşünülen hastalar için
önerilir.
Uygulama şekli:
REBİF kartuşta subkütan enjeksiyonluk çözeltisi, multidoz kullanım için tasarlanmıştır ve
hastanın ve/veya bakımından sorumlu kişinin yeterli eğitimi sonrası sadece RebiSmart
elektronik enjeksiyon cihazı ile kullanılmalıdır.
Uygulama için, kullanma talimatında yer alan talimatları ve RebiSmart ile sağlanan kullanım
kılavuzu takip edilmelidir.
REBİF uygulamasına eşlik eden grip benzeri semptomları azaltmak için, enjeksiyon
öncesinde ve her bir enjeksiyondan sonra 24 saat boyunca antipiretik analjezik alınması
tavsiye olunur.
Halen, hastaların ne kadar süreyle tedavi edilmesi gerektiği konusunda yeterli bilgi yoktur.
Dört yıldan daha uzun süre devam eden REBİF tedavisinin etkililiği ve güvenliliğine dair
bilgi yoktur. Hastaların REBİF ile tedavinin başlangıcından sonraki 4 yıllık dönemde en az
her 2 yılda bir hekim tarafından değerlendirilmesi ve tedavi eden hekimin uzun süreli tedaviyi
her hasta için bireysel olarak değerlendirmesi önerilir.
Özel popülasyonlara ilişkin ek bilgiler
Böbrek/karaciğer yetmezliği:
Bu hastalara interferon beta-1a uygulaması sırasında dikkatli olunmalı ve hastalar yakından
takip edilmelidirler.
2Pediyatrik popülasyon:
REBİF’in etkililiği ve güvenliliği, 12-16 yaşlarındaki gençlerde kanıtlanmamıştır. Halihazırda
mevcut güvenlilik verisi bölüm 4.8’de tanımlanmıştır fakat pozoloji üzerine hiçbir öneri
yapılamaz.
REBİF’in etkililiği ve güvenliliği, 12 yaşın altındaki gençlerde kanıtlanmamıştır. Sadece çok
sınırlı veri mevcuttur. REBİF bu yaş grubunda kullanılmamalıdır.
Geriyatrik popülasyon:
65 yaş grubu hastalar ile yeterince klinik çalışma yapılmamıştır ve bu yaş grubundakilerin
genç hastalardan farklı yanıt verip vermediği bilinmemektedir.
4.3. Kontrendikasyonlar
- Doğal ya da rekombinant interferon beta’ya, veya bölüm 6.1’de listelenen yardımcı
maddelerin birine karşı aşırı duyarlılık
- Ciddi depresif bozukluk ve/veya intihar eğilimi (bakınız bölüm 4.4 ve 4.8)
4.4. Özel kullanım uyarıları ve önlemleri
Genel tavsiyeler
Hastalar, interferon beta uygulamasında en sık karşılaşılan, grip benzeri sendrom semptomları
dahil olmak üzere istenmeyen etkiler konusunda bilgilendirilmelidir (bakınız bölüm 4.8). Bu
semptomlar genellikle tedavinin başlangıcında daha sık görülür ve tedavi sürdükçe sıklık ve
şiddeti azalır.
Trombotik mikroanjiopati (TMA)
İnterferon beta içeren ilaçların kullanımı ile ölümcül vakaları da içeren trombotik
trombositopenik purpura (TTP) ya da hemolitik üremik sendrom (HUS) olarak ortaya çıkan
trombotik mikroanjiopati vakaları rapor edilmiştir. Vakalar, tedavi sırasındaki çeşitli zaman
dilimlerinde rapor edilmiş olup, interferon beta tedavisine başladıktan haftalar sonra veya
yıllar sonra ortaya çıkabilmektedir. Erken klinik bulgular, trombositopeniyi, yeni başlayan
hipertansiyonu, ateşi, santral sinir sistemi semptomlarını (Örn. konfüzyon, parezi) ve
bozulmuş böbrek fonksiyonunu içermektedir. TMA’yı hatırlatan laboratuvar bulguları, kan
yaymasında azalmış platelet sayısı, hemoliz ve şistositlerin (eritrosit fragmantasyonu) sebep
olduğu artmış serum laktat dehidrogenazı (LDH)’dır. Bu sebeple, TMA’nın klinik bulguları
gözlemlenirse, kan platelet düzeyleri, serum LDH düzeyi, kan yayması ve böbrek
fonksiyonları için ileri testlerin yapılması önerilir. Eğer TMA tanısı konulursa tedavinin
(plazma değişimi düşünülerek) derhal uygulanması gerekmektedir ve REBİF tedavisinin
hemen kesilmesi önerilmektedir.
Depresyon ve intihar eğilimi
REBİF, özellikle geçmişinde intihar düşüncesi olduğu bilinen, daha önce ya da o anda
depresif bozukluğu bulunan hastalarda dikkatle uygulanmalıdır (bakınız bölüm 4.3).
Depresyon ve intihar eğiliminin multipl sklerozlu hastalarda daha sık görüldüğü ve interferon
kullanımı ile ilişkili olduğu bilinmektedir. REBİF ile tedavi edilen hastaların herhangi bir
depresyon semptomunu ve/veya intihar eğilimini, tedavi eden hekime bildirmeleri
istenmelidir. Depresyonlu hastalar REBİF ile tedavi edilirken yakından takip edilmeli ve
uygun şekilde tedavi edilmelidirler. Gerektiğinde REBİF ile tedavinin kesilmesi
düşünülmelidir (bakınız bölüm 4.3 ve 4.8).
3Nöbet bozuklukları
REBİF, epileptik nöbet hikayesi olanlarda, anti-epileptik tedavi alanlarda, özellikle
epilepsileri anti-epileptiklerle kontrol edilemeyen hastalarda dikkatle uygulanmalıdır (bakınız
bölüm 4.5 ve 4.8).
Kalp hastalığı
Anjina, konjestif kalp yetmezliği veya aritmi gibi kalp hastalığı olan hastalar interferon beta-
1a ile tedaviye başlarken klinik durumlarının bozulması açısından yakından takip
edilmelidirler. Kardiyak problemleri olan hastalarda interferon beta-1a tedavisiyle ilgili olarak
ortaya çıkan grip benzeri sendrom semptomları daha çok rahatsız edici olabilir.
Enjeksiyon yeri nekrozları
REBİF kullanan hastalarda enjeksiyon yerinde nekroz bildirilmiştir (bakınız bölüm 4.8).
Enjeksiyon yerinde nekroz riskini en aza indirmek için hastalara:
• Aseptik enjeksiyon tekniği kullanmaları
• Her dozda enjeksiyon yerini değiştirmeleri önerilmelidir.
Özellikle enjeksiyon yeri reaksiyonları oluşmuşsa, ilacı hastanın kendisine uygulama işlemi
belli aralıklarla gözden geçirilmelidir.
Eğer hastanın cildinde enjeksiyon yerinde şişlik ya da sıvı drenajının da eşlik ettiği herhangi
bir açılma olursa hastaya REBİF uygulamasına devam etmeden önce hekimine danışması
önerilmelidir. Eğer multipl lezyonlar oluşmuş ise iyileşene kadar REBİF tedavisine ara
verilmelidir. Tek lezyonu olan hastalar, nekrozun çok yaygın olmaması durumunda tedaviye
devam edebilirler.
Karaciğer bozukluğu
REBİF ile yapılan klinik çalışmalarda, hepatik transaminazların düzeylerinde (özellikle alanin
aminotransferaz (ALT)) asemptomatik yükselmeler yaygındır ve hastaların %1-3’ünde
hepatik transaminaz düzeylerinde normalin üst sınırının 5 katından fazla yükselmeler
gelişmiştir. Klinik semptom olmaksızın, serum ALT seviyeleri tedaviye başlanmadan önce,
tedavinin 1., 3., ve 6. aylarında ve bundan sonra da periyodik olarak izlenmelidir. ALT
normalin üst sınırının 5 katından fazla yükselirse, enzim seviyeleri normale inene kadar
REBİF dozunun azaltılması düşünülmelidir. Belirgin karaciğer hastalığı, aktif karaciğer
hastalığı klinik bulgusu, alkolizm ya da artmış serum ALT (normalin üst sınırının 2,5 katından
fazla) hikayesi olan hastalarda, REBİF’e dikkatlice başlanmalıdır. Sarılık ya da karaciğer
bozukluğunun diğer klinik semptomları görülürse REBİF ile tedavi kesilmelidir.
REBİF, diğer interferon beta’lar gibi, akut karaciğer yetmezliğini de içeren şiddetli karaciğer
hasarına yol açma potansiyeline sahiptir (bakınız bölüm 4.8). Şiddetli karaciğer hasarı oluşan
vakaların çoğu tedavinin ilk 6 ayında oluşmuştur. Seyrek görülen semptomatik karaciğer
fonksiyon bozukluğunun mekanizması bilinmemektedir. Özel bir risk faktörü gösterilmiş
değildir.
Böbrek ve idrar yolu bozuklukları
Nefrotik sendrom
İnterferon beta içeren ilaçlar ile tedavi sırasında, kollapslı fokal segmental glomerüloskleroz
(FSGS), minimal değişiklik hastalığı (MCD), membranoproliferatif glomerülonefrit (MPGN)
4ve membranöz glomerülopati (MGN) dahil olmak üzere altta yatan nefropatilerin farklı
olduğu nefrotik sendrom vakaları bildirilmiştir. Vakalar, tedavi sırasındaki çeşitli zaman
dilimlerinde rapor edilmiş olup, interferon beta ile tedaviye başladıktan yıllar sonra ortaya
çıkabilmektedir. Özellikle böbrek hastalığı riski yüksek olan hastalarda örn. ödem, proteinüri
ve böbrek fonksiyonlarında bozulma gibi erken belirti ve semptomların periyodik olarak
izlenmesi önerilmektedir. Nefrotik sendrom derhal tedavi edilmeli ve REBİF tedavisinin
kesilmesi düşünülmelidir.
Laboratuvar anormallikleri
İnterferonların kullanımı sırasında laboratuvar bulguları bozulabilir. Bunların insidansı
REBİF 44 mikrogram ile tedavide REBİF 22 mikrogram ile olandan biraz daha fazladır. Bu
nedenle REBİF tedavisi sırasında multipl skleroz hastalarının takibinde normal olarak
uygulanan laboratuvar testlerine ve karaciğer enzim takibine ek olarak, tam kan, lökosit
sayımı, trombosit sayımı testlerinin düzenli aralıklarda (1., 3., ve 6. aylarda) ve daha sonra da
klinik semptom olmaksızın düzenli aralıklarda yapılması önerilmektedir. Bu izlem REBİF 44
mikrograma başlandığında daha sık olmalıdır.
Tiroid bozuklukları
REBİF ile tedavi olan hastalarda bazen yeni ya da kötüleşen tiroid bozuklukları gelişebilir.
Tiroid fonksiyon testleri başlangıçta ve eğer bozuksa tedavinin başlangıcını takiben her 6-12
ayda bir yapılması tavsiye edilir. Şayet testler başlangıçta normalse rutin testlere gerek
duyulmaz, fakat tiroid bozukluğunun klinik bulguları görülürse yapılmalıdır (bakınız bölüm
4.8).
Şiddetli böbrek ya da karaciğer yetmezliği ve şiddetli kemik iliği supresyonu
Şiddetli renal ve hepatik yetmezliği olan ve ileri derecede kemik iliği supresyonu olan
hastalara interferon beta-1a uygulaması sırasında dikkatli olunmalı ve hastalar yakından takip
edilmelidirler.
Nötralizan antikorlar
İnterferon beta-1a’ya karşı serumda nötralizan antikorlar gelişebilir. Bu antikorların kesin
insidansı halen tam olarak belirlenmemiştir. Klinik verilere göre REBİF 44 mikrogramın 24
ile 48 ay arası kullanımından sonra hastaların yaklaşık % 13-14’ünde interferon beta 1a için
serum antikorları gelişebilir. Antikorların varlığı interferon beta-1a’ya farmakodinamik cevabı
zayıflatabilir (beta-2 mikroglobulin ve neopterin). Antikorların klinik önemi tam
kesinleşmemekle beraber, klinik ve MRI değişkenliklerinde azalan etki görülebilir. Hasta
REBİF’le tedaviye yetersiz cevap veriyorsa ve nötralizan antikorları varsa, hekim tedaviye
devam için fayda/risk oranını değerlendirmelidir.
Serum antikorlarını saptamak için kullanılan yöntemlerin çeşitliliği ve antikor pozitiflik
tanımının farklılık göstermesi, farklı ürünler arasındaki antijenitenin karşılaştırılabilmesi
olanağını sınırlar.
Multipl sklerozun diğer şekilleri
Sadece yatan multipl skleroz hastalarından elde edilen güvenlilik ve etkililik verileri sınırlıdır.
REBİF primer ilerleyici MS’li hastalarda henüz araştırılmamıştır, bu hastalarda
kullanılmamalıdır.
5Sodyum içeriği
REBİF her dozunda 1 mmol (23 mg)’dan daha az sodyum ihtiva eder, yani esasında “sodyum
içermez”.
Benzil Alkol
REBİF 0,5 mL doz başına 2,5 mg benzil alkol içerir. Benzil alkol alerjik reaksiyonlara neden
olabilir.
Solunum semptomları için 3 yaşından küçük hastaları izleyin.
Hamile veya emziren hastalara, zamanla birikip metabolik asidoza neden olabilecek yardımcı
madde olan benzil alkolden kaynaklanan potansiyel risk konusunda tavsiyede bulunun.
Zamanla birikip metabolik asidoza neden olabilecek yardımcı madde benzil alkolden
kaynaklanan potansiyel risk nedeniyle hepatik veya renal bozukluğu olan hastalarda dikkatli
kullanın.
Biyoteknolojik tıbbi ürünlerin takip edilebilirliğinin sağlanması için uygulanan ürünün ticari
ismi ve seri numarası mutlaka hasta dosyasına kaydedilmelidir.
4.5. Diğer tıbbi ürünler ile etkileşimler ve diğer etkileşim şekilleri
REBİF (İnterferon beta-1a) ile insanlarda ilaç etkileşimi çalışmaları yapılmamıştır.
İnterferonların insan ve hayvanlarda hepatik sitokrom P450 enzim aktivitesini azalttığı
bildirilmiştir. Dar bir tedavi indeksine sahip ve atılımı büyük ölçüde hepatik sitokrom P450
sistemine bağlı olan ilaçlarla (örn. antiepileptikler ve bazı antidepresanlarla) REBİF kombine
olarak kullanıldığında dikkatle uygulanmalıdır.
REBİF’in kortikosteroidler veya ACTH ile etkileşimi sistematik olarak çalışılmamıştır. Klinik
çalışmalar multipl skleroz hastalarının relapslar sırasında REBİF ve kortikosteroidler veya
ACTH alabileceklerini göstermektedir.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Fertil kadınlar uygun kontraseptif yöntemler uygulamalıdırlar. REBİF kullanırken gebe olan
ya da gebeliği planlayan hastalara, potansiyel zararları bildirilmeli ve tedavinin kesilmesi
düşünülmelidir (bakınız bölüm 5.3). Tedaviye başlamadan önce relaps oranı yüksek olan
hastalarda, gebelik durumunda REBİF’in kesilmesini takiben şiddetli relaps riskinin, olası
artan düşük riskine karşı değerlendirilmesi gereklidir.
6Gebelik dönemi
Kayıtlardan ve pazarlama sonrası deneyimlerden elde edilen büyük miktarda veri (1.000'in
üzerinde hamilelik sonucu), gebelik öncesi ya da gebeliğin ilk üç ayında interferon betaya
maruz kalmanın ardından artan konjenital anomali riski olmadığını gösterir. Bununla birlikte,
ilk trimesterde maruz kalma süresi belirsizdir. Çünkü, veriler hamilelik sırasında interferon
beta kullanımının kontrendike olduğu dönemde toplanmıştır ve hamilelik tespit edildiğinde
ve/ veya doğrulandığında tedavinin kesilmiş olması muhtemeldir. İkinci ve üçüncü
trimesterde maruz kalma deneyimi çok sınırlıdır.
Hayvan verilerine göre (bkz. Bölüm 5.3), spontan düşük için muhtemel bir artış riski vardır.
İnterferon betaya maruz kalan gebe kadınlarda spontan düşük olma riski, halihazırda mevcut
olan verilere dayanarak yeterince değerlendirilememektedir. Ancak, veriler şu ana kadar artan
bir risk önermemektedir.
Sınırlı sayıda (1.000'in üzerinde hamilelik sonucu) gebelikte maruz kalma olgularından gelen
veriler, REBİF’in gebelik üzerinde ya da fetusun/yeni doğan çocuğun sağlığı üzerinde advers
etkileri olduğunu göstermemektedir. Bugüne kadar herhangi önemli bir epidemiyolojik veri
elde edilmemiştir. Hayvanlar üzerinde yapılan çalışmalar, gebelik /ve-veya/ embriyonal/fetal
gelişim /ve-veya/ doğum /ve-veya/ doğum sonrası gelişim üzerindeki etkiler bakımından
yetersizdir (bkz. kısım 5.3). İnsanlara yönelik potansiyel risk bilinmemektedir.
İlacın kullanımına karar verirken, anne ve çocuk üzerindeki olası riski ve yararı dikkate
alınmalıdır.
Laktasyon dönemi
İnterferon beta-1a’nın anne sütüne geçişiyle ilgili sınırlı bilgi, interferon betanın kimyasal/
fizyolojik özellikleri ile birlikte, insan sütüne geçen interferon beta-1a seviyelerinin ihmal
edilebilir olduğunu göstermektedir. Emzirilen yenidoğan/ bebek üzerinde zararlı bir etki
beklenmemektedir.
Hastanın interferon beta-1a tedavisine olan tıbbi ihtiyacı ile birlikte emzirmenin yararı ve
potansiyel riski göz önünde bulundurulmalıdır.
Üreme yeteneği / Fertilite
Maymunlarda bir embriyo/fetal toksisite çalışmasında reprodüktif bozukluk oluşturduğuna
ilişkin bir kanıt bulunmamıştır. Diğer alfa ve betalarla olan gözlemlere dayanarak düşük
riskinde artış olması ihtimali göz ardı edilemez. İnterferon beta-1a’nın erkek fertilitesi üzerine
etkileri konusunda herhangi bir bilgi yoktur.
4.7. Araç ve makine kullanımı üzerindeki etkiler
İnterferon kullanımına bağlı merkezi sinir sistemiyle ilgili advers etkiler (ör.sersemlik hali),
hastaların sürücülük yapmalarını ve makine kullanmalarını etkileyebilir (bakınız bölüm 4.8).
Bu hastalar dikkat gerektiren tehlikeli işler yapmamaları konusunda uyarılmalıdır.
4.8. İstenmeyen etkiler
Güvenlilik profilinin özeti
REBİF tedavisine eşlik eden advers reaksiyonların en yüksek oranı grip benzeri sendromlara
aittir. Grip benzeri semptomlar tedavinin başlangıcında daha çok görülür ve devam eden
7tedavi ile sıklığı azalır. REBİF ile tedavi edilen hastaların yaklaşık %70’inde, tedavinin
başlamasından sonraki ilk 6 ay içinde tipik interferon grip benzeri sendrom görülmesi
beklenebilir. Ayrıca yaklaşık %30 hastada, daha çok hafif enflamasyon ve eritem olmak üzere
enjeksiyon yeri reaksiyonu görülebilir. Karaciğer fonksiyonlarının laboratuvar değerlerinde
asemptomatik artış ve lökosit sayısında azalma da sık görülmektedir.
İnterferon beta-1a ile gözlenen istenmeyen etkilerin çoğunluğu genellikle hafif ve geri
dönüşlü olup, doz azaltılmasına iyi yanıt verir. Kalıcı veya şiddetli istenmeyen etkiler söz
konusu olduğunda hekimin değerlendirmeleri çerçevesinde, REBİF’in dozu geçici olarak
azaltılabilir ya da tedavi kesilebilir.
İstenmeyen etkiler listesi
Sunulan istenmeyen etkiler, klinik çalışmaların yanı sıra pazarlama-sonrası bildirimlerden
tespit edilmiştir (bir yıldız [*] pazarlama-sonrası gözetim esnasında tanımlanan istenmeyen
etkileri gösterir). Aşağıdaki tanımlar bundan sonra kullanılan sıklık terminolojisi için
geçerlidir.
Çok yaygın (≥ 1/10), yaygın (≥ 1/100 ila < 1/10), yaygın olmayan (≥ 1/1000 ila < 1/100),
seyrek (≥ 1/10000 ila < 1/1000), çok seyrek (< 1/10000), bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları
Çok yaygın: Nötropeni, lenfopeni, lökopeni, trombositopeni, anemi
Seyrek: Trombotik trombositopenik purpura/hemolitik üremik sendromu içeren trombotik
mikroanjiyopati* (interferon beta ürünleri için sınıf etkisi, bakınız bölüm 4.4), pansitopeni*
Bilinmiyor: Hemolitik anemi
Bağışıklık sistemi hastalıkları
Seyrek: Anafilaktik reaksiyonlar*
Endokrin hastalıklar
Yaygın olmayan: Çoğunlukla hipotiroidizm ya da hipertiroidizm olarak ortaya çıkan tiroid
disfonksiyonu.
Psikiyatrik hastalıklar
Yaygın: Depresyon, uykusuzluk
Seyrek: İntihar girişimi*
Sinir sistemi hastalıkları
Çok yaygın: Baş ağrısı
Yaygın olmayan: Epileptik nöbetler *
Bilinmiyor: Multipl skleroz alevlenmelerini taklit eden geçici nörolojik semptomlar (yani
hipoestezi, kas spazmı, parestezi, yürümede zorluk, muskuloskeletal katılık)*
Göz hastalıkları
Yaygın olmayan: Retinal vasküler hastalıklar (örn. retinopati, pamuksu lekeler ve retinal
atardamarın veya toplardamarın tıkanması)*
Vasküler hastalıklar
Yaygın olmayan: Tromboembolik olaylar*
8Solunum, göğüs bozuklukları ve mediastinal hastalıklar
Yaygın olmayan: Dispne*
Bilinmiyor: Pulmoner arteriyel hipertansiyon* (interferon beta ürünleri için sınıf etkisi,
aşağıdaki pulmoner arteriyel hipertansiyon açıklamasına bakınız)
Gastrointestinal hastalıklar
Yaygın: Diyare, bulantı, kusma
Hepato-biliyer hastalıkları
Çok yaygın: Asemptomatik transaminaz artışı
Yaygın: Ciddi transaminaz yükselmeleri
Yaygın olmayan: Sarılık ile veya sarılık olmaksızın hepatit*
Seyrek: Karaciğer yetmezliği*(ayrıca bakınız bölüm 4.4), otoimmun hepatit*
Deri ve deri altı doku hastalıkları
Yaygın: Kaşıntı, döküntü, eritematöz döküntü, makülo-papüler döküntü, alopesi*
Yaygın olmayan: Ürtiker*
Seyrek: Quincke ödem (anjioödem)*, eritema multiforme*, eritema multiforme benzeri deri
reaksiyonları*, Stevens-Johnson sendromu*
Kas-iskelet bozukluklar, bağ doku ve kemik hastalıkları
Yaygın: Miyalji, artralji
Seyrek: İlaca bağlı lupus eritematozus*
Böbrek ve idrar yolu hastalıkları
Seyrek: Nefrotik sendrom*, glomerüloskleroz* (bakınız bölüm 4.4)
Genel bozukluklar ve uygulama bölgesine ilişkin hastalıklar
Çok yaygın: Enjeksiyon yerinde enflamasyon, enjeksiyon yeri reaksiyonu, grip benzeri
semptomlar
Yaygın: Enjeksiyon yerinde ağrı, yorgunluk, sertlik, ateş
Yaygın olmayan: Enjeksiyon yerinde nekroz, enjeksiyon yerinde kitle, enjeksiyon yerinde
apse, enjeksiyon yeri enfeksiyonları*, terlemede artış *
Seyrek: Enjeksiyon yerinde selülit*
Sıklığı bilinmiyor: Panikülit (enjeksiyon yerinde olmuştur)
Pediyatrik popülasyon
Resmi klinik çalışma ya da farmakokinetik çalışmalar çocuklarda ve gençlerde yapılmamıştır.
Yine de sınırlı sayıda yayınlanmış veriler haftada 3 kez subkütan REBİF 22 mikrogram veya
44 mikrogram kullanan 12-16 yaşlarındaki gençlerde görülen güvenlilik profilinin
erişkinlerde görülene benzer olduğunu göstermektedir.
İnterferon sınıf etkisi
İnterferonların uygulanması; anoreksi, baş dönmesi, anksiyete, aritmi, vazodilasyon ve
çarpıntı, menoraji ve metroraji ile ilişkilendirilmiştir.
İnterferon beta ile tedavi sırasında artmış otoantikor oluşumu ortaya çıkabilir.
9Pulmoner arteriyel hipertansiyon
İnterferon beta ürünleri ile pulmoner artiyel hipertansiyon (PAH) vakaları bildirilmiştir.
Vakalar, interferon beta ile tedaviye başladıktan sonra birkaç yıla kadar olmak üzere çeşitli
zaman noktalarında rapor edilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı durumunda, hasta gözlem amacıyla hastaneye yatırılmalı ve uygun destek tedavisi
uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: İmmunostimülanlar, İnterferonlar
ATC kodu: L03AB07
İnterferonlar immünomodulatör, antiviral ve antiproliferatif özelliklere sahip bir endojen
glikoproteinler grubudur.
REBİF (interferon beta-1a) endojen insan interferon betası ile aynı aminoasit dizilişini
paylaşır. Memeli hücrelerinde (Çin Hamsteri Yumurtalığı) üretilir ve bu nedenle doğal protein
gibi glikozile olur.
Bildirilen farmakodinamik değişiklikler, dozun uygulama yoluna bakmaksızın, REBİF’in
uygulanması ile ortaya çıkar. Tek doz sonrası, 2’5’ OAS sentetazın serum ve intraselüler
aktivitesi ve neopterin ile beta-2 mikroglobulinin serum konsantrasyonları 24 saat içerisinde
artar ve 2 gün içerisinde de düşmeye başlar. İntramüsküler ve subkütan uygulamalar
tamamiyla eşdeğer cevaplara yol açar. 4 doz için her 48 saatte bir tekrarlanan subkütan
uygulamadan sonra, bu biyolojik tepkiler, tolerans gelişiminin hiçbir belirtisi olmadan, yüksek
kalır.
Biyolojik yanıt göstergeleri (örn., 2’5’ OAS aktivitesi, neopterin ve beta 2 mikroglobulin),
sağlıklı gönüllülere ve multipl skleroz hastalarına subkütan uygulamanın ardından interferon
beta 1a tarafından düşürülür. Tek bir subkütan enjeksiyonun ardından pik konsantrasyonlara
kadarki zaman neopterin, beta 2 mikroglobulin ve 2’5’ OAS için 24 ila 48 saat, MX1 için 12
saat ve OAS1 ve OAS2 gen ekspresyonları için 24 saat olmuştur. İlk ve altıncı uygulamanın
ardından bu göstergeler için benzer yükseklikte ve zamanda pikler gözlenmiştir.
REBİF'in multipl sklerozdaki tam etki mekanizması halen araştırılmaktadır.
10Multipl sklerozu düşündüren tek klinik olay
REBİF ile multipl skleroza bağlı demiyelinizasyonu düşündüren tek klinik olay yaşamış
hastalarla iki yıllık kontrollü bir klinik çalışma yapılmıştır. Çalışmaya katılan hastalar, T2
ağırlıklı MR taramasında en az birinin ovoid veya periventriküler veya infratentoryel olan, en
az 3 mm’lik büyüklükte en az iki tane klinik sessiz lezyona sahipti. Hastanın bulgu ve
semptomlarını multipl skleroz’dan daha iyi açıklayabilecek diğer hastalıklar dışlanmıştı.
Hastalar, haftada üç kere REBİF 44 mikrogram, haftada bir kere REBİF 44 mikrogram ya da
plasebo uygulanacak şekilde çift-kör olarak randomize edilmiştir. Kesin olarak multipl
sklerozu doğrulayan ikinci bir klinik demiyelinizan olayda, hastalar ilk randomizasyona sadık
kalınarak kör olarak açık etiketli olacak şekilde tavsiye edilen pozoloji olan haftada üç kere
REBİF 44 mikrogram’a geçmişlerdir.
Haftada üç kere REBİF 44 mikrogram uygulamasının plaseboya göre etkililik sonuçları,
aşağıda verilmektedir:
Parametre Tedavi Plaseboya karşı haftada 3 kez REBİF 44
İstatistikleri mikrogram Tedavi Karşılaştırması
Plasebo REBİF 44 Risk Cox’un orantılı Log-Rank
(n=171) mikrogram Azaltma risk oranı p-değeri
haftada 3 kez [%95 GA]
(n=171)
McDonald (2005) Dönüşümü
Olay sayısı 144 106
KM tahmini %85,8 %62,5 %51 0,49[0,38;0,64] <0,001
Klinik Kesin MS’e (KKMS) Dönüşüm
Olay sayısı 60 33
KM tahmini %37,5 %20,6 %52 0,48[0,31;0,73] <0,001
Çift Kör Periodda hasta başına yapılan görüntülemedeki ortalama CUA Lezyonları
En küçük 2,59 (0,30) 0,50 (0,06) %81 0,19[0,14;0,26]* <0,001
kare
ortalaması
(SE)
CI: güven aralığı, CUA: birleştirilmiş benzersiz aktif
* En Küçük Kare Ortalama Oran [% 95 CI]
İlk taramada en az dokuz T2 hiperintense lezyon ve ilk taramadan en az 1 ay sonra alınan
takip taramalarında en az bir yeni T2 ya da bir yeni Gd-tutan lezyon kabul etmek daha
konservatif bir yaklaşım olmasına rağmen, şu an için yüksek riskli hastanın tanımı iyi
yapılmış değildir. Her durumda, tedavi sadece yüksek risk olarak sınıflandırılan hastalar için
düşünülmelidir.
Relaps-remisyon gösteren multipl skleroz
REBİF’in etkililiği ve güvenliliği haftada üç kez subkütan uygulanan, 11-44 mikrogram (3-12
milyon IU) arası dozlarda relaps-remisyon gösteren MS’li hastalarda değerlendirilmiştir.
Verilen dozda, REBİF 44 mikrogramın başlangıçta EDSS’si 0-5,0 olan ve önceki 2 yılda en
11az 2 atak geçirmiş olan hastalarda klinik relapsların insidansını ve şiddetini (2 yılda yaklaşık
%30) azalttığı gösterilmiştir. 3 ay sonra kesinleşen, EDSS'deki en az bir puan artışı ile
tanımlanan, özürlülüğü ilerleyen hastaların yüzdesi, % 39'dan (plasebo) % 27'ye (REBİF 44
mikrogram) azalmıştır. 2 yıl plasebo ile ve sonra 2 yıl daha ya REBİF 22 ya da REBİF 44
mikrogram ile tedavi edilmiş hasta grubuyla kıyaslandığında, 4 yıldan sonra ortalama
alevlenme (atak) oranında azalma, REBİF 22 mikrogram ile tedavi edilen hastalarda %22,
REBİF 44 mikrogram ile tedavi edilen hastalarda %29’dur.
Sekonder ilerleyici multipl skleroz
2 seneyi takiben klinik ilerleme bulgusu olan fakat 8 hafta boyunca relaps yaşamamış olan,
sekonder ilerleyici multipl sklerozlu (EDSS 3-6,5) hastalara 3 yıllık çalışmada, REBİF
özürlülüğün ilerlemesi üzerine belirgin bir etki göstermemiştir, ancak relaps oranı yaklaşık
%30 azalmıştır. Şayet hasta popülasyonu 2 alt gruba bölünürse (çalışmaya başlamadan 2 yıl
önce relapslı olanlar ve relapssız olanlar olarak), relapssız olan hastalarda özürlülüğe etkisi
yoktur, fakat relapslı hastalarda çalışmanın sonunda özürlülüğün ilerlemesi oranı %70’den
(plasebo) %57’ye (REBİF 22 mikrogram ve 44 mikrogram sonuçları birlikte) azalmıştır.
Hastaların alt gruplarında elde edilen bu sonuçlar dikkatle değerlendirilmelidir.
Primer ilerleyici multipl skleroz
REBİF henüz primer ilerleyici multipl sklerozlu hastalarda araştırılmamıştır, dolayısıyla bu
hastalarda kullanılmamalıdır.
5.2. Farmakokinetik özellikler
Genel özellikler
Emilim: Sağlıklı gönüllülerde intravenöz uygulamadan sonra, interferon beta-1a serum
düzeyleri dozla orantılı biçimde keskin bir multi eksponansiyel bir düşüş göstermiştir.
Başlangıç yarılanma ömrü dakikalar seviyesinde ve terminal yarılanma ömrübir kaç saat
düzeyindedir. Subkütan veya intramüsküler yollarla uygulandığında, interferon beta serum
seviyeleri düşük kalır, ancak uygulamadan 12-24 saate kadar ölçülebilir düzeylerdedir.
REBİF'in intramüsküler veya subkütan uygulamasında eşit derecede interferon beta
maruziyetine neden olur.
Dağılım: REBİF’in 22 ve 44 mcg dozlarının tekrarlı subkütan enjeksiyonlarını takiben
maksimum konsantrasyonlar tipik olarak 8 saat sonra gözlemlenmiştir, ancak bu yüksek
derecede değişkendir.
Biyotransformasyon: İnterferon beta-1a esas olarak karaciğer ve böbreklerde metabolize olur
ve atılır.
Eliminasyon: Sağlıklı gönüllülerde tekrarlı subkütanöz dozların ardından temel
farmakokinetik parametreler (EAA ve C ) dozun 22 mcg’dan 44 mcg’a artması ile
tau maks
orantılı olarak artmıştır. Beklenen görünür yarı ömür 50 ila 60 saattir. Bu da çoklu dozlamın
ardından gözlenen birikim ile uyumludur.
5.3. Klinik öncesi güvenlilik verileri
Geleneksel güvenlilik farmakolojisi, tekrarlanan doz toksisitesi, ve genotoksisite
çalışmalarına dayanan klinik dışı veriler insanlar için özel bir tehlike ortaya koymamaktadır.
12REBİF karsinojenisite açısından araştırılmamıştır.
Maymunlarda bir embriyo/fetal toksisite çalışmasında reprodüktif bozukluk oluşturduğuna
ilişkin bir kanıt bulunmamıştır. Diğer alfa ve beta interferonların hayvan çalışmalarında artan
düşük riski rapor edilmiştir. İnterferon beta-1a’nın erkek fertilitesi üzerine etkileri konusunda
herhangi bir bilgi yoktur.
6. FARMASÖTİK ÖZELLİKLER
6.1. Yardımcı maddelerin listesi
D-Mannitol
Poloksamer 188
L-metiyonin
Benzil alkol
Sodyum asetat
Asetik asit (pH ayarı için)
Sodyum hidroksit (pH ayarı için)
Enjeksiyonluk su
6.2. Geçimsizlikler
Geçerli değildir.
6.3. Raf-ömrü
18 ay
İlk enjeksiyondan sonra 28 gün içinde kullanın.
6.4. Saklamaya yönelik özel tedbirler
2-8C'de buzdolabında saklanmalıdır. Dondurulmamalıdır. Işıktan korumak için kartuş
orijinal ambalajında saklanmalıdır.
Kullanıma hazır Rebif kartuşu içeren RebiSmart cihazı buzdolabında cihaz saklama kabında
saklanmalıdır.
Geçici olarak soğutucu mevcut olmadığında, REBİF hasta tarafından 14 güne kadar 1 kere
için 25C’nin altında saklanabilir, sonra buzdolabına geri koyulmalı ve son kullanma
tarihinden önce kullanılmalıdır.
6.5. Ambalajın niteliği ve içeriği
1,5 mL enjeksiyonluk çözelti içeren piston tıpa (kauçuk) ve kıvrımlı kapak (aluminyum ve
halobutil kauçuk) ile kartuş (Tip I cam). Paket 4 veya 12 kartuş içerir.
136.6. Beşeri tıbbi üründen arta kalan maddelerin imhası ve diğer özel önlemler
Önceden doldurulmuş kartuştaki enjeksiyonluk çözelti, Rebismart elektronik enjeksiyon
cihazı ile kullanıma hazırdır.
Çoklu doz kullanımı içindir. Sadece, bozulma belirtisi olmayan ve içinde partikül
bulunmayan, berrak ve opak solüsyon kullanılmalıdır.
Uygulama yolu ve metodu:
• REBİF deri altı enjeksiyon için tasarlanmıştır.
• İlk enjeksiyon uygun nitelikte bir sağlık çalışanının gözetimi altında yapılmalıdır. Yeterli
eğitimi aldıktan sonra, kendiniz ya da aileden biri ya da bir arkadaşınız evde ilacı
uygulamak için REBİF kartuşlarını cihazınız ile kullanabilirsiniz.
• Kartuş RebiSmart elektronik enjeksiyon cihazı ile kullanılır.
• Kullanım için talimatlar cihazınız ile sağlanır. Lütfen dikkatle takip ediniz.
• REBİF kartuşlarının RebiSmart cihazı ile kullanımı hakkında kısa talimatlar aşağıda
verilmiştir.
Başlamadan önce:
• Ellerinizi su ve sabunla yıkayınız.
• REBİF kartuşu blister ambalajından, arkasındaki plastik kapağı açarak çıkarınız.
• Kartuşun RebiSmart cihazının içinde ya da ambalajında iken kazara donmuş olup
olmadığını (sadece buzdolabın içinden çıkardıktan sonra) kontrol ediniz. Gözle görünür
bozulma işareti ve parçacık olmayan, sadece berrak ve opak çözelti kullanılmalıdır.
• Cihaza kartuşu yerleştirmek ve enjeksiyonu sağlamak için, cihazınız ile sağlanan
kullanım talimatını takip ediniz.
REBİF nereye enjekte edilir:
• Enjeksiyon yerini seçiniz. Doktorunuz size olası enjeksiyon
yerlerini önerecektir (üst uyluklar ve alt karın uygun bölgeler
arasındadır). Enjeksiyon yeri nekrozu riskini en aza indirmek
amacıyla, aynı yere sıklıkla enjeksiyon yapılmaması için,
enjeksiyon yerinizi düzenli olarak değiştirmeniz ve dikkatle
takip etmeniz önerilir.
NOT: Şişlik, beze veya ağrı hissettiğiniz bölgelere
enjeksiyon uygulamayınız; böyle bir bulguda doktorunuzla
veya hemşirenizle konuşunuz.
• Enjeksiyon öncesi, enjeksiyon yerindeki deriyi temizlemek
için alkollü bez kullanınız. Deriyi kurumaya bırakınız. Deride
alkol kalmışsa acıma hissi duyabilirsiniz.
REBİF nasıl enjekte edilir:
• Doktorunuz 44 mikrogramlık doğru dozu nasıl seçeceğinizi size söyleyecektir. Ayrıca
lütfen alt kısımda verilen “RebiSmart kullanımı” kısmını ve RebiSmart cihazınızla
sağlanan kullanma talimatlarını okuyunuz.
14RebiSmart kullanımı:
• Enjeksiyondan önce cihazın ekranında görünen dozun,
reçetelenen 44 mikrogramlık doza karşılık gelen doz
olduğundan emin olunuz.
• RebiSmart cihazını deriye dik açıda (90) yerleştiriniz.
• Enjeksiyon düğmesine basınız. Enjeksiyon esnasında,
düğmesi yeşil ışık yanıp sönecektir.
• Yeşil ışık sönene kadar bekleyin. Bu size enjeksiyonun
tamamlandığını bildirecektir.
• Enjeksiyon yerinden RebiSmart’ı çekiniz.
RebiSmart ile REBİF’in enjeksiyonu sonrası:
• RebiSmart kullanma talimatına göre iğneyi çıkarınız ve yok ediniz.
• Gazlı bez ya da kuru pamuk ile enjeksiyon yerini hafifçe ovalayınız.
• REBİF kartuşu içeren RebiSmart cihazı, buzdolabında cihaz saklama kabında
saklanmalıdır.
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri’ne” uygun olarak imha
edilmelidir.
7. RUHSAT SAHİBİ
Merck İlaç Ecza ve Kimya Tic.A.Ş.
Atatürk Mh. Ertuğrul Gazi Sk.
Metropol İstanbul Sit. C2 Apt. No: 2A/20,
Ataşehir/İstanbul
Tel: 0 216 578 66 00
Fax: 0 216 469 09 22
8. RUHSAT NUMARASI
2017/546
9. İLK RUHSAT TARİHİ / RUHSAT YENİLEME TARİHİ
27.07.2017
10. KÜB’ÜN YENİLENME TARİHİ
15