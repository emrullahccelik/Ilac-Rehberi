1 / 8 
 KULLANMA TALİMATI  
 
ANAZOL  1 mg film kaplı tablet  
Ağız yoluyla alınır.  
 
• Etkin madde:  1 mg anastrozol . 
• Yardımcı maddeler:  Laktoz m onohidrat  (sığır sütü kaynaklı) , povidone K -30, sodyum 
nişasta glikolat, kolloidal anhidroz s ilika, magnezyum stearat, hipromelloz, titanyum dioksit, 
polietilen glikol.  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.    
 Bu Kullanma Talimatında
:  
1.  ANAZOL  nedir ve ne için kullanılır?  
2. ANAZOL ’ü kullanmadan önce dikkat edilmesi gerekenler  
3. ANAZOL  nasıl kullanılır? 
4. Olası yan etkileri nelerdir? 
5. ANAZOL 'ün saklanması  
 Başlıkları yer almaktadır.  
 
1. ANAZOL  nedir ve ne için kullanılır?  
Kutuda, PVC/Al folyo blister ambalajda beyaz renkli, yuvarlak, bikonveks tabletlerdir. 
ANAZOL ,28 film kaplı , tablet içeren ambalajda sunulmaktadır.   2 / 8 
 ANAZOL 'ün etkin maddesi anastrozol'dür.  
ANAZOL , aromataz inhibitörleri olarak adlandırılan ilaç grubuna dahildir. Bu ilaç vücutta 
bulunan bir enzim olan aromatazın etkilerini engeller. Aromataz enzimi men opoza girmiş 
olan kadınlarda böbrek üstü bezinden östrojen adlı kadınlık hormonunun üretilmesini 
sağlamaktadır. Bu kadınlık hormonları meme kanseri üzerinde uyarıcı etki göstermektedir. 
ANAZOL , aromataz enziminin etkisini engelleyerek men opoz sonrasındaki kadınlık hormonu 
üretimini azaltır.  
ANAZOL , menopoz sonrası kadınlarda meme kanserinin tedavisinde kullanılır.  
 
2. ANAZOL 'ü kullanmadan önce dikkat edilmesi gerekenler   
ANAZOL 'ü aşağıdaki durumlarda KULLANMAYINIZ  
Eğer,  
• Menopoza girmemişseniz, 
• Hamileyseniz veya bebeğinizi emziriyorsanız,  
• Ciddi böbrek bozukluğu olan hastalarda (kreatinin kl erensi 30 ml/dak.’dan daha az)  
• Orta derecede veya ciddi karaciğer yetmezliğiniz varsa,  
• Etkin madde anastrozol veya ANAZOL'ün içeriğinde bulunan yardımcı maddelerden 
herhangi birine karşı ale rjiniz varsa . 
 
ANAZOL 'ü aşağıdaki durumlarda Dİ KKATL İ KULLANINIZ  
İlacınızı almadan önce, aşağıdaki durumlardan herhangi birisi söz konusu ise doktorunuza  
veya eczacınıza bildiriniz: 
Eğer,  
• Menopoza girdiğinizden emin değilseniz, menopoza girmiş olduğunuzu laboratuvar testleri 
ile kesinleştiriniz,  
• Tamoksifen (kanser tedavisinde kullanılan bir ilaç) veya östrojen (kadınlık hormonu 
tedavisinde kullanılan bir ilaç) içeren ilaç alıyorsanız, 
• Karaciğer veya böbrek probleminiz varsa,  
• ANAZOL , kadınlık hormonu olan östrojeni n seviyelerini düşürdüğünden, kemik 
kalsiyumun azalmasına (kemik erimesine) neden olabilir. Bu durum da kemiklerde kırık 
riskini arttırabilir. Daha önce kemiklerinizle ilgili bir sorun yaşadıysanız doktorunuzu 
bilgilendiriniz.  
 3 / 8 
 Bu uyarı lar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
ANAZOL 'ün yiyecek ve içecek i le kullanılması  
ANAZOL  yiyeceklerden etkilenmez.  
 
Hamilelik  
İlacı kullanmadan önce doktorunuza veya eczacınıza danışınız.  
Eğer hamileyseniz bu ilacı kullanmayınız. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
Eğer bebeğinizi emziriyorsanız bu ilacı kullanmayınız. 
 
Araç ve makine kullanımı  
ANAZOL' ün araç ve makine kullanma yeteneğini etkilemesi beklenmez. Ancak bazı hastalar 
kendilerini bazen güçsüz veya uykulu hissedebilirler. Böyle bir durum olursa doktorunuza 
bildiriniz.  
 ANAZOL 'ün içeriğinde bulunan bazı yardımcı maddeler hakkında önemli bilgiler  
ANAZOL bir tür şeker olan laktoz  monohidrat  içerir.  Eğer daha önceden doktorunuz 
tarafından bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuzla temasa geçiniz.  
 Diğer ilaçlar ile birlikte kullanımı  
Aşağıdaki ilaçlarla birlikte ANAZOL  kullanmayınız:  
• Tamoksifen gibi göğüs kanserini tedavi etmek için kullanılan ilaç kullanıyorsanız,  
• Östrojen (kadınlık hormonu) içeren i laç kullanıyorsanız, 
 4 / 8 
 LHRH analogları olarak bilinen ilaçlardan gonadorelin, buserelin, goserelin, leuprorelin ve 
triptorelin gibi ilaçlardan kullanıyorsanız doktorunuza bildirin. Bu ilaçlar, göğüs kanseri,  
kadın hastalıkları ve kısırlık tedavisinde kullanılırlar.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise doktorunuza veya eczacınıza bunlar hakkında bilgi veriniz. 
 
3. ANAZOL  nasıl kullanılır?  
Uygun kullanım ve doz/u ygulama sıklığı için talimatlar : 
ANAZOL' ü kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza sorunuz. Yetişkinlerde (yaşlılar da dahil) önerilen doz günde 1 defa 1 tablettir.  
 Uygulama yolu ve metodu  
• ANAZOL  tablet sadece ağızdan kullanım içindir. 
• Tabletlerinizi bütün olarak, bir miktar suyla yutunuz. 
• İlacınızı her  gün aynı saatlerde almaya çalışınız.  
• ANAZOL’ ü yemekten önce, yemekle beraber veya yemekten sonra almanız önemli 
değildir. 
• Doktorunuz size söylemeden, kendinizi iyi hissets eniz bile tabletlerinizi almayı 
bırakmayınız.  
 
Değişik yaş gruplan:  
Çocuklarda kullanım  
ANAZOL  çocuklarda ve ergenlerde  kullanılmaz.  
 Yaşlılarda  kullanım  
Yaşlılarda doz değişikliği önerilmez. Yetişkinlerde kullanılan dozda kullanılır.  Özel kullanım durumları:  
Böbrek/Karaciğer yetmezliği:  
Ciddi böbrek yetmezliğiniz varsa kullanmayınız.  
Orta derecede veya ciddi karaciğer yetmezliğiniz varsa kullanmayınız.  
 5 / 8 
 Eğer ANAZOL’ ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ANAZOL  kullandıysanız:  
ANAZOL’ ün kullanmanız gerekenden fazlasını kullanmışsanız derhal bir doktor veya eczacı 
ile konuşunuz. 
 
ANAZOL 'ü kullanmayı unutursanız  
Unuttuğunuz tableti, hatırlar hatırlamaz hemen alınız ancak bir sonraki doz ile arasında en az 12 saat olmalıdır. Eğer bir sonraki dozla arada 12 saatten az zaman varsa kaçırdığınız dozu 
almayınız.  
 Bir sonraki dozu zamanında alarak tedavinize devam ediniz.  
 Unutulan dozları dengelemek için çift doz almayınız. 
ANAZOL  ile tedavi sonlandırıldığında oluşabilecek etkiler:  
Doktorunuz size söylemediği sürece tabletleri kullanmayı bırakmayınız.  
Bu ilacın kullanımı ile ilgili başka sorularınız varsa, doktorunuza, eczacınıza veya  
hemşirenize sorunuz.  
 
4. Olası yan etkileri nelerdir?  
Tüm ilaçlar gibi, ANAZOL 'ün içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki gibi sıralanmıştır; Çok yaygın             : 10 hastanın en az birinde görülebilir. 
Yayg ın                    : 10 hastanın birinden az, fakat 100 hastanın birinden fazla görülebilir.  
Yaygın olmayan    : 100 hastanın birinden az, fakat 1.000 hastanın bir inden fazla görülebilir. 
Seyrek                      : 1.000 hastanın birinden az görülebilir. 
Çok seyrek              : 10.000 hastanın birinden az görülebilir. 
Sıklığı bilinemeyen : Eldeki veriler ile belirlenemeyecek kadar az hastada görülebilir. 
 
Çok yaygın yan etkiler  
• Baş ağrı sı, 6 / 8 
 • Sıcak basması,  
• Bulantı,  
• Deri döküntüsü, 
• Kas ve eklemlerde ağrı ve sertlik,  
• Eklem iltihabı (artrit),  
• Halsizlik, güçsüzlük,  
• Kemik yoğunluğu kaybı (osteoporoz) . 
 
Yaygın yan etkiler  
• İştahsızlık,  
• Kolesterolün yükselmesi,  
• Uykululuk hali ya da uykulu hissetme , 
• Karpal tünel sendromu (elin bazı bölgelerinde karıncalanma, ağrı, soğukluk ve güçsüzlük) , 
• Deride gıdıklanma, karıncalanma veya uyuşma, tat almada kayıp,  
• Kemik ağrısı,  
• İshal,  
• Kusma,  
• Karaciğer enzimlerinde (alkalen fosfotaz, alanin aminotransferaz ve aspartat 
aminotranferaz) değişiklik , 
• Vajinal kuruluk, 
• Vajinal kanama (genellikle tedavinin ilk birkaç haftasında) , 
• Kas ağrısı,  
• Saç incelmesi (saç dökülmesi ), 
• Alerjik reaksiyonlar.  
 
Yaygın olmayan yan etkiler  
• Karaciğer enzimlerinde (gamma -Glutamil transferaz) artış,  
• Bilirubin seviyesinde artış, 
• Sarılık,  
• Ürtiker gibi deri döküntüsü, 
• Parmaktaki bağ dokusunun kalınlaşması sonucu parmakta şekil ve kullanım bozukluğu, 
• Kandaki kalsiyum seviyesinde artış. Eğer bulantı, kusma varsa ve susuzluk hissederseniz 
doktorunuzu hemen bilgilendirmelisiniz  çünkü size bazı kan testleri yapması gerekebilir.  
 7 / 8 
 Seyrek yan etkiler  
• Eritema multiforma denen genelde kendiliğinden geçen el, yüz ve ayakta dantele benzer 
kızarıklık,  
• Ciddi alerjik reaksiyonlar , kılcal damarlarda iltihabın neden olduğu deri alerjisi , 
• Deride kızarıklık ve morluğa neden olan küçük kan damarlarının iltihaplanması. Çok 
seyrek olarak, Henoch -Schönlein purpurası olarak bilinen eklem, karın ve böbrek ağrısı 
oluşabilir.  
 
Sıklığı bilinmeyen yan etkiler  
• İltihaplı yara veya su toplaması şeklinde deride doku bozuklukları olarak görülen ve Stevens -Johnson sendromu denen çok ciddi deri reaksiyonları , 
• Yüz, dudaklar, dil ve/veya boğazın şişmesi, nefes almada güçlük , yutmada güçlük gibi 
alerjik reaksiyonlar  (Anjiyoödem). 
Kemikler üzerine etkiler 
ANAZOL , vucüdunuzdaki östrojen hormonunun miktarını azaltır. Bu da, kemiklerin mineral 
içeriğini azaltabilir. Kemikleriniz daha az güçlü ve kolay kırılabilir olabilir.  Doktorunuz, 
menopoza giren kadınların kemik sağlığının yönetilmesi ile ilgili tedavi kılavuzları 
doğrultusunda, bu riski yönetecektir. Doktorunuz ile riskler ve tedavi seçenekleri  hakkında 
konuşmalısınız. 
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu ve eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 5. ANAZOL 'ün saklanması  
ANAZOL ’ü çocukların göremeyeceği, erişemeyeceği yerlerde ve ambalajında saklayınız. 8 / 8 
  
25°C  altındaki oda sıcaklığında saklayınız. 
Son kullanma tarihiyle uyumlu olarak kullanınız.Ambalaj üzerinde belirtilen son kullanma tarihinden sonra ANAZOL ’ü kullanmayınız.  
 
Orijinal ambalajında saklayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi :  KOÇAK FARMA İlaç ve Kimya Sanayi A.Ş.   
                          Mahmutbey Mah. 2477. Sok. No: 23  
                          Bağcılar / İstanbul  
 Üretim yeri :      KOÇAK FARMA İlaç ve Kimya Sanayi A.Ş. 
                          Çerkezköy Organize Sanayi Bölgesi,  
Karaağaç Mah. 11. Sk. No:5 
                          Kapaklı/Tekirdağ  
 
Bu kullanma talimatı …/…/… tarihinde onaylanmıştır.  