            
 Sayfa 1 KISA  ÜRÜN  BİLGİSİ  
 
1. BEŞERİ TIBBİ  ÜRÜNÜN ADI  
 
AZEKAZ  137 mcg  + 50 mcg Burun Spreyi, Süspansiyon  
 
2. KALİTATİF VE KANTİTATİF BİLEŞİM  
 
Etkin madde:  
Bir sprey püskürmesi (0 ,14 g), 137 mikrogram azelastin hidroklorür (125 mikrogram azelastine 
eşdeğer) ve 50 mikrogram flutikazon propiyonat içerir.  
 
Yardımcı maddeler:  
Bir sprey püskürmesi (0 ,14 g) 0 ,0154 mg benzalkonyum klorür içerir.  
 
Yardımcı maddeler için 6.1’e bakınız.  
 
3. FARMASÖTİK FORM  
 
Burun spreyi, süspansiyon . 
Beyaz, homojen süspansiyon.  
 
4. KLİNİK ÖZELLİKLER  
 
4.1 Terapötik endikasyonlar  
 
AZEKAZ , orta ila şiddetli mevsimsel ve pereniyal alerjik rinit semptomlarının giderilmesinde,  
intranazal antihistaminik veya glukokortikoid monoterapisinin yeterli olmadığının düşünüldüğü 
durumlarda endikedir.  
 
4.2 Pozoloji ve uygulama şekli  
 
Pozoloji/uygulama sıklığı ve süresi:  
Tam bir terapötik fayda için düzenli kullanılmalıdır.  
 
Göze temasından kaçınılmalıdır.  
 
Pozoloji:  
Doktor tarafından başka bir şekilde önerilmediği takdirde;  
 
Erişkinler ve adolesanlar (12 yaş ve üzeri)  
Günde iki kez (sabah ve akşam) her bir burun deliğine birer püskürtme.  
 
Uygulama sıklığı ve süresi : 
AZEKAZ , uzun dönem kullanım için uygundur.  
Tedavi süresi, alerjenik maruziyet süresine karşılık gelmelidir.  
 
 
            
 Sayfa 2 Uygulama şekli:  
AZEKAZ , yalnızca burun içerisine uygulamaya yöneliktir.  
 
Spreyin hazırlanması:  
Şişeyi, aşağı ve yukarı döndürerek 5 saniye kadar hafifçe çalkalayınız ve ardından koruyucu 
kapağı çıkartınız. İlk kullanımdan önce, pompayı 6 kere bastırıp bırakarak AZEKAZ ’ı 
hazırlamalısınız. AZEKAZ ’ın 7 günden uzun süre kullanılmaması durumunda, pompayı bir kere 
bastırıp bırakarak tekrar hazırlamanız gerekecektir.  
 
Spreyin kullanılması:  
Şişeyi, aşağı ve yukarı döndürerek 5 saniye kadar hafifçe çalkalayınız ve ardından koruyucu 
kapağı çıkartınız.  
 
Burnunuzu iyice temizledikten sonra, başınızı aşağı doğru eğerek her bir burun deliğine 
süspansiyon spreyini bir kere sıkınız (bkz. şekil). Kullanımdan sonra, sprey ucunu siliniz ve 
koruyucu kapağı takınız.  
 
 
 
Özel popülasyonlara ilişkin ek bilgiler:  
Böbrek  ve karaciğer yetmezliği:  
Böbrek yetmezliği olan hastalara ilişkin veri bulunmamaktadır.  
 
AZEKAZ , büyük ölçüde ilk geçiş metabolizmasına uğrar, bu nedenle şiddetli karaciğer hastalığı 
olan hastalarda intranazal flutikazon propiyonata sistemik maruziyetin artma olasılığı yüksektir 
(bkz. bölüm 4.4).  
 
Pediyatrik popülasyon:  
12 yaşından küçük çocuklarda güvenliliğinin ve etki liliğinin belirlenmemiş olması nedeniyle, bu 
yaş grubunda AZEKAZ  kullanılması önerilmemektedir.  
 
Geriyatrik popülasyon:  
Bu popülasyonda doz ayarlaması gerekli değildir.  
 
4.3 Kontrendikasyonlar  
 
Etkin maddelere veya AZEKAZ ’ın içerdiği yardımcı maddelerden herhangi birine karşı aşırı 
duyarlılığı olanlarda kontrendikedir.  
 
            
 Sayfa 3 4.4 Özel kullanım uyarıları ve önlemleri  
 
Pazarlama sonrası kullanım esnasında flutikazon propiyonat ve ritonavirin birlikte kullanıldığı 
hastalarda Cushing sendromu ve adrenal supresyonu içeren sistemik kortikosteroid etkileri ile 
sonuçlanan klinik olarak anlamlı ilaç etkileşimleri bildirilmiştir . Bu nedenle flutikazon 
propiyonat ve ritonavirin birlikte kullanımından, potansiyel fayda sistemik kortikosteroid yan 
etkilerinden daha önemli bulunmadıkça kaçınılmalıdır.  
 
Nazal kortikosteroidler, özellikle uzun süre yüksek dozlarda reçete edildiğinde, sistemik yan 
etkilere neden olabilir. Bu etkilerin oluşma olasılığı oral kortikosteroidlere göre daha düşüktür 
ve bu etkiler her hastada ve farklı kortikosteroid preparatları arasında farklılık gösterebilir. 
Potansiyel sistemik etkilere; Cushing sendromu, Cushingoid özellikler, adrenal supresyon, 
çocuklarda ve adolesanlarda gelişim geriliği, katarakt, glokom ve daha nadiren psikomotor 
hiperaktivite, uyku bozuklukları, anksiyete , depresyon ya da agresyon (özellikle çocuklarda) gibi 
psikolojik veya davranışsal etkiler dahildir.  
 
AZEKAZ , büyük ölçüde ilk geçiş metabolizmasına uğrar, bu nedenle şiddetli karaciğer hastalığı 
olan hastalarda intranazal flutikazon propiyonata sistemik maruziyetin artma olasılığı yüksektir. 
Bu durum, sistemik advers olayların sıklığında artışa yol açabilir.  
 
Bu hastalar tedavi edilirken dikkatli olunmalıdır.  
 
Nazal kortikosteroidler için önerilenden daha yüksek dozlarla tedavi, klinik açıdan önemli 
adrenal supresyona neden olabilir. Önerilenden daha yüksek dozların kullanıldığına dair kanıt 
mevcutsa, stres dönemlerinde ilave sistemik kortikosteroid veya elektif cerra hi düşünülebilir.  
 
Genel olarak intranazal flutikazon formülasyonlarının dozu, rinit semptomlarının etkili şekilde 
kontrol altında tutulduğu en düşük doza indirilmelidir. Önerilenden daha yüksek dozlar (bkz. 
bölüm 4.2), AZEKAZ  için test edilmemiştir. Tüm intranazal kortikosteroidlerle olduğu gibi, eş 
zamanlı diğer kortikosteroid tedavi formları reçete edildiğinde, kortikosteroidlerin toplam 
sistemik yükü dikkate alınmalıdır.  
 
Ruhsatlandırılan dozlarda nazal kortikosteroid alan çocuklarda, gelişim geriliği bildirilmiştir. 
Gelişim, adolesanlarda da önemli olduğundan, uzun süreli nazal kortikosteroid tedavisi alan 
adolesanların gelişim açısından düzenli şekilde izlenmeleri önerilm ektedir. Gelişimin 
yavaşlaması durumunda, nazal kortikosteroid dozunun mümkünse etkili semptom kontrolü 
sağlanan en düşük doza indirilmesi hedeflenerek, tedavi gözden geçirilmelidir.  
 
Sistemik ve topikal kortikosteroid kullanımında görme bozukluğu bildirilebilir. Eğer bir hastada 
bulanık görme veya diğer görme bozuklukları gibi semptomlarla karşılaşılırsa; hastanın sistemik 
ve topikal kortikosteroid kullandığı bildirilerek, katarakt, gl okom ya da nadir hastalıklar örneğin 
Santral seröz koryoretinopati (SSR) gibi olası nedenler hakkında değerlendirilmesi için göz 
hastalıkları uzmanına yönlendirilmesi düşünülmelidir.  
 
Görme değişikliği olan veya oküler basınçta artış, glokom ve/veya katarakt öyküsü olan hastalar 
yakın takip edilmelidir.  
 
            
 Sayfa 4 Adrenal fonksiyonun bozulduğuna dair herhangi bir kanı varsa, hastalar sistemik steroid 
tedavisinden AZEKAZ ’a geçirilirken dikkatli olunmalıdır.  
 
Tüberküloz veya tedavi edilmemiş enfeksiyonu olan hastalarda, burun ya da ağızda yara bulunan 
ya da yakın zamanlı cerrahi işlem geçiren hastalarda, AZEKAZ  tedavisinin olası yararları, olası 
riske karşı değerlendirilmelidir  
 
Nazal hava yollarının enfeksiyonları, antibakteriyel veya antimikotik ilaçlarla tedavi edilmelidir, 
fakat AZEKAZ  tedavisi açısından spesifik bir kontrendikasyon oluşturmamaktadır.  
 
Bu ilaç her püskürtmede (0,14 g) 0,0154 mg benzalkonyum klorür içerir.  
 
Benzalkonyum klorür özellikle uzun süreli kullanımda burun içinde tahrişe veya şişkinliğe 
neden olabilir. Uzun dönem kullanımda nazal mukozanın ödemine neden olabilir  
 
4.5 Diğer tıbbi ürünler ile etkileşimler ve diğer etkileşim şekilleri  
 
Flutikazon propiyonat  
Normal koşullar altında, bağırsaklarda ve karaciğerde sitokrom P450 3A4 sisteminin etkisi 
sonucu yüksek ilk geçiş metabolizasyonu ve yüksek sistemik klirens nedeni ile intranazal 
uygulamadan sonra flutikazon propiyonat plazma konsantrasyonları düşük bulunm uştur. Bu 
nedenle flutikazon propiyonata bağlı klinik açıdan anlamlı ilaç etkileşimleri beklenmez.  
 
Yapılan bir ilaç etkileşim çalışması yüksek potense sahip bir sitokrom P450 3A4 inhibitörü olan 
ritonavirin, serum kortizol düzeylerinin belirgin olarak düşmesine yol açacak şekilde, flutikazon 
propiyonat plazma düzeylerini çok yüksek oranda artırabildiğin i göstermiştir. Pazarlama sonrası 
kullanım esnasında intranazal veya inhale flutikazon propiyonat ve ritonavirin birlikte 
kullanıldığı hastalarda sistemik kortikosteroid etkileri ile sonuçlanan klinik olarak anlamlı ilaç 
etkileşimleri bildirilmiştir. Kobis istat içeren ilaçlar da dahil olmak üzere diğer CYP 3A4 
inhibitörleri ile birlikte tedavinin, sistemik yan etki riskini arttırması beklenmektedir. Fayda, 
sistemik kortikosteroid yan etkilerin artma riskinden daha ağır basmadıkça, kombinasyon 
tedavisinden k açınılmalıdır. Kombinasyon tedavisinde hastalar, sistemik kortikosteroid yan 
etkileri açısından izlenmelidir.  
 
Sitokrom P450 3A4 sisteminin diğer inhibitörleri ile yapılan çalışmalarda, flutikazon 
propiyonata sistemik maruziyette, serum kortizol düzeylerinde dikkate değer azalmaya yol 
açmayan, ihmal edilebilir (eritromisin) ve minör (ketokonazol) artışlar gözlenmiş tir. Bununla 
birlikte, yüksek potense sahip sitokrom  P450  3A4  inhibitörlerinin  (örn.  ketokonazol) birlikte 
kullanımında flutikazon propiyonata sistemik maruziyette artış potansiyeli olduğu için dikkatli 
olunması önerilmektedir.  
 
Azelastin hidroklorür  
Azelastin hidroklorür burun spreyi ile spesifik etkileşim çalışmaları yapılmamıştır. Yüksek oral 
dozlarda etkileşim çalışmaları yapılmıştır. Bununla birlikte, önerilen nazal dozlar çok daha 
düşük sistemik maruziyete neden olduğundan, bu çalışmalar azelasti n burun spreyi ile 
ilişkilendirilmez.  
 
            
 Sayfa 5 Bununla birlikte eşzamanlı sedatif veya santral sinir sistemi üzerine etkili ilaç kullanan 
hastalarda sedasyon etkisi artabileceği için azelastin hidroklorür uygularken dikkatli olunması 
gerekir. Alkol kullanımı bu etkiyi artırabilir.  
 
4.6 Gebelik ve laktasyon  
 
Genel tavsiye : 
Gebelik Kategorisi : C 
 
Çocuk doğurma potansiyeli bulunan kadınlar/Doğum kontrolü (Kontrasepsiyon) : 
Veri bulunmamaktadır . 
 
Gebelik dönemi : 
AZEKAZ ’in gebe kadınlarda kullanımına ilişkin yeterli veri mevcut değildir.  
 
Hayvanlar üzerinde yapılan çalışmalar; gebelik, embriyonal/fetal gelişim, doğum veya doğum 
sonrası gelişim üzerindeki etkiler bakımından yetersizdir (bkz. bölüm 5.3). İnsanlara yönelik 
potansiyel risk bilinmemektedir.  
 
AZEKAZ  gerekli olmadıkça (potansiyel yararların fetüs üzerindeki potansiyel riskten fazla 
olması hariç) gebelik döneminde kullanılmamalıdır.  
 
Laktasyon dönemi : 
Nazal uygulanan azelastin hidroklorürün/metabolitlerinin veya flutikazon 
propiyonatın/metabolitlerinin anne sütüne geçip geçmediği bilinmemektedir.  
 
Bu nedenle AZEKAZ  emzirme sırasında, yalnızca potansiyel yararların yenidoğan üzerindeki 
potansiyel riskten fazla olması halinde kullanılmalıdır (bkz. bölüm 5.3).  
 
Üreme yeteneği/Fertilite : 
Fertilite açısından yalnızca kısıtlı veri bulunmaktadır (bkz. bölüm 5.3).  
 
4.7 Araç ve makine kullanımı üzerindeki etkiler  
 
AZEKAZ , araç ve makine kullanımı üzerine etkisi çok azdır.  
 
İzole vakalarda hastalığın kendisi nedeniyle de oluşabilecek yorgunluk, bezginlik, bitkinlik, baş 
dönmesi veya güçsüzlük, AZEKAZ  kullanımı sırasında oluşabilir. Bu vakalarda, araç veya 
makine kullanımı etkilenebilir. Alkol, bu etkiyi arttırabilir.  
 
4.8 İstenmeyen etkiler  
 
Yaygın olarak, uygulama ardından disgözi denilen, maddeye özgü hoş olmayan tat oluşabilir 
(sıklıkla yöntemin yanlış uygulanması, yani uygulama sırasında başın arkaya doğru çok fazla 
eğilmesi nedeniyle oluşur).  
 
Advers reaksiyonlar, sistem organ sınıfına ve sıklığına göre aşağıda listelenmektedir. Sıklıklar 
aşağıdaki şekilde tanımlanmaktadır:  
            
 Sayfa 6 Çok yaygın (≥1/10)  
Yaygın (≥1/100 ila <1/10)  
Yaygın olmayan (≥1/1.000 ila <1/100)  
Seyrek (≥1/10.000 ila <1/1.000)  
Çok seyrek (<1/10.000)  
Bilinmeyen (mevcut verilerden tahmin edilemiyor)  
 
Sıklık  
 
Sistem Organ 
Sınıfı  Çok 
yaygın  Yaygın  Yaygın 
olmayan  Seyrek  Çok seyrek  Bilinmeyen  
Bağışıklık 
sistemi 
hastalıkları      Anafilaktik 
reaksiyonlar, 
anjiyoödem 
(yüz veya dilde 
ödem ve deri 
döküntüsü), 
bronkospazm 
dahil aşırı 
duyarlılık  
  
Sinir sistemi 
hastalıkları   Baş ağrısı, 
disgözi 
(hoş 
olmayan 
tat hissi), 
hoş 
olmayan 
koku hissi    Baş dönmesi, 
somnolans 
(sersemlik, 
uyku hali)  
  
Göz 
hastalıkları*      Glokom, göz içi 
basınçta artış, 
katarakt  
 Bulanık 
görme  
(bkz. bölüm 
4.4)  
Solunum, göğüs 
ve mediastinal 
hastalıklar  Epistaksis   Burun 
rahatsızlığı 
(burun 
iritasyonu, 
batma, 
kaşıntı 
dahil), 
hapşırma, 
burun 
kuruluğu, 
öksürük, 
boğaz 
kuruluğu,  Nazal septum 
perforasyonu**, 
mukozal 
erozyon  
 Nazal ülserler  
            
 Sayfa 7 boğaz 
iritasyonu  
 
Gastrointestinal 
hastalıklar     Ağız 
kuruluğu  Bulantı   
Deri ve deri altı 
doku 
hastalıkları      Döküntü,  prurit, 
ürtiker   
Genel 
bozukluklar ve 
uygulama 
bölgesine ilişkin 
hastalıklar      Yorgunluk 
(bezginlik, 
bitkinlik), 
güçsüzlük (bkz. 
bölüm 4.7)  
  
 
*İntranazal flutikazon propiyonatın uzun süreli kullanımı sonrası çok az sayıda spontan bildirim 
yapılmıştır.  
**İntranazal kortikosteroid kullanımı sonrası nazal septum perforasyonu bildirilmiştir.  
 
Özellikle uzun süre yüksek dozlarda kullanıldığında, bazı nazal kortikosteroidlerin sistemik 
etkileri oluşabilir (bkz. bölüm 4.4).  
 
Nazal kortikosteroid alan çocuklarda gelişim geriliği bildirilmiştir. Gelişim geriliği 
adolesanlarda da olasıdır (bkz. bölüm 4.4).  
 
Nadir vakalarda, nazal glukokortikoidlerin uzun dönem uygulanması durumunda, osteoporoz 
gözlenmiştir.  
 
 Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyon u Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e-posta: 
tufam@titck.gov.tr ; tel: 0 800 314 00 08; faks: 0 312 218 35 99).  
 
4.9 Doz aşımı ve tedavisi  
 
Nazal uygulama yoluyla, doz aşımı reaksiyonlarının oluşması beklenmemektedir.  
 
İntranazal flutikazon propiyonatın akut veya kronik doz aşımının hastalar üzerinde etkisi ile ilgili 
veri bulunmamaktadır.  
 
Sağlıklı insan gönüllülere yedi gün boyunca günde iki kez 2 miligram flutikazon propiyonatın 
(önerilen günlük dozun 10 katı) intranazal olarak uygulanması, hipotalamus -hipofiz -adrenal 
(HPA) ekseni fonksiyonu üzerinde etki göstermemiştir.  
 
Önerilenden daha yüksek dozların uzun bir zaman kullanılması adrenal fonksiyonların geçici 
            
 Sayfa 8 olarak baskılanmasına yol açabilir.  
 
Bu hastalarda semptomları kontrol etmek için tedaviye AZEKAZ ’ın yeterli dozu ile devam 
edilmesi gerekir, bu durumda adrenal fonksiyon birkaç gün içinde düzelir ve bu düzelme plazma 
kortizol düzeylerinin ölçümü ile doğrulanabilir.  
 
Yanlışlıkla oral kullanımı takiben doz aşımı durumunda, hayvan deneylerinin bulguları 
temelinde, azelastin hidroklorürün neden olduğu santral sinir sistemi bozuklukları (sersemlik, 
konfüzyon, koma, taşikardi ve hipotansiyon dahil) beklenmelidir.  
 
Bu bozukluklar için semptomatik tedavi uygulanmalıdır. Yutulan miktara bağlı olarak, mide 
lavmanı önerilir. Bilinen bir antidot bulunmamaktadır.  
 
5. FARMAKOLOJİK ÖZELLİKLER  
 
5.1 Farmakodinamik özellikler  
 
Farmakoterapötik grup: Topikal dekonjestanlar ve diğer nazal preparatlar, kortikosteroidler / 
flutikazon kombinasyonları,  
ATC kodu: R01AD58  
 
Etki mekanizması ve farmakodinamik etkiler  
AZEKAZ , alerjik rinit ve rino -konjonktivit semptomlarının iyileştirilmesi açısından farklı etki 
mekanizmalarına sahip olan ve sinerjistik etkiler gösteren azelastin hidroklorür ve flutikazon 
propiyonat içerir.  
 
Flutikazon propiyonat  
Flutikazon propiyonat; glukokortikoid reseptörü için çok yüksek afinite sergileyen ve güçlü bir 
anti-inflamatu var etkisi olan, örn. klonlanmış insan glukokortikoid reseptör bağlanma ve gen 
ekspresyonu tayinlerinde deksametazondan 3 -5 kat daha güçlü olan sentetik bir trifluorine 
kortikosteroiddir.  
 
Azelastin hidroklorür  
Bir ftalazinon türevi olan azelastin; seçici H1 -antagonisti, mast hücre stabilizasyonu ve anti - 
inflamatuvar özellikleri olan uzun etkili güçlü bir anti -alerjik bileşik olarak sınıflandırılmaktadır. 
In vivo  (klinik öncesi) ve in vitro  çalışmalar azelastinin, alerjik reaksiyonların erken ve geç 
evrelerine katıldığı bilinen kimyasal aracıların (örn. lökotrienler, histamin, trombosit aktive edici 
faktör (PAF) ve serotonin) sentezini veya serbest bırakılmasını inhibe ettiğini göstermektedi r. 
 
Uygulamadan sonra 15 dakika içinde, nazal alerjik semptomlarda hafifleme gözlenir.  
 
Azelastin hidroklorür + Flutik azon propiyonat  
Alerjik rinitli erişkinler ve adolesanlarla yapılan 4 klinik çalışmada, günde iki kez her burun 
deliğine bir sprey azelastin hidroklorür  ve flutikazon propiyonat uygulaması; plaseboya, tek 
başına azelastin hidroklorüre ve tek başına flutikazon propiyonata göre nazal semptomları 
(rinore, burun tıkanıklığı, hapşırma ve burun kaşıntısı) anlamlı şekilde iyileştirmiştir. 4 
çalışmanın hepsinde oküler semptomlar  (gözlerde kaşıntı, yaşarma/sulanma ve kızarıklık) ve 
hastaların hastalıkla ilişkili yaşam kaliteleri (R inokonjonktivit Yaşam Kalitesi Anketi – RQLQ) 
            
 Sayfa 9 anlamlı şekilde iyileşmiştir.  
 
Azelastin hidroklorür  + flutikazon propiyonat ile, flutikazon propiyonat burun spreyine kıyasla, 
önemli ölçüde semptom iyileşmesi (nazal semptomların şiddetinde %50 azalma) anlamlı şekilde 
daha kısa sürede (3 gün veya daha fazla) sağlanmıştır. Flutikazon propiyonat burun spreyine 
kıyasla azelastin hidroklorür  + flutikazon propiyonat ın etki üstünlüğü, kronik persistan alerjik 
rinitli ve alerjik olmayan/vazomotor rinitli hastalarda bir yıllık çalışma boyunca korunmuştur.  
 
Yakup otu polen alerjen maruziyet odası çalışmasında, nazal semptomlarda ilk istatistiksel 
anlamlı iyileşme azelastin hidroklorür  ve flutikazon propiyonat uygulamasından 5 dakika sonra 
gözlemlenmiştir (plaseboya kıyasla). Azelastin hidroklorür  + flutikazon propiyonat 
uygulamasından 15 dakika sonra hastaların %60’ı, semptom skorunda en az %30 klinik olarak 
anlamlı azalma bildirmiştir.  
 
5.2 Farmakokinetik özellikler  
 
Genel özellikler  
Emilim : 
Azelastin hidroklorür  + flutikazon propiyonatı n her burun deliğine iki sprey şeklinde intranazal 
uygulamasından (548 mcg azelastin hidroklorür ve 200 mcg flutikazon) sonra, ortalama (± 
standart sapma) pik plazma maruziyeti (C maks) azelastin için 194 ,5±74 ,4 pg/mL ve flutikazon 
propiyonat için 10 ,3±3,9 pg/mL olmuş, ortalama toplam maruziyet ( EAA ) azelastin için 
4217±2618 pg/mL*saat ve flutikazon için 97 ,7±43 ,1 pg/mL*saat bulunmuştur. Tek bir dozdan 
pik maruziyete kadar geçen medyan süre (t maks), azelastin için 0 ,5 saat  ve flutikazon için 1 saat 
olmuştur.  
 
Azelastin hidroklorür  + flutikazon propiyonat  ile flutikazon burun spreyi karşılaştırıldığında, 
flutikazon sistemik maruziyeti yaklaşık  %50 artmıştır. Azelastin hidroklorür  + flutikazon 
propiyonat , azelastinin sistemik maruziyeti açısından azelastin burun spreyine eşdeğer olmuştur. 
Azelastin hidroklorür ve flutikazon propiyonat arasında farmakokinetik etkileşim olduğuna dair 
kanıt mevcut değildir.  
 
Dağılım : 
Flutikazon propiyonat, kararlı durumda büyük bir dağılım hacmine sahiptir (yaklaşık 318 litre). 
Plazma proteinine bağlanma %91’dir.  
 
Azelastinin dağılım hacmi yüksektir; bu durum dağılımın ağırlıklı şekilde periferik dokuya 
olduğunu gösterir. Protein bağlanma düzeyi %80 -90’dır. Ek olarak, her iki ilaç geniş bir 
terapötik pencereye sahiptir. Bu nedenle, ilaç değişim reaksiyonları olası g örünmemektedir.  
 
Biyotransformasyon : 
Flutikazon propiyonat, başlıca hepatik kanaldan sitokrom P450 enzimi CYP3A4 vasıtasıyla 
inaktif metaboliti olan karboksilik asite dönüşerek, sistemik dolaşımdan hızlı şekilde temizlenir. 
Yutulan flutikazon propiyonat da büyük oranda ilk geçiş metabolizması na uğrar. Azelastin, 
başlıca CYP3A4, CYP2D6 ve CYP2C19 olmak üzere çeşitli CYP izoenzimleri yoluyla N - 
desmetilazelastine metabolize edilir.  
 
 
            
 Sayfa 10 Eliminasyon : 
İntravenöz uygulanan flutikazon propiyonatın eliminasyon hızı, 250 -1000 mikrogram doz 
aralığında doğrusaldır ve yüksek bir plazma klirensiyle (CL=1 ,1 L/dakika) karakterizedir. Pik 
plazma konsantrasyonları 3 -4 saat içinde yaklaşık %98 azalır ve 7 ,8 saatlik terminal yarılanma 
ömrüyle, yalnızca düşük plazma konsantrasyonları ilişkilidir. Flutikazon propiyonatın renal 
klirensi göz ardı edilebilir (<%0 ,2) ve %5’ten daha azı karboksilik asit metaboliti olarak atılır. 
Majör eliminasyon yolu, flutikazon propiyonatın ve metabolitlerinin safradan atılımıdır.  
 
Tek bir azelastin dozu ardından plazma eliminasyon yarılanma ömrü, azelastin için yaklaşık 20 -
25 saat ve terapötik açıdan aktif metabolit N -desmetilazelastin için yaklaşık 45 saattir. Atılım 
başlıca feçes yoluyla gerçekleşir. Feçeste küçük miktarlarda atıl ım olması, bir miktar 
enterohepatik dolaşımın olduğunu düşündürmektedir.  
 
Doğrusallık/Doğrusal olmayan durum : 
İntravenöz uygulanan flutikazon propiyonatın  eliminasyon  hızı, 250 -1000 mikrogram  doz 
aralığında doğrusaldır.  
 
Azelastinin farmakokinetiği doğrusaldır.  
 
5.3 Klinik  öncesi  güvenlilik  verileri  
 
Flutikazon propiyonat  
Genel toksikoloji çalışmalarındaki bulgular, diğer glukokortikoidlerle gözlenen bulgulara benzer 
olmuş ve artan farmakolojik aktiviteyle ilişki göstermiştir. Bu bulgular, minimum sistemik 
maruziyete yol açan önerilen nazal dozlar dikkate alındığında, insan larla 
ilişkilendirilmemektedir. Geleneksel genotoksisite testlerinde flutikazon propiyonatın 
genotoksik etkileri gözlenmemiştir. Ayrıca, sıçanlar ve farelerle yürütülen iki yıllık inhalasyon 
çalışmalarında, tümörlerin insidansında tedaviyle ilişkili artışl ar görülmemiştir. Hayvan 
çalışmalarında glukokortikoidlerin yarık damak ve intra -üterin gelişim geriliği dahil 
malformasyonları indüklediği gösterilmiştir. Bu durum da, minimum sistemik maruziyete yol 
açan önerilen nazal dozlar dikkate alındığında, insanla rla ilişkilendirilmemektedir (bkz. bölüm 
5.2). 
 
Azelastin hidroklorür  
Azelastin hidroklorür, kobaylarda duyarlılaştırıcı potansiyel göstermemiştir. Azelastin, bir dizi 
in vitro  ve in vivo  testte genotoksik potansiyel veya sıçanlar ya da farelerde karsinojenik 
potansiyel göstermemiştir. Erkek ve dişi sıçanlarda 3 mg/kg/günden yüksek oral dozlarda 
azelastin, fertilite endeksinde dozla ilişkili bir azalmaya neden olmuştur; kronik toksisite 
çalışmalarında erkeklerin veya dişilerin üreme organlarında maddeyle ilişkili değişimler 
belirlenmemiş, bununla birlikte sıçanlarda, farelerd e ve tavşanlarda embriyotoksik ve teratojenik 
etkiler yalnızca maternal toksik dozlarda (örneğin, iskelet malformasyonları sıçanlarda ve 
farelerde 68 ,6 mg/kg/gün dozlarda gözlenmiştir) oluşmuştur.  
 
Azelastin hidroklorür  + Flutik azon propiyonat  
Azelastin hidroklorür  ve flutikazon propiyonat  ile sıçanlarda 90 güne kadar ve köpeklerde 14 
güne kadar uygulanan tekrarlayan doz  intranazal toksisite çalışmaları, ayrı bileşenlere kıyasla 
yeni bir advers etki göstermemiştir.  
 
            
 Sayfa 11 6. FARMASÖTİK  ÖZELLİKLER  
 
6.1 Yardımcı  maddelerin  listesi  
 
Disodyum edetat  
Gliserol  
Mikrokristalin selüloz +Karmelloz sodyum  
Polisorbat 80  
Benzalkonyum klorür  
Feniletil alkol  
Saf su  
 
6.2 Geçimsizlikler  
 
Uygulanabilir değildir.  
 
6.3 Raf ömrü  
 
24 ay.  
Kullanım sırasında raf ömrü (ilk kullanımdan sonra): 6 ay  
 
6.4 Saklamaya  yönelik  özel tedbirler  
 
25°C’nin altındaki oda sıcaklığında saklayınız.  
 
Buzdolabında veya dondurucuda saklamayınız.  
 
6.5 Ambalajın  niteliği  ve içeriği  
 
Karton kutuda, polietilen doz ayarlı sprey pompası, bir nazal polipropilen aplikatör (uygulayıcı) 
ve bir  polietilen  koruyucu kapak takılı,  23 g (en az 120 püskürtme) süspansiyon içeren Tip I 
amber renkli cam şişe de kullanma talimatı ile birlikte sunulmaktadır.  
 
6.6 Beşeri  tıbbi üründen  arta kalan maddelerin  imhası ve diğer  özel önlemler   
 
Kullanılmamış  olan ürünler  ya da atık materyaller  “Tıbbi  Atıkların  Kontrolü  Yönetmeliği”  ve 
“Ambalaj  Atıklarının Kontrolü  Yönetmeliği”ne  uygun  olarak  imha  edilmelidir.  
 
7. RUHSAT SAHİBİ  
 
BİLİM İLAÇ SAN. ve TİC. A.Ş.  
Beyoğlu -İSTANBUL  
 
8. RUHSAT NUMARASI  
 
2025/127  
 
 
            
 Sayfa 12 9. İLK RUHSAT TARİHİ/RUHSAT  YENİLEME  TARİHİ  
 
İlk ruhsat tarihi:  26.03.2025  
Ruhsat  yenileme  tarihi:  
 
10. KÜB’ÜN  YENİLENME TARİHİ  
