KISA ÜRÜN BİLGİSİ
1. BEŞERİ TIBBİ ÜRÜNÜN ADI
BRETFOR 12 mcg/200 mcg inhaler kapsül
2. KALİTATİF VE KANTİTATİF BİLEŞİM
Etkin madde:
Formoterol fumarat dihidrat 12 mcg
Budesonid 200 mcg
Yardımcı madde(ler):
Laktoz 24.788 mg
Yardımcı maddeler için bölüm 6.1'e bakınız.
3. FARMASÖTİK FORM
İnhaler kapsül
No:3 renksiz, şeffaf kapaklı, renksiz, şeffaf gövdeli jelatin kapsül içinde beyaz toz.
4. KLİNİK ÖZELLİKLER
4.1. Terapötik endikasyonlar
Astım semptomlarının düzeltilmesi ve kontrol altına alınması amacıyla kullanılır. Astım
hastalığının basamaklı tedavisinde 3. basamaktan itibaren kullanılır. Orta ve ağır KOAH
olgularında semptomları ve atak sıklığını azaltır.
4.2. Pozoloji ve uygulama şekli
Pozoloji/uygulama sıklığı ve süresi:
Astım:
BRETFOR astım hastalığının başlangıç tedavisi için önerilmez. BRETFOR’un içindeki
maddelerin dozu her hasta için farklıdır ve hastalığın şiddetine göre belirlenmelidir. Bu
durum, sadece tedaviye kombinasyon ile başlandığında değil, idame dozu ayarlanırken de göz
önünde tutulmalıdır. Hasta, kombinasyon preparatının içindeki dozların dışında bir doz
kombinasyonuna gereksinim duyarsa uygun dozda beta -agonist ve/veya kortikosteroidi tek
2
başına içeren preparatlar verilmelidir.
1/24Doz, semptomların efektif kontrolünün idame ettirildiği en düşük değere titre edilmelidir.
Hastalar hekimleri tarafından, en uygun BRETFOR dozunu kullanmaları açısından düzenli
olarak değerlendirilmelidirler. Önerilen en düşük doz ile kontrol altına alındığında, bir sonraki
adım tek başına inhale steroid tedavisinin denenmesini içerebilir.
BRETFOR için iki tedavi yaklaşımı söz konusudur:
A. BRETFOR idame tedavisi: Düzenli idame tedavi olarak BRETFOR ile birlikte kurtarıcı
nitelikte ayrıca bir hızlı etki eden bronkodilatör alınır.
B. BRETFOR idame ve semptom giderici tedavi: BRETFOR düzenli idame tedavi olarak ve
aynı zamanda ihtiyaç halinde semptomları gidermek amaçlı alınır.
A. BRETFOR idame tedavisi:
Hastalara, kurtarıcı olarak yanlarında ayrıca bir hızlı etki eden bronkodilatör bulundurmaları
önerilmelidir.
Önerilen dozlar:
Erişkinler (18 yaş ve üzeri): Günde iki kez 1 inhalasyon. Bazı hastalar için, günde toplam iki
kez 2 inhalasyon dozunu aşmamak üzere daha yüksek doz kullanılması gerekebilir.
Adolesanlar (12-17 yaş): Günde iki kez 1 inhalasyon. Bazı hastalar için, günde toplam iki kez
2 inhalasyon dozunu aşmamak üzere daha yüksek doz kullanılması gerekebilir.
Genel uygulamada günde iki kez kullanım ile semptomlar kontrol altına alındığında,
semptomların kontrolünün sürdürülebilmesi için hekim tarafından hastanın uzun etkili
bronkodilatatöre ihtiyacı olduğu düşünülüyor ise, doz titre edilerek ulaşılan etkili en düşük
doz, günde tek doz BRETFOR olarak kullanılabilir.
Ayrıca bir hızlı etki eden bronkodilatör kullanımının artması, altta yatan bir kötüleşme
olduğunu göstermektedir ve astım tedavisinin yeniden gözden geçirilmesi gerekmektedir.
B. BRETFOR idame ve semptom giderici tedavi:
BRETFOR düzenli idame tedavi olarak ve ihtiyaç halinde semptomları gidermek amaçlı
alınır.
Hastalara, kurtarıcı olarak BRETFOR’u her zaman yanlarında bulundurmaları öğütlenmelidir.
BRETFOR’un idame ve semptom giderici tedavi şeklinde kullanımı özellikle aşağıdaki
durumlarda dikkate alınmalıdır:
 Yetersiz astım kontrolü ve sık sık semptom giderici tedavi ihtiyacı
 Tıbbi müdahale gerektiren geçmişe yönelik astım alevlenmeleri
Gerekli durumlarda çok sayıda ve sık BRETFOR alan hastalarda, doza bağımlı advers etkiler
açısından yakın takibe ihtiyaç vardır.
Önerilen dozlar:
Erişkinler (18 yaş ve üzeri): Önerilen idame doz günde 2 inhalasyondur. Doz, sabah ve akşam
birer inhalasyon veya sabah 2 ya da akşam 2 inhalasyon olarak alınabilir. Bazı hastalar için
günde iki kez 2 inhalasyonluk idame doz uygun olabilir. Hastalar, ihtiyaç halinde
semptomların giderilmesine yönelik, ilave olarak 1 inhalasyon almalıdırlar. Birkaç dakika
2/24sonra semptomlar devam ederse ilave bir inhalasyon uygulanmalıdır. Bir defada 3
inhalasyondan fazla uygulanmamalıdır.
Normal şartlarda ihtiyaç duyulan toplam günlük doz 4 inhalasyondan fazla değildir. Bununla
birlikte sınırlı bir süre için toplam günlük doz 6 inhalasyona kadar çıkabilir. Günde 4
inhalasyondan fazla kullanan hastalara mutlaka medikal yardım almaları önerilmelidir.
Bu hastalar tekrar değerlendirilmeli ve idame tedavileri tekrar gözden geçirilmelidir.
Kronik obstrüktif akciğer hastalığı (KOAH):
Normal idame dozu günde iki defa 1 inhalasyondur.
Formoterolün azami günlük dozu 48 mikrogramdır. Budesonid dozu gerekli olduğunda 1600
mikrograma kadar yükseltilebilir.
İdame tedavisinin sağlanabilmesi için gereken en düşük düzey elde edilecek şekilde doz
kişiye göre ayarlanmalıdır. BRETFOR düzenli olarak her gün alınmalıdır. Doz, bireysel
olarak tekrar ayarlanmalıdır. Hastanın bir inhalasyon cihazından diğerine geçirilmesi sırasında
doz, kişiye göre tekrar ayarlanmalıdır.
Uygulama şekli:
BRETFOR inhaler kapsül sadece oral inhalasyon içindir.
Olası bir kandida enfeksiyonu riskini azaltmak için her BRETFOR uygulamasından sonra
ağzın su ile iyice çalkalanması ve tükürülmesi önerilmektedir (Bkz. Bölüm 4.4 ve Bölüm 4.8).
Ayrıca ağzın su ile çalkalanması boğaz irritasyonunu engellemeye ve sistemik etki riskinin
azaltılmasına muhtemelen yardımcı olabilir.
İlacın akciğerlerdeki hedef bölgelere ulaşabilmesi ve uygun şekilde kullanıldığından emin
olunması için doktor veya bir başka sağlık personeli:
• kullanım talimatına uygun olarak inhalasyon cihazının nasıl kullanılacağını hastalara
öğretmeli ve göstermeli;
• kapsüllerin sadece inhalasyon cihazı aracılığıyla uygulanması gerektiği ve yutulmaması
konusunda hastayı uyarmalıdır.
Kullanıma ilişkin detaylı bilgi kullanma talimatında mevcuttur.
Hastaların jelatin kapsülün parçalanabileceğini ve küçük jelatin parçalarının
inhalasyondan sonra ağız veya boğaz bölgesine ulaşabileceğini bilmesi önemlidir.
Hastaya jelatinin zararsız olduğu, ağızda yumuşayacağı ve yutulabildiği söylenmelidir.
Kapsülü bir defadan fazla delmemek suretiyle parçalanma olasılığı asgari düzeye
indirilebilir.
Kapsüller blister ambalajından kullanımdan hemen önce çıkarılmalıdır.
3/24İnhalassyon cihazı kullanım ttalimatları
1. KKapağı çekkip çıkarınızz.
2. İİnhalerin taabanını sıkıcca tutup, ağıızlığı ok yönünde dönddürerek açınnız.
3. KKapsülü, kapsül şeklinndeki boşluuğa yerleştiiriniz. Kapssülü kullanmmadan hemmen önce
aambalajındaan çıkarınızz.
4/244. AAğızlığı kappalı durumaa döndürünüüz.
5. İİnhaleri dikk tutup SAADECE BİİR KEZ sıkıca kırmıızı düğmellere basınızz. Sonra
ddüğmeleri bbırakınız.
NNot: Kapsüül bu aşammada parçalaanabilir ve küçük jelaatin parçacıkkları ağzınııza veya
bboğazınıza gelebilir. Jelatin yuttulabilir vee bu yüzdeen zararlı değildir. KKapsülün
pparçalanmaa eğilimi, kaapsülü bir ddefadan fazzla delmeyerek, saklamma şartlarınaa uyarak
vve kapsülüü ambalajınndan kullannmmadan hemmen önce ççıkarmak suuretiyle miinimuma
iindirilebilirr.
6. NNefesinizi oolabildiğincce veriniz.
5/247. AAğızlığı ağğzınıza yerleeştiriniz ve başınızı haafifçe geriyee doğru eğiiniz. Dudakklarınızla
aağızlık etraafını sıkıcaa sarınız vee hızla ve alabildiğinniz kadar derin solukk alınız.
KKapsülün aletin odaacığında ddönmesindeen, tozun dağılmasınndan kaynnaklanan
vvızıldama sesini duymalısınız. Eğer bu vvızıldama ssesini duymmadıysanız,, kapsül
oodacıkta sıkkışmış olabbilir; bu duurumda inhaaleri açınız ve kapsülüü odacıkta sıkışmış
oolduğu yerrden kurtarıınız. Kapsüülü kurtarmmak için kırrmızı düğmmelere tekraar tekrar
BBASMAYIINIZ.
8. VVızıldama sesini duydduğunuzda, nefesinizi, rahatsız olmmayacak şekkilde, tutabbildiğiniz
kkadar tutunnuz ve inhalleri ağzınızddan çıkarınız. Sonra nefes verinizz. İnhaleri aaçınız ve
kkapsülde toz kalıp kkalmadığınıı kontrol eediniz. Eğeer kalmış ise 6-8. iişlemleri
ttekrarlayınıız.
9. KKullandıktaan sonra inhhaleri açınızz, boş kapsüülü çıkarınıız, ağızlığı kkapatınız ve kapağı
ttekrar kapattınız.
İnhalerrin temizlennmesi
Tozları uzaklaştırmmak için ağızlık ve kappsül yuvasıını kuru birr bez veya ttemiz, yummuşak bir
fırça ilee siliniz.
İlacın uyygun kullannımından emmin olmak iiçin doktor vveya bir başşka sağlık ppersoneli;
 HHastaya inhhaleri nasıl kkullanacağıını göstermeelidir.
 KKapsülü saddece inhalerr ile birliktee vermelidirr.
 KKapsüllerinn inhalasyonn amaçlı olduğu ve yyutulmaması gerektiği konusundaa hastayı
uuyarmalıdırr.
Jelatin kapsülün pparçalanabilleceği ve innhalasyondan sonra ağıza ve booğaza küçükk jelatin
parçacıkklarının ulaaşılabileceğii hastaya annlatılmalıdıır. Bu duruumun meyddaana gelme olasılığı
kapsülüü bir defadann fazla delmmeyerek miinimuma inddirilmiştir. Kapsüller bblister ambaalajından
kullanımmdan hemenn önce çıkarrılmalıdır.
Özel poopülasyonlaara ilişkin eek bilgiler:
Böbrekk/Karaciğerr yetmezliğği:
Böbrek yetmezliği olan hastallarda doz ayyarlamasınaa işaret edenn veriler meevcut değildir. Oral
budesonnid ile eldee edilen faarmakokinettik verileree dayalı olaarak, bu tiipp hastalardda ilacın
sistemikk maruziyettinin klinik aaçıdan anlaammlı düzeyleerde değişmmesi olası deeğildir.
Karaciğğer yetmezliği olan haastalarda dooz ayarlamaasına işaret eden verileer mevcut değildir.
Diğer yyandan buddesonid büyyük oranda karaciğer metabolizmması ile eliimine edilmmektedir.
Dolayıssıyla şiddetlli karaciğerr yetmezliğği olan hastalarda BRRETFOR kuullanılırken dikkatli
olunmallıdır. Oral bbudesonid ille elde edileen farmakokkinetik veriilere dayalı olarak hafif ila orta
6/24şiddette karaciğer yetmezliği olan hastalarda ilaç maruziyetinde klinik açıdan anlamlı bir
değişiklik olması olası değildir.
Formoterolün karaciğer veya böbrek yetmezliği olan hastalardaki kullanımına ilişkin klinik
çalışma yapılmamıştır. Ancak, formoterolün böbrek ve karaciğer yetmezliği olan hastalarda
kullanımında doz ayarlaması gerektiği konusunda teorik bir sebep bulunmamaktadır.
Pediyatrik popülasyon:
Formoterolün 5 yaş ve altındaki çocuklarda kullanılması tavsiye edilmez.
6 yaşın altındaki çocuklarda klinik deneyim olmadığından, budesonid bu yaş grubundaki
hastalarda kullanılmamalıdır.
Geriyatrik popülasyon:
65 yaş üzerindeki hastaların, genç erişkin hastalarda kullanılandan farklı bir doza gereksinim
duyduğuna işaret eden herhangi bir kanıt bulunmamaktadır.
4.3. Kontrendikasyonlar
 Budesonid, formoterol ya da inhale edilen laktoza (düşük miktarlarda süt proteinleri
içerir) karşı aşırı duyarlılığı (alerji) olanlarda kullanılmamalıdır.
 Aktif akciğer tüberkülozlu hastalarda kontrendikedir.
4.4. Özel kullanım uyarıları ve önlemleri
İnhale steoridin kombine edildiği ileri yaş hastalarda pnömoni riski artabilmektedir.
KOAH’da yüksek doz kullanımının avantaj sağladığına ilişkin klinik kanıtlar
yetersizdir.
Formoterol; astımlı hastalarda tek başına monoterapi olarak kullanılmamalıdır.
Formoterol, uzun etkili beta2-adrenerjik agonistler sınıfına dahildir. Uzun etkili diğer bir
beta2-agonist olan salmeterol ile yapılan bir çalışmada, salmeterol ile tedavi edilen hastalarda
plasebo grubu ile karşılaştırıldığında astım nedeniyle ölüm oranının daha yüksek olduğu
gözlenmiştir (sırasıyla 13/13, 176 ve 3/13, 179). Astımla ilişkili ölüm oranının formoterol ile
artıp artmadığına dair yeterli çalışma yürütülmemiştir. Uzun etkili beta agonist preparatlarına
bağlı olarak nadiren, ciddi ve bazen ölümcül olabilen astım ile ilgili solunum problemleri
meydana gelebilir.
Formoterol, başka bir uzun etkili beta2-agonist ile birlikte kullanılmamalıdır.
Formoterol, astımda ilk tedavi seçeneği olarak kullanılmamalıdır. Formoterol, hafif astım
hastalığının başlangıç tedavisi olarak önerilmez.
Uzun etkili beta agonistler astım semptom kontrolünü sağlayan en kısa süre boyunca
kullanılmalı ve astım kontrolüne ulaşıldığında eğer mümkünse kullanımları durdurulmalıdır.
Sonrasında hastaların kontrol edici bir tedaviyle idamesi sağlanmalıdır.
Astım hastalarını tedavi ederken, uzun etkili bir beta2 agonist (LABA) olan formoterol, tek
başına bir inhale kortikosteroid ile yeterli düzeyde kontrol edilemeyen ya da hastalığının
şiddeti bir LABA ve inhale kortikosteroidin her ikisi ile tedavinin başlatılmasını kesin olarak
7/24gerektiren hastalarda, bir inhale kortikosteroide (örneğin, budesonide) ilave olarak
kullanılmalıdır.
İnhale kortikosteroid ile uzun etkili beta2 agonistin ayrı kullanılmasının gerekli olduğu
durumlar dışında 5-12 yaş arası çocuklarda, inhale kortikosteroid ile uzun etkili beta2 agonist
(LABA) içeren bir kombinasyon preparatla tedavi uygulanması tavsiye edilir (bkz. Bölüm
4.2. ve 4.8). İnhale kortikosteroide ek olarak uzun etkili beta agonist kullanan pediyatrik ve
adolesan hastalarda, her iki ilaca uyumu garanti altına almak için, hem inhale kortikosteroid
hem de uzun etkili beta agonist içeren bir kombinasyon preparatı kullanılması önerilir.
Formoterol reçete edildiğinde hastalar aldıkları antiinflamatuvar tedavinin yeterliliği
açısından değerlendirilmelidirler. Hastalara, formoterol almaya başladıktan sonra, belirtilerde
düzelme olsa bile antiinflamatuvar tedaviye değişiklik yapmaksızın devam etmeleri
öğütlenmelidir.
Astım semptomları kontrol altına alındıktan sonra, formoterol dozunun kademeli olarak
azaltılması düşünülmelidir. Tedavinin azaltılması sırasında hastalar yakından izlenmeli ve
formoterol etkili en düşük dozda kullanılmalıdır.
Antiinflamatuvar tedavi:
Hastalara, inhale budesonid tedavisinin astımdaki profilaktik niteliği ve semptomları
olmadığında bile düzenli olarak kullanmaları gerektiği anlatılmalıdır.
İnhale kortikosteroidler, özellikle uzun süreli olarak yüksek dozlarda kullanıldığında, sistemik
etkiler ortaya çıkarabilir. Bu etkiler, oral kortikosteroidlerle yapılan tedavide görülenden çok
daha az ortaya çıkar. Bazı olası sistemik etkiler arasında adrenal supresyon,
hiperadrenokortisizm/Cushing sendromu, çocuklarda ve ergenlerde büyüme geriliği, kemik
mineral yoğunluğunda azalma, katarakt, glokom, aşırı duyarlılık reaksiyonları ve daha seyrek
olarak, psikomotor hiperaktivite, uyku bozuklukları, anksiyete, depresyon ya da agresyon
(özellikle çocuklarda) dahil olmak üzere bir dizi psikolojik ya da davranışsal etkiler yer
almaktadır. Bu nedenle, inhale kortikosteroid dozunun etkin astım kontrolünün sağlandığı en
düşük doz olacak şekilde ayarlanması önemlidir (Bkz. Bölüm 4.8).
Astım atakları:
Formoterol ile yapılan klinik çalışmalar, formoterol kullanan hastalarda ağır astım ataklarının
sıklığının plasebo alanlara göre özellikle 5-12 yaş arasındaki hastalarda daha yüksek olduğunu
düşündürmüştür (bkz. Bölüm 4.8 İstenmeyen Etkiler). Bu çalışmalar, ağır astım atağı oranları
açısından tedavi grupları arasındaki farkların doğru olarak ölçülmesine imkân vermemektedir.
Semptomlar devam ettiği takdirde ya da semptomların kontrol edilebilmesi için gereken
formoterol dozlarının sayısı arttığı takdirde böyle bir gelişmenin genellikle altta yatan
durumun kötüleştiğini gösteriyor olması nedeniyle doktorlar kullanılan astım tedavisini
yeniden değerlendirmelidir.
Hastalara astımları kötüleştiği takdirde (kısa etkili inhale bronkodilatör tedavisinin uygulanma
sıklığında artış ya da inatçı solunum semptomları) doktorları ile temasa geçmeleri
önerilmelidir. Astımın akut atakları sırasında budesonid dozunda artışa veya kısa süreli oral
8/24kortikosteroidlerle ve/veya eğer bir enfeksiyon varsa antibiyotikle ilave bir tedaviye
gereksinim duyulabilir.
Budesonid, akut bronkospazmda fayda sağlamadığı gibi; status astmatikus veya diğer akut
astım nöbetlerinde uygulanması gereken primer tedavi değildir.
Astım atağı esnasında formoterol tedavisine başlanmamalı ya da dozu artırılmamalıdır.
Hastalar alevlenme döneminde ise ya da önemli ölçüde veya akut olarak kötüye giden astım
şikayetleri varsa, uzun etkili beta agonistlerle tedaviye başlanmamalıdır.
Formoterol, akut astım semptomlarının rahatlatılması için kullanılmamalıdır. Akut ataklarda
kısa etkili bir beta2-agonist kullanılmalıdır. Hastalar, astımları aniden kötüleştiği takdirde
hemen tıbbi tedavi almaları gerektiği konusunda bilgilendirilmelidir.
Hastalar akut astım semptomlarını hafifletmek için kurtarıcı ilaç olarak her zaman yanlarında
kısa etkili bir inhale bronkodilatör bulundurmalıdır.
Eşlik eden şartlar:
Formoterol kullanan hastalarda aşağıdaki durumların varlığında, özellikle doz sınırları
konusunda olmak üzere, özel dikkat ve denetleme gereklidir: İskemik kalp hastalığı, kardiyak
aritmiler (özellikle üçüncü derece atriyoventriküler blok), şiddetli kardiyak dekompansasyon,
idiyopatik subvalvüler aortik stenoz, şiddetli hipertansiyon, anevrizma, feokromositoma,
hipertrofik obstrüktif kardiyomiyopati, tirotoksikoz, QT aralığında bilinen veya şüphe edilen
uzama (QTc > 0.44 saniye; bkz. Bölüm 4.5).
Daha önceden kardiyak problemleri bulunan ve teofilin ile formoterol’ü bir arada kullanan
hastalarda dikkatli olunmalıdır.
Formoterol dahil beta2 uyarıcıların hiperglisemik etkileri nedeniyle, diyabetik hastalarda
formoterol tedavisi başlatıldığında kan glukoz değerlerinin izlenmesi tavsiye edilir.
Sessiz seyreden akciğer tüberkülozu olan veya solunum yollarında fungal veya viral
enfeksiyonu olan hastalarda dikkatli kullanılmalıdır.
Bronşektazi ve pnömokonyoz gibi akciğer hastalıkları olan hastaları tedavi ederken fungal
enfeksiyon olasılığı göz önüne alınmalıdır.
Daha önceden bilinen kalp sorunları olan hastalarda teofilin ve formoterol eş zamanlı
kullanılıyorsa dikkatli olunmalıdır.
Hipokalemi:
Formoterol dahil beta2-agonist tedavisi sonucunda ciddi hipokalemi görülebilir. Hipokalemi,
kardiyak aritmilere duyarlılığı artırabilir. Hipoksi ve birlikte uygulanan tedavi hipokalemiyi
şiddetlendirebileceğinden, şiddetli astımlı hastalarda özel bir dikkat önerilir (bkz. Bölüm 4.5).
Böyle durumlarda serum potasyum düzeylerinin izlenmesi tavsiye edilir.
9/24Paradoksal bronkospazm:
Diğer inhalasyon tedavilerinde olduğu gibi paradoksal bronkospazm ihtimali akılda
tutulmalıdır. Böyle bir durum görüldüğünde, BRETFOR tedavisi derhal kesilmeli ve alternatif
tedavi başlatılmalıdır.
Büyüme üzerindeki etki:
Uzun süreli olarak inhale kortikosteroid tedavisi gören çocukların boylarının düzenli olarak
ölçülmesi önerilmektedir. Büyümede yavaşlama olduğu takdirde inhale kortikosteroid
dozunun, mümkünse astım kontrolünün etkin şekilde sağlandığı en düşük doza indirilmesi
amacıyla tedavi gözden geçirilmelidir. Ayrıca, hastanın bir pediyatrik solunum hastalıkları
uzmanına sevk edilmesi düşünülmelidir. “Gelişim hızındaki inhale kortikosteroidlerle ilişkili
bu azalmanın, yetişkinlikte ulaşılan boy üzerindeki etkisi de dahil olmak üzere, uzun vadeli
etkileri bilinmemektedir. Oral olarak inhale edilen kortikosteroid tedavisinin kesilmesini
takiben büyümeyi “yakalama” potansiyeli yeterince incelenmemiştir.
Eş zamanlı tedaviler:
Budesonid ve güçlü bir CYP3A4 inhibitörünün (örneğin; itrakonazol, ketokonazol, ritonavir,
nelfinavir, amiodaron, klaritromisin) uzun süre eş zamanlı uygulamasında dikkatli olunmalıdır
(Bkz. Bölüm 4.5).
Steroid ile tedaviye başlanan hastalar:
Terapötik etki genellikle 10 gün içerisinde elde edilmektedir.Aşırı bronşiyal mukus
sekresyonu olan hastalarda, tedavinin başlangıcında, yaklaşık 2 hafta gibi kısa bir süre, oral
kortikosteroid tedavisi tedaviye eklenebilir.
Steroide bağımlı olan hastalar:
Oral steroidlerden budesonide geçilirken, hasta görece olarak stabil bir dönemde olmalıdır.
Yaklaşık 10 gün boyunca daha önceden kullanılan oral steroidle birlikte yüksek doz
budesonid kombinasyonu verilir. Daha sonra, oral doz kademeli olarak azaltılarak (örneğin
her ay 2.5 mg prednizolon veya eşdeğeri oranında) mümkün olan en düşük düzeye
indirilmelidir. İlave sistemik kortikosteroidler ya da budesonid ile yapılan tedavi aniden değil,
yavaşça kesilmelidir.
Travma, cerrahi veya ağır enfeksiyonlar gibi özel kriz durumlarına karşı koyma amacıyla
hastanın adrenokortikal rezervinin yeterli düzeyde olduğundan emin olmak için sistemik
kortikosteroidlerden budesonide geçilen ilk aylar boyunca özellikle dikkatli olunmalıdır.
Hipotalamik-pitüiter-adrenal (HPA) eksen fonksiyonları düzenli olarak izlenmelidir. Bazı
hastalar bu gibi durumlarda ekstra kortikosteroid desteğine ihtiyaç duymaktadır; bu gibi
hastaların potansiyel ciddi durumlarını bildiren bir uyarı kartını yanlarında taşımaları tavsiye
edilmektedir. Sistemik kortikosteroidler yerine budesonide geçilmesi daha önce sistemik
kortikosteroidler tarafından baskılanmış olan alerjik rinit veya egzema gibi alerjilerin ortaya
çıkmasına yol açabilir; hastalarda letarji, kas veya eklem ağrısı ve bazen de mide bulantısı ve
kusma görülebilir. Bu alerjiler lokal antihistaminikler veya kortikosteroidlerle uygun bir
şekilde tedavi edilmelidirler.
10/24İlave önlemler:
Oral kandidiyazisi önlemek için, hastaya her uygulamadan sonra ağzını su ile çalkalaması
önerilmektedir. Böyle bir durum geliştiği takdirde, çoğu vakada enfeksiyon, budesonid
tedavisi kesilmeksizin, topikal antifungal tedaviye yanıt verecektir (Bkz. Bölüm 4.2 ve 4.8).
Disfoni oluşabilir; fakat bu durum geri dönüşümlü olup, tedavinin kesilmesini ya da dozun
azaltılmasını ve/veya sesin dinlendirilmesini takiben ortadan kalkar (Bkz. Bölüm 4.8).
Laktoz uyarısı
BRETFOR yardımcı madde olarak laktoz içermektedir. Nadir kalıtımsal galaktoz intoleransı,
Lapp laktaz yetmezliği ya da glukoz-galaktoz malabsorpsiyon problemi olan hastaların bu
ilacı kullanmamaları gerekir.
Yardımcı madde laktoz, alerjik reaksiyonlara sebebiyet verebilecek, düşük miktarlarda süt
proteinleri içerir.
4.5. Diğer tıbbi ürünler ile etkileşimler ve diğer etkileşim şekilleri
Birarada kullanımın önerilmemesi ile sonuçlanan öngörülen etkileşimler:
Formoterol kullanımını etkileyen etkileşimler:
Beta-adrenerjik blokerler formoterolün etkisini zayıflatabilirler veya antagonize edebilirler.
Bu yüzden formoterol, zorunlu olmadıkça, beta-adrenerjik blokerler (göz damlaları dahil) ile
birlikte verilmemelidir.
Gözönünde bulundurulması gereken öngörülen etkileşimler:
Formoterol kullanımını etkileyen etkileşimler:
Diğer beta2-agonistleri gibi formoterol de; kinidin, disopiramid, prokainamid, fenotiyazinler.
antihistaminikler, makrolidler, monoamin oksidaz inhibitörleri ve trisiklik antidepresanlar gibi
ilaçlarla veya QTc aralığını uzattığı bilinen herhangi bir ilaçla birlikte dikkatli kullanılmalıdır.
Çünkü bu ilaçlar, adrenerjik agonistlerin kardiyovasküler sistem üzerindeki etkilerini
güçlendirebilir. QTc-aralığını uzattığı bilinen ilaçların ventriküler aritmi oluşturma riski
artmıştır (bkz. Bölüm 4.4).
Diğer sempatomimetik maddelerin birlikte verilmesi, formoterolün istenmeyen etkilerini
güçlendirebilir. Atomoksetin formoterolden kaynaklanan taşikardiyi artırabilir.
Ksantin türevleri, steroidler veya diüretikler ile birlikte tedavi beta2-agonistlerin muhtemel
hipokalemik etkisini kuvvetlendirebilir (bkz. Bölüm 4.4).
Halojenli hidrokarbonlarla eşzamanlı anestezi alan hastalarda aritmi riski artmaktadır.
Formoterol, beta-blokerlerin (beta1-selektif) bradikardik etkisini azaltabilir.
Antikolinerjik ilaçlar formoterolün bronkodilatör etkisini artırabilir.
11/24Budesonid kullanımını etkileyen etkileşimler:
Budesonidin ana metabolizma yolu sitokrom P450 (CYP) izoenzim 3A4 (CYP3A4)
aracılığıyladır. CYP3A4 inhibitörleri olarak bilinen ilaçlar (örneğin; itrakonazol, ketokonazol,
ritonavir, nelfinavir, amiodaron, klaritromisin) ile eş zamanlı uygulaması budesonid
metabolizmasını inhibe ederek sistemik maruziyetini artırabilir. Eğer bu ürünler birlikte
uygulanıyorsa, adrenal kortikal fonksiyon izlenmeli ve budesonidin dozu yanıta göre
ayarlanmalıdır (Bkz. Bölüm 4.4 ve Bölüm 5.2).
Güçlü CYP3A4 indükleyicilerle (örn., rifampisin) eş zamanlı olarak kullanılması budesonidin
metabolizmasını hızlandırabilir ve sistemik maruziyetini düşürebilir (Bkz. Bölüm 5.2).
Özel popülasyonlara ilişkin ek bilgiler
Özel popülasyonlara özgü etkileşim çalışması yürütülmemiştir.
Pediyatrik popülasyon:
Pediyatrik popülasyona özgü etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar için formoterol tedavisi sırasında özel bir
gereklilik bulunmamaktadır. Eğer gebelik tespit edilirse, devam eden formoterol tedavisinin
alternatif tedavilere karşı yarar/risk oranı değerlendirilmelidir.
Çocuk doğurma potansiyeli bulunan kadınlar için budesonid tedavisi sırasında özel bir öneri
bulunmamaktadır.
Gebelik dönemi
Formoterol ve budesonidin gebelik döneminde emniyeti henüz tespit edilmemiştir. Daha
güvenli bir alternatif olduğu takdirde gebelik dönemi süresince kullanımından kaçınılmalıdır.
Gebelik sırasında glukokortikosteroid tedavisi kaçınılmazsa, oral glukokortikosteroidlerin
yerine, düşük sistemik yan etkileri nedeniyle, inhale glukokortikosteroidler tercih edilmelidir.
Diğer beta2-adrenerjik uyarıcılar gibi formoterol de uterus düz kası üzerine gevşetici etkisi
nedeniyle, doğum sürecini baskılayabilir.
Laktasyon dönemi
Formoterol emziren sıçanların sütünde tespit edilmiştir. İnhale budesonid anne sütü içine
salgılanır. Bebeklerde ulaşılan plazma konsantrasyonlarının, anne plazmasında bulunan
konsantrasyonların yaklaşık 1/600’üne ulaşması beklenir (bkz. Bölüm 5. Farmakolojik
özellikler). BRETFOR kullanan anneler emzirmemelidir.
12/24Üreme yeteneği/Fertilite
Budesonidin insanlarda herhangi bir teratojenite ya da üreme toksisitesi gösterdiğine ilişkin
bir kanıt yoktur (Bkz. Bölüm 5.3).
4.7. Araç ve makine kullanımı üzerindeki etkiler
Baş dönmesi veya buna benzer yan etkiler gelişen hastalara, araç veya makine kullanmaktan
kaçınmaları önerilmelidir.
4.8. İstenmeyen etkiler
Formoterol
Advers ilaç reaksiyonları, en sık görülen advers reaksiyon ilk sırada olacak şekilde
sıklıklarına göre aşağıda sıralanmıştır. Her sıklık grubunda advers reaksiyonlar azalan
ciddiyet derecesine göre sıralanmıştır. Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek ≥1/10.000 ila <1/1000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Çok seyrek: Aşırı duyarlılık (hipotansiyon, ürtiker, anjiyonörotik ödem, kaşıntı, egzantem
dahil).
Psikiyatrik hastalıklar
Yaygın olmayan: Ajitasyon, anksiyete, asabiyet, uykusuzluk.
Sinir sistemi hastalıkları
Yaygın: Baş ağrısı, tremor.
Yaygın olmayan: Baş dönmesi.
Çok seyrek: Tat alma duyusu bozuklukları.
Kardiyak hastalıklar
Yaygın: Palpitasyonlar.
Yaygın olmayan: Taşikardi.
Çok seyrek: Periferik ödem.
Solunum, göğüs bozuklukları ve mediastinal hastalıklar
Yaygın olmayan: Paradoksal bronkospazm dahil bronkospazm, boğaz irritasyonu, akut astım
alevlenmesi.
13/24Gastrointestinal hastalıklar
Çok seyrek: Bulantı.
Kas-iskelet bozukluklar, bağ doku ve kemik hastalıkları
Yaygın olmayan: Kas krampları, miyalji.
Budesonid
Advers ilaç reaksiyonları, en sık görülen advers reaksiyon ilk sırada olacak şekilde
sıklıklarına göre aşağıda sıralanmıştır. Her sıklık grubunda advers reaksiyonlar azalan
ciddiyet derecesine göre sıralanmıştır. Çok yaygın (≥1/10); yaygın (≥1/100 ila <1/10); yaygın
olmayan (≥1/1.000 ila <1/100); seyrek ≥1/10.000 ila <1/1000); çok seyrek (<1/10.000),
bilinmiyor (eldeki verilerden hareketle tahmin edilemiyor).
Enfeksiyonlar ve enfestasyonlar
Yaygın: Ağız-yutakta kandida enfeksiyonu.
Bağışıklık sistemi hastalıkları
Seyrek: Aşırı duyarlılık reaksiyonları (dermatit, eritem), döküntü, ürtiker, anjiyoödem, kaşıntı,
anafilaktik reaksiyonlar.
Endokrin hastalıklar
Seyrek: Adrenal supresyon, Cushing sendromu, hiperadrenokortisizm, hipokortisizm,
çocuklarda ve ergenlerde büyüme geriliği.
Psikiyatrik hastalıkları
Seyrek: Depresyon, huzursuzluk.
Çok seyrek: Sinirlilik.
Göz hastalıkları
Seyrek: Katarakt, glokom.
Solunum, göğüs bozuklukları ve mediastinal hastalıklar
Yaygın: Öksürük.
Seyrek: Paradoksal bronkospazm, disfoni, boğaz iritasyonu.
Kas-iskelet bozukluklar, bağ doku ve kemik hastalıkları
Seyrek: Kemik mineral yoğunluğunda azalma.
14/24İnhale kortikosteroidlerin, özellikle uzun süreli olarak yüksek dozlarda kullanıldığında
sistemik etkileri ortaya çıkarabilir. Bazı olası sistemik etkiler arasında adrenal supresyon,
hiperkortisizm/Cushing sendromu, çocuklarda ve ergenlik çağındakilerde gelişim gecikmesi,
kemik mineral yoğunluğunda azalma, katarakt, glokom ve aşırı duyarlık reaksiyonları yer
almaktadır (Bkz. Bölüm 4.4).
Yayınlanmış literatürde uzun süreli klinik çalışmalardaki KOAH hastalarında budesonid
formülasyonları ile şu istenmeyen etkiler bildirilmiştir: Deri morarmaları ve pnömoni.
Pazarlama sonrası spontan bildirimlerden elde edilen istenmeyen etkiler (Sıklıklar
bilinmiyor)
Formoterol ile tedavi edilen hastalarda aşağıdaki pazarlama sonrası advers etkiler
bildirilmiştir. Bu reaksiyonlar büyüklüğü kesin olmayan bir popülasyondan isteğe bağlı olarak
bildirilmiş olduğundan, güvenilir bir şekilde sıklığı belirlemek mümkün değildir; dolayısıyla
bilinmiyor olarak kategorize edilmiştir:
Metabolizma ve beslenme hastalıkları
Bilinmiyor: Hipokalemi, hiperglisemi.
Kardiyak hastalıklar
Bilinmiyor: Elektrokardiyogramda QT uzaması, anjina pektoris, atriyal fibrilasyon gibi
kardiyak aritmiler, ventriküler ekstrasistol, taşiaritmi.
Solunum, göğüs bozuklukları ve mediastinal hastalıklar
Bilinmiyor: Öksürük.
Deri ve deri altı doku hastalıkları
Bilinmiyor: Deri döküntüsü.
Araştırmalar
Bilinmiyor: Kan basıncında artış (hipertansiyon dahil).
Seçilmiş istenmeyen etkilerin tanımlanması
Ağır astım atakları:
Formoterol ile uygulanan en az 4 haftalık plasebo-kontrollü klinik çalışmalar, formoterol alan
hastalarda ağır astım ataklarının sıklığının (günde iki kez 10-12 mikrogram için %0.9, günde
iki kez 24 mikrogram için %1.9) plasebo alanlardakine (%0.3) göre daha yüksek olduğunu
düşündürmüştür (özellikle 5-12 yaş arasındaki hastalarda).
Astımlı adolesan ve yetişkin hastalardaki deneyimler:
15/24ABD’de ruhsatlandırma için yapılan ve 12 yaş ve üstü toplam 1095 hastanın katıldığı 12
haftalık iki önemli kontrollü çalışmada, ağır astım ataklarının (astımın hastanın hastaneye
yatırılmasını gerektiren akut kötüleşmesi) günde iki kez verilen formoterol 24 mikrogram
uygulamasında (9/271, %3.3) günde iki kez verilen formoterol 12 mikrogram uygulamasına
(1/275, %0.4), plaseboya (2/277, %0.7) ya da albuterole (2/272, %0.7) göre daha sık ortaya
çıktığı gözlenmiştir.
Bu gözlemi araştırmak amacıyla daha sonra yapılan ve 2085 hastanın katıldığı bir klinik
çalışmada, yüksek ve düşük doz gruplarında astımla ilgili ciddi advers olaylar
karşılaştırılmıştır. 16 hafta süren bu klinik çalışmada elde edilen sonuçlar, formoterol dozuyla
açık bir ilişki göstermemiştir. Bu çalışmada, ağır astım ataklarının görüldüğü hastaların yüzde
oranının formoterolde plaseboya göre biraz yüksek olduğu görülmüştür (üç çift-kör tedavi
grubu için: formoterol 24 mikrogram günde iki kez (2/527, %0.4), formoterol 12 mikrogram
günde iki kez (3/527, %0.6) ve plasebo (1/514, %0.2) ve açık-etiketli tedavi grubu için:
formoterol 12 mikrogram günde iki keze ilave olarak ayrıca günde en fazla iki ek doz (1/517,
%0.2).
5-12 yaş arasındaki astımlı çocuklardaki deneyimler:
Günde iki kez verilen formoterol 12 mikrogram dozun günde iki kez verilen formoterol 24
mikrogram doza ve plaseboya göre güvenliliği; günlük bronkodilatör ve antienflamatuvar
tedaviye ihtiyaç duyan astım hastası 518 çocuğun (5-12 yaş arasındaki) katıldığı 52 haftalık,
çok merkezli, randomize, çift-kör büyük bir çalışmada araştırılmıştır. Günde iki kez
formoterol 24 mikrogram (11/171, %6.4) ya da günde iki kez formoterol 12 mikrogram alan
(8/171, %4.7) çocuklarda görülen ağır astım ataklarının plasebo alan çocuklardakine (0/176,
%0.0) göre daha fazla olduğu görülmüştür.
Tedavi önerileri için, Bölüm 4.2 Pozoloji ve Uygulama Şekli ve Bölüm 4.4 Özel kullanım
uyarıları ve önlemleri’ne bakınız.
Aşağıdaki advers ilaç reaksiyonları, budesonid ile edinilmiş olan pazarlama sonrası
deneyimden çıkarılmıştır. Bu reaksiyonlar, büyüklüğü belirli olmayan bir popülasyondan
gönüllülük bazında bildirilmiş olduğundan, bunların sıklıklarını güvenilir bir şekilde tahmin
etmek mümkün olmamaktadır ve bu nedenle “bilinmiyor” olarak sınıflandırılmaktadır.
Bağışıklık sistemi hastalıkları
Bilinmiyor: Kontakt dermatit (Tip IV [gecikmiş] aşırı duyarlılık reaksiyonu).
Psikiyatrik hastalıklar
Bilinmiyor: Psikomotor hiperaktivite, uyku bozuklukları, davranış değişiklikleri (ağırlıklı
olarak çocuklarda).
Şüpheli advers reakiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
16/24Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler:
Formoterolün aşırı dozuna bağlı olarak beta2-adrenerjik uyarıcıların tipik etkilerinin
görülmesi beklenir: bulantı, kusma, baş ağrısı, tremor, sedasyon, palpitasyonlar, taşikardi,
ventriküler aritmiler, metabolik asidoz, hipokalemi, hiperglisemi, hipertansiyon.
Budesonidin akut toksisitesi düşük düzeydedir. Kısa bir süre içerisinde yüksek miktarlarda
ilacın inhalasyonunu takiben oluşan en büyük zararlı etki hipotalamik-pitüiter-adrenal (HPA)
fonksiyonlarının baskılanmasıdır.
Tedavi:
Formoterol:
Destekleyici ve semptomatik tedavi uygulanır. Ciddi vakalarda hastalar hastaneye
yatırılmalıdır. Kardiyoselektif beta-blokerlerin kullanılması düşünülebilir, ancak
bronkospazma neden olabileceğinden bu tedavi yalnızca doktor gözetimi altında ve dikkatle
uygulanmalıdır.
Budesonid:
Özel acil durum önlemlerine gerek yoktur. Astımı kontrol etmek için önerilen dozda
budesonid tedavisine devam edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Formoterol
Farmakoterapötik grup: Selektif beta2-adrenoreseptör agonisti.
ATC kodu: R03AC13
Formoterol, güçlü, seçici bir beta2-adrenerjik uyarıcıdır. Geri dönüşlü hava yolu tıkanmaları
olan hastalarda bronkodilatör bir etki gösterir. Etkisi çabuk (1-3 dakika içinde) başlar ve
inhalasyondan 12 saat sonra hala belirgindir. Terapötik dozlarda kardiyovasküler etkileri
önemsizdir ve arasıra görülür.
Formoterol, pasif olarak duyarlı hale getirilen insan akciğerlerinden lökotrienlerin ve
histaminin salıverilmesini inhibe eder. Hayvanlarda yapılan deneylerde; ödemin ve iltihap
hücrelerinin toplanmasının inhibisyonu gibi bazı antiinflamatuvar özellikler gözlenmiştir.
Kobay trakeasındaki in vitro çalışmalar; rasemik formoterolün ve bunun (R,R)- ve (S,S)-
enantiomerlerinin, ileri derecede selektif beta2-adrenoseptör agonistleri olduklarını
göstermiştir. (R,R)-enantiomerden 800-1000 kat daha az potent olan (S,S)-enantiomeri, (R-
17/24R)-enantiomerin trakea düz kası üzerindeki aktivitesini etkilemez. Enantiomerlerden herhangi
birinin rasemik karışıma tercih edilmesini gerektirecek herhangi bir farmakolojik neden
yoktur.
İnsanda inhale edilen alerjenlerin, egzersizin, soğuk hava, histamin veya metakolinin neden
olduğu bronkospazmı önlemede formoterolün etkili olduğu gösterilmiştir.
Aerolizer inhaler ile günde iki defa 12 mikrogram ve günde iki defa 24 mikrogram dozlarda
inhale edilen formoterolün, stabil kronik obstrüktif akciğer hastalığı (KOAH) olan hastalarda
hızlı etki ile bronkodilatasyon sağladığı, etkisinin en az 12 saat sürdüğü ve “Saint George
Solunum Yolları Anketi” sonucuna göre yaşam kalitesi açısından kişisel faydayı beraberinde
getirdiği gösterilmiştir.
Budesonid
Farmakoterapötik grup: Obstrüktif akciğer hastalıkları için diğer ilaçlar, inhalantlar;
Glukokortikoidler
ATC kodu: R03BA02
Budesonid, insanlarda belirgin topikal etki göstermekle birlikte önemli bir sistemik etkisi
olmayan bir kortikosteroiddir. Diğer inhale glukokortikoidlerde olduğu gibi budesonid de
farmakolojik etkilerini, hücre içi glukokortikoid reseptörleri ile etkileşerek gösterir. Birçok
farklı sitokin, kemokin, enzim ve hücre adezyon molekülünün üretimi inhibe edilir.
Kortikosteroid tedavisinden fayda gören hastalarda inhalasyon tozu olarak kullanıldığında,
genellikle tedaviye başlandıktan sonra 10 gün içerisinde astımı kontrol altına alabilmektedir.
Budesonid düzenli kullanıldığında astımlı akciğerlerdeki kronik enflamasyonu azaltmaktadır.
Budesonid, ayrıca akciğer fonksiyonlarını artırmakta ve astım semptomlarının ve bronş aşırı
cevaplılığının azalmasını sağlamakta, astım ataklarını önlemektedir.
5.2. Farmakokinetik özellikler
Genel özellikler
Formoterolün terapötik doz aralığı günde iki kez 12-24 mikrogramdır. Formoterolün plazma
farmakokinetiği verileri sağlıklı gönüllülerde önerilen doz aralığından daha yüksek dozlar ve
KOAH hastalarında terapötik dozların inhale edilmesi ile derlenmiştir. İdrarda saptanan ve
sistemik maruziyetin dolaylı bir göstergesi olarak kullanılan değişime uğramamış formoterol
düzeyleriyle, plazmadaki ilaç farmakokinetiği verileri arasında korelasyon vardır. İdrar ve
plazma için hesaplanan eliminasyon yarı ömürleri birbirine yakındır.
Emilim - Formoterol:
Sağlıklı gönüllülerde formoterol fumaratın 120 mikrogramlık tek bir doz inhalasyonunu
takiben, formoterol hızla plazmaya geçerek inhalasyonu izleyen 5 dakika içerisinde,
maksimum konsantrasyon olan 266 pmol/l’ye ulaşmıştır. 12 hafta boyunca günde iki defa 12
veya 24 mikrogram formoterol fumarat ile tedavi edilen KOAH hastalarında inhalasyondan
10 dakika, 2 saat ve 6 saat sonraki ortalama plazma formoterol konsantrasyonları; sırasıyla
11.5-25.7 ve 23.3-50.3 pmol/l arasında değişmiştir.
18/24Formoterolün ve/veya (R,R) ve (S,S) enantiomerlerinin kümülatif üriner itrahını araştıran
çalışmalar, dolaşımdaki formoterol miktarının inhale edilen doz ile orantılı olarak arttığını
göstermiştir (12- 96 mikrogram).
12 hafta süreyle günde 2 defa 12 mikrogram veya 24 mikrogram inhalasyonundan sonra
idrarla atılan, değişikliğe uğramamış formoterol düzeyleri, astım hastalarında %63 ve %73
(ilk dozla son doz karşılaştırıldığında), KOAH hastalarında %19 ve %38 arasında değişen
oranlarda yükselmiştir. Bu veriler, tekrarlanan dozlarda kullanılan formoterolün plazmada
sınırlı olarak biriktiği izlenimini vermektedir. Tekrarlayan dozlardan sonra enantiomerlerden
birinin, diğerinden daha fazla biriktiğine tanık olunmamıştır.
İnhale edilen diğer ilaçlar için bildirildiği üzere inhaler aracılığıyla kullanılan formoterol
dozunun çok büyük bölümü yutulmakta ve daha sonra gastrointestinal kanaldan emilmektedir.
3H ile işaretlenmiş 80 mikrogram formoterol fumaratın iki gönüllüye oral olarak verilmesinin
ardından dozun en az %65’i emilmiştir.
Emilim – Budesonid:
Akciğerlere ulaşan budesonid miktarı hızlı bir şekilde ve tamamen emilmektedir.
Uygulamadan hemen sonra plazmada en yüksek konsantrasyona ulaşılmaktadır. Orofarenkste
kalan doz için gerekli düzeltme yapıldıktan sonra mutlak biyoyararlanım %73 oranındadır.
Karaciğerdeki belirgin presistemik metabolizma nedeniyle inhale edilen bir dozun yutulan
fraksiyonunun sadece % 10 ila 13’ü biyoyararlanıma sahiptir.
Dağılım - Formoterol:
Formoterolün plazma proteinlerine bağlanma oranı %61-64’tür. Bunun önemli bir kısmı
(%34) insan serum albüminine bağlanır. Terapötik dozlar ile erişilen konsantrasyon aralığında
bağlanma yerlerinde doyma olmaz.
Dağılım – Budesonid:
Budesonidin plazma proteinine bağlanması 1 ila 100 nmol’lük bir konsantrasyon aralığında %
85-90’dır. Budesonid dokulara yaygın olarak dağılır, kararlı durumda budesonidin dağılım
hacmi yaklaşık 183 ila 301 L’dir. Yapılan hayvan deneylerinde dalak ve lenf bezlerinde,
timusta, adrenal kortekste, üreme organlarında ve bronşlarda yüksek konsantrasyonlar
gözlenmiştir. Budesonid, farelerde plasenta bariyerini aşmaktadır. Budesonid, yaklaşık 0.46
süt-plazma konsantrasyon oranı ile anne sütüne geçer. Bebeğin maruz kalacağı tahmini
günlük doz, günlük maternal dozun yaklaşık %0.3’üdür ve bebeklerde ortalama plazma
konsantrasyonun, bebekte oral biyoyararlanımın tam olacağı varsayıldığında dahi, maternal
plazmada gözlenen konsantrasyonların yaklaşık 1/600’ü olacağı tahmin edilmektedir.
Biyotransformasyon - Formoterol:
Formoterol başlıca metabolizma ile elimine edilir; doğrudan glukuronidasyon
biyotransformasyonun ana yoludur. Glukuronidasyonun izlediği O-demetilasyon, diğer bir
biyotransformasyon yoludur. Formoterolün sülfat konjügasyonu ve ardından yine sülfat
konjügasyonunun gerçekleştiği deformilasyon, minör metabolik yollarıdır. Formoterolün
glukuronidasyonunda (UGT1A1, 1A3, 1A6, 1A7, 1A8, 1A9, 1A10, 2B7 ve 2B15) ve O-
demetilasyonunda (CYP2D6, 2C19, 2C9 ve 2A6) çok sayıda izoenzimin katalizör rolünü
oynuyor olması; formoterol metabolizmasındaki spesifik bir izoenzimin inhibisyonu
üzerinden ilaç-ilaç etkileşim potansiyelinin düşük olduğu izlenimini vermektedir. Terapötik
19/24dozlarla elde edilen konsantrasyonlardaki formoterol, sitokrom P450 izoenzimlerini inhibe
etmemiştir veya indüklememiştir.
Biyotransformasyon – Budesonid:
Budesonid akciğerlerde metabolize olmaz. Emilimini takiben budesonid karaciğerde yıkıma
uğrar ve 6 beta-hidroksibudesonid ve 16 alfa-hidroksiprednizolon dahil olmak üzere bir dizi
inaktif metabolit elde edilir.
Budesonidin ana metabolizma yolu CYP3A4 aracılığıyladır ve budesonid metabolizması bu
enzimin bilinen inhibitörleri ya da indükleyicileri tarafından etkilenebilir (Bkz. Bölüm 4.5).
Eliminasyon - Formoterol:
12 hafta boyunca günde 2 defa 12 veya 24 mikrogram formoterol fumaratla tedavi edilen
astım ve KOAH hastalarında, verilen dozun sırasıyla yaklaşık %10’u ve %7’si değişikliğe
uğramamış olarak idrarda saptanmıştır. İdrardaki, değişikliğe uğramamış formoterolün; 12-
120 mikrogram arasında değişen tek dozların verildiği sağlıklı gönüllülerde ve tek ve
tekrarlanan dozlar kullanan astım hastalarındaki %40’ının (R-R), %60’ının (S,S)-enantiomeri
olduğu görülmüştür.
İlaç ve metabolitleri vücuttan tamamen atılırlar; bir oral dozun yaklaşık 2/3’si idrarla ve 1/3’i
feçesle atılır. Kandaki formoterolün renal klerensi 150 ml/dakikadır.
Sağlıklı gönüllülerde 120 mikrogram tek doz formoterol fumarat inhalasyonundan sonra,
idrarla atılma oranlarından hesaplanan, plazmadaki eliminasyon yarı-ömrü, 10 saat; (R,R) ve
(S,S)- enantiomerlerinde ise sırasıyla 13.9 ve 12.3 saat olarak ölçülmüştür.
Eliminasyon – Budesonid:
Radyoişaretli budesonid soluyan insan gönüllülerde (ölçülü doz inhaler ile) uygulanan dozun
yaklaşık % 32’si idrarda geri kazanılır ve dozun % 15’i feçeste geri kazanılır. İnhalasyonu
takiben budesonid idrarda tespit edilmezken, 16-alfa-hidroksiprednizolon tespit edilmiştir.
Budesonid intravenöz doz uygulamasını takiben yüksek plazma klirensi (84 l/s) gösterir.
Budesonidin eliminasyon yarılanma ömrü yaklaşık 2.8 ila 5 saattir.
Doğrusallık/Doğrusal olmayan durum:
Formoterol ve budesonidin doğrusallık/doğrusal olmayan durumu konusunda yeterli çalışma
bulunmamaktadır.
Hastalardaki karakteristik özellikler
Böbrek/Karaciğer yetmezliği:
Formoterolün ve budesonidin karaciğer veya böbrek yetmezliği bulunan hastalardaki
farmakokinetiği incelenmemiştir.
20/24Ancak, siroz hastalarındaki oral uygulamanın ardından budesonidin sistemik yararlanımının
sağlıklı kontrollere göre 2.5 kat daha yüksek olduğu bildirilmiştir. Hafif karaciğer
yetmezliğinin sistemik maruziyet üzerinde az etkisi olduğu bildirilmiştir.
Böbrek yetmezliğinin, oral budesonidin farmakokinetiği üzerinde herhangi bir etkisinin
olmasının beklenmediği bildirilmiş olmakla birlikte, budesonid metabolitleri idrar yoluyla
atılmaktadır ve dolayısıyla, şiddetli böbrek yetmezliğinde metabolitlerin birikmesine bağlı
olarak advers olayların görülmesindeki artmış risk olasılığı göz ardı edilememektedir.
Pediyatrik popülasyon:
5-12 yaş grubundaki astımlı çocuklara 12 hafta boyunca inhalasyon yoluyla günde iki defa 12
veya 24 mikrogram formoterol fumarat verilerek yapılan bir çalışmada; değişime
uğramaksızın idrarla atılan formoterol miktarı, ilk dozdan sonrakine kıyasla %18 ile %84
arasında değişen oranda artmıştır. Çocuklardaki birikim, erişkin hastalardakinden fazla
olmamış ve %63 ile %73 arasında değişen bir oranda artmıştır (bkz. Emilim). İncelenen
çocuklarda verilen formoterol dozunun yaklaşık %6’sı, değişmemiş formoterol olarak idrarda
bulunmuştur.
Budesonidin farmakokinetiği pediatrik popülasyonda çalışılmamıştır. Ancak, diğer inhale
budesonid ürünlerine dair veriler, 3 yaşın üzerindeki çocuklarda beden ağırlığına normalize
edilen klirensin, yetişkinlere kıyasla yaklaşık %50 daha yüksek olduğunu göstermektedir.
Geriyatrik popülasyon:
Formoterolün ve budesonidin yaşlı hastalardaki farmakokinetiği incelenmemiştir.
Cinsiyet:
Formoterolün farmakokinetiği, hastaların kilosuna göre düzeltildikten sonra erkeklerle
kadınlar arasında istatistiksel anlamlılığa sahip bir fark göstermemiştir.
5.3. Klinik öncesi güvenlilik verileri
Mutajenisite:
Formoterol
Deneysel bitiş noktaları geniş bir alanı kapsayan mutajenik etki testleri formoterol ile
yapılmış; hiç bir in vitro veya in vivo testte genotoksik etki bulunmamıştır.
Budesonid
Bir dizi in vitro ve in vivo mutajenisite testinde budesonidin mutajenik potansiyele sahip
olmadığı gösterilmiştir.
21/24Karsinojenisite:
Formoterol
Sıçanlarda ve farelerde yapılan iki yıllık çalışmalarda, herhangi bir karsinojenik potansiyel
görülmemiştir.
Çok yüksek dozlarla muamele edilmiş erkek farelerde selim adrenal subkapsüler hücre
tümörleri görülme sıklığı hafifçe yüksek bulunmuştur. Ancak bu bulgu, yüksek dozlarda dişi
genital organındaki selim düz kas tümörlerinin ve her iki cinsiyette görülen karaciğer
tümörlerinin görülme sıklığında artış şeklinde patolojik değişikliklerin olduğu ikinci bir fare
çalışmasında görülmemiştir. Düz kas tümörleri, beta-agonistlerin sıçanlarda yüksek dozlarda
bilinen bir etkisidir.
Çeşitli doz aralıklarında sıçanlarda yapılan iki çalışmada, mezovariyal leyomiyomlarda artış
görülmüştür. Bu selim neoplazmalar sıçanların beta2-adrenerjik ilaçların yüksek dozları ile
uzun süreli tedavisinde genellikle görülürler. Over kistleri ve selim granulosa/tekal hücreli
tümörlerde de artış görülmüştür; beta-agonistlerin sıçanlarda overlere, çok muhtemelen
kemiricilere has olan, etkileri olduğu bilinmektedir.
Daha yüksek dozların kullanıldığı birinci çalışmada bildirilen diğer birkaç tip tümör, kontrol
grubundakilere benzer sıklıkta görülmüş ve daha düşük doz kullanılan çalışmalarda
görülmemiştir.
Tümör sıklıklarının hiçbiri ikinci çalışmada kullanılan en düşük doz (insanlarda formoterolün
tavsiye edilen maksimum dozundan beklenenden 10 kat daha yüksek sistemik düzeye yol
açan bir doz) da istatistiksel olarak anlamlı bir dereceye yükselmemiştir.
Bu bulgulara ve mutajenik potansiyelinin olmamasına dayanarak, formoterolün terapötik
dozlarda kullanımının karsinojenik bir riski olmadığı hükmüne varılmıştır.
Budesonid
Oral yolla uygulanan budesonidin, günde 25 mikrogram/kg/gün doz düzeylerinden itibaren
erkek sıçanlarda karaciğer tümörleri insidansını arttırdığı gözlenmiştir. Bu etkiler ayrıca başka
steroidleri (prednizolon ve triamsinolon asetonid) içeren bir takip çalışmasında da
gözlenmiştir ve kortikosteroidlerin uygulaması ile ilişkili bir sınıf etkisi olduğu kabul
edilmiştir.
Üreme toksisitesi:
Formoterol
Hayvan deneylerinde formoterolün herhangi bir teratojenik etkisi görülmemiştir. Oral
verildikten sonra formoterol emziren sıçanların sütünde tespit edilmiştir.
Budesonid
İnhale budesonidin sıçan yavrularının beden ağırlığında düşüşe yol açtığı gösterilmiş ancak
bildirilen herhangi bir teratojenik etki olmamıştır. Subkutan uygulanan budesonidin sıçan
22/24yavrularının yaşama yeteneği üzerindeki azaltıcı etkileri ve budesonidin sıçanlardaki anneye
özgü toksisitesi, tavşanlardaki teratojenik potansiyeli ve büyüme geriliği üzerindeki etkileri ve
fetal ölüm, glukokortikoidlerin hayvanlardaki bilinen teratojenik potansiyeli ile uyumludur.
Budesonidin insanlarda herhangi bir teratojenite ya da üreme toksisitesi gösterdiğine ilişkin
bir kanıt yoktur (Bkz. Bölüm 4.6). Sıçanlarda subkutan yolla uygulanan budesonidin fertilite
üzerinde advers bir etkisi olmamıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25°C’'nin altındaki oda sıcaklığında saklayınız.
6.5. Ambalajın niteliği ve içeriği
BRETFOR 12 mcg/200 mcg İnhaler 60 ve 120 Kapsül, Alu/Alu blister ambalajlarda
inhalasyon cihazı içeren karton kutuda, kullanma talimatı ile birlikte piyasaya sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
NOBEL İLAÇ PAZARLAMA ve SANAYİİ LTD. ŞTİ.
İnkılap Mah. Akçakoca Sok. No:10
34768 Ümraniye / İstanbul
(216) 633 60 00
(216) 633 60 01
8. RUHSAT NUMARASI
2014/877
23/249. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 15.12.2014
Ruhsat yenileme tarihi: -
10.KÜB’ÜN YENİLENME TARİHİ
24/24