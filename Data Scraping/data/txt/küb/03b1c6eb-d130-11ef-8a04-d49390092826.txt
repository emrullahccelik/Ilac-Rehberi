KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLATON® enterik kaplı draje
2. KALİTATİF VE KANTİTATİF BİLEŞİM
Etkin madde:
Her bir enterik kaplı draje;
Pankreatin 87,5 mg (3150 Amilaz, 1050 Lipaz, 210 Proteaz F. I. P. üniteleri)
Hemiselülaz 50 mg
Sığır safra ekstresi 25 mg
Simetikon 50 mg
Yardımcı maddeler:
Kroskarmeloz sodyum 30,830 mg
Laktoz monohidrat 39,367 mg
Sukroz 170,00 mg
Yardımcı maddeler için 6.1’e bakınız.
3. FARMASÖTİK FORM
Enterik kaplı draje
Beyaz, yuvarlak enterik kaplı drajeler
4. KLİNİK ÖZELLİKLER
4.1. Terapötik endikasyonlar
 Kronik pankreatit, safra kesesi ve karaciğer hastalıklarından ileri gelen sindirim bozuklukları,
 Mide-bağırsak hastalıkları ve ameliyatlarından sonra ortaya çıkan meteorizm ve sindirim
bozuklukları,
 Çiğneme güçlüğü olan yaşlı veya diş protezi olan kimselerde görülen sindirim yetersizlikleri
ve bozuklukları,
 Yemek sonrası şişkinlik ve geğirmelere yol açan gaz şikayetleri ve sindirim yetersizlikleri,
 Batının radyolojik incelemeye hazırlanmasında bağırsak gazlarının giderilmesi amacıyla
kullanılmaktadır.
1 / 84.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka türlü önerilmediği takdirde yemeklerle birlikte 1 veya 2 draje
alınmalıdır.
Öğün başına 2500 Ü/kg’ın üzerindeki (ya da >10000 Ü/kg/gün) lipaz dozları dikkatli
kullanılmalıdır. Her öğünde 6000 Ü/kg lipaz kolonda yapışıklığa neden olabileceğinden doz
azaltılmalıdır.
Kronik pankretatit:
Günlük yağ tüketimi ≥ 100 g ise öğün başına lipaz 72000 Ü ya da öğün başına 500 Ü/kg ile
başlanıp kişiye uygun doz titrasyonu yapılabilir.
Radyolojik inceleme ve ameliyatlardan 2 gün önce kullanılmaya başlanılmalı ve yemeklerden
sonra 2 draje alınmalıdır.
Uygulama şekli:
Yemeklerle beraber, yeterli miktarda su yardımı ile ve çiğnemeden kullanılmalıdır (bkz. bölüm
4.4. Özel kullanım uyarıları ve önlemleri).
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliğinde kullanımı konusunda klinik çalışma bulunmamaktadır.
Karaciğer yetmezliğinde kullanılmamalıdır.
Pediyatrik popülasyon:
Bu yaş grubunda kullanımı yoktur.
Geriyatrik popülasyon
Bu yaş grubuna özel bir kullanımı yoktur, erişkinler için önerilen dozlarda kullanılmalıdır.
4.3. Kontrendikasyonlar
 Bileşimindeki maddelere karşı aşırı duyarlılığı olan kimselerde,
 İntestinal perforasyon ve obstrüksiyon olduğu bilinen veya şüphe edilen hastalarda
kullanılmamalıdır.
4.4. Özel kullanım uyarıları ve önlemleri
 Karaciğer yetmezliklerinde,
2 / 8 Bilirubin düzeyi yüksek karaciğer hastalıklarında,
 Gut, hiperürisemi ya da renal yetmezliği olanlarda,
 Safra yolu tıkanıklıklarında doktor kontrolünde ve dikkatli kullanılmalıdır.
 Yutmadan önce ağız içinde bekletmek, çiğnemek, drajeyi ezmek veya pH’ı 5.5’in üzerinde
olan yiyeceklerle ve içeceklerle birlikte almak, draje içeriğindeki enzimlerin erken açığa çıkması
nedeni ile mukozada iritasyona ve stomatite neden olabilir.
 Nadir olarak ciddi alerjik reaksiyon gözlenmiştir. Hayvansal (domuz) kaynaklı protein alerjisi
olan kişilerde dikkatli kullanılmalıdır.
 Bu ürün laktoz monohidrat içerdiğinden, nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
 Bu ürün sukroz içerdiğinden, nadir kalıtımsal früktoz intoleransı, glikoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
 FLATON’un her dozu 1 mmol (23 mg)’den daha az sodyum ihtiva eder; bu dozda sodyuma
bağlı herhangi bir yan etki beklenmemektedir.
Drajeler çiğnenmeden yeterli miktarda su ile alınmalıdır.
4.5. Diğer tıbbi ürünlerle etkileşimler ve diğer etkileşim şekilleri
Diğer ilaçlar ile etkileşme ihtimaline karşı kullanılan ilaçlar hakkında hastanın takibini
gerçekleştiren doktor tarafından bilgi alınmalıdır.
Karbonhidratları parçalayan pankreatin, amilaz gibi sindirim sistemi enzimleri içeren
preparatların akarboz ile eşzamanlı kullanılmaları halinde akarbozun etkisini azaltabilir.
Levotiroksinin simetikon ile eşzamanlı kullanımı, bağlanma veya emiliminde azalma nedeni ile
levotiroksinin etkilerini azaltabilir. Bu nedenle eş zamanlı kullanım gerektiğinde her iki ilacın
uygulanması arasında en az 4 saat olmalıdır.
Özel popülasyonlara ilişkin ek bilgiler
Özel popülasyonlara ait etkileşim çalışması bulunmamaktadır.
Pediyatrik popülasyon:
Bu yaş grubunda kullanımı ve etkileşim çalışması bulunmamaktadır.
4.6. Gebelik ve laktasyon
Genel tavsiye
Gebelik kategorisi: C
3 / 8Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar/doğum kontrolü (kontrasepsiyon) üzerinde etkisi
olduğunu gösteren çalışma bulunmamaktadır.
Gebelik dönemi
Hayvanlar üzerinde yapılan çalışmalar, gebelik/ve-veya/embriyonel/fetal gelişim /ve-veya/doğum
/ve-veya/doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir. Hamilelerde yarar/zarar oranı değerlendirilerek kullanılmalıdır.
Laktasyon dönemi
FLATON içeriğindeki etkin maddelerin insan ya da hayvan sütü ile atılmasına ilişkin
yetersiz/sınırlı bilgi mevcuttur. Emzirilen çocuk açısından bir risk olduğu göz ardı edilemez.
Emzirmenin durdurulup durdurulmayacağına ya da FLATON tedavisinden kaçınılıp
kaçınılmayacağına ilişkin karar verilirken, emzirmenin çocuk açısından faydası ve FLATON
tedavisinin emziren anne açısından faydası dikkate alınmalıdır.
Üreme yeteneği/Fertilite
FLATON’un üreme yeteneği/fertilite üzerinde etkisi olduğunu gösteren veri bulunmamaktadır.
4.7. Araç ve makine kullanımı üzerindeki etkiler
FLATON içindeki etkin maddelerin araç ve makine kullanımı üzerine etkisi olduğuna dair bir
çalışma bulunmamaktadır.
4.8. İstenmeyen etkiler
FLATON kullanımına bağlı olarak ortaya çıkan istenmeyen etkilerin organ veya sistemlere göre
sıklık gruplaması aşağıdaki gibidir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Sinir sistemi hastalıkları
Yaygın: Baş ağrısı
Gastrointestinal hastalıklar
Çok yaygın: Karın ağrısı
Yaygın: Diyare, bulantı, kusma
4 / 8Deri ve deri altı doku hastalıkları
Seyrek: Deri döküntüsü
Genel bozukluklar ve uygulama bölgesine ilişkin hastalıklar
Yaygın olmayan: Alerjik reaksiyonlar
Pankreatik enzimler hiperürisemiye neden olabilir.
Pankreatinin yüksek dozda alınması laksatif etkiye ve bulantıya neden olabilir.
Yüksek doz pankreatin enzim tedavisi ultrasonla tespit edilebilen çekum duvar kalınlaşmasına
neden olabilir.
Pankreatik enzimlere karşı alerjik reaksiyonlar gelişebildiği bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
FLATON ile doz aşımı vakası bildirilmemiştir.
Genel yaklaşım olarak destekleyici ve semptomatik tedavi önerilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Dijestifler (enzimler dahil)
ATC kodu: A09AA02
Etki mekanizması:
Pankreatin, proteaz, lipaz ve amilaz aktivitelerini içeren enzim preparatıdır. Lipaz, alınan
besinlerdeki lipidlerin; proteaz proteinlerin; amilaz ise karbonhidratların parçalanmasında rol
oynamaktadır.
5 / 8Hemiselülaz, bitkisel besinlerde bulunan selülozun sindirilmesini sağlamaktadır.
Safra asitleri ve safra tuzları (safra ekstresi), lipofilik steroid nükleus ve yan zincirlerinde
hidrofilik asidik grup içerdiklerinden yüzey aktif maddelerdir. Safra tuzları, yağları emülsifiye
ederek ve pankreatik lipazı aktive ederek, yağların sindiriminde temel rol oynar. Ayrıca,
bağırsaktan nötral yağların, uzun zincirli yağ asitlerinin, kolesterolün ve yağda çözünen
vitaminlerin (A, D, E, K) emilimi için de gereklidir.
Simetikon, aktive edilmiş dimetikon olup, köpük giderici etkisi vardır. Bu etkisi sayesinde mide,
bağırsak kanalında oluşan gazı serbestleştirir ve doğal yollardan atılmasını sağlar.
5.2. Farmakokinetik özellikler
Emilim:
Yapılan hayvan çalışmaları bozulmamış enzimlerin absorbsiyonunu göstermemiştir, bu nedenle
farmakokinetik çalışmalar yapılmamıştır. Pankreatik enzim suplemanlarının etkilerini
göstermeleri için absorbsiyonları gerekmez.
Dağılım:
Tüm terapötik etkilerini gastrointestinal bölgenin lümeni içerisinde gösterirler.
Biyotransformasyon:
Pankreatik enzim suplemanları protein olmalarından dolayı peptid ve aminoasit olarak absorbe
olmadan önce gastrointestinal kanaldan geçerek proteolitik sindirime uğrarlar. Pankreatik
sindirim ürünleri doğrudan absorbe olur ya da bağırsak enzimleri ile ileri hidrolize uğrar.
Eliminasyon:
Pankreatin feçesle atılır.
5.3. Klinik öncesi güvenlilik verileri
FLATON içeriğindeki etkin maddeler uzun yıllardır klinikte kullanılmakta olan ve güvenliliği
bilinen maddelerdir.
6 / 86. FARMASÖTİK ÖZELLİKLER
6.1. Yardımcı maddelerin listesi
Kroskarmeloz sodyum
Kollodial susuz silika
Mikrokristalin selüloz
Laktoz monohidrat
Mısır nişastası
Magnezyum stearat
Povidon K-30
Kalsiyum karbonat
Karnauba mumu
Jelatin
Kaolin
Sukroz
Talk
Titanyum dioksit
Şellak
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Karton kutuda, 30 ve 60 draje içeren PVC/Al folyo blister ambalajlarda, kullanma talimatı ile
birlikte sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7 / 87. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah.
Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
147/83
9. RUHSAT TARİHİ/RUHSAT YENİLEME TARİHİ
İlk ruhsat tarihi: 14.03.1989
Ruhsat yenileme tarihi: 04.03.2005
10. KÜB’ÜN YENİLENME TARİHİ
8 / 8