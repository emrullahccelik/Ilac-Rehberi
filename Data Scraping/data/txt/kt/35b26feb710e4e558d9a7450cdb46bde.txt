1                                                         KULLANMA TALİMATI  
PARİC AL 2 mcg/ml I.V. enjeksiyonluk çözelti  
Damar içine uygulanır.  
Steril  
• Etkin madde: Her bir ampul etken madde olarak 2 mcg parikalsitol içerir.  
• Yardımcı madde (ler): Etanol ( susuz), propilen glikol ve enjeksiyonluk su.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. PARİC AL nedir ve ne için kullanılır?  
2. PARİC AL’i kullanmadan önce dikkat edilmesi gereke nler  
3. PARİC AL nasıl kullanılır?  
4. Olası yan etkiler nelerdir?  
5. PARİC AL’in saklanması  
Başlıkları yer almaktadır.  
 
1. PARİC AL nedir ve ne için kullanılır?  
• PARİC AL 2 mcg/ml 1 ml’lik ampullerde 5 ampullük kutular halinde kullanıma 
sunulmuştur.  
• Her 1 ml PARİC AL enjeksiyonluk çözelti 2 mikrogram parikalsitol içerir.  
• PARİC AL enjeksiyonluk çözelti; sulu, berrak ve renksiz bir çözeltidir.  
• PARİC AL enjeksiyonluk çözelti, aktif Vitamin D’nin sentetik bir formunu içerir ve 
vitamin D grubu ilaçlara aittir.    
 2 • Vitamin D, karaciğerde başlayan ve böbreklerde tamamlanan iki basamaklı süreç  ile 
vücutta aktive olur. Aktif D vitamini, böbrekler ve kemikler de dâhil  olmak üzere, 
vücuttaki birçok dokunun normal faaliyet göstermesi için gerekli bir maddedir. 
PARİC AL enjeksiyonluk çözelti, vücut yeterli miktarda üretemediğinde aktif D vitamini 
için bir kaynak sağlar.  
• PARİC AL enjeksiyonluk çözelti, hemodiyalize girilen kronik böbrek hastalığındaki 
düşük aktif D vitamini seviyeleri ile ilişkilendirilen kandaki yüksek paratiroid hormon 
seviyelerinin (sekonder hiperparatiroidizm) önlenmesi ve tedavisinde kullanılmaktadır.  
 
2. PARİC AL’i kullanmadan önce dikkat edilmesi gerekenler  
PARİC AL’i aşağıdaki durumlarda KULLANMAYINIZ  
Eğer;  
• Parikalsitol veya bu ilacın içindeki yardımcı maddeler den birine karşı alerjik (aşırı hassas) 
iseniz.  
• Kanınızda çok yüksek seviyelerde kalsiyum veya vitamin D var ise.  
Doktorunuz bu durumların sizin için geçerli olup olmadığını söyleyebilecektir.  
 
PARİC AL’i aşağıdaki durumlarda DİKKATLİ KULLANINIZ  
 Eğer;  
• Diyetinizdeki fosfor miktarını sınırlandırmak önemlidir.  
• Fosfat bağlayıcı ilaçlar, fosfor seviyelerini kontrol etmek için gerekli olabilir. Eğer 
kalsiyum kaynaklı fosfat bağlayıcı alıyorsanız, dozunuzun doktorunuz tarafından 
ayarlanması gerekebilir.  
• Bir kalp rahatsızlığı için bazı dijital türevleri içeren ilaçlar ile tedavi görüyorsanız 
doktorunuzu bilgilendirmeniz önemlidir. Çünkü dijital türevler kanınızdaki kalsiyum 
seviyelerinde düşmeye  ve bununla beraber bu ilaçla ilgili istenmeyen etkilerin görülmesini 
arttırmaya neden olabilir.  
• Doktorunuzun tedavinizi izlemesi için kan testleri yaptırması gerekecektir. Kanınızdaki 
paratiroid hormonu gibi maddelerin ve kalsiyumun seviyeleri doktorunuzun PARİCAL 
dozunu değiştirmesini gerektirebilir.  
• Eğer kandaki kalsiyum çok yükselirse, diğer ilaçların dozlarının düşürülmesi gerekebilir.  
• Eğer kandaki kalsiyum uzun süre yüksek kalırsa, ba şka tıbbi problemler oluşabilir.  
PARİC AL’in bileşiminde bulunan propilen glikol, alkol benzeri belirtilere neden olabilir.     
 3 Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışın.  
 
PARİC AL’in yiyecek ve içecek ile kullanılması:  
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
PARİC AL için gebe kadınlarda yeterli ve iyi kontrollü çalışmalar yoktur.  
İnsanlardaki kullanımında potansiyel risk bilinmemektedir bundan dolayı PARİC AL 
kesinlikle gerekli olmadıkça kullanılmamalıdır.  
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
PARİC AL’in insan sütüne geçip geçmediği bilinmemektedir. Eğer bebeğini emziren bir anne 
iseniz, doktorunuz ilacın sizin için olan önemini dikkate alarak, emzirmenin veya ilacın 
kesilip kesilmeyeceğine karar verecektir.  
 
Araç ve makine kullanımı  
Araç ve makine kullanma yeteneği üzerindeki etkileriyle ilgili çalışma yapılmamıştır.  
 
PARİC AL’in içeriğinde bulunan bazı yardımcı maddeler hakkında önemli bilgiler  
PARİC AL, %20 h/h etanol (alkol) içermektedir. Her bir doz 1.3 gram’a kadar etanol 
içerebilir. Alkolizm şikâyeti  olanlar için zararlıdır. Hamile veya emziren kadınlarda, 
çocuklarda ve karaciğer hastalığı veya epilepsisi  (sara)  olan hastalar gibi yüksek risk 
gruplarında bu durum dikkate alınmalıdır.  
 
Diğer ilaçlar ile birlikte kullanımı:  
Eğer aşağıdaki ilaçları kullanıyorsanız doktorunuzu bilgilendiriniz;  
• Belli kalp hastalıklarında kullanılan, dijital türevleri içeren ilaçlar: bu ilacın istenmeyen 
etkilerini arttırabilirler.    
 4 • Fosfat veya vitamin D içeren ilaçlar: organizmada kalsiyum artışı ve kalsiyum -fosfor 
oranı riskinde yükselme bulunur.  
• Kalsiyum, alüminyum veya magnezyum içeren ürünler (örn. antiasit, fosfat bağlayıcı): 
organizmada bu bileşiklerin seviyelerini arttırabilirler.  
• Tiyazid olarak bilinen diüretik ilaçlar: kandaki kalsiyum seviyelerini arttırabilirler.  
• Mantar enfeksiyonlarını tedavi etmek için kullanılan ketokonazol içeren ilaçlar.  
 
Herhangi bir ilacı kullanmadan önce doktorunuza veya eczacınıza danışınız.  
      Eğer reçeteli ya da reçetesiz herhangi bir ilacı şu anda kullanıyo rsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. PARİC AL nasıl kullanılır?  
Uygun kullanım ve doz/u ygulama sıklığı için talimatlar:  
Bu ilacın uygun dozu her bir hasta için belirlenmelidir. Doktorunuz dozunuzu belirlemeye 
yardımcı olması için bazı laboratu var test sonuçlarını kullanacaktır. PARİCAL ile tedavi 
başlatıldığında, bir doz ayarlama dönemi olacaktır. Kullandığınız PARİCAL dozu, tedaviye 
verdiğiniz yanıta göre sık sık değiştirilebilir.  
 
PARİCAL’i herhangi bir zamanda (diyaliz sırasında herhangi bir aralıkta) gün aşırıdan daha 
sık kullanmamalısınız.  
 
Uygulama yolu ve metodu : 
PARİCAL diyaliz tedavisi sırasında doktor veya h emşire tarafından verilecektir. PARİCAL 
sizi makineye bağlayan tüpten (bloodlin e) verilecektir. PARİCAL direkt olarak tedaviniz için 
kullanılan tüpe katılabileceğinden enjeksiyona gerek olmayacaktır.  
 
Değişik yaş grupları : 
Çocuklarda kullanımı:  
Pediyatrik hastalardaki veriler sınırlıdır ve 5 yaşın altındaki çocuklar için veri 
bulunmamaktadır.  
18 yaşın altındaki pediyatrik hastalarda parikalsitol farmakokinetiği araştırılmamıştır.  
 
   
 5 Yaşlılarda kullanımı:  
65 yaş ve üzeri parikalsitol kullanan hastalar ile sınırlı sayıda deneyim bulunmaktadır fakat 
yapılan çalışmalarda 65 yaş ve üzerindeki hastalar ile genç hastalar arasında etkililik ya da 
güvenlilik  yönünden farklar gözlenmemiştir.  
 
Özel kullanım durumları:  
Karaciğer yetmezliği:  
Hafif ve orta derecede şiddetli karaciğer bozukluğu olan hastalarda doz ayarlaması gerekli 
değildir. Şiddetli karaciğer bozukluğunun parikalsitol farmakokinetiği üzerindeki etkisi 
incelenmemiştir.  
 
Böbrek yetmezliği:  
Hemodiyaliz işleminin PARİC AL atılımı üzerinde temel bir etkisi yoktur. Fakat sağlıklı 
bireylerle karşılaştırıldığında kronik böbrek yetmezliği hastalarında ilacın kandan 
temizlenmesi azalır ve vücutta kalış süresi artar.  
 
Eğer PARİC AL’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla PARİC AL kullandıysanız  
PARİC AL’den kullanmanız gerekenden fazlasını kullanmışsanız, bir doktor veya eczacı ile 
konuşunuz.  
PARİC AL’in doz aşımı hiperkalsemi (yüksek kalsiyum seviyesi) , hiperfosfatemi (yüksek 
fosfat seviyesi) ve paratiroid hormon seviyelerinin aşırı baskılanmasına yol açabilir ve acil 
müdahale gerektirir. PARİC AL diyaliz ile vücuttan atılmaz. Böyle bir durum oluşursa 
doktorunuzla temasa geçiniz.  
PARİC AL enjeksiyonluk çözelti yardımcı madde olarak %30 h/h propilen  glikol içerir. 
Yüksek doz propilen  glikol uygulaması ile ilişkili toksik etkilerin izole vakaları  
tanımlanmıştır. Bu ilacın alınması ile böyle bir durum beklenmese bile diyaliz prosedürü 
sırasında propilen  glikol vücuttan atılmaktadır.  
 
PARİC AL’i kullanmayı unutursanız  
Unutulan dozları dengelemek için çift doz almayınız.  
   
 6 PARİC AL ile tedavi sonlandırıldığında oluşabilecek etkiler  
PARİCAL diyaliz sırasında doktor veya hemşire tarafından uygulandığından, tedavinizin  ne 
zaman sonlandırılacağına doktorunuz karar verecektir.  
 
4. Olası yan etkiler nelerdir?  
Tüm ilaçlar gibi, PARİC AL’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa PARİC AL kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Nefes darlığı  
• Nefes almada ve yutkunmada zorluk  
• Hırıltılı solunum  
• Döküntülü ve kaşıntılı cilt veya kurdeşen (ürtiker)  
• Yüzde, dudakta, ağızda, dilde ve boğazda şişme.  
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin PARİC AL’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdakilerden herhangi birini fark ederseniz, doktorunuza bildiriniz:  
Yaygın (100 hastanın en az birinde görülebilir):  
• Baş ağrısı  
• Ağızda tuhaf tat  
• Kaşıntılı cilt  
• Düşük seviyede paratiroid hormonu  
• Kanda yüksek seviyede kalsiyum (hasta hissetmek veya hasta olmak, kabızlık veya  zihin 
bulanıklığı); kanda yüksek seviyede fosfor (büyük olasılıkla belirti yoktur ancak  kemikleri 
daha kırılgan yapabilir)  
• Ateş 
 
 
   
 7 Yaygın olmayan (1,000 hastanın en az birinde görülebilir):  
• Alerjik reaksiyonlar (nefes darlığı, hırıltılı solunum, döküntü, kaşıntı veya yüzün ve  
dudakların şişmesi); kaşıntılı kabarcıklar  
• Kan enfeksiyonu; kırmızı hücrelerin sayısında azalma  (anemi - yorgun hissetme, nefes 
darlığı, solgun görünüş); beyaz hücrelerin sayısında azalma (enfeksiyon geçirme  
ihtimalinde artış); boyun, koltukaltı ve/veya kasık bezlerinde şişme; kanama süresinde  
artış (kan çabuk pıhtılaşmaz)  
• Kalp krizi; inme; göğüs ağrısı; düzensiz/hızlı kalp atışı; düşük kan basıncı; yüksek kan  
basıncı  
• Koma (İnsanın çevresine cevap veremediği derin bilinçsizlik hali)  
• Anormal yorgunluk; güçsüzlük; sersemlik; bayılma  
• Enjeksiyon bölgesinde ağrı  
• Zatürre (akciğer enfeksiyonu); akciğerlerde sıvı; astım (hırıltılı solunum, öksürük  nefes 
almada güçlük)  
• Boğaz ağrısı; soğuk algınlığı; ateş; nezle belirtileri gösteren semptomlar; pembe göz  
(kaşıntılı/çapaklı göz kapağı); gözde basınç artışı; kulak ağrısı; burun kanaması  
• Seğirmeler; bazen ciddi olan (deliryum) kafa karışıklığı (konfuzyon); ajitasyon  (gergin, 
endişeli hissetme); sinirlilik; kişilik bozuklukları (kendin gibi hissetmemek)  
• Karıncalanma veya uyuşukluk; dokunma duyusunda azalma; uyku problemleri; gece  
terlemesi; uyku sırasında dahi kollar ve bacaklarda kas spazmları  
• Ağız kuruluğu; susuzluk; bulantı; yutmada güçlük; kusma; iştah kaybı; kilo kaybı;  mide 
yanması; ishal ve karın ağrısı; kabızlık; rektumdan kanama  
• Ereksiyon güçlüğü; meme kanseri; vajina enfeksiyonları  
• Meme ağrısı; sırt ağrısı; eklem/kas ağrısı; bileklerin, ayakların ve bacakların genel  şişmesi 
veya bölgesel şişmesi sebebiyle ağırlık hissi (ödem); anormal yürüyüş şekli  
• Saç kaybı; aşın kıl büyümesi  
• Karaciğer enziminde artış; yüksek paratiroid hormonu seviyeleri; kanda yüksek  potasyum 
seviyeleri; kanda düşük kalsiyum seviyeleri; anormal laboratuar testleri  
 
Bilinm iyor: 
• Yutma veya nefes almada güçlüğe neden olan yüz, dudaklar,  ağız,  dil veya gırtlakta 
şişme; kaşıntılı  deri (ürtiker)  
• Mide kanaması    
 8 Bunlar PARİC AL’in hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. PARİC AL’in saklanması  
PARİC AL’i çocukların göremeyeceği, erişemeyeceği yerlerde ve ambalajında saklayınız.  
PARİC AL’i 25˚C altındaki oda sıcaklığında saklayınız.  
Tek bir kullanım içindir. Her bir ampulden arta kalan çözelti atılmalıdır.  
 
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra PARİC AL’i kullanmayınız.  
Eğer üründe ve/veya ambalajında bozukluklar fark ederseniz PAR İCAL’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik e 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
VEM İLAÇ San. ve Tic. A.Ş  
Maslak Mahallesi AOS 55. Sokak  
42 Maslak A Blok Sit. No: 2/134  
Sarıyer/İSTANBUL  
 
Üretim yeri:   
VEM İlaç San. ve Tic. A. Ş.  
Çerkezköy Organize Sanayi Bölgesi  
Karaağaç Mah. Fatih Bulvarı No: 38  
Kapaklı/TEKİRDAĞ    
 9 Bu kullanma talimatı …/…/… tarihinde onaylanmıştır.  