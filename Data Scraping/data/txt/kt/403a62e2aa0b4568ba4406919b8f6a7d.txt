1/7 KULLANMA TAL İMATI  
 
TOLTERİDEX® SR 4 mg uzatılmış salımlı sert kapsül  
Ağızdan alınır.  
 
• Etkin madde: Her kapsül 4 mg (2,74 mg tolterodine eşdeğer) tolterodin tartarat içerir.  
• Yardımcı maddeler:  Laktoz monohidrat  (inek sütü  kaynaklı ), mikrokristalin selüloz, polivinil 
asetat, povidon, sodyum lauril sülfat, silika, dokusat sodyum, hidroksipropil metilselüloz, 
magnezyum stearat, etil selüloz, trietil sitrat, metakrilik asit -etil akrilat kopolimer tozu, 1,2 -
propilen glikol, jelatin (sığır kaynaklı), titanyum dioksit, Indigo carmine – FD&C Blue 2 
(E132).  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde dok torunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
 
1. TOLTERİDEX SR  nedir ve ne için kullanılır?  
2. TOLTERİDEX SR ’ı kullanmadan önce dikkat edilmesi gerekenler  
3. TOLTERİDEX SR  nasıl kullanılır?  
4. Olası yan etkiler nelerdir?  
5. TOLTERİDEX SR ’ın saklanması  
 
Başlıkları yer almaktadır.  
 
1. TOLTERİDEX SR  nedir ve ne için kullanılır?  
TOLTERİDEX SR uz atılmış  salımlı (SR) sert kapsüldür. TOLTERİDEX SR, antimuskarinik 
ilaçlar  olarak adlandırılan bir ilaç sınıfına dahildir ve mesane kaslarını gevşetir.  
 
TOLTERİDEX SR kapsül, 28 adet açık mavi kapsül içeren blister  ambalajlarda bulunur.  
 
TOLTERİDEX SR aşırı aktif mesane sendromunun tedavisi için kullanılır.  
 
Aşırı aktif mesane sendromunuz varsa,  
• İdrara çıkmanızı kontrol edemezsiniz.  
• Aniden veya sık sık idrara çıkma ihtiyacı hissedersiniz ve/veya tuvalete yetişemeye rek idrar 
kaçırabilirsiniz  
 
2. TOLTERİDEX SR ’ı kullanmadan önce dikkat edilmesi gerekenler  
 
TOLTERİDEX SR’ı  aşağıdaki durumlarda KULLANMAYINIZ  
• Daha önce tolterodine  veya TOLTERİDEX SR içeriğindeki benzer maddelere aşırı 
hassasiyetiniz (alerjiniz) olduysa  2/7 • İdrar yapamıyorsanız (üriner retansiyon)  
• Kontrol edilemeyen dar açılı glokomunuz (Uygun olarak tedavi edilmeyen görme kaybı ile 
birlikte yüksek göz tansiyonu) varsa  
• Kaslarınızda aşırı güçsüzlükle seyreden bir hastalık (miyastenia gravis) var ise  
• Ağır bağırsak iltihabınız ve barsakta yaranız (ülseratif kolit) varsa  
• Akut bağırsak genişlemesi (toksik megakolon) varsa  
 
TOLTERİDEX SR’ı aşağıdaki  durumlarda  DİKKATLİ KULLANINIZ  
• İdrara çıkmakta zorluk çekiyorsanız ve/veya idrarınız az çıkıyorsa  
• Yiyeceklerin sindirimini ve/veya geçişini etkileyen sindirim sistemi hastalığınız varsa  
• Böbrek problemleriniz  (böbrek yetmezliği) varsa  
• Karaciğer hastalığınız varsa  
• Kan basıncınızı, bağırsak veya cinsel fonksiyonunuzu etkileyen sinirsel bozukluğunuz 
(otonomik sinir sisteminde herhangi bir duyu kaybı) varsa  
• Mide fıtığınız (hiatus hernisi) varsa  
• Bağırsak hareketlerinde azalma olduysa veya şiddetli kabızlık şikayetiniz vars a (sindirim ile 
ilgili hareketlilikte azalma)  
• Kalbiniz ile ilgili aşağıdaki durumlar mevcut ise:  
• Elektrokardiyogramınızda (EKG) yani kardiyak değerlendirmenizde anormallik 
varsa  
• Kalp atımında yavaşlama (bradikardi)  
• Önceden var olan ilgili kalp hastalıkları , örneğin:  
- Zayıf kalp kası (kardiyomiyopati)  
- Kalbe kan akışında azalma (miyokard iskemisi)  
- Kalp atım düzensizliği (aritmi)  
- Kalp yetmezliği  
• Kanınızdaki  potasyum  (hipokalemi),  kalsiyum  (hipokalsemi)  veya  magnezyum 
(hipomagnezemi) düşük seviyelerde ise  
• Uzamış QT sendromu riski taşıyan hastalarda, kalp ritmi bozukluklarının tedavisinde 
kullanılan Sınıf IA (kinidin, prokainamid gibi) ve Sınıf III (amiodaron, sotalol gibi) 
antiaritmik ilaçlarla birlikte kullanılırsa  
• Tolterodin miktarının artmasına neden ola n güçlü CYP3A4 inhibitörleri (eritromisin ve 
klaritromisin gibi makrolid antibiyotikleri, ketakonazol ve itr akonazol gibi antifungal ajanlar 
ve antiproteazlar) ile birlikte kullanılırsa  
 
Bu uyarılar geçmişteki herhangi bir dönemde dahi olsa, sizin için geç erliyse lütfen  doktorunuza 
danışınız.  
 
TOLTERİDEX SR’ın  yiyecek ve içecek ile kullanılması  
TOLTERİDEX SR’ı yiyecek ve içeceklerden önce, sonra veya yemek esnasında alabilirsiniz.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz  ya da hamile kalmaya çalışıyorsanız  TOLTERİDEX SR kullanmayınız.  
Hamile kalma olasılığınız varsa güvenilir doğum kontrol önlemleri kullanılmalıdır. Hayvanlarda 
yapılan çalışmalar tolterodinin üreme sağlığı üzerine olumsuz etkileri bulunduğunu göstermiştir. 
İnsanlara yönelik potansiyel risk bilinmemektedir.  
 3/7 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
TOLTERİDEX SR’ın etkin maddesi olan tolterodinin  anne sütüne geçip geçmediği 
bilinmemektedir. TOLTERİDEX SR kullanırken emzirmeniz tavsiye edilmemektedir.  
 
Araç ve makine kullanımı  
TOLTERİDEX SR aldığınızda baş dönmesi, halsizlik hissedebilirsiniz veya görüşünüz 
etkilenebilir. Bu durum, araç ve makine k ullanma yeteneğinizi de olumsuz yönde etkileyebilir.  
 
TOLTERİDEX SR’ın  içeriğinde bulunan bazı yardımcı maddeler hakkında önemli bilgiler  
Bu tıbbi ürün laktoz monohidrat içerir. Eğer daha önceden doktorunuz tarafından bazı şekerlere 
karşı intoleransınız  olduğu söylenmişse, bu tıbbi ürünü almadan önce doktorunuzla temasa 
geçiniz.  
 
Diğer ilaçlar ile birlikte kullanımı:  
TOLTERİDEX SR’ın etkin maddesi olan tolterodin diğer ilaçlar ile etkileşime girebilir.  
 
TOLTERİDEX  SR’ın aşağıdaki ilaçlar ile birlikte kul lanımı tavsiye edilmez:  
• Bazı antibiyotikler (eritromisin, klaritromisin  gibi)  
• Mantar enfeksiyonlarının tedavisinde kullanılan bazı ilaçlar (ketokonazol, itrakonazol  gibi)  
• AIDS (İnsan İmmün  Yetmezlik Virüsü - HIV) tedavisi için kullanılan  ilaçlar  
 
TOLTERİDEX  SR’ın aşağıdaki ilaçlar ile birlikte dikkatli kullanınız:  
• Yiyecek geçişini etkileyen ilaçlar (metoklopramid ve sisaprid  gibi ince bağırsaktaki 
kasılmaları artırarak geçişi hızlandıran ilaçlar ) 
• Düzensiz kalp atışının tedavisi için kullanılan ilaçlar (amiodaron, sotalol, kinidin, 
prokainamid  gibi)  
• TOLTERİDEX  SR’ın  etki şekline benzer etki eden ilaçlar (antimuskarinik) veya 
TOLTERİDEX  SR’ın etki şeklinin tersine etki eden ilaçlar  (kolinerjik)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorun uza veya eczacınıza bunlar hakkında bilgi veriniz.  
 
3. TOLTERİDEX SR  nasıl kullanılır?  
 
Uygun kullanım ve doz/uygulama sıklığı için talimatlar:  
TOLTERİDEX SR’ı  her zaman tam olarak doktorunuzun söylediği şekilde alınız. Emin 
değilseniz doktorunuz veya eczacınız ile kontrol  ediniz.  
 
Normal tedavi dozu günde 1 kez 4 mg yavaş salımlı  kapsüldür. Böbrek veya karaciğer hastaları 
için ve yan etkiler açısından problem yaşayan hastalar için doktor dozu günde 1 kez 2 mg 
TOLTERİDEX SR’a değiştirebilir.  
 
Uygulama yolu ve metodu:  
Ağızdan alınız. Kapsülleri bütün olarak yutunuz, çiğnemeyiniz.  
 
 4/7 Değişik yaş grupları : 
 
Çocuklarda kullanım ı: 
TOLTERİDEX SR’ın çocuklarda kullanılması önerilmez.  
 
Yaşlılarda kullanım ı: 
Doktorunuz sizin için özel bir doz ayarlaması yapmayacaktır.  
 
Özel kullanım durumları : 
 
Böbrek yetmezliği:  
Önerilen doz, günde bir kez 2 mg’dır.  
 
Karaciğer yetmezliği:  
Önerilen doz, günde bir kez 2 mg’dır.  
 
Eğer TOLTERİDEX SR’ın  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla TOLTERİDEX SR  kullandıysanız:  
TOLTERİDEX SR ’dan kullanmanız gerekenden fazlasını kullanmışsanız bir doktor vey a eczacı ile 
konuşunuz.  
 
TOLTERİDEX SR  ile doz aşımı durumunda, halüsinasyon ve sinir sisteminin şiddetli uyarılması 
gibi santral sinir sistemi üzerinde ciddi etkiler, nöbet veya sinir sisteminde belirgin uyarı, solunum 
yetmezliği, kalp çarpıntısı (taşikar di), idrar yapma zorluğu, göz bebeği genişlemesi gibi 
semptomlar uygun şekilde tedavi edilmelidir. Gönüllülerle yapılan çalışmalarda görülen en ciddi 
yan etkiler, gözde odaklanma sorunu ve idrar yapma zorluğu olmuştur.  
 
TOLTERİDEX SR ’ı kullanmayı unutursanız : 
Almanız gereken zamanda TOLTERİDEX SR kapsül almayı unuttuysanız, bir sonraki kapsülü 
alacağınız zaman gelmediyse hatırladığınız zaman alınız. Bir sonraki kapsülü alacağınız zaman 
yakın ise, unutulan dozu geçiniz ve normal doz prog ramını takip ediniz.  
 
Unutulan dozları dengelemek için çift doz almayınız.  
 
TOLTERİDEX SR’ın kullanımı ile ilgili herhangi bir sorunuz varsa, doktorunuz veya eczacınıza 
sorunuz.  
 
TOLTERİDEX SR  ile tedavi sonlandırıldığındaki  oluşabilecek etkiler : 
Doktorunuz TOLTERİDEX SR ile tedavinizin ne kadar süreceğini size bildirecektir. Hemen etki 
görmediğiniz için tedaviyi erken kesmeyiniz. İlacın mesaneniz üzerinde etkisini göstermesi için 
biraz zaman geçmesi gerekmektedir. Doktorunuzun reçetelediği TOLTERİ DEX SR tedavisini 
tamamlayınız. Bunun sonunda etki görmezseniz, doktorunuz ile konuşunuz.  
 
Tedavinin faydaları 2 -3 ay sonra değerlendirilmelidir.  
 
TOLTERİDEX SR’ı bırakmayı düşünüyorsanız doktorunuza danışınız.  
 
 5/7 4. Olası yan etkiler nelerdir?  
Tüm ilaçlar gibi TOLTERİDEX SR’ın içeriğinde bulunan maddelere duyarlı kişilerde yan etkiler 
olabilir.  
 
Aşağıdakilerden biri olursa TOLTERİDEX SR’ı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunu z: 
 
Aşağıdaki anjiyoödem belirtilerini yaşarsanız DERHAL doktorunuza haber veriniz ve acil servise 
gidiniz.  
• Yüzde, boyunda veya yemek borusunda  şişme  
• Yutmada  zorluk  
• Kurdeşen ve nefes almada  zorluk  
 
Aşırı duyarlılık reaksiyonu (kaşınma, kızarıklık, kurdeşen, nefes almada zorluk gibi) gelişirse de 
doktor kontrolü gerekir. Bu yaygın olmayan bir yan etkidir (100 kişide 1 kişiden az görülür).  
 
Göğüs ağrısı, nefes almada zorluk veya çabuk yorulma (dinlenme halindeyken bile), gece nefes 
almada zorluk, bacaklarda şişme oluşursa, DERHAL doktorunuza haber veriniz ve acil servise 
gidiniz. Bunlar kalp yetmezliğinin belirtileri olabilir. Bu yaygın olmayan bir yan etkidir (100 
kişide 1 kişiden az görülür).  
 
Bunların hepsi çok ciddi yan etkilerdir. Eğer  bunlardan biri sizde mevcut ise, sizin TOLTERİDEX 
SR’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek 
olabilir.  
 
Diğer y an etkiler aşağıdaki kategorilerde gösterildiği şekilde sınıflandırılmıştır:  
Çok yaygın   : 10 hastanın en az birinde görülebilir.  
Yaygın    : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek  :1.000 hastanın birinden az fakat 10.000 hastanın birinden fazla  görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki verilerden har eketle tahmin edilemiyor.  
 
Çok yaygın:  
• Ağız  kuruluğu  
 
Yaygın:  
• Yüz kemiklerinin içindeki hava boşluklarının iltihabı  (sinuzit)  
• Baş dönmesi, uyku hali, baş  ağrısı  
• Gözde kuruluk, bulanık  görme  
• Sindirim bozukluğu (dispepsi), kabızlık, karın ağrısı, bağırsak veya midede gaz veya fazla 
miktarda  hava  
• Ağrılı veya zor idrara  çıkma  
• Yorgunluk  
• Vücutta fazla sıvıdan dolayı şişme (örneğin ayak  bileklerinde)  
• İshal  
 
Yaygın olmayan:  
• Alerjik  reaksiyonlar  
• Sinirlilik  6/7 • El ve ayak parmaklarında uyuşma  hissi 
• Baş dönmesi  (vertigo)  
• Çarpıntı (palpitasyon), kalp yetmezliği, düzensiz kalp  atışı 
• Mesaneyi  boşaltamama  
• Göğüs  ağrısı  
• Hatırlamada  güçlük  
 
Ciddi alerjik reaksiyonlar  (bilinmiyor) , bilinç bulanıklığı (konfüzyon)  (bilinmiyor) , gerçekte var 
olmayan şeyler duyma, görme veya hissetme (halüsinasyonlar)  (bilinmiyor) , kalp atım hızında 
artma  (bilinmiyor) , ciltte kızarma  (bilinmiyor) , midede yanma  (bilinmiyor) , kusma  (bilinmiyor) , 
yüz ve boyun bölgesinde şişme (anjiyoödem)  (bilinmiyor) , ciltte kuruluk  (bilinmiyor ) ve kişinin 
yer, zaman, mekan gibi konularda kendi durumunu değerlendirememesini (oryantasyon 
bozukluğu)  (bilinmiyor)  içeren ilave reaksiyonlar bildirilmiştir. Ayrıca, bunama (demans) tedavisi 
gören hastalarda bunama belirtilerinde kötüleşme bildirilmişti r. 
 
Eğer yukarıda bahsedilen yan etkilerden herhangi biri ciddileşirse doktorunuza veya eczacınıza 
söyleyiniz.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer a lan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkınd a daha fazla bilgi edinilmesine katkı sağlamış olacaksınız.  
 
5. TOLTERİDEX SR’ın  saklanması  
 
TOLTERİDEX SR’ı  çocukların göremeyeceği, erişemeyeceği yerlerde ve ambalajında saklayınız.  
 
25°C altındaki oda sıcaklığında saklayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Son kullanma tarihiyle uyumlu olarak kullanınız.  
 
Ambalajındaki  son kullanma tarihinden sonra TOLTERİDEX SR’ı  kullanmayınız.  
 
 
 
 
 
 
 
 
 7/7  
Ruhsat Sahibi: Gensenta  İlaç Sanayi  ve Ticaret  A.Ş. 
İş Kuleleri, Levent Mah., Meltem Sok. No: 10 Kule: 2 Kat: 24  
4. Levent, Beşiktaş, İstanbul  
Tel: 0212 337 38 00  
 
Üreti m Yeri:  ADEKA İlaç San. ve Tic. A.Ş.  
İlkadım/Samsun  
 
 
Bu kullanma talimatı …….  tarihinde onaylanmı ştır. 
 