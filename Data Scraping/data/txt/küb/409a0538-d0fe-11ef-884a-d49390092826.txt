KISA ÜRÜN BİLGİSİ
1. BEŞERİ TIBBİ ÜRÜNÜN ADI
FİXEF 100 mg/5mL pediatrik oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Hazırlanmış süspansiyonun her 5 mL’sinde (1 ölçekte);
Etkin madde:
Sefiksim trihidrat 111,9 mg (100 mg sefiksime eşdeğer)
Yardımcı maddeler:
Sakkaroz 2510,2 mg
Yardımcı maddeler için Bölüm 6.1’e bakınız.
3. FARMASÖTİK FORM
Süspansiyon hazırlamak için kuru toz.
Beyaz – hemen hemen beyaz renkli toz, hazırlanmış süspansiyon ise beyaz – hemen hemen
beyaz renkli frambuaz kokulu süspansiyondur.
4. KLİNİK ÖZELLİKLER
4.1. Terapötik endikasyonlar
1. Akut otitis media; Streptococcus pneumoniae, Haemophilus influenzae ve Moraxella
catarrhalis’in etken olduğu akut otitis media tedavisinde,
2. Akut sinüzit; Streptococcus pneumoniae, Haemophilus influenzae ve Moraxella
catarrhalis’in etken olduğu akut sinüzit tedavisinde,
3. Akut tonsillofarenjit veya farenjit; Akut tonsillofarenjit veya farenjitte antimikrobiyal
tedavi gerekliliği sadece Streptococcus pyogenes için gereklidir,
4. Kronik bronşitin akut bakteriyel alevlenmesi (Streptococcus pneumoniae ve Haemophilus
influenzae’nin neden olduğu),
5. Komplike olmayan üriner sistem enfeksiyonlarında,
6. Komplike olmayan gonokokkal enfeksiyonların tedavisinde.
4.2. Pozoloji ve uygulama şekli
Pozoloji, uygulama sıklığı ve süresi:
12 yaş ve altı çocuklarda doz:
Önerilen doz; günlük toplam 8 mg/kg/gün’dür. Klinik kullanımda günde tek doz 8 mg/kg
olarak veya iki doza bölünmüş olarak 4 mg/kg her bir doz için olacak şekilde günlük 8
mg/kg’dan önerilir.
1/11Vücut ağırlığı (kg) Günlük doz (mg) Günlük doz (mL)
5 – 7,5 50 2,5
7,6 - 10 80 4
10,1- 12,5 100 5
12,6 – 20,5 150 7,5
20,6 - 28 200 10
28,1 – 33 250 12,5
33,1 – 40 300 15
40,1 – 45 350 17,5
45,1 ve üstü 400 20
Yetişkinler ve 12 yaş üstü çocuklarda doz:
Günlük önerilen doz 400 mg’dır. Günde tek doz 400 mg veya iki eşit doza bölünmüş olarak
200 mg şeklinde klinik kullanımı önerilir. FİXEF aç ya da tok olarak kullanılabilir.
Komplike olmayan gonokokkal enfeksiyonlarda tek doz 400 mg kullanılmalıdır,
Streptokokkal tonsillofarenjit tedavisi mutlak 10 gündür.
Erişkinler için uygun olan doz ve farmasötik dozaj şekillerinin kullanılması önerilir. Katı
gıdalarda yutma güçlüğü olan hastalarda oral süspansiyon ve saşe formları kullanılabilir.
Uygulama şekli:
Oral yoldan uygulanır.
FİXEF süspansiyonun hazırlanması
FİXEF toz halindedir, bu yüzden ilk önce sulandırmak gerekir.
FİXEF’i sulandırmak için aşağıdaki talimatları takip ediniz:
Tüm toz serbestçe akana kadar şişeye hafifçe vurunuz.
1. FİXEF 100 mg/5 ml Pediatrik Oral Süspansiyonu hazırlamak için önce şişe üzerinde
işaretli çizginin yaklaşık 2/3’üne denk gelecek kadar su ekleyiniz ve tozu süspansiyon haline
getirmek için şişeyi iyice çalkalayınız (Süspansiyon hazırlamak için önceden kaynatılmış ve
soğutulmuş su tercih edilmelidir).
2. İlk sulandırılışta tam bir dağılma sağlamak için 5 dakika dinlendiriniz.
3. Kalan suyu (1/3) şişe üzerindeki işaretli çizgiye kadar doldurunuz ve şişeyi yeniden
çalkalayınız. (Süspansiyon hazırlamak için önceden kaynatılmış ve soğutulmuş su tercih
edilmelidir.)
4. Süspansiyon 5 mL’lik ölçü kaşığı ile uygulanabilir.
2/11Her dozdan önce şişeyi iyice çalkalayınız.
Kullanım sonrası şişeyi hemen ve sıkıca kapatınız.
Hazırlanmış süspansiyon her 5 mL’sinde (1 ölçek) 100 mg sefiksim içerir.
Hazırlanmış süspansiyon etkinliğinden kaybetmeden 25°C altındaki oda sıcaklığında 14 gün
saklanabilir. 14 gün sonra şişede kalan süspansiyon kullanılmaz. Buzdolabına konmamalıdır.
Özel popülasyonlara ilişkin ek bilgiler:
Pediyatrik popülasyon:
Sefiksimin 6 aylıktan küçük çocuklarda etkililiği ve güvenliliği kanıtlanmamıştır.
Böbrek yetmezliği:
Önemli derecede böbrek işlev bozukluğu olan hastalarda doz azaltılmalıdır.
Kreatinin klirensi <20 mL/dakika/1,73 m2 olan ya da devamlı ambulatuvar periton diyalizi
uygulanan erişkinler ve 12 yaşından büyük çocuklarda günlük sefiksim dozu 1x200 mg
olmalıdır. Hemodiyaliz ya da periton diyalizi, ilacın vücuttan belirgin miktarlarda
temizlenmesini sağlamaz.
Karaciğer yetmezliği:
Doz ayarlamasına gerek yoktur.
Geriyatrik popülasyon:
Özel bir uyarı bulunmamaktadır. Yaşlılarda sefiksim erişkinlerde olduğu gibi kullanılır.
4.3. Kontrendikasyonlar
Sefiksime, diğer sefalosporinlere ya da içeriğindeki herhangi bir yardımcı maddeye duyarlı
olan hastalarda kullanılmamalıdır.
4.4. Özel kullanım uyarıları ve önlemleri
Başka ilaçlara aşırı duyarlı oldukları bilinen hastalarda FİXEF dikkatli kullanılmalıdır.
Özellikle penisilinlerle sefalosporinler arasında kısmi çapraz-alerjenisite olduğu
bilindiğinden, penisiline alerjisi olduğu bilinen hastalarda sefalosporin kullanırken dikkatli
olunmalıdır. Her iki gruba giren ilaçlara bağlı olarak alerjik ve anafilaktik reaksiyonlar
bildirilmiştir. FİXEF kullanımı sırasında alerjik bir reaksiyon görülürse, ilacın alımına son
verilmeli ve uygun tedaviye başlanmalıdır.
3/11Ağır böbrek yetmezliği hastalarında (kreatin klirensi <10 mL/dak/1,73 m2) FİXEF dikkatli
kullanılmalıdır (bkz. Bölüm 4.2).
Ciddi kütanöz advers reaksiyonlar
Toksik epidermal nekroliz ve Stevens-Johnson sendromu gibi ciddi kütanöz advers etkiler
sefiksim kullanan bazı hastalarda bildirilmiştir. Ciddi kütanöz advers reaksiyonlar olduğunda
sefiksim kesilmeli ve uygun tedavi ve/veya önlemler uygulanmalıdır.
FİXEF’in uzun süreli kullanımı duyarlı olmayan mikroorganizmaların gelişmesine yol
açabilir. Diğer geniş spektrumlu oral antibiyotiklerde olduğu gibi, kullanım sırasında
kolondaki normal bakteri florası değişerek Clostridium gelişimi görülebilir. Araştırmalara
göre, antibiyotik kullanımına bağlı olarak görülebilen psödomembranöz kolite, Clostridium
difficile’ye bağlı toksinler yol açmaktadır. Kullanımı sırasında ağır diyare hali görülürse ilacın
alımına son verilmelidir.
Psödomembranöz kolit tedavisi; sigmoidoskopi, uygun bakteriyolojik çalışmalar, sıvı
elektrolit ve protein süplementasyonunu içermelidir. Eğer kolit tablosunda ilacı kestikten
sonra düzelme olmazsa ya da semptomlar şiddetli ise oral vankomisin C. difficile tarafından
oluşturulan antibiyotik bağımlı psödomembranöz kolitte seçilecek ilaçtır. Diğer kolit
nedenleri ekarte edilmelidir.
Oral süspansiyon formülasyonunda, tablet formülasyonuna göre absorpsiyon daha çok
arttığından tabletin biyoeşdeğerliğinde ortaya çıkabilecek eksiklik nedeniyle, akut otitis media
tedavisinde oral süspansiyon formülasyonları yerine tablet formülasyonları kullanılmamalıdır.
FİXEF her 5 mL dozunda 2510,2 mg sakkaroz ihtiva eder. Bu durum, diyabet hastalarında
göz önünde bulundurulmalıdır.
Nadir kalıtımsal fruktoz intoleransı, glukoz-galaktoz malabsorpsiyon veya sukraz-izomaltaz
yetmezliği problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Sefalosporinlerin kullanımı bazı laboratuvar testlerinin sonuçlarını etkileyebilir. Benedict,
Fehling ve Clinitest yöntemleri ile hatalı pozitif sonuç elde edilebilir.
Birlikte başka bir ilaç kullanıldığında tedaviyi düzenleyen doktor bilgilendirilmelidir.
Probenesid sefiksim konsantrasyonunu arttırır.
Sefiksim karbamazepin düzeyini arttırır.
Gıdalar sefiksimin absorpsiyonunu geciktirebilir.
4/11Diğer sefalosporinlerde olduğu gibi bazı hastalarda protrombin zamanında artış gözlenmiştir,
dolayısıyla, antikoagülan tedavi alan hastalarda dikkatli olunmalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması tespit edilmemiştir.
Pediyatrik popülasyon:
Pediyatrik popülasyonlara ilişkin herhangi bir etkileşim çalışması tespit edilmemiştir.
4.6. Gebelik ve laktasyon
Genel tavsiye:
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (kontrasepsiyon)
Çocuk doğurma potansiyeli bulunan kadınlarda dikkatli kullanılmalıdır. Oral kontraseptiflere
ilişkin bir etkileşim bilgisi bulunmamaktadır.
Gebelik dönemi
Sefiksim için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, sefiksimin gebelik/embriyonal/fetal gelişim/doğum ya
da doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3).
Gebe kadınlara verilirken tedbirli olunmalıdır.
Sefiksim plasentaya geçer umblikal kordonda kan konsantrasyonu maternal serum
konsantrasyonunun 1/6-1/2’si oranındadır.
Laktasyon dönemi
Anne sütünde sefiksim saptanmamıştır. Ancak, yeterli klinik araştırma sonucu elde
edilmeden, sefiksim emziren annelere uygulanmamalıdır.
Üreme yeteneği / Fertilite
Deneysel çalışmalarda herhangi bir embriyotoksik etkiye rastlanmamıştır.
4.7. Araç ve makine kullanımı üzerindeki etkiler
Sefiksimin araç ve makine kullanımı üzerine doğrudan bir advers etkisi olduğunu
düşündürecek bir bilgi yoktur. Bununla birlikte, altta yatan hastalık ya da sefiksimin bazı yan
etkileri (örn. gastrointestinal rahatsızlık) araç ve makine kullanımını etkileyebilir.
5/114.8. İstenmeyen etkiler
Tüm ilaçlarda olduğu gibi advers etkiler görülebilir. Sefalosporinlerle bu etkiler genellikle
gastrointestinal şikayetlerle sınırlı olup nadiren aşırı duyarlılık reaksiyonları
gerçekleşebilmektedir. Bu tür bir etkinin gerçekleşme olasılığı daha önceden aşırı duyarlılık
reaksiyonları veya alerji, alerjik ateş, ürtiker ve alerjik astım sorunu yaşamış şahıslarda daha
yüksektir.
Çift–kör klinik çalışmalarda plasebodan daha fazla bildirilen ve eldeki verilerin nedensellik
açısından en iyi şekilde değerlendirilmesi sonucunda sefiksim tedavisiyle ilişkisi en azından
muhtemel olduğu kabul edilerek tanımlanan advers etkiler, izleyen sınıflama kullanılarak
aşağıda listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000 arası); çok seyrek (<1/10.000); bilinmiyor (eldeki verilerden
hareketle tahmin edilemiyor).
Enfeksiyonlar ve enfestasyonlar
Bilinmiyor: Psödomembranöz enterokolit.
Kan ve lenf sistemi hastalıkları
Seyrek: Hemogramda değişiklik (lökopeni, agranülositoz, pansitopeni,
trombositopeni, eozinofili).
Çok seyrek: Kan pıhtılaşma rahatsızlıkları
Bağışıklık sistemi hastalıkları
Seyrek: Ürtiker veya anjiyoödem. Tedavinin kesilmesi üzerine bu
reaksiyonlarda genellikle düzelme olur. Seyrek olarak eritema
multiforme, Stevens-Johnson sendromu ve toksik epidermal nekroliz
bildirilmiştir. Alerjik kütanöz reaksiyonlar, anafilaktik şoka kadar her
şiddette aşırı duyarlılık reaksiyonları (örn. fasiyal ödem, glossoncus,
solunum yollarının restriksiyonu ile birlikte internal laringeal ödem,
taşikardi, dispne, kan basıncında şoka neden olabilecek kadar düşme)
Çok seyrek: İlaç ateşi, serum hastalığı benzeri reaksiyon, hemolitik anemi,
interstisyel nefrit
Sinir sistemi hastalıkları
Seyrek: Baş ağrısı, vertigo
Çok seyrek: Geçici hiperaktivite, konvülsiyona eğilim
Solunum, göğüs bozuklukları ve mediastinal hastalıkları
Bilinmiyor: Dispne
6/11Gastrointestinal hastalıkları
Çok yaygın: Midede dolgunluk, bulantı, kusma, iştahsızlık ve gaz
Yaygın: Yumuşak gaita veya diyare
Çok seyrek: Antibiyotiğe bağlı kolit (örn. psödomembranöz kolit), dirençli
bakterilerle veya Blastomyces ile süperenfeksiyonlar
Hepato-bilier hastalıkları
Seyrek: Serumda karaciğer enzimlerinde (transaminazlar, alkalen
fosfataz) artış.
Çok seyrek: Hepatit, kolestatik hepatit.
Deri ve deri altı doku hastalıkları
Yaygın olmayan: Cilt döküntüleri (ekzentema, eritema, izole olgularda eritema
eksidativum multiforme ve Lyell’s sendromu), pruritus, mukoza
enflamasyonu.
Böbrek ve idrar hastalıkları
Seyrek: Serumda kreatinin, üre konsantrasyonlarında artış.
Genel bozukluklar ve uygulama bölgesine ilişkin hastalıkları
Bilinmiyor: Genital pruritus ve vajinit
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Kesin anlamıyla intoksikasyon vakaları bilinmemektedir.
Tedavi sırasında ya da sonrasında görülen ısrarcı ciddi diyare olgularında psödomembranöz
kolit ihtimalini değerlendiriniz. Tedaviyi kesiniz ve uygun tedaviye başlayınız (örn.
vankomisin oral 4x250 mg). Bağırsak peristaltizmini inhibe eden ilaçlar kontrendikedir.
Anafilaktik reaksiyon durumunda eğer mümkünse şokun ilk belirtileri görüldüğünde olağan
acil tedbirleri hemen başlatınız.
Anafilaktik şok tedavisi: Diğer yaygın acil tedbirlere ek olarak solunum yollarının açık
olmasını da sağlayınız.
Acil tedavi uygulamaları arasında epinefrin uygulamasının yanı sıra antihistaminik,
glukokortikoid (prednizolon) bulunur. Ayrıca, yapay solunum, oksijen inhalasyonu, kalsiyum
7/11uygulaması da değerlendirilmelidir. Hasta çok yakın takip edilmelidir.
Hemodiyaliz ya da periton diyalizi ile anlamlı miktarda etkin madde vücuttan atılmamaktadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üçüncü kuşak sefalosporinler
ATC kodu: J01DD08
Etki mekanizması:
Oral yoldan kullanılan bir sefalosporin olan sefiksim, yapısı, spektrumu ve beta-laktamaz
dayanıklılığı ile parenteral kullanılan bir sefalosporin olan sefotaksime benzer. Sefiksim, bu
molekül grubunun tüm temsilcileri gibi bakterisit etki gösterir. Sefiksimin etki mekanizması
bakteri hücre duvar sentezini inhibe etmesi temeline dayanır.
Sefiksim, beta-laktamazlara yüksek düzeyde dayanıklı olduğundan, birçok penisilin dirençli
ve bazı sefalosporinlerin dirençli patojenler sefiksime duyarlıdır.
Sefiksim aşağıdaki patojenlere genellikle etki gösterir:
Streptococcus pneumoniae, Streptococcus pyogenes, Haemophilus influenzae, Moraxella
catarrhalis, Neisseria gonorrhoeae, Escherichia coli, Proteus mirabilis, Klebsiella
pneumoniae, Klebsiella oxytoca.
Dirençli mikroorganizmalar
Pseudomonas spp., enterokoklar, Listeria monocytogenes, stafilokokların çoğu (metisilin
dirençli suşların yanı sıra koagülaz pozitif ve negatif suşlar), Enterobacter suşlarının çoğu,
Bacteroides fragilis, Clostridium spp.
5.2. Farmakokinetik özellikler
Genel özellikler
Emilim:
Sefiksim, oral yoldan alındığında kolaylıkla absorbe olur. Emilim oranı, besin alımıyla
değişmez.
Dağılım:
200 mg ile 2000 mg arasındaki doz alımlarında, kan serumundaki zirve konsantrasyonları ve
serum konsantrasyonları eğrisi altındaki alan (EAA) doğrusal bir artış gösterir.
200 mg ve 400 mg’lık dozların oral yoldan alınmasından 3-4 saat sonra, serumda ortalama 2-4
mcg/mL ve 3-5 mcg/mL’lik zirve konsantrasyonları elde edilir. Mükerrer doz alımlarında,
ilaç, serum ya da idrarda birikmez. Serum proteinlerine bağlanma oranı %65; sağlıklı
kişilerde serumdaki yarılanma süresi ise 3-4 saattir.
8/11Biyotransformasyon:
Sefiksim in vivo olarak metabolize edilmez.
Eliminasyon:
Absorbe edilen dozun ortalama %50’si 24 saatte idrarla değişmeden dışarı atılır. Verilen
dozun %10’u safra sıvısıyla atılır. Böbrek fonksiyonları orta derecede bozulmuş hastalarda
(kreatinin klirensi 20-40 mL/dak.) sefiksimin serumdaki yarılanma süresi 6,4 saate, ağır
böbrek yetmezliğinde ise (kreatinin klirensi 5-20 mL/dak.) yarılanma süresi 11,5 saate uzar.
Hastalardaki karakteristik özellikler
Geriyatrik popülasyon:
Yaş, ilacın farmakokinetik özelliklerini önemli bir biçimde etkilemez.
Böbrek yetersizliği:
Hemodiyaliz ya da periton diyalizi ile kandan belirgin oranda temizlenmez.
5.3. Klinik öncesi güvenlilik verileri
Parenteral uygulamadan sonra 3,5 g/kg ile 10 g/kg arası LD50 değerleri gözlenmiştir, oral
uygulamadan sonra 10 g/kg’lık maksimum dozlar genellikle tolere edilmiştir.
Toksisite çalışmalarında mükerrer uygulamada gastrointestinal sistem ve böbreklerde madde
bağımlı etki gözlenmiştir. Diğer sefalosporinler gibi sefiksim de potansiyel olarak nefrotoksik
kabul edilir.
3 haftalık köpeklere oral yoldan 400 mg/kg/gün dozunda 5 hafta süreyle sefiksim uygulaması
böbreklerde tübüler epitel nekrozuna yol açmıştır. Bu çalışmada non-toksik doz 100
mg/kg/gün olarak saptanmıştır ki bu da normal terapötik dozun yaklaşık 15 katı civarındadır.
Erişkin köpeklere 14 gün süreyle 1 g/kg/gün dozunda sefiksimin intravenöz uygulanmasından
sonra nefrotoksisitenin histolojik belirtileri (önce nekroz sonrasında ise renal tübüllerin
rejenerasyonu) gözlenmiştir.
Sıçanlarda, sefiksimin 1 yıl süreyle 1 g/kg/gün dozunda uygulanması böbrek ağırlığında artış
ve proteinüri ile birlikte kronik nefropatiye yol açmıştır. Tarif edilen diğer bulgular çekum
genişlemesi ya da büyümesi olmuştur ki bu, antibiyotik kullanımına bağlı olarak bilinen bir
durumdur.
Tavşanlarda, sefiksim küçük dozlarda bile toksisiteye yol açmıştır, bu durum her şeyden önce
Gram pozitif bağırsak florasındaki bozulmalara bağlı olmuştur.
Sıçanlarda ve tavşanlarda tek doz ya da birkaç parenteral uygulamadan sonra proksimal renal
tübüllerdeki toksik etki için eşik değer 500 mg/kg/gün olarak belirlenmiştir.
Üç hayvan türünde (sıçan, fare, tavşan) yapılan çalışmalarda teratojenik özelliğe ilişkin
9/11herhangi bir bulgu görülmemiştir. Sıçanlarda perinatal ya da postnatal gelişimde veya fertilite
üzerinde olumsuz bir etki görülmemiştir. Sefiksim plasentayı geçer. Umblikal kord kanındaki
konsantrasyonlar maternal serum konsantrasyonunun 1/6-1/2’si kadardır. İnsan sütünde
sefiksim saptanmamıştır. Gebelik ve laktasyon döneminde uygulanmasına ilişkin sadece
sınırlı veri bulunmaktadır.
Çeşitli in vitro ve in vivo testler negatif çıkmıştır. Sefiksimin insanlarda herhangi bir
mutajenik etkisi güvenilir bir şekilde ekarte edilmektedir.
6. FARMASÖTİK ÖZELLİKLER
6.1. Yardımcı maddelerin listesi
Sakkaroz
Ksantan zamkı
Sodyum benzoat
Frambuaz aroması
Kolloidal silikon dioksit
6.2. Geçimsizlikler
Bu ürün için geçerli değildir.
6.3. Raf ömrü
24 ay
6.4. Saklamaya yönelik özel tedbirler
Sulandırılmadan önce kuru tozu 25°C altındaki oda sıcaklığında saklayınız. Ürün rekonstitüye
edildikten sonra 25°C altındaki oda sıcaklığında saklanmak koşuluyla 14 gün içinde
kullanılmalıdır.
6.5. Ambalajın niteliği ve içeriği
Kutuda, pilver proof HDPE kapaklı, renkli cam şişede toz + Polipropilen kaşık (50 ml).
Kutuda, P.E/P.P çocuk emniyetli plastik kapaklı, renkli cam şişede toz + Polipropilen kaşık
(100 ml).
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad.
No: 1 34303 Küçükçekmece/İSTANBUL
Tel: 0 212 692 92 92
10/11Faks: 0 212 697 00 24
E-mail: deva@devaholding.com.tr
8. RUHSAT NUMARASI (LARI)
220/92
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 18.09.2009
Ruhsat yenileme tarihi:
10. KÜB’ÜN YENİLENME TARİHİ
11/11