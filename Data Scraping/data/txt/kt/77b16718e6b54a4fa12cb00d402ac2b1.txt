1/9 
 KULLANMA TALİMATI  
MOZOSENT 24 mg/1.2 ml S.C. enjeksiyonluk çözelti   
S.C. (Derialtına) enjeksiyon yoluyla uygulanır. 
Steril  
• Etkin madde: Her bir flakon 1,2 mLçözelti içinde 24 mg pleriksafor içerir. Çözeltinin her 1 
mL’si 20 mg pleriksafor içerir. 
• Yardımcı maddeler: Sodyum klorür, hidroklorik asit, sodyum hidroksit, enjeksiyonluk su. 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 • Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
Bu Kullanma Talimatında:  
1. MOZOSENT nedir ve ne için kullanılır?  
2. MOZOSENT’i kullanmadan önce dikkat edilmesi gerekenler  
3. MOZOSENT nasıl kullanılır?  
4. Olası yan etkiler nelerdir? 
5. MOZOSENT’in saklanması  
Başlıkları yer almaktadır.  
1. MOZOSENT nedir ve ne için kullanılır? 
MOZOSENT’in her bir flakonu, 1,2 mL çözelti  içinde 24 mg pleriksafor içermektedir. 
Enjeksiyonluk çözeltinin her mL’si 20 mg pleriksafor içermektedir. 
2/9 
 MOZOSENT, kauçuk tıpalı cam bir flakon içinde, berrak, renksiz ya da soluk sarı renkte 
görünür partikül içermeyen enjeksiyonluk çözelti olarak tedari k edilmektedir. Her bir kutuda 
1 adet flakon bulunmaktadır.  
MOZOSENT, kan kök hücrelerinin yüzeyindeki bir proteini bloke eden, pleriksafor adı verilen 
bir etkin madde içermektedir. Bu protein, kan kök hücrelerini kemik iliğine "bağlar." 
Pleriksafor, kök hücrelerin kan akışına salıverilmesini artırır (mobilizasyon).  
 
Daha sonra, kök hücreler kan bileşenlerini birbirinden ayıran bir makine (aferez makinesi) 
yoluyla toplanıp, nakile kadar dondurularak saklanabilir.  
MOZOSENT lenfoma (bir akyuvar kanseri) veya multipl miyelom (kemik iliğindeki plazma 
hücrelerini etkileyen bir kanser) yetişkin hastalarda yeterli kan kök hücresinin toplanması için  
• En az bir kez granülosit (vücuttaki beyaz kan hücrelerini oluşturan hücre 
tiplerinden bir i) koloni uyarıcı faktör (G -CSF) ve sonrasında en az bir kez 
granülosit koloni uyarıcı faktör (G -CSF) ve kemoterapi uygulanmasına rağmen 
yeterli kök hücrenin kan akışına salıverilmesi sağlanamaması durumunda,  
• Sadece granülosit koloni uyarıcı faktör (G -CSF)  ile yeterli kök hücrenin kan 
akışına salıverilmesinin sağlanamayacağı öngörülen durumlarda en az bir kez 
granülosit koloni uyarıcı faktör (G -CSF) ve kemoterapi uygulanmasına rağmen 
yeterli kök hücrenin kan akışına salıverilmesi sağlanamaması durumunda  
granülosit koloni uyarıcı faktör (G -CSF) birlikte kullanılmaktadır.  
2. MOZOSENT’i kullanmadan önce dikkat edilmesi  gerekenler 
MOZOSENT’i aşağıdaki durumlardaKULLANMAYINIZ  
Eğer;  
• Pleriksafor’a  ya da bu ilacın içindeki yardımcı maddelere karşı alerjiniz (aşırı 
duyarlılığınız) varsa.  
MOZOSENT’ i aşağıdaki durumlarda DİKKATLİ  KULLANINIZ  
MOZOSENT kullanmadan önce doktorunuzla konuşunuz.  
Şu durumlarda doktorunuza haber veriniz:  
• Herhangi bir kalp sorununuz varsa ya da olduysa.  
• Böbrek sorununuz varsa. Doktorunuzun dozunuzu ayarlaması gerekebilir.  
• Nötrofil (bir tür beyaz kan hücresi) sayımınız yüksekse. MOZOSENT tedaviniz sırasında 
doktorunuz akyuvar sayınızı takip edecektir.  3/9 
 • Trombosit  (kanın pıhtılaşmasını sağlay an kan pulcuğu) sayınız düşükse, MOZOSENT 
tedavisi ile birlikte aferez tedavisi (kan hücrelerinin ayrıştırılması) alıyorsanız, doktorunuz 
trombosit sayınızı takip edecektir.  
• Ayakta dururken ya da otururken baygınlık ya da serse mlik hissi geçmişiniz varsa ya da 
geçmişte enjeksiyon sonrası baygınlık geçirdiyseniz.  
• 18 yaşın altındaysanız. MOZOSENT'in çocuklar ve ergenler üzerindeki etkisi 
incelenmemiştir.  
•   Lösemi hastasıysanız (bir kan ve kemik iliği kanseri) MOZOSENT'in kök hücre  
mobilizasyonu (kök hücrelerin kan akışına salıverilmesi) için kullanılması önerilmemektedir. 
 
Doktorunuz kan hücresi sayımınızı takip etmek için düzenli kan testleri yapabilir.  
MOZOSENT, granülosit koloni uyarıcı faktör (G -CSF) ile birlikte kullanıldığın da tümör 
hücreleri kemil iliğinden salıverilerek aferez makinesinde (kan bileşenlerini biribirinden 
ayıran  makine) toplanabilir. Ancak tek başına granülosit koloni uyarıcı faktör (G -CSF) 
uygulaması ile karşılaştırıldığında, MOZOSENT ve granülosit  koloni uyarıcı faktörün (G -
CSF) birlikte kullanımında salıverilen tümör hücresi sayısında artış olmadığı tespit edilmiştir.   
MOZOSENT kullanımına bağlı olarak deride döküntü, gözlerin çevresinde şişme, nefes 
darlığı ya da oksijensizlik gibi alerjik reaks iyonların oluşabileceği düşünülmektedir. Bu tip 
reaksiyonların gözlemlendiği klinik çalışmalarda, bu belirtiler ya kendiliğinden geçmiş ya da 
uygun tedavi ile düzelmiştir. Ayrıca, anafilaktik şok (el, ayak, yüz ve dudakların şişmesi ya 
da özellikle boğazda  nefes darlığına yol açacak şekilde şişmesi) dahil olmak üzere ani aşırı 
duyarlılık reaksiyonları vakaları bildirilmiştir. Olası alerjik reaksiyonlara karşı doktorunuz 
gerekli önlemleri almalıdır.  
 
Granülosit koloni uyarıcı faktör (G -CSF) ile birlikte MOZOSENT kullanırken sol üst karın 
bölgenizde ağrı ve/veya kürek kemiği ya da omuz bölgenizde ağrı yaşarsanız doktorunuzu 
bilgilendiriniz. Doktorunuz dalağınızda herhangi bir problem olma ihtimaline karşı gerekli kontrolleri yapacaktır. 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
MOZOSENT'in yiyecek ve içecek ile kullanılması  
MOZOSENT deri  altı yoluyla uygulandığı için, yiyecek ve içeceklerin MOZOSENT’i 
etkilemesi beklenmeme ktedir.  
Hamilelik  
İlacı kullanmadan önce doktorunuza veya eczacınıza danışınız.  4/9 
 Pleriksafor hamile kadınlarda  incelenmemiştir ancak hayvan çalışmaları MOZOSENT’in 
zararlı etkileri olabileceğini göstermiştir , hamileyseniz MOZOSENT kullanmamalısınız. 
Hamileyseniz, hamile olabileceğinizi düşünüyorsanız ya da hamile kalmayı planlıyorsanız, 
bunu doktorunuza söylemeniz önemlidir.  
Hamile kalabilecek yaştaysanız doğum kontrolü kullanmanız önerilmektedir.  
Tedaviniz sırasında hamile olduğunuzu fark ederseniz hem en doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
Pleriksaforun insan sütüne geçip geçmediği bilinmediği için, MOZOSENT kullanırken 
emzirmemeniz gerekmektedir.  
Araç ve makine kullanımı  
MOZOSENT baş dönmesi ve halsizliğe yol açabilir. Bu nedenle, baş dönmesi, yorgunluk ya 
da rahatsızlık hissediyorsanız araç kullanmayınız, dikkat gerektiren tehlikeli işler 
yapmayınız.  
MOZOSENT'in içeriğinde bulunan bazı yardımcı maddeler hakkında önemli bilgiler 
MOZOSENT  her dozunda 1 mmol (23 mg)'dan daha az sodyum ihtiva eder; yani aslında 
sodyum içermez.  
Diğer ilaçlar ile birlikte kullanımı  
Pleriksaforun diğer ilaçlarla birlikte kullanımına ilişkin bir çalışma bulunmamaktadır.   
Deneysel çalışmalar pleriksaforun karaciğerde bulunan P450 CYP enzimleri ile bir etkileşimi 
olmadığını göstermiştir. Ayrıca karaciğer, böbrek, bağırsak, testis gibi farklı organ 
hücrelerinde bulunan bir taşıyıcı protein olan P -glikoptrotein ile bir etkileşiminin olmadığı 
tespit edilmiştir.  
  
Non-Hodgkin lenfoma hastaları üzerinde gerçekleştirilen klinik çalışmalarda,pleriksafor ve 
granülosit koloni uyarıcı faktör (G -CSF) uygulamasına rituksimab (Non-Hodgkin lenfoma ve 
kronik lenfosit lösemi hastalığının tedavisinde kullanılan bir ilaç) eklendiğinde, hastaların 
güvenliliği ya da CD34+ hücre verimi etkilenmemiştir.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi ve riniz.  
 
 5/9 
 3. MOZOSENT nasıl kullanılır?  
Uygun kullanım ve doz/uygulama sıklığı için talimatlar:  
İlacınız bir doktor ya da hemşire tarafından enjekte edilecektir. Mobilizasyon ve aferez 
prosedürleri  bu alanda geçerli bir deneyime sahip olan bir onkoloji -hematoloji merkeziyle 
işbirliği halinde gerçekleştirilmelidir.  
 60 yaş ve üzerindeyseniz ve/veya daha önce miyelosüpresif kemoterapi gördüyseniz ve/veya 
daha önce kapsamlı kemoterapi gördüyseniz ve/veya dolaşımdaki en yüksek (doruk) kök 
hücre sayınız 20 kök hücre/mikrolitre’den düşükse,  bu durum sizde mobilazasyonun düşük 
olduğunu ifade eder.  
Size ilk önce G -CSF, daha sonra MOZOSENT verilecektir. 
Mobilizasyon, öncelikle G -CSF adı verilen başka bir il aç (granülosit koloni uyarıcı faktör) 
verilerek ba şlatılacaktır. G -CSF, MOZOSENT'i n vücudunuzda doğru işlev göstermesine 
yardımcı olacaktır. G -CSF ile ilgili daha fazla bilgi edinmek istiyorsanız, doktorunuza 
danışınız ve G -CSF’in kullanma talimatını okuyunuz.  
Dozunuz vücut ağırlığınıza bağlı olacaktır. Vücut ağırlığınız, ilk dozunuzu almadan önceki 
hafta ölçülmelidir.   
Bu doğrultuda önerilen günlük MOZOSENT dozu aşağıdaki gibidir:  
 Kilonuz 83 kg veya daha düşük ise 20 mg sabit doz veya 0,24 mg/kg vücut ağırlığı  
 Kilonuz 83 kg’dan daha fazla ise 0,24 mg/kg vücut ağırlığı  
Klinik çalışmalarda, MOZOSENT dozu vücut ağırlığınıza göre, ideal vücut ağırlığının 
%175'ine kadar hesaplanmıştır. İdeal vücut ağırlığının %175'inden ağır olan ha staların 
MOZOSENT dozu ve tedavisi araştırılmamıştır. İdeal vücut ağırlığı, aşağıdaki denklemlerle hesaplanabilir:  
Erkek (kg): 50 + 2,3 x ((Boy (cm) x 0,394) – 60) Kadın (kg): 45,5 + 2,3 x ((Boy (cm) x 0,394) – 60) Uygulanacak MOZOSENT dozu 40 mg/gün’ü geç memelidir. Ürünün maksimum 4 gün 0,24 
mg/kg/gün dozda uygulanması gerekmektedir.  
 İlk dozunuzu, 4 günlük G -CSF ön tedavisinden sonra, aferezden (kan kök hücrelerinizin 
toplanmasından) 6 ila 11 saat önce alacaksınız. Yapılan klinik çalışmalarda tüm hastalar ilk MOZOSENT  dozundan önce 4 gün ardarda sabahları ve aferezden önce her sabah günlük 10 
mikrogram/kilogram G -CSF dozu almıştır. 
Tedav i art arda 2 ila 4 gün (bazı vakalarda 7 güne kadar), nakliniz için yeterli kök hücre 
toplanana kadar sürmektedir. Birkaç vakada, yeterli kök hücre toplanamayabilir ve toplama 
girişimi durdurulur.  
Doktorunuz hastalığınıza bağlı olarak ilacınızın dozunu be lirleyecek ve size uygulayacaktır.  
 6/9 
 Uygulama yolu ve metodu:  
MOZOSENT subkütan (deri altına) enjeksiyon yoluyla verilmektedir. Her flakon tek 
kullanımlıktır.   
MOZOSENT uygulanmadan önce görsel olarak kontrol edilmeli ve flakon içinde yabancı bir 
madde v eya renk bozukluğu varsa kullanılmamalıdır.  MOZOSENT steril bir üründür, bu 
sebeple size aseptik (temiz ve steril) koşullar altında uygulanacaktır.  
Değişik yaş grupları:  
Çocuklarda kullanımı: Çocuklarda kullanımı ile ilgili deneyim sınırlıdır. Pleriksaforun 18 
yaşından küçük çocuklardaki güvenliliği ve etkililiği ispatlanmamıştır.  
Yaşlılarda kullanımı (65 yaş üzeri hastalar): Böbrek fonksiyonu normal olan yaşlı hastalar 
için doz ayarlaması gerekmemektedir. Böbrek fonksiyonunuz bozuk ise aşağıdaki “Böbrek 
yetmezliği” başlığına bakınız. Genel olarak, ileri yaşlarda böbrek fonksiyonlarında azalma 
sık görüldüğü için, yaşlıysanız doktorunuz dozunuzu seçerken dikkat edecektir.  
Özel kullanım durumları:  
Böbrek yetmezliği : 
Kreatinin klerensi 20-50 mL/dk olan hastaların pleriksafor  dozu üçte bir oranda 0,16 
mg/kg/güne düşürülmelidir. Bu doz ayarlamasıyla ilgili klinik veriler sınırlıdır. Kreatinin klerensi 20 mL/dk’dan düşük olan hastalar için alternatif doz önerisi yapmak için veya 
hemodiyaliz alan hastalar için pozoloji önerisi ya pmak için yeterli klinik deneyim elde 
edilememiştir.   
Vücut ağırlığı arttıkça maruziyetin artmasına istinaden, kreatinin klerensi 50 mL/dk’dan 
düşükse, doz 27 mg/günü geçmemelidir.   
Karaciğer yetmezliği:  
Karaciğer yetmezliği olan hastalar için herhangi bir doz önerisi bulunmamaktadır. Bu konuda 
henüz yeterli çalışma yoktur.  
 
Eğer MOZOSENT’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla MOZOSENT kullandıys anız:  
İlacınız bir sağlık personeli tarafından uygulanacağından kullanmanız gerekenden daha fazla 
kullanmanız beklenmez.  
MOZOSENT’den kullanmanız gerekenden fazlasını kullanmışsanız bir doktor veya eczacı ile 
konuşunuz.  7/9 
 MOZOSENT'i kullanmayı unutursanız:  
İlacınız bir sağlık personeli tarafından uygulanacağından kullanmanız gereken dozun 
unutulması beklenmez. Sonraki MOZOSENT dozunun ne zaman verileceğine doktorunuz 
karar verecektir. Bu konuyu doktorunuzla görüşmelisiniz.  
Unutulan dozları dengelemek için çift doz almayınız.  
MOZOSENT ile tedavi sonlandırıldığındaki oluşabilecek etkiler:  
Veri bulunmamaktadır. Tedavinizin ne  zaman  sonlandırılacağını  doktorunuz  belirleyecektir.  
4. Olası yan etkiler nelerdir?  
Herkeste yan etki görülmese de, tüm ilaçlar gibi, MOZOSENT’in içeriğinde bulunan 
maddelere duyarlı olan kişilerde yan etkiler olabilir.  
Yan etkiler aşağıdaki sıklık kategorilerinde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir.  
Yaygın olmayan: 100 hastanın 1’inden az, fakat 1.000 hastanın 1’inden fazla görülebilir.  
Seyrek: 1.000 hastanın 1’inden az, fakat 10.000 hastanın 1’inden fazla görülebilir.  
Çok seyrek: 10.000 hastanın 1’inden az görülebilir.  
Bilinmiyor (eldeki verilerden hareketle sıklık tahmin edilemiyor) 
Aşağıdakilerden biri olursa, MOZOSENT’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Eller, ayaklar, bilekler, yüz ve dudakların şişmesi ya da özellikle ağız veya boğazın 
yutmayı ve nefes almayı zorlaştıracak şekilde şişmesi belirtileri ile kendini gösteren anafilaktik şok adı verilen durum dahil ani aşırı duyarlı lık tepkileri  
• MOZOSENT aldıktan kısa süre sonra döküntü, gözlerinizin çevresinde şişme, nefes 
darlığı ya da oksijensizlik, otururken ya da ayaktayken sersemlik hissi, baygınlık hissi ya da baygınlık geçirirseniz  
• Karnınızın (göbeğinizin) sol üst tarafında y a da sol omzunuzda ağrınız varsa  
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
MOZOSENT’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Çok yaygın  
• İshal, bul antı, enjeksiyon bölgesinde kızarıklık ya da tahriş  
Yaygın   
• Baş ağrısı  8/9 
 • Baş dönmesi  (sersemlik hali), yorgunluk hissi ya da iyi hissetmeme , halsizlik  
• Uykuya dalmada güçlük, uykusuzluk  
• Gaz, kabızlık, hazımsızlık, kusma  
• Karında ağrı, şişkinlik ya da rahatsızlık gibi belirtiler  
• Ağız kuruluğu, ağız çevresinde hissizlik  
• Aşırı terleme , deride yaygın kızarıklık, eklem ağrıları, kas ve kemik ağrıları  
Yaygın olmayan  
• Deride döküntü, gözlerinizin çevresinde şişme, nefes darlığı gibi alerjik 
reaksiyonlar  
• Anafilaktik şok adı verilen durum dahil ani aşırı duyarlılık tepkileri  
• Anormal rüyalar, kabuslar 
Bilinmiyor  
Dalak büyümesi (splenomegali), dalak yırtılması (splenik ruptür) 
 
Seyrek olarak, mide -bağırsak sistemi yan etkiler şiddetli olabilir (ishal, kusma, karın ağrısı 
ve bulantı).  
Kalp krizi  
Klinik çalışmalarda, kalp krizi risk faktörü olan hastalarda, Pleriksafor ve G -CSF verildikten 
sonra yaygın olmayan sıklıkta kalp krizleri görülmüştür. Göğsünüzde rahatsızlık 
hissederseniz derhal doktorunuza bildiriniz .  
 Karıncalanma ve uyuşma  
Karıncalanma ve uyuşma, kanser tedavisi gören hastalarda yaygındır. Her beş hastadan 
yaklaşık biri bu hisleri yaşamaktadır. Pleriksafor kullanımı sırasında bu etkiler daha sık 
görülmemiştir.  
Vazovagal reaksiyonlar (kan basıncında hızlı düşüş, bayılma)  
Klinik çalışmalarda 0,24 mg/kg ya da daha yüksek pleriksafor uygulanan gönüllülerin 
%1’inden azında ayakta iken kan basıncında ani düşme (ortostatik hipotansiyon) ve/veya 
bayılma görülmüştür. Bu olayların büyük çoğunluğu pleriksafor uygulamasından sonraki 1 
saat içinde gerçekleşmiştir.  
 Ayrıca, kan testlerinizdeki akyuvar (beyaz kan hücresi) sayımınızda artış (lökositoz) 
görülebilir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 9/9 
 Yan etkilerin raporlanması:   
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
5.     MOZOSENT ’in saklanması   
MOZOSENT’i çocukların göremeyeceği, erişemeyeceği yerlerde ve ambalajında saklayınız. 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra MOZOSENT’i kullanmayınız.  
Eğer üründe ve/veya ambalajında bozukluklar fark ederseniz MOZOSENT’i kullanmayınız.  
25°C’yi geçmeyen oda sıcaklığında ve ambalajında saklanmalıdır.  
Flakon açıldıktan sonra, MOZOSENT derhal kullanılmalıdır.  
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
Sentinus İlaç San. ve Tic. A.Ş.  
Ehlibeyt Mah. Ceyhun Atuf Kansu Cad.No.110/9 
Çankaya /ANKARA  
 
 Üretim Yeri:  
Hetero Labs Li mited  
Unit – VI, Survey No. 410 & 411, TSIIC Formulation SEZ,  
Polepally village, Jadcherla (Mandal), Mahaboob Nagar (District) 
509301 Hindistan  
Bu kullanma talimatı …/…/ …….  tarihinde onaylanmıştır.  