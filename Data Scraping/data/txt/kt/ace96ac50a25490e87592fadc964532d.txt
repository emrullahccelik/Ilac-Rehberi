 
   
1/7  
 KULLANMA TALİMATI  
 
LEVOLON  % 0,5 göz damlası , çözelti  
Göze uygulanır.  
Steril  
 
• Etkin madde: 5 mg levofloksasine eşdeğer 5 ,12 mg levofloksasin hemihidrat.  
• Yardımcı maddeler:  Sodyum klorür, benzalkonyum  klorür, hidroklorik asit, sodyum 
hidroksit, enjeksiyonluk su  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. LEVOLON  nedir ve ne için kullanılır?  
2. LEVOLON  kullanmadan önce dikkat edilmesi gerekenler  
3. LEVOLON  nasıl kullanılır?  
4. Olası yan etkiler nelerdir?  
5. LEVOLON ’un saklanması  
 
Başlıkları yer almaktadır.  
 
1. LEVOLON  nedir ve ne için kullanılır?  
 
LEVOLON , 5 mL  çözelti içeren, LDPE damlalıklı ve vidalı kapaklı LDPE şişelerde sunulan 
bir göz damlasıdır. Açık sarı renkli berrak bir çözeltidir.  
 
LEVOLON  etkin madde olarak levofloksasine eşdeğer levofloksasin hemihidrat içerir.  
 
LEVOLON , sentetik, florokinolon türevi geniş spektrumlu bir antibakteriyeldir. 1 yaş ve üstü 
çocuklarda ve yetişkinlerde gözün ön tarafında oluşan bakteriyel enfeksiyonların tedavisinde 
kullanılır.  
 
LEVOLON  göz damlası, gözün derin tabakalarında veya göz içi sıvıda oluşan enfeksiyonların 
tedavisi için uygun değildir.  
  
   
2/7  
 5 gün den sonra kendinizi daha iyi hissetmez seniz  veya daha kötü hissederseniz, doktor unuz  ile 
görüşmelisiniz . 
 
2. LEVOLON  kullanmadan önce dikkat edilmesi gerekenler  
 
LEVOLON ’u aşağıdaki durumlarda KULLANMAYINIZ  
 
Eğer:  
• Levofloksasin veya florokinolon grubu bir diğer antibakteriyel ilaca veya ürünün içeriğinde 
bulunan herhangi bir yardımcı maddeye karşı alerjiniz varsa,  
• LEVOLON  göz damlası 1 yaş altındakilere verilmemelidir.  
 
LEVOLON ’u aşağıdaki durumlarda DİKKATLİ KULLANINIZ  
 
Ürünün içeriğinde koruyucu olarak benzalkonyum klorür bulunduğundan, uygulama sırasında 
yumuşak kontakt lens kullanılmamalıdır. LEVOLON  uygulaması öncesinde kontakt 
lenslerinizi çıkarınız ve LEVOLON  uygulamasından sonra, kontakt  lenslerinizi takmadan önce 
15 dakika bekleyiniz. Genel olarak göz için zararlı olacağından, enfeksiyon durumunda hiçbir 
çeşit kontakt lens kullanılmamalıdır.  
 
LEVOLON  ile tedavi sırasında deri döküntüsü veya herhangi bir aşırı duyarlılık bulgusu 
(alerjik reaksiyon) gözlenirse, LEVOLON  kullanımını sonlandırınız.  
 
Eğer tedavi sırasında göz semptomlarınızın kötüleştiğini fark ederseniz, lütfen en kısa sürede 
doktorunuza başvurun.  
 
Eğer doktorunuzla anlaştığınız belirli bir tedavi süresi içinde herhangi bir iyileşme belirtisi 
görmüyorsanız, lütfen en kısa sürede doktorunuza başvurun.  
 
Ağız yoluyla veya intravenöz yolla fl orokinolon  alan kişilerde, özellikle yaşlı hastalarda ve 
kortikosteroidlerle aynı anda tedavi görenlerde, tendon şişmesi ve yırtılması meydana gelmiştir. 
Eğer tendonlarda ağrı veya şişlik (tendinit) gelişirse, LEVOLON 'u kullanmayı durdurun.  
 
Aşırı güneş ışığına maruz kalmayınız. Eğer ışığa duyarlılık reaksiyonu meydana gelirse, 
LEVOLON  kullanımını sonlandırınız.  
 
Uzun süre LEVOLON  kullanımı, vücudunuzda bulunan zararsız organizmaların enfeksiyon 
oluşturmasına sebep olabilir. Böyle bir durum gözlenirse, uygun bir tedaviye başlamanız 
gerekeceğinden lütfen doktorunuz ile görüşünüz.  
 
LEVOLON ’un yiyecek ve içecek ile kullanılması  
 
LEVOLON  göz damlasının yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
  
   
3/7  
 Levofloksasin etkin maddesinin göz e uygulandığında kana çok az miktarda geçtiği bilinse de, 
bebekteki kemik ve eklem büyümesini etkileyebilir. Bu nedenle LEVOLON  sadece doktor 
tarafından zorunlu görüldükçe hamile kadınlarda kullanılabilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız .  
 
LEVOLON ’u damlattık tan sonra levofloksasin kana ve anne sütüne çok az miktar da geçiyor 
olsa da  büyümekte olan bebeğe zarar verme olasılığı çok düşüktür. Potansiyel  risk 
doktorunuzun bilgisi dahilindedir  ve bu durumda LEVOLON  göz damla sını kullanıp 
kullanmamanız konusunda size tavsiye verecektir.   
 
Araç ve makine kullanımı  
LEVOLON ’un araç ve makine kullanma yeteneği üzerinde ki etkisi hafiftir.  
 
LEVOLON  kullandıktan sonra görüşünüzde bir süreliğine bulanıklaşma olabilir. Bulanıklık 
geçinceye kadar araç ya da makine kullanmayınız.  
 
LEVOLON  içeriğinde bulunan bazı yardımcı maddeler hakkında önemli bilgiler  
LEVOLON , benzalkonyum klorür adında koruyucu bir madde içermektedir. Benzalkonyum 
klorür gözde irritasyona sebebiyet verebilir. Yumuşak kontakt lenslerle temasından kaçınınız. 
Uygulamadan önce kontakt lensi çıkartınız ve lensi takmak için en azından 15 dakika 
bekleyiniz. Yumuşak kontakt lenslerin renklerinin bozulmasına  neden olduğu bilinmektedir.  
 
Diğer ilaçlar ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
Eğer başka bir göz damlası daha kullanıyorsanız, LEVOLON  uygulanması ile diğer göz 
damlasının uygulanması arasında en az 15 dakika beklenmelidir.  
 
3. LEVOLON  nasıl kullanılır?  
 
LEVOLON ’u kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza sorunuz.  
 
Uygun kullanım ve doz/uygulama sıklığı için talimatlar:  
• Göz enfeksiyonlarının tedavisinde erişkinler ve 1 yaş üzerindeki hastalarda ilk iki gün, günde 
sekiz kez (2 saatte bir), hasta göz veya gözlere bir veya iki damla LEVOLON  damlatılır. 
Tedavinin 3 .-5. gün aralığında doz, günde 4 kez 4 saat ara ile damlatılmalıdır.  
• Doktor tarafından başka bir şekilde tavsiye edilmediği takdirde belirtilen dozlarda 
kullanınız.  
• LEVOLON ’u iki gözünüze birden sadece doktorunuz söylerse kullanınız.  
• LEVOLON ’u doktorunuzun size söylediği süre boyunca kullanınız.   
   
4/7  
 • 5 günden sonra kendinizi daha iyi hissetmezseniz veya daha kötü hissederseniz, doktor unuz  
ile görüşmelisiniz.  
 
Uygulama yolu ve metodu:  
 
Göze Uygulama:  
 
LEVOLON ’u kullanmadan önce ellerinizi yıkayınız . 
 
Kullanım için aşağıdaki şekilde hareket ediniz:  
• Kapağı açınız (Şekil 1).  
• Şişeyi baş ve orta parmaklarınız arasında tutarak ters çeviriniz.  
• Ters çevrilmiş şişenin üzerine işaret parmağınız ile bir kerede uygulayacağınız hafif basınç 
ile LEVOLON ’un bir damlası akacaktır (Şekil 2).  
• Kafanızı hafifçe geriye doğru yatırınız. Göz kapağı ve gözünüz arasında bir kese oluşacak 
kadar parmağınızla alt göz kapağınızı aşağı doğru çekiniz. Damlanın oluşan kese içine 
damlatılması gerekmektedir (Şekil 3).  
• Damlalık ucunu göze yaklaştırınız. Eğer yardımcı olacaksa bir ayna kullanınız.  
• Damlalığı gözünüze, göz kapağınıza, gözünüzün etrafındaki yüzeylere veya diğer yüzeylere 
değdirmeyiniz. Değdirirseniz, damlalığa mikroorganizmalar bulaşabilir.  
• LEVOLON ’u damlattıktan sonra alt göz kapağınızı yavaşça serbest bırakınız, gözünüzü 
kapatınız ve göz -burun arası bölgeye bir parmağınız ile hafifçe bastırınız (Şekil 4). Bu önlem 
LEVOLON ’un vücudun diğer bölgelerine yayılımını önleyecektir.  
• Eğer damlayı iki gözünüze de kullanmanız gerekiyorsa yukarıdaki adımları diğer gözünüz 
için de tekrarlayınız.  
• Eğer damla gözünüze gelmezse tekrar deneyiniz.  
• Kullandıktan sonra LEVOLON ’un kapağını sıkıca kapatınız.  
• Gözünüz için kullandığınız başka bir ilaç daha varsa, her iki ilaç uygulaması arasında 5 -10 
dakikalık ara veriniz.  
 
 
 
Şekil 1  
Şekil 2   
Şekil 3   
Şekil 4  
 
Değişik yaş grupları  
 
Çocuklarda kullanımı:  
Levofloksasinin  1 yaşın altındaki hastalarda kullanımı ile ilgili yeterli etkililik ve güvenlilik 
verisi bulunmadığından, bu hastalarda LEVOLON  kullanılmamalıdır.  
 
Yaşlılarda kullanımı:  
Yaşlı hastalarda doz ayarlamasına gerek yoktur.  
 
 
   
5/7  
 Özel Kullanım Durumları:  
 
Böbrek ve Karaciğer Yetmezliği:  
LEVOLON  göz damlasının bu grup hastalarda çalışması yoktur.  
 
Eğer LEVOLON ’un etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla LEVOLON  kullandıysanız:  
LEVOLON ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Göze uygulamayı takiben herhangi bir doz aşımı vakası bildirilmemiştir.  
Göze uygulama sırasında doz aşımında LEVOLON , ılık su ile yıkanarak göz(ler)den 
uzaklaştırılabilir.  
 
LEVOLON ’u kullanmayı unutursanız:  
 
LEVOLON ’u kullanmayı unutursanız, hatırladığınızda hemen sıradaki dozu uygulayın . 
 
Unutulan dozları dengelemek için çift doz almayınız.  
 
Eğer LEVOLON’u kazara yutarsanız : 
 
Şişedeki levofloksasin miktarı yan etkilere neden ol mayacak kadar azdır. Ancak 
endişeleniyorsanız, doktorunuzu veya eczacınızı bilgilendirin; size gerekli önlemleri tavsiye 
edeceklerdir.  
 
Eğer LEVOLON  kullanımını talimatlardan önce keserseniz, iyileşme sürecini geciktirebilir.  
 
LEVOLON  ile tedavi sonlandırıldığındaki oluşabilecek etkiler  
 
Herhangi bir etki bulunmamaktadır. Tedavi süresi hastalığın gidiş atına  bağlı olarak değişir. 
LEVOLON  tedavisini bırakmayı düşünüyorsanız, önce doktorunuza danışınız.  
 
4. Olası yan etkiler nelerdir?  
 
Tüm ilaçlar gibi LEVOLON ’un içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden biri olursa LEVOLON ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Ciddi alerjik reaksiyon – ani kaşıntı, döküntü (kurdeşen), eller, ayaklar, bilekler, yüz, 
dudaklar, ağız veya boğazın şişmesi (yutkunmayı veya nefes almayı zorlaştırabilen) ve 
bayılacak gibi hissetmek.  
  
   
6/7  
 Bunlar çok ciddi yan etkilerdir. Eğer bu belirtilerden biri sizde mevcut ise, LEVOLON ’a karşı 
alerjiniz var demektir. Acil tıbbi müdahaleye veya hastaneye yatırılmanıza gerek olabilir. Bu 
çok ciddi yan etkiler oldukça seyrek görülür.  
 
Yan etkiler aşağıdaki kategorilerde gösterildiği şekilde sıralanmıştır : 
Çok yaygın: 10 hastanın en az birinde  görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
 
Aşağıdakilerden birini fark ederseniz doktorunuza başvurunuz.  
 
Yaygın  
• Gözde yanma hissi,  
• Görmede azalma,  
• Gözde mukus . 
 
Yaygın olmayan  
• Gözde batma veya tahriş,  
• Gözde ağrı,  
• Gözde kuruluk,  
• Konjonktiva (gözün ön bölümü) veya göz kapaklarında şişme veya kızarıklık (kanlı göz),  
• Işığa karşı hassasiyet,  
• Gözde kaşıntı,  
• Göz kapaklarında yapışma,  
• Baş ağrısı,  
• Göz çevresinde kızarıklık,  
• Burun tıkanıklığı veya akıntısı . 
 
Seyrek  
• Cilt döküntüleri gibi alerjik reaksiyonlar . 
 
Çok seyrek  
• Boğazda şişme ve sıkışma,  
• Nefes almada zorluk . 
 
Çocuk ve ergenlerdeki istenmeyen etkiler  
Çocuk ve ergenlerde beklenen istenmeyen etkiler, bu etkilerin sıklık ve ciddiyetleri 
erişkinlerdeki ile aynıdır.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
   
7/7  
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz.  Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. LEVOLON ’un Saklanması  
 
LEVOLON ’u çocukların göremeyeceği, erişemeyeceği yerlerde ve ambalajında saklayınız.  
 
25°C’nin altındaki oda sıcaklığında, ışıktan koruyarak saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra LEVOLON ’u kullanmayınız.   
Son kullanma tarihi ambalajın üzerinde belirtilen ayın son gününü ifade eder.  
Kullanmadığınız zaman şişenin kapağını sıkıca kapatınız.  
 
Ürünün kapağı açıldıktan sonra 25°C’nin altındaki oda sıcaklığında ışıktan korunarak 
saklanması koşulu ile 28 gün içerisinde kullanılmalıdır.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  
BİLİM İLAÇ SAN. ve TİC. A.Ş.  
Beyoğlu -İSTANBUL  
 
Üretim yeri:  
İdol İlaç Dolum San. ve Tic. A.Ş.  
Zeytinburnu -İSTANBUL  
 
Bu kullanma talimatı ………….. tarihinde onaylanmıştır.  