KISA ÜRÜN BİLGİLERİ
Kontrendikasyonlar
Sepsisli, böbrek yetmezliği olan veya kritik durumdaki hastalarda kullanılmamalıdır.
Bakınız Bölüm 4.3
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM'a
bildirmeleri beklenmektedir. Bakınız Bölüm 4.8 Şüpheli advers reaksiyonların raporlanması.
1. TIBBİ FARMASÖTİK ÜRÜNÜN ADI
PF POLİHES (HES 200/0.5) %6 I.V. infüzyon için çözelti
Steril
2. KALİTATİF VE KANTİTATİF BİLEŞİM
Etkin madde:
Her 100 mL çözelti:
Hidroksietil nişasta (HES 200/0,5): 6 g
-
(Ortalama molekül ağırlığı 200.000; Substitüsyon derecesi 0,5)
Sodyum klorür: 0,9 g
-
Ozmolarite: 300 mOsm/L
Kolloid ozmotik basınç: 38 mbar = 28 mmHg
pH: 4-7
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İntravenöz infüzyon için steril çözelti
4. KLİNİK ÖZELLİKLER
4.1. Terapötik endikasyonlar
Tek başına kristaloidlerin yeterli olmadığı akut kan kaybı nedeniyle oluşan hipovolemi tedavisinde
endikedir (Bkz. Bölüm 4.2, 4.3 ve 4.4).
Volüm eksikliği ile seyreden yanık, kanama, cerrahi girişimler, sepsis veya travma
-
sonucu oluşan hipovolemik şokun tedavi ve profilaksisinde plazma genişletici olarak.
Ekstrakorporeal perfüzyon sıvılarına ilave çözelti olarak.
-
Lökoferez işlemi sırasında daha çok granülosit elde edilebilmesi amacıyla.
-
4.2 Pozoloji ve uygulama şekli
Pozoloji / uygulama sıklığı ve süresi
1/13Hidroksietil nişasta (HES) kullanımı maksimum 24 saatlik bir zaman aralığı ile hacim
resüsitasyonunun başlangıç fazında sınırlı olmalıdır.
Hipovolemi ve şok durumları
Günlük doz: Ortalama günlük uygulama dozu 250–1000 mL'dir.
İlk 10-20 mL'nin infüzyonu yavaş yapılmalı ve hasta dikkatle izlenmelidir, böylece herhangi bir
anaflaktoid reaksiyon mümkün olan en kısa sürede tespit edilebilir.
Maksimum günlük doz %6 HES (130/0,40) ve %6 HES (130/0,42) için 30 ml/kg'dır. Diğer HES
ürünleri için maksimum günlük doz yeniden hesaplanmalıdır.
Maksimum günlük doz: 2 g HES/kg vücut ağırlığı = 33 mL/kg vücut ağırlığı (75 kg ağırlığında
bir hasta için 2500 mL'dir)
Mümkün olan en düşük etkin doz uygulanmalıdır. Tedaviye uygun hemodinamik hedeflere ulaşılır
ulaşılmaz infüzyonu durdurmak üzere sürekli hemodinamik izleme ile devam edilmelidir.
Maksimum önerilen günlük doz aşılmamalıdır.
İnfüzyon hızı: Özel bir durum söz konusu değilse, 30 dakikada 500 ml'den fazla PF POLİHES
verilmemelidir.
Maksimum infüzyon hızı: 1,2 g/kg/saat HES = 20 mL/kg/saat (75 kg ağırlığında bir hasta için
1500 mL/saat'dir)
Uygulama süresi: PF POLİHES'in uygulama süresi hipovoleminin şiddetine ve süresine
bağlıdır. Klinik ve farmakolojik açıdan tekrarlanan kullanımların bir sakıncası
bulunmamaktadır.
Terapötik hemodilüsyon
Terapötik hemodilüsyonda amaç hematokritin %35-40 civarına düşürülmesidir. Hemodilüsyon
izovolemik ya da hipervolemik olabilir.
Günlük doz: Hastanın ihtiyacına göre 250 mL, 500 mL veya 2x500 mL /gün.
İnfüzyon hızı: 250 mL 0,5-2 saatte
500 mL 4-6 saatte
2x500 mL 8-24 saatte
Uygulama süresi: PF POLİHES ile bir terapötik hemodilüsyon tedavi dönemi en fazla 10 gün
sürmelidir. Tedavinin uzatılması ya da tekrarlanması için plazma protein düzeyi, hematokrit ve
hemoglobin düzeyleri tekrar değerlendirilmelidir.
2/13Şiddetli gürültüye bağlı ani işitme kaybı, kulak çınlaması gibi otonörolojik rahatsızlıkların
tedavisinde maksimum günlük doz 500 mL’dir ve 500 mL/4-6 saat hızı ile uygulanır.
Hemoglobin değerinin %10'un altına düşürülmemesine dikkat edilmelidir.
Pediyatrik popülasyon:
Çocuklarda veriler sınırlıdır. Bu nedenle HES ürünlerinin bu popülasyonda kullanılmaması
tavsiye edilir
Uygulama şekli:
Yalnızca intravenöz kullanım içindir.
Anafilaktik reaksiyon olasılığına karşın solüsyonun ilk 10-20 mL'si yakın takip altında hastaya
yavaş uygulanır.
Günlük doz hastanın klinik durumuna, kan kaybına ve hemokonsantrasyonuna göre belirlenir.
Kardiyovasküler ve pulmoner risk taşımayan genç hastalarda, kolloidal çözeltilerin kullanımı
sırasında hemotokritin %30'un altına düşmemesi gerekmektedir.
Kolloidal çözeltilerin hızlı ya da çok yüksek hacimlerde uygulanması sonucu dolaşım sistemine
yüklenme riski göz önünde tutulmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda PF POLİHES kullanılmamalıdır.
Karaciğer yetmezliği:
Bu popülasyona özel gerçekleştirilen bir çalışma bulunmadığından, bu hasta grubu için özel bir
dozaj önerisi bulunmamaktadır. Ancak afibrinojenemi gibi karaciğer işlev bozukluğundan
kaynaklanabilen durumlarda kontrendike olduğundan kronik karaciğer hastalığı olan hastalar
özellikle gözlem altında tutulmalıdırlar.
Pediyatrik popülasyon:
PF POLİHES'in çocuklardaki etkililiği ve güvenliliği bilinmemektedir.
Geriyatrik popülasyon:
Uygulanacak doz ve infüzyon hızı, hastanın o anki klinik durumuna göre hekim tarafından
ayarlanır.
Lökoferez işlemi (sürekli akış santrifüjü) sırasında; sabit 1:8-1:13 oranlarında 250-700 mL
venöz tam kana uygulanır.
4.3. Kontrendikasyonlar
PF POLİHES aşağıdaki durumlarda kontrendikedir:
3/13Etkin maddelere veya Bölüm 6.1'de listelenen diğer yardımcı maddelerden herhangi
-
birine karşı aşırı hassasiyet
Sepsis
-
Yanıklar
-
Böbrek yetmezliği veya renal replasman tedavisi
-
İntrakraniyal veya serebral hemoraji
-
Kritik durumdaki hastalar (tipik olarak yoğun bakım ünitesine kabul edilenler)
-
Hiperhidrasyon
-
Pulmoner ödem
-
Dehidrasyon
-
Şiddetli pıhtılaşma bozukluğu
-
Organ nakli hastaları
-
Şiddetli hepatik fonksiyon bozukluğu
-
Hidroksietil nişasta ya da mısıra karşı alerjisi olduğu bilinen kişiler
-
Şiddetli hipervolemi ve şiddetli hiperhidrasyon durumları
-
Ağır konjestif kalp yetmezliği ve dekompanse kalp yetmezliği
-
Oligüri ya da anüri ile seyreden böbrek yetmezliği ya da serum kreatininin 2 mg/dL'nin
-
üzerinde olduğu durumlar
Diyaliz hastaları (HES molekülleri glomerüller yolu ile filtre edildiğinden)
-
4.4. Özel kullanım uyarıları ve önlemleri
Alerjik (anaflaktoid) reaksiyonlar riski nedeniyle hasta yakından izlenmeli ve infüzyon düşük
hızda yapılmalıdır (Bkz. Bölüm 4.8).
Ameliyat ve travma:
Cerrahi operasyon uygulanan hastalar ile travma geçiren hastalar için sağlam, uzun vadeli
güvenlik verileri eksiktir. Tedavinin beklenen faydası, bu uzun vadeli güvenliğe bağlı
belirsizliğe karşı dikkatli bir şekilde tartılmalıdır. Diğer uygun tedavi seçenekleri göz önüne
alınmalıdır.
HES ile hacim tamamlama endikasyonu dikkatli bir şekilde düşünülmelidir ve hacim ve doz
kontrolü için hemodinamik izleme gerekmektedir (ayrıca Bkz. Bölüm 4.2).
Doz aşımı veya çok hızlı infüzyon nedeniyle aşırı hacim yüklemesinden daima kaçınılmalıdır.
Dozaj özellikle pulmoner ve kardiyovasküler problemi olan hastalarda dikkatli şekilde
ayarlanmalıdır.
Serum elektrolitleri, sıvı dengesi ve renal fonksiyon yakından izlenmelidir. HES ürünleri
böbrek yetmezliği olan veya renal replasman tedavisindeki hastalarda kontrendikedir (Bkz.
Bölüm 4.3). HES kullanımı ilk renal hasar belirtisinde sonlandırılmalıdır. HES uygulamasından
sonra 90 güne kadar renal replasman tedavisi ihtiyacında artış olduğu bildirilmiştir.
Hastalardaki renal fonksiyonun en az 90 gün boyunca izlenmesi tavsiye edilmektedir.
4/13Hepatik fonksiyon bozukluğu olan hastalar ve kan pıhtılaşma bozukluğu olan hastalar tedavi
edilirken özel olarak dikkat edilmelidir.
Hipovolemik hastaların tedavisinde, yüksek dozda HES çözeltilerinden kaynaklanan şiddetli
hemodilüsyondan da kaçınılmalıdır.
Tekrarlanan uygulamalar durumunda kan pıhtılaşma parametreleri dikkatli bir şekilde
izlenmelidir.
İlk pıhtılaşma bozukluğu belirtisinde HES kullanımına son verilmelidir. Kardiyopulmoner by
pass nedeniyle açık kalp ameliyatına girecek hastalarda aşırı kanama riskinden dolayı HES
ürünlerinin kullanımı tavsiye edilmez.
PF POLİHES uygulaması sırasında hastalar sıvı ve elektrolit dengesi açısından takip
edilmelidirler.
Sıvı ve elektrolit kaybına bağlı (şiddetli kusma, yanık ve yetersizlik) şok durumlarında PF
POLİHES ile başlangıç tedavisini takiben sıvı ve elektrolit dengesini düzeltici tedavi
uygulanmalıdır.
Tedavinin başlangıcında serum kreatinin düzeyi kontrol edilmelidir. Serum kreatinin düzeyinin
2 mg/dl'nin üzerinde olduğu durumlarda PF POLİHES uygulanmamalıdır.
Sınırda kreatinin değerleri (1,2 - 2 mg/dL) olan özellikle geriatrik hastalarda hemodilüsyon
tedavisi dikkatli uygulanmalıdır. Mutlaka uygulanacak ise serum kreatinin düzeyleri takip
edilmelidir.
Kreatinin değerlerinin normal olmasına rağmen patolojik idrar bulguları olması böbrek
hasarının kompanse edildiğine işaret edebilir. Bu gibi durumlarda serum kreatinin düzeyi her
gün kontrol edilmelidir.
Normal serum kreatinin düzeyi ve idrar bulguları olan hastalarda birkaç günde bir kontrol
yeterlidir.
Tüm hastalarda (günlük 2-3 litre kadar) yeterli sıvı desteği sağlanmalıdır.
Kronik karaciğer hastalığı olan hastalar özellikle gözlem altında tutulmalıdırlar.
Yüksek hacimlerde uygulandığında koagülasyon özelliklerini değiştirebilir ve protrombin
zamanı (PZ), parsiyal tromboplastin zamanı (PTZ), kanama ve pıhtılaşma zamanları geçici
olarak uzayabilir, plazma proteinlerinin dilüsyonu ve hematokrit azalması gerçekleşebilir.
Tekrarlayan lökoferez işlemi uygulanan hastalarda HES’in plazma genişletici etkisinden dolayı
trombosit ve hemoglobin düzeylerinde hafif bir azalma gözlenebilir. Hemoglobin düzeyi
5/13genellikle 24 saat içinde normale döner. İzotonik sodyum klorür içinde HES çözeltileri ile
oluşan hemodilüsyon, total protein, albümin, kalsiyum ve fibrinojen değerlerinin 24 saat
boyunca azalmasına yol açabilir.
Alerjik hastalarda, kompanse kalp yetersizliği, azalmış böbrek fonksiyonu, kronik karaciğer
hastalığı, hipernatremi veya hiperkloremi, daha hafif hemorajik diyatez durumlarında dikkatli
kullanılmalıdır.
Ekstraselüler alan kayıpları ile birlikte olan dehidratasyon durumlarında kristaloidler tercih
edilmelidir.
Fibrinojen eksikliği hallerinde, PF POLİHES sadece hayatı tehdit eden acil durumlarda kan
elde edilene kadar verilebilir.
Uygulama sırasında hastanın sıvı ve elektrolit dengesi kontrol edilmelidir.
Olası geçimsizlik reaksiyonları olasılığına karşın çözeltinin ilk 10-20 mL'si yakın takip altında
hastaya yavaş uygulanmalıdır.
Nadiren anafilaktik veya alerjik reaksiyonlar görülebilir. Periorbital ödem, ürtiker ve sıkıntılı
solunum gibi hipersensitivite reaksiyonları görüldüğünde infüzyon kesilmeli ve hastalar yoğun
takibe alınmalıdır.
Advers etki görüldüğünde alınacak önlemler
Deri bulguları: Antihistaminikler
-
Hipotansiyon ve taşikardi: Kortikosteroid
-
Senkop atakları, şok ve bronkospazm: Adrenalin, yüksek doz kortizon, oksijen ve
-
başka bir hacim genişletici intravenöz çözelti
-
Kalp ya da solunum durması; reanimasyon girişimleri
-
Bu gibi ağır advers etkilerin görüldüğü durumlarda hastanın 24 saatlik takibi ya da yoğun bakım
ünitesinde tedavisi önerilir.
Dolaşımdaki kan kaybının %20-25'in üzerine çıktığı durumlarda kan transfüzyonu yapılmalıdır.
PF POLİHES uygulamasından sonra serum amilaz düzeylerinde yükselme görülebilir. Bu
durum yüksek moleküler enzim substrat kompleksi oluşumu ile ilgili olduğundan ve bu
kompleks büyüklüğünden dolayı yavaş elimine olduğundan dolayı oluşur. Dolayısı ile bu
amilaz yüksekliği patolojik olmamakla birlikte pankreatit teşhisi sırasında dikkatli olmak
gerekir.
Başka ilaçların çözeltiye eklenmesi sırasında kontaminasyon oluşmamasına dikkat etmek
gerekir.
6/13Bu tıbbi ürün her 100 mL’sinde 15,4 mmol sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
Pediyatrik popülasyon:
Çocuklarda veriler sınırlıdır, bu nedenle HES ürünlerinin bu popülasyonda kullanılmaması
tavsiye edilir.
4.5. Diğer tıbbi ürünler ile etkileşimler ve diğer etkileşim şekilleri
Heparin ya da oral antikoagülanlarla beraber kullanıldığında kanama zamanını uzatabilir.
Beta bloker ve vazodilatör tedavisi alan hastalarda sistemik kan basıncı ve kalp hızı bakımından
dikkatli olmalıdır.
PF POLİHES bazı klinik ve biyokimyasal ölçümlerin etkilenmesi mümkündür (ör. glukoz,
protein, sedimantasyon hızı, yağ asitleri, kolesterol, isosorbit-dehidrogenaz, idrar dansitesi).
Diğer infüzyon çözeltileri, infüzyonun hazırlanmasında kullanılan konsantre sıvılar ve toz
halindeki enjektabl ilaçlara katılması gerektiğinde, birbiriyle karışıp karışmadığı, duyarlı
yöntemlerle, olanaklar elvermiyorsa, en azından çıplak gözle kontrol edilmelidir (ancak, gözle
görülemeyen kimyasal, dolayısıyla, terapötik geçimsizlikler de olabilir).
Besin maddeleri ile etkileşimine dair herhangi bir deneyim yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Bilinen olumsuz bir etkisi bulunmamaktadır.
Gebelik dönemi
PF POLİHES’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve
veya/doğum /ve-veya/ doğum sonrası gelişim üzerindeki etkiler bakımından yetersizdir (Bkz.
Bölüm 5.3). İnsanlara yönelik potansiyel risk bilinmemektedir.
Bugüne kadar, herhangi bir embriyotoksik etki bildirilmemiştir. Gebelerdeki etkisiyle ilgili bir
deneyim olmadığından, kullanılıp kullanılmamasına, PF POLİHES'in yararları ve olası
sakıncaları göz önüne alınarak karar verilmelidir.
Erken gebelik dönemlerinde sadece hayati tehlike gösteren endikasyonlarda kullanılabilir.
7/13Gebelik sırasında kullanımı sonucu anafilaktik reaksiyonlara yol açabileceği ve fetüs beyninde
hasar oluşturabileceği göz önünde bulundurulmalıdır.
Laktasyon dönemi
Hidroksietil nişastanın anne sütüne geçip geçmediği bilinmemektedir.
Üreme yeteneği / Fertilite
Bilinen olumsuz bir etkisi bulunmamaktadır.
4.7. Araç ve makine kullanımı üzerindeki etkiler
Araç ve makine kullanımı üzerinde bilinen bir etkisi yoktur.
4.8. İstenmeyen etkiler
Advers ilaç reaksiyonlarının sıklık sınıflandırması şu şekildedir: Çok yaygın (≥1/10); yaygın
(≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000), çok
seyrek (<1/10.000); bilinmiyor (eldeki verilerden hareketle tahmin edilemiyor).
Enfeksiyon ve enfestasyonlar
Seyrek: Submaksiler ve parotis tükürük bezlerinde büyüme, baş ağrısı, kas ağrısı ve alt
ekstremitelerde ödem gibi grip benzeri belirtiler (aşırı duyarlılık belirtisi olarak)
Bağışıklık sistemi hastalıkları
Seyrek: Kaşıntı, ürtiker (aşırı duyarlılık belirtisi olarak)
Kardiyak hastalıklar
Çok seyrek: Kalp durması (aşırı duyarlılık belirtisi olarak)
Vasküler hastalıklar
Çok seyrek: Şok (aşırı duyarlılık belirtisi olarak)
Solunum, göğüs bozuklukları ve mediastinal hastalıklar
Çok seyrek: Solunum durması (aşırı duyarlılık belirtisi olarak)
Gastrointestinal hastalıklar
Seyrek: Kusma (aşırı duyarlılık belirtisi olarak)
Deri ve deri altı doku hastalıkları
Bilinmiyor: Kaşıntı (genellikle doza bağlıdır ve tedaviye dirençlidir. Tedavinin kesilmesi
sonrasında kaşıntı devam edebilir).
Hepato-biliyer hastalıkları
Bilinmiyor: Hepatik hasar.
Kas-iskelet bozuklukları, bağdoku ve kemik hastalıkları
8/13Seyrek: Ekstremitelerde ağrı, ödem (aşırı duyarlılık belirtisi olarak)
Böbrek ve idrar hastalıkları
Seyrek: Böbrek ağrısı (infüzyona başka bir sıvı ile devam etmek ve serum kreatinin
düzeylerine bakmak gerekir).
Bilinmiyor: Renal hasar.
Genel bozukluklar ve uygulama bölgesine ilişkin hastalıklar
Seyrek: Ateş, üşüme hissi (aşırı duyarlılık belirtisi olarak)
Araştırmalar
Bilinmiyor: Protrombin zamanı (PZ), parsiyal tromboplastin zamanı (PTZ), kanama ve
pıhtılaşma zamanlarında geçici uzama; plazma proteinlerinin dilüsyonu,
hematokritte düşme (yüksek hacimlerde uygulandığında); serum amilaz
düzeylerinde yükselme.
Herhangi bir aşırı duyarlık belirtisiyle karşılaşıldığında, infüzyon hemen durdurulmalı ve
gerekli önlemler alınmalıdır (antihistaminikler, adrenalin, kortikosteroidler, oksijen ve hava
yolunun açık tutulması gibi).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensupları herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99
4.9. Doz aşımı ve tedavisi
Tedavi dozlarının üzerinde ve çok hızlı infüzyon, akciğer ödemi ve kalbin dekompanse olması
ile sonuçlanan kan hacminin artmasına neden olur. Aynı zamanda dolaşım bozukluğuna ve
dolaşım süresinin uzamasına neden olur.
Daha yüksek dozlarda PF POLİHES, hemodilüsyon sonucu hemoglobin, hematokrit ve plazma
protein konsantrasyonunun azalmasına neden olur. Hemoglobin için 10 mg/dL, hematokrit için
%27'nin altındaki değerler kritik kabul edilir. Total protein düzeyinin 5 g/dL'nin altına düştüğü
durumlarda albümin takviyesi yapmak gerekebilir.
Aşırı hemodilüsyon oksijen transportunu bozabilir.
Aşırı doz durumunda; infüzyon durdurulmalıdır. Kardiopulmoner dekompansasyon belirtileri
gösteren hasta yakın takibe alınmalı ve karaciğer ve böbrek fonksiyonları izlenmelidir.
Sıvı elektrolit dengesi ve hemorajik diyatez açısından hastalar dikkatli bir şekilde takip
edilmelidir ve gerektiğinde uygun tedavi yöntemleri uygulanmalıdır.
9/13Hipervolemik hastalar diüretikler ile tedavi edilebilirler.
Hastaların genel durumu düzeldikten sonra dikkatli gözlem altında yeniden düşük hızlarda PF
POLİHES ile tedaviye devam edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kan yerine kullanılanlar ve plazma protein fraksiyonları, nişasta
çözeltileri
ATC kodu: B05AA07
Hidroksietil nişasta, amilopektinlerin parsiyel hidrolizini takiben hidroksietillenmesi sonucu
üretilir. "Moleküler ağırlık" ile "substitüsyon derecesi" ile karakterize olur. Ortalama moleküler
ağırlığı 200.000 Dalton kadardır. 0,5 substitüsyon derecesi amilopektin molekülündeki
ortalama 10 birim glukozun beşinin hidroksietillendiğini gösterir.
Glikojen molekülüne yakın yapısal benzerliği nedeni ile vücuda uyumludur ve anafilaksi riski
çok düşüktür.
PF POLİHES isoonkotik ile hafif hiperonkotik basınç etkisine sahip bir çözeltidir. Başlangıçta
verilen hacmin %100'ünden fazlasına denk gelen bir genişleme etkisi vardır. Ancak bunu takip
eden dönemde hacim değişikliklerine neden olmaz ve izo-osmotik intravenöz çözelti olarak
klinikte kullanılabilir.
PF POLİHES uygulaması sonucu düşük olan santral venöz basınç, verilen hacimle doğru
orantılı olarak artarak normal değerlere ulaşır.
Böbrek fonksiyonları normal bir erişkinin, 4 saatlik 500 mL, %10 HES çözeltisinin ortalama
vücutta kalış süresi 5-6 saattir.
%6 HES'in kolloidal özellikleri insan kanındaki albümine benzer. HES çözeltilerinin intravenöz
infüzyonu sonrası kolloidal ozmotik etki ile uygulanan miktardan hafifçe daha fazla plazma
hacminde genişleme sağlar. Hipovolemik hastalarda maksimum plazma hacim genişlemesine
infüzyonun sonlanmasından sonraki dakikalar içinde ulaşılır. Hacim genişletici etkisinin süresi,
çözeltinin vücuttaki dağılımına, uygulama öncesi plazma hacmine, renal klerens hızına bağlıdır.
Hipovolemik hastalarda HES uygulaması sonrası arteriyel ve venöz basınçta, kardiyak
indekste, kalbin iş yükü indeksinde ve pulmoner wedge basıncında geçici bir yükselme olabilir.
HES, tam kan ile karıştırıldığında eritrosit sedimantasyon hızını arttırır.
PF POLİHES hem kontrollü ve kısa süreli (yaklaşık 3 saat) bir hacim genişletici etkisi hem de
tercih edilen reolojik etkileri (kan viskozitesinin, hematokritin ve trombosit agregasyonunun
azalması) ile kısa ve orta dönemli hacim replasmanı tedavisi ve hemodilüsyona uygundur.
5.2. Farmakokinetik özellikler
10/13Emilim:
PF POLİHES infüzyonu sonrası vücuttaki hidroksietil nişasta konsantrasyonu %94'e çıkar ve
1’inci, 3’üncü, 6’ıncı ve 12’inci saatler sonunda sırasıyla %68, %42, %27 ve %16'ya düşer.
Dağılım:
Molekül büyüklüğü 50.000'nin altındaki HES molekülleri böbrekler yolu ile hızlı bir şekilde
elimine edilir. Yaklaşık %70'i 24 saat içinde idrarda açığa çıkar. Daha büyük moleküller
parçalanırlar; bu dozun %90'ı elimine edilir (ortalama yarı ömür 17 gün; kalan % 10'un ortalama
yarı ömrü 48 gündür) hidroksietil grubu glukoz ünitelerine bağlanmak üzere bütün halinde
kalır.
Kısmen damar dışına çıkan moleküller RES (retikülo endoteliyal sistem) içinde depolanır.
Aylar sonra bile RES içinde moleküllerin varlığı gösterilmiştir fakat RES fonksiyonları üzerine
etkisine dair çok az bulgu vardır.
Biyotransformasyon:
Çok az miktarda hidroksietillenmemiş nişasta molekülleri yavaş bir şekilde enzimatik yolla
glukoza yıkılır. Büyük kısmı da enzimatik değişiklik sonrası renal yolla atılır.
Eliminasyon:
Uygulanan hidroksietil nişastanın molekül ağırlığı 50.000'nin altındakileri böbrekler yolu ile
hızlı bir şekilde elimine edilir. Bu şekilde uygulanan dozun yaklaşık %70'i 24 saat içinde idrarla
atılır. Daha büyük moleküller ise parçalanırlar ve %90'ı idrarla atılır.
5.3. Klinik öncesi güvenlilik verileri
Yapılan akut toksisite çalışmalarında intravenöz LD dozları sıçanda 8,280 mg/kg, farede
50
20,300 mg/kg ve tavşanlarda 8,460 mg/kg olarak bildirilmiştir. Ayrıca farelerde motor
aktivitede değişiklik de bildirilmiştir.
Yapılan kronik toksisite çalışmalarında sıçanlarda 675 mg/kg dozunda yapılan intravenöz
uygulamanın kas-iskelet sisteminde spesifik gelişimsel anomalilere ve embriyo ya da fetusun
embriyo dışı yapılarında (örn., plasenta, kordon) gelişimsel toksisiteye yol açtığı gösterilmiştir.
Tavşanlarda 200 mg/kg dozunda yapılan intravenöz uygulama ölüm hariç fetotoksiteye (örn.,
fetusta küçülme) yol açarken, 100 mg/kg dozlar kas-iskelet sisteminde spesifik gelişimsel
anomalilere yol açmıştır. Hidroksietil nişastanın, farelerde intravenöz yoldan uygulanan 420
mg/kg'lık dozlarla kronik maruziyet durumunda üreme toksisitesine (yenidoğanda ağırlık
artışında azalma) yol açtığı da gösterilmiştir.
Teratojen etki gözlenmemiştir. Fare ve tavşan deneylerinde fetüse zarar verdiğine dair bir veri
elde edilmemiştir. Buna rağmen gebelik ve laktasyon dönemlerinde dikkatli olunmalıdır.
Tavşanlarda yapılan araştırmalar, gerek intravenöz infüzyon gerekse damar dışı ve
intraarteriyel infüzyon gibi tıbbi hatalar dokularda hasara neden olmamaktadır.
11/136. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
Aynı uygulama setinden birlikte uygulanacak ilaçlarla geçimliliği önceden
değerlendirilmelidir. Birlikte kullanılacak ilaçların bir geçimsizliğe yol açmadığını belirlemek
yönünden karışımın berrak olmasına dikkat edilmeli ve bu konuda birlikte uygulanacak ürünün
Kısa Ürün Bilgisi’ne bakılmalıdır.
Genel olarak PF POLİHES çözeltisine başka ilaçların karıştırılmaması önerilmektedir. Zorunlu
olduğu hallerde, infüzyonun hazırlanmasında kullanılan konsantre sıvılar ve toz halindeki
enjeksiyonluk ilaçların birbiriyle karışıp karışmadığı, duyarlı yöntemlerle, olanaklar
elvermiyorsa, en azından çıplak gözle kontrol edilmelidir (ancak, gözle görülemeyen kimyasal,
dolayısıyla, terapötik geçimsizlikler de olabilir).
İnsülin ile geçimsizdir.
PF POLİHES sitrat ile uyumludur.
6.3. Raf ömrü
24 ay.
6.4. Saklamaya yönelik özel tedbirler
25 °C altındaki oda sıcaklığında, doğrudan ışık almayan bir yerde saklanmalıdır.
6.5. Ambalajın niteliği ve içeriği
500 ve 1000 mL'lik metal kapişonlu, tapalı, renksiz cam şişelerde setli ve setsiz olarak
sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği“ ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
Yalnızca berrak, partikülsüz ve ambalaj bütünlüğü bozulmamış ürünler kullanılmalıdır.
Uygulama seti ürüne iliştirildikten sonra uygulamaya en kısa sürede başlanmalıdır.
Şişedeki rezidüel havaya bağlı olarak meydana gelebilecek bir hava embolisini önlemek için,
başka infüzyon sıvılarıyla seri bağlantı yapılmamalıdır.
Çözelti steril uygulama seti aracılığıyla aseptik teknik kullanılarak uygulanmalıdır. Sisteme
hava girmemesi için uygulama setinden, kullanım öncesi sıvı geçirilmelidir.
12/13Hastayı uygulamadan önce eklenmiş ilacın çözeltiyle tümüyle karışmış olması gereklidir. Ek
ilaç içeren çözeltiler, ilaç eklenmesinden hemen sonra kullanılmalıdır; daha sonra kullanılmak
üzere saklanmamalıdır.
Çözeltiye ek ilaç katılması ya da yanlış uygulama tekniği, ürüne pirojen kontaminasyonuna
bağlı ateş reaksiyonuna neden olabilir. Advers reaksiyon görülmesi durumunda infüzyona
hemen son verilmelidir.
Tek kullanımlıktır. Kısmen kullanılmış çözeltiler saklanmamalıdır.
Ek ilaç ekleme
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle geçimli
olmalıdır. Ürüne ekleme yapılacaksa, hastaya uygulamadan önce son karışımında geçimlilik
kontrol edilmelidir.
Uygulama öncesi ilaç ekleme:
1. İlaç uygulama ucu dezenfekte edilir.
2. Eklenecek ilaç 19-22 gauge kalınlığındaki bir iğnesi olan enjektörle şişenin içine eklenir.
3. Çözelti ve içine eklenen ilaç iyice karıştırılır.
Dikkat: İçine ek ilaç uygulanmış şişeler saklanmamalıdır.
Uygulama sırasında ilaç ekleme:
1. Setin klempi kapatılır.
2. Şişenin ağzı dezenfekte edilir.
3. Eklenecek ilaç 19-22 gauge kalınlığındaki bir iğnesi olan enjektörle şişenin içine uygulanır.
4. Çözelti askısından çıkarılır ve ters çevrilir.
5. Bu pozisyondayken şişeye hafifçe vurularak çözelti ve ek ilacın karışması sağlanır.
6. Şişeyi eski konumuna getirerek klemp açılır ve uygulamaya devam edilir.
7. RUHSAT SAHİBİ
POLİFARMA İLAÇ SANAYİ VE TİC. A.Ş.
Vakıflar OSB Mahallesi, Sanayi Caddesi, No:22/1
Ergene/TEKİRDAĞ
Tel: (0282) 675 14 04
Faks: (0282) 675 04 05
8. RUHSAT NUMARASI(LARI)
248/19
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.02.2013
Ruhsat yenileme tarihi: 16.11.2018
10. KÜB’ÜN YENİLENME TARİHİ
13/13