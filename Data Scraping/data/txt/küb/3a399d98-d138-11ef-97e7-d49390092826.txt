KISA ÜRÜN BİLGİSİ
1. BEŞERİ TIBBİ ÜRÜNÜN ADI
UROCIT-K 5 mEq kontrollü salım tablet
2. KALİTATİF VE KANTİTATİF BİLEŞİM
Etkin madde: Her bir tablet 5 mEq (540 mg) potasyum sitrat içerir.
Yardımcı maddeler: Yardımcı maddeler için 6.1’e bakınız.
3. FARMASÖTİK FORM
Kontrollü salım tablet.
UROCIT-K 5 mEq, oral uygulama için, her biri 5 mEq (540 mg) potasyum sitrat içeren, wax
matriksli kontrollü salım tablettir. Kaplanmamış tablet, modifiye top-şekilli, taba rengi ile
açık sarı renklidir. Tabletin bir yüzünde ‘MPC 600’ basılıdır ve diğer yüzü boştur.
4. KLİNİK ÖZELLİKLER
4.1. Terapötik endikasyonlar
UROCIT-K, kalsiyum taşlı renal tübüler asidozda, herhangi bir nedene bağlı hipositratürik
kalsiyum oksalat nefrolitiazis ve kalsiyum taşlı veya taşsız ürik asit litiazis’de endikedir.
4.2. Pozoloji ve uygulama şekli
Pozoloji/uygulama sıklığı ve suresi:
UROCIT-K ile tedavi, tuz alımını kısıtlayan (yüksek tuz konsantrasyonu içeren gıdalardan
ve yemeklere tuz ilavesinden kaçınma) ve fazla miktarda sıvı alımını teşvik eden (idrar
hacmi günde en az 2 litre olmalı) rejimlere ilave olarak uygulanmalıdır. UROCIT-K
tedavisinin amacı, normal üriner sitrat seviyesini (günde 320 mg değerinden daha büyük ve
mümkün olduğunca normal ortalama olan 640 mg/gün değerine yakın) sağlamak üzere, ilacı
yeterli düzeyde vermek ve üriner pH’yı 6.0 – 7.0 seviyesine yükseltmektir.
Şiddetli hipositratürisi olan hastalarda (üriner sitrat<150 mg/gün), tedaviye 60 mEq/gün
dozla (yemeklerle veya yatarken hafif bir gıda ile, günde üç defa 20 mEq veya günde dört
defa 15 mEq) başlanmalıdır. Hafif-orta şiddette hipositratürisi olan hastalarda (>150
mg/gün), UROCIT-K 30 mEq/gün dozla (yemeklerle günde üç defa 10 mEq) başlanmalıdır.
Başlangıç dozunun yeterliliğini tayin etmek ve herhangi bir doz değişikliğini değerlendirmek
için yirmi dört saat süre ile üriner sitrat ve/veya üriner pH ölçümleri yapılmalıdır. İlave
olarak, her dört ayda bir üriner sitrat ve/veya pH ölçülmelidir.
100 mEq/gün’den daha büyük UROCIT-K dozları çalışılmamış olduğundan, bu doz
aşılmamalıdır.
Her dört ayda bir serum elektrolitleri (sodyum, potasyum, klorür ve karbon dioksit), serum
kreatinin ve tam kan sayımı izlenmelidir. Hiperkalemi varsa, kan hematokrit veya
hemoglobinin değerlerinde önemli bir düşüş varsa tedavi kesilmelidir.
1Uygulama sekli:
Tabletler kırmadan, emmeden veya çiğnemeden bütün olarak yutulur.
Özel popülasyonlara ilişkin ek bilgiler:
Böbrek/karaciğer yetmezliği:
Kronik böbrek yetmezliği olan hastalarda kullanılmamalıdır.
Pediyatrik popülasyon:
Çocuklarda kullanımı ile ilgili bilgi bulunmamaktadır.
Geriyatrik popülasyon:
Böbrek yetmezliği, miyokardiyal hasarı veya kalp yetmezliği olan hastalarda
kullanılmamalıdır.
4.3. Kontrendikasyonlar
Etkin madde veya yardımcı maddelerden herhangi birine karşı aşırı duyarlılığı olan
hastalarda kontrendikedir.
UROCIT-K, serum potasyum konsantrasyonunda ilave bir artışla kardiyak arreste neden
olabileceğinden, hiperkalemili hastalarda veya hiperkalemiye yatkınlığı olanlarda
kontrendikedir. Hiperkalemi yatkınlığına neden olabilecek koşullar arasında, kronik renal
yetmezlik, kontrol edilmeyen diyabetes mellitus, akut dehidrasyon, koşulları uygun olmayan
bireylerin ağır fiziksel egzersiz yapmaları durumu, adrenal yetersizlik, ağır doku hasarı veya
potasyum tutan (triamteren, spironolakton veya amilorid gibi) ajanların uygulanması yer alır.
UROCIT–K, gastrik boşalmanın gecikmesinden şikayet eden, özafajik kompresyon,
intestinal tıkanma veya daralma veya antikolinerjik tedavi alanlar gibi gastrointestinal yolda
tablet geçişini durduracak veya geciktirecek bir sebebi olan hastalarda kontrendikedir.
Ülserojenik potansiyelinden dolayı, UROCIT-K tedavisi, peptik ülser hastalığı olan hastalara
uygulanmamalıdır.
UROCIT-K, aktif üriner yol enfeksiyonu olan (kalsiyum veya struvit taşları ile ilişkili, üre-
parçalayan mikroorganizmalar veya diğer mikroorganizmalarla ortaya çıkan) hastalarda
kontrendikedir. UROCIT-K’nın üriner sitratı arttırma kabiliyeti, sitratın bakteriyel enzimatik
degradasyonu ile azalabilir. Bundan başka, UROCIT-K (potasyum sitrat) tedavisi sonucunda
üriner pH’daki yükselme daha fazla bir bakteriyel üreme ile sonuçlanabilir.
UROCIT-K, renal yetersizliği (glomerüler filtrasyon hızı <0.7 mL/kg/dak) olan hastalarda,
yumuşak doku kalsifikasyonu tehlikesi ve hiperkalemi gelişimi riskinin artmasından dolayı
kontrendikedir.
4.4. Özel kullanım uyarıları ve önlemleri
Hiperkalemi:
Potasyum atılım mekanizması bozulmuş olan hastalarda, UROCIT-K uygulaması
hiperkalemi ve kardiyak arrest geliştirebilir. Fatalite ile sonuçlanabilecek hiperkalemi hızla
gelişebilir ve asemptomatik olabilir. Kronik renal yetmezliği olan hastalarda veya
miyokardiyal hasar veya kalp yetmezliği gibi potasyum atılımının bozulduğu diğer
durumlarda UROCIT-K kullanımından kaçınılmalıdır.
2Potasyum Tutucu Diüretiklerle Etkileşim:
UROCIT-K ve potasyum tutan (triamteren, spironolakton veya amilorid gibi) diüretiklerin
birlikte uygulanmasından kaçınılmalıdır. Çünkü bu ajanların eşzamanlı uygulanması şiddetli
hiperkalemi oluşturabilir.
Gastrointestinal lezyonlar:
Wax matriksli potasyum klorür uygulanmasını takiben üst gastrointestinal yolda mukozal
lezyonlarla ilgili raporlar nedeniyle, 30 normal gönüllü, aç karnına günde üç kez 2 mg p.o.
glikopirolat, 95 mEq/gün UROCIT-K, 96 mEq/gün wax matriksli potasyum klorür veya wax
matriksli plasebo 1 hafta süreyle verilen üst gastrointestinal mukozada endoskopik inceleme
yürütülmüştür. UROCIT-K ve potasyum klorürün wax matriksli formülasyonu arasında bir
fark bulunmamış fakat her ikisi de wax matriksli plaseboya göre daha irritan bulunmuştur.
Daha sonra yapılan benzer bir çalışmada glikopirolat çıkarıldığında lezyonlar daha iyi
bulunmuştur.
Potasyum klorürün katı dozaj formları ince barsakta stenotik ve/veya ülseratif lezyonlar
geliştirmiş ve ölümlere neden olmuştur. Bu lezyonlar, tabletlerin çözündüğü bölgede lokalize
potasyum iyonlarının yüksek konsantrasyonlara ulaşarak barsağa zarar vermesinden
kaynaklanmaktadır. Ayrıca, muhtemelen, wax matriks preparatların enterik kaplı olmaması
ve bir kısım potasyum içeriğinin midede salınması nedeniyle, bu ürünlerle ilgili olarak üst
gastrointestinal kanama raporları mevcuttur. Wax matriksli potasyum klorür ürünleri ile
gastrointestinal lezyonların gelişme sıklığı 100.000 hasta yılı için bir olarak tahmin
edilmektedir. UROCIT-K ile deneyimler sınırlıdır, fakat benzer bir gastrointestinal lezyon
sıklığı beklenmelidir.
Eğer şiddetli kusma, karın ağrısı veya gastrointestinal kanama olursa UROCIT-K derhal
kesilmeli ve barsak delinmesi veya tıkanması olasılığı araştırılmalıdır.
4.5. Diğer tıbbi ürünler ile etkileşim ve diğer etkileşim şekilleri
Potasyum tutucu diüretikler:
UROCIT-K’nın, triamteren, spironolakton veya amilorid gibi potasyum tutucu ajanlarla
birlikte kullanılması, şiddetli hiperkalemiye neden olabilir. Bakınız: “4.3
Kontrendikasyonlar” ve “4.4 Özel kullanım uyarıları ve önlemleri” .
Gastrointestinal geçiş süresi yavaş olan ilaçlar:
Antikolinerjikler gibi gastrointestinal geçişi yavaşlatan ve süresini uzatan ilaçların, potasyum
tuzlarının neden olduğu gastrointestinal irritasyonu arttırması beklenebilir. Bakınız: “4.3
Kontrendikasyonlar” .
4.6. Gebelik ve laktasyon
Genel tavsiye
Gebelik Kategorisi C.
3Çocuk doğurma potansiyeli olan kadınlar/doğum kontrolü (kontrasepsiyon)
UROCIT-K (potasyum sitrat tablet) ile hayvan üreme çalışmaları yapılmamıştır. UROCIT-
K’nın üreme kapasitesini etkileyip etkilemediği bilinmemektedir.
Gebelik dönemi
UROCIT K’nın gebe kadınlarda kullanımına ilişkin yeterli veri mevcut değildir. İnsanlara
yönelik potansiyel risk bilinmemektedir.
UROCIT-K gerekli olmadıkça gebelik döneminde kullanılmamalıdır.
Laktasyon dönemi
İnsan sütünün normal potasyum iyon içeriği 13 mEq/L’dir. UROCIT-K’nın bu miktar
üzerinde bir etkisi olup olmadığı bilinmemektedir. Emziren bir anneye UROCIT-K
uygulandığında dikkatli olunmalıdır.
Üreme yeteneği (fertilite)
Potasyum sitrat ile hayvanlarda üreme çalışmaları yapılmamıştır. UROCIT-K’nın üreme
kapasitesini etkileyip etkilemediği bilinmemektedir.
4.7. Araç ve makine kullanımı üzerindeki etkiler
UROCIT-K’nın araç ve makine kullanımını etkilemesi beklenmez.
4.8. İstenmeyen etkiler
Gastrointestinal lezyonlar: Bulantı, kusma, diyare, karın ağrısı
Potasyum klorür (wax matriksli) uygulanmasını takiben üst gastrointestinal yolda mukozal
lezyonlarla ilgili raporlar nedeniyle, 30 normal gönüllüde 1 hafta süreyle, aç karnına günde
üç kez rejimine göre, 2 mg p.o. glikopirolat, 95 mEq/gün UROCIT-K, 96 mEq/gün wax
matriksli potasyum klorür veya wax matriksli plasebo uygulandıktan sonra endoskopik üst
gastrointestinal mokoza incelemesi yapılmıştır. UROCIT-K ve potasyum klorürün wax
matriksli formülasyonu arasında bir fark bulunmamış fakat her ikisi de wax matriks
plaseboya göre daha irritan bulunmuştur.
Daha sonra yapılan benzer bir çalışmada glikopirolat çıkarıldığında lezyonlar daha az
şiddette olmuştur. Potasyum klorürün katı dozaj formları ince barsakta stenotik ve/veya
ülseratif lezyonlar geliştirmiş ve ölümlere neden olmuştur. Bu lezyonlar tabletlerin
çözündüğü bölgede lokalize olan yüksek konsantrasyondaki potasyum iyonlarının barsağa
zararlı olmasından kaynaklanmaktadır. İlave olarak, muhtemelen, wax matriks preparatların
enterik kaplı olmaması ve bir kısım potasyum içeriğinin midede salınması nedeniyle, bu
ürünlerle ilgili olarak üst gastrointestinal kanama raporları mevcuttur. Wax matriks
potasyum klorür ürünleri ile gastrointestinal lezyonların gelişme olasılığı 100.000 hasta yılı
için bir olarak tahmin edilmektedir. UROCIT-K ile yaklaşık 20 yıllık deneyim mevcuttur,
fakat benzer sıklıkta gastrointestinal lezyon olasılığı beklenmelidir. Eğer şiddetli kusma,
karın ağrısı veya gastrointestinal kanama olursa UROCIT-K derhal kesilmeli ve barsak
delinmesi veya tıkanması olasılığı araştırılmalıdır.
4.9. Doz aşımı ve tedavisi
İlaca başlamadan önce hiperkalemi yatkınlığını hazırlayıcı faktörleri olmayan hastalarda,
önerilen dozlarda potasyum tuzları verilmesi nadiren ciddi hiperkalemiye neden olur.
Hiperkaleminin belirtisiz ortaya çıkabileceğinin ve sadece serum potasyum konsantrasyonu
artışı ve karakteristik elektrokardiyografik değişiklikler (T-dalga piki, P-dalga kaybı, S-T
4segmentinin çökmesi ve QT aralığının uzaması) ile saptanabileceğinin bilinmesi önemlidir.
Kas paralizi ve kardiyak arestten kaynaklanan kardiyovasküler kollaps daha ileri aşamadaki
bulgular olarak ortaya çıkar.
Hiperkalemi tedavisi için alınacak önlemler aşağıda verilmiştir:
(1) Potasyumca zengin gıdaların, potasyum içeren ilaçların ve potasyum tutucu
diüretiklerin alınmaması
(2) 1000 mL’de 10-20 ünite insülin içeren %10’luk dekstroz çözeltisinin saatte 300-500
mL olacak şekilde intravenöz uygulanması
(3) Eğer mevcutsa, intravenöz sodyum bikarbonat ile asidozun düzeltilmesi
(4) İyon değiştirici reçineler, hemodiyaliz veya periton diyaliz kullanımı
Hiperkaleminin tedavisi için, dijital stabilizasyonu yapılmış olan hastalarda serum potasyum
konsantrasyonunun çok hızlı düşürülmesinin dijitalis toksisitesi meydana getireceği
hatırlanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Potasyum
ATC kodu: A12B A02
Oral kullanımı takiben etkin madde olan potasyum sitrat barsakta çözündüğünde, her bir
bileşen salınır ve absorplanır. Bu nedenle UROCIT-K’nın farmakolojik ve toksikolojik
etkileri potasyum ve sitratınkiler ile aynıdır.
Potasyum
Potasyum başlıca intraselüler katyondur. Na-K ATPaz aracılığı ile hücre içinden hücre dışına
pompalanan potasyum, istirahat membran potansiyelini hücre –90 mV’ta tutar. Bu değerin
sürekliliğinin sağlanması, uyarılabilir hücre fonksiyonları ve elektrolit transportu için kritik
önem taşır.
Gıda ile alınan potasyumun büyük kısmı (insanlarda yaklaşık 100 mEq/gün) normal olarak
mideden ve üst gastrointestinal yoldan absorbe edilir. Yaklaşık 10 mEq/gün potasyum
feçesle atılmak üzere kolona salınır. Renal atılım potasyum atılımının ana yoludur ve
böbreklerin nefronlarında meydana gelir. Günde yaklaşık 650 mEq/gün potasyum süzülür.
Süzülen potasyumun yaklaşık % 70’i kalın asendan koldan geri alınırken, % 10’u proksimal
distal tübülde bırakılır. Potasyum distal tübülde ve toplayıcı kanalda salgılanır ve idrarla
atılır, son üriner atılıma katılır.
ATPazlar ve beraber taşıyıcılar nefronun farklı segmentlerinde elektrolit taşınmasını sıkı
şekilde regüle eder. Aldosteron, distal tübülde Na-K ATPaz’ı arttırarak potasyum
salgılanmasını stimüle eder. Tiyazid distal tübülde Na-Cl kontrasportunu inhibe eder.
Furosemid kalın asendan kolda Na-K-2Cl kontrasportunu inhibe eder. Angiotensin
dönüştürücü enzim inhibitörü aldosteron sentezini azaltır, böylece distal tübülde Na-K
ATPaz ve potasyum salgılanmasını inhibe eder.
Sitrat
Sitrat oksidatif metabolizma için önemli bir substrattır ve vücudun her yerindeki canlı
hücrelerde bulunur. Oral olarak alındığında, gastrointestinal yoldan hemen tamamen absorbe
5olur. Absorbe olan sitratın neredeyse tamamı in vivo olarak oksidasyona uğrar. Absorplanan
sitratın % 5’ten daha az miktarı idrarda değişmeden atılır.
Potasyum sitrat
Potasyum sitrat oral olarak alındığında, normal kişilerde, serbest kalan potasyum ve sitrat
neredeyse tamamen absorplanır. Sitrat in vivo oksidasyona uğrarken, potasyum değişmez.
Bu nedenle, bir alkali yükü meydana gelir. Olağan 60 mEq/gün veya daha az potasyum sitrat
dozu ile normal kişilerde serum elektrolitlerinde önemli bir değişiklik olmaz. Ancak, üriner
pH artar. Ayrıca, renal tübüler sitrat reabsorpsiyonunun inhibisyonu (alkali yükü nedeniyle)
ve in vivo oksidasyondan kaçan küçük miktardaki absorbe edilmiş sitratın renal klirensinden
dolayı üriner sitrat artar.
Genel Toksikoloji
Bileşen, ABD Gıda ve İlaç İdaresi (FDA) tarafından GRAS sınıfında (güvenli olduğu kabul
edilen sınıf) tanımlanmış olduğundan, pazarlama ruhsatı başvurusu için toksikolojik
güvenlik değerlendirmesi raporu gerekmemektedir.
Potasyum: Yeterli böbrek fonksiyonuna sahip normal kişilerde, dışarıdan potasyum
verilmesi ile hiperkalemi nadiren gelişir. Böbrek yetmezliğinin durumunda ve böbrekten
potasyum atılımı bozulduğunda süzülen potasyum yükü, normalde, maksimum potasyum
miktarının yaklaşık 10 katıdır.
Glomerüler filtrasyon normalin % 1-15’ine düştüğünde, süzülen potasyum reabsorpsiyondan
kaçsa bile tutulabilir. Tip IV renal tübüler asidozu ve anjiyotensin dönüştürücü enzim
inhibitörü ile tedavide, renal potasyum salgılanması bozulmuş olabilir. İnsülin yokluğu
nedeni ile bazı diyabetiklerde intraselüler potasyum girişi bozulmuş olabilir.
Hiperkaleminin ana belirtileri, nöromüsküler membranın elektriksel geçirgenliğindeki
değişikliklere bağlıdır. Kardiyak belirtiler arasında gecikmiş ileti, ventriküler fibrilasyon ve
aritmi bulunur. Nöromüsküler komplikasyonlar parestezi, kas güçsüzlüğü ve paralizidir.
Potasyumun diğer bir potansiyel yan etkisi gastrointestinal kanal üzerindedir. Potasyum
tablet formülasyonunun üst gastrointestinal mukozada erozyona neden olduğu bildirilmiştir.
Ancak, wax matrikse bağlı olarak UROCIT-K’da potasyum uzatılmış salımlıdır.
Sitrat
Oral yolla alınan sitratın bilinen hiçbir toksik etkisi yoktur. Absorplanan sitratın büyük kısmı
karaciğerde karbondioksit ve suya metabolize olduğundan, oral sitrat kullanımı ile serum
sitrat konsantrasyonu önemli miktarda artmaz. Ancak, sitrat intravenöz olarak, örneğin
antikoagülan olarak eklenmiş büyük miktarlarda sitrat içeren kan infüzyonu şeklinde
verildiğinde, dolaşımdaki sitrat konsantrasyonu kalsiyum bağlanması nedeni ile
hipokalsemiye neden olacak kadar yüksek seviyelere ulaşabilir.
5.2 Farmakokinetik özellikler
Genel Özellikler
UROCIT-K oral olarak verildiğinde, absorbe olan sitrat alkali bir yük oluşturur. Uyarılan
alkali yük sıra ile üriner pH’ı yükseltir ve üriner sitratı arttırır. Böylece, UROCIT-K tedavisi,
esas olarak filtre edilmiş sitrat yüklemesinden çok, sitratın renal yolla işlenmesini modifiye
ederek üriner sitratı arttırır. Artan filtre edilmiş sitrat yükü bir miktar rol oynayabilir, ancak,
6bütün oral sitrat ve oral bikarbonat karşılaştırmalarında olduğu gibi, sitrat üriner sitrat
üzerinde daha fazla bir etkiye sahiptir.
Potasyum sitrat, üriner pH ve sitratın yükselmesine ek olarak, yaklaşık uygulanan ilaç
miktarı kadar üriner potasyumu da arttırır. Bazı hastalarda, potasyum sitrat üriner
kalsiyumda geçici bir azalmaya neden olur.
UROCIT-K’nın neden olduğu değişiklikler, taş oluşturan tuzların (kalsiyum oksalat,
kalsiyum fosfat ve ürik asit) kristalizasyonuna daha az neden olan idrar meydana getirir.
İdrarda sitrat artışı, kalsiyumla kompleks oluşturmak suretiyle, kalsiyum iyon aktivitesini ve
dolayısı ile kalsiyum oksalat doygunluğunu azaltır. Sitrat aynı zamanda, kalsiyum oksalat ve
kalsiyum fosfatın spontan nükleasyonunu da inhibe eder.
Üriner pH’daki artış da dissosiye anyonlarla kalsiyum kompleksi oluşumunu arttırarak
kalsiyum iyon aktivitesini azaltır. Üriner pH artışı aynı zamanda ürik asitin daha çok
çözünen ürat iyonuna iyonizasyonunu da arttırır.
UROCIT-K tedavisi, kalsiyum fosfatın üriner doygunluğunu değiştirmez. Çünkü pH-bağımlı
fosfat dissosiyasyonundaki yükselme, sitratın kalsiyum ile kompleks oluşturmasında artışa
engel olur. Kalsiyum fosfat taşları alkali idrarda daha stabildir.
Normal renal fonksiyonu durumunda, tek dozu takiben üriner sitrattaki artış birinci saatte
başlar ve 12 saat boyunca sürer. Çoklu dozlar ile, sitrat atılımındaki artış üçüncü günde pik
verir ve normal olarak üriner sitrattaki geniş günlük dalgalanmaları önler ve böylece gün
boyunca üriner sitratın daha yüksek, daha sabit bir seviyede kalmasını sağlar. Tedavi
kesildiğinde, üriner sitrat ilk günkü tedavi öncesi seviyeye doğru düşmeye başlar.
Sitrat atılımındaki artış doğrudan UROCIT-K dozuna bağlıdır. Uzun süreli tedavi
sonrasında, 60 mEq/gün dozundaki UROCIT-K; üriner sitratı yaklaşık 400 mg/gün arttırır ve
üriner pH’ı yaklaşık 0.7 ünite yükseltir.
Üriner sitratın çok düşük (<100 mg/gün) olabildiği ağır renal tübüler asidozu veya kronik
diyare sendromu olan hastalarda, potasyum sitrat, üriner sitratı arttırmada nispeten etkisiz
olabilir. Bu nedenle, yeterli sitratürik cevabı sağlamak için UROCIT-K’nın daha yüksek bir
dozuna gerek duyulabilir.
Hiperkalemi tedavi önlemleri aşağıdaki hususları içerir:
(5) Potasyumca zengin gıdaların, potasyum içeren ilaçların ve potasyum tutucu
diüretiklerin alınmaması
(6) 1000 mL’de 10-20 ünite insülin içeren %10’luk dekstroz çözeltisinin saatte 300-500
mL olacak şekilde intravenöz uygulanması
(7) Eğer mevcutsa, intravenöz sodyum bikarbonat ile asidozun düzeltilmesi
(8) İyon değiştirici reçineler, hemodiyaliz veya periton diyaliz kullanımı.
Hiperkalemi tedavisinde, dijital stabilizasyonu yapılmış olan hastalarda serum potasyum
konsantrasyonunda çok hızlı düşüşün dijital toksisitesine neden olabileceği hatırlanmalıdır.
Laboratuar testleri: Düzenli olarak serum potasyum tayinleri önerilir. Özellikle kardiyak
hastalık, renal hastalık ve asidoz varlığında, asit-baz dengesine, diğer serum elektrolit
seviyelerine, elektrokardiyogram ve hastanın klinik durumuna özel bir ihtimam
gösterilmelidir.
75.3 Klinik öncesi güvenlilik verileri
İn-vitro çalışmalar kalsiyum tuzlarının kristalizasyonu üzerinde sitratın fizikokimyasal etkisini
tayin etmiştir. Sitrat, kalsiyum ile çözünür bir kompleks oluşturarak kalsiyum oksalat ve
kalsiyum fosfat doygunluğunu azaltır. Böylece iyonik kalsiyum aktivitesini düşürür. Kalsiyum
oksalat kristali oluşumuna karşı inhibitör aktivitesinin zayıf olmasına rağmen, kalsiyum fosfat
kristali oluşumunu kuvvetle inhibe eder. Her iki inhibitör aktivitesi, eser metallerin (aluminyum
ve üç değerli demir iyonları) varlığında, büyük ölçüde artar. Ayrıca, sitrat spontan presipitasyonu
inhibe eder ve kalsiyum oksalat ve kalsiyum fosfat kristallerinin kümelenmesini geciktirir.
Aşağıdaki nedenlerle bir hayvan çalışması yapılmamıştır:
(1) Kalsiyum nefrolitiazis için yeterli bir hayvan deneyi modeli bulunmamaktadır.
(2) Potasyum sitrat eski bir ilaç olarak resmi farmakopede (USP) yer alan bir maddedir. Bu
nedenle farmakolojisi ve toksikolojisi uzun zamandan beri herkesçe bilinmektedir.
(3) Hipositratürik kalsiyum nefrolitiazisi veya ürik asit litiazisi olan hastalar, farmakoloji,
toksikoloji, fizyoloji ve etkililik değerlendirmesi için en iyi çalışma gurubunu temsil eder.
(4) Potasyum sitrat içeren ve halen pazarlanan ilaçların kullanımı ile ilgili az sayıda majör
advers etki bildirilmiştir.
Bununla birlikte, deney hayvanları üzerinde yürütülen ve sitrat metabolizması üzerinde oral
veya intravenöz olarak uygulanan sitratın etkisiyle ilgili çok geniş literatür vardır. Sherman
ve ark..,1 köpeklerde oral olarak uygulanan sitratın oksidasyondan kaçan kısmının %1’den
daha az olduğunu ve idrarda ortaya çıktığını bulmuştur. Böylece, sitrat tedavisi sonucunda
üriner sitrat artışı büyük bir olasılıkla alkalozun sebep olduğu etkiye bağlıdır.
Bu sonuç, alkali yükün renal tübüler reabsorpsiyonu, tübüler hücrelere gerialımı ve
peritübüler transportu bozarak, sitrat atılımını arttırdığını gösteren Baruch ve ark.2’nın
çalışması ile de desteklenmiştir.
İn vitro fizikokimyasal çalışmalar:
Sitratın kalsiyum sitrat tuzlarının doygunluğuna etkisi:
Finalayson’un bilgisayar programı kullanılarak simüle edilen üriner ortamda kalsiyum
oksalat ve bruşitin (CaHPO · 2H O) aktivite ürünü (doygunluğun bir ölçüsü) hesaplanmıştır.
4 2
Kalan iyonik bileşenler ve pH sabit tutulduğunda, idrarda karşılaşılan aralıktaki sitrat
konsantrasyonunda artış, kalsiyum-sitrat kompleksini arttırarak iyonik kalsiyum
konsantrasyonunu ve aktiviteyi önemli ölçüde düşürmüştür. Sonuç olarak, kalsiyum oksalat
ve bruşit aktivite ürünü azalmıştır.
Sitrat konsantrasyonu sabit tutulup pH yükselmesine izin verildiğinde, kalsiyum iyon
konsantrasyonu ve aktivite düşmüştür. Sonuçta kalsiyumun sitratla kompleksi daha kolay
oluşmuştur. Böylece, sadece pH yükselmesi ile, kalsiyum oksalatın etkin ürünü (doygunluk)
azalmıştır. Ancak, üriner pH artışı (diğer bileşenler sabit tutulduğunda) da, fosfat
disosiyasyonunu stimüle ederek iyonik konsantrasyonu ve divalent fosfat aktivitesini
arttırmıştır. Bu nedenle, sadece pH yükseldiğinde bruşitin aktivite ürünü artar.
Bu nedenle, üriner sitrat ve pH’daki artışın (potasyum sitrat tedavisinin bilinen fizyolojik
cevapları), her iki değişikliğin kalsiyum-sitrat kompleksi oluşmasındaki ortak etkisi
nedeniyle, kalsiyum oksalatın üriner saturasyonunu azaltması beklenir. Diğer taraftan,
1 Sherman, C.C., Mendel, L.B., and Smith A.H., 1936. Oral uygulanan sitrat metabolizması. J. Biol. Chem.
113.265-271
2 Baruch, S.B., Burch, R.L., EUN, C.K., ve King, V.F., 1975. Sitratın renal metabolizması. Med. Clin. N. Am.
59.569-582
8bruşitin üriner doygunluğu değişmeyebilir. Çünkü azalan kalsiyum aktivitesi (artan
kalsiyumun sitrat kompleksinden), divalent potasyum aktivitesindeki artışla (pH’a bağlı
fosfat disosiyasyonundan dolayı) ters etkileşecektir. Bu beklenti, gerçek klinik çalışmalarda
gösterilmiştir.
Sitratın inhibitör etkisi
Sitratın kalsiyum tuzlarının spontan nükleasyonu üzerine etkisi, in vitro olarak, sentetik
vasatta ürün oluşturulmasıyla değerlendirilmiştir. Oluşturulan ürün, spontan presipitasyonun
başlangıcındaki minimum aktivite ürününü (süper doygunluk seviyesi) temsil etmiştir.
Ortama sitrat ilave edildiğinde hem kalsiyum oksalat hem de bruşitten oluşan ürün önemli
derecede artmıştır. Bu nedenle, sitrat mevcudiyetinde, bu kalsiyum tuzlarının spontan
nukleasyonu başlangıcından önce daha büyük miktarda süper doygunluk gerekmiştir.
Bu kalsiyum tuzlarının spontan nükleasyon eğilimi sitrat tarafından inhibe edilmiştir.
Sitratın, kalsiyum oksalat ve kalsiyum fosfat kristal kümelenmelerini inhibe ettiği
gösterilmiştir
6. FARMASÖTİK BİLGİLER
6.1. Yardımcı maddelerin listesi
• Karnauba mumu
• Magnezyum stearat
6.2. Geçimsizlikler
Yoktur.
6.3. Raf ömrü
Raf ömrü 24 aydır.
6.4. Saklamaya yönelik özel uyarılar
25oC’nin altında oda sıcaklığında ve nemsiz bir yerde saklanmalıdır.
6.5. Ambalajın niteliği ve içeriği
Primer Ambalaj yapısı: 2 katlı kağıt-karton sırt üzerinde 0.0015” MDPE film/48 gauge
Mylar/0.001” aluminyum folyolu ısı giriş kilidi bulunan 38 mm çocuk açma emniyetli
(CRC) polipropilen kapaklı 100 cc. HDPE beyaz şişe.
İçeriği: 100 tablet
7 RUHSAT SAHİBİ
AYMED İLAÇ SANAYİ VE TİCARET LİMİTED ŞİRKETİ
Atatürk Bulvarı 199/A Daire 15
06680 Kavaklıdere - Ankara
Tel.: 0312 428 39 32 pbx
Faks: 0312 428 39 35
8 RUHSAT NUMARASI
103/17
9 İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26/11/1997
Ruhsat Yenileme tarihi: 26/11/2002
10 KÜB’ÜN YENİLENME TARİHİ
9