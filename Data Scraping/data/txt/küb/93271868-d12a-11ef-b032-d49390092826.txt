KISA ÜRÜN BİLGİSİ
1. BEŞERİ TIBBİ ÜRÜNÜN ADI
İNFLACORT® 200 mcg basınçlı inhalasyon süspansiyonu
2. KALİTATİF VE KANTİTATİF BİLEŞİM
Etkin madde:
Her ölçülü doz 200 mikrogram mikronize budesonid içermektedir.
Yardımcı maddeler:
Etanol 153.5 mcg
Yardımcı maddeler için bölüm 6.1.’e bakınız.
3. FARMASÖTİK FORM
Ölçülü dozlu aerosol süspansiyon
4. KLİNİK ÖZELLİKLER
4.1. Terapötik endikasyonlar
Astımın tüm basamaklarında antiinflamatuar, bronkodilatör, semptom kontrolü ve oral steroid
ihtiyacını azaltmak amaçlı kullanılır. Amfizem ve kronik bronşit olgularında tek başına
kullanılması önerilmez.
4.2. Pozoloji ve uygulama şekli
Pozoloji/uygulama sıklığı ve süresi:
Astım:
Astımlı hastalarda daha önceki tedavilerine bağlı olarak önerilen dozlar aşağıdaki gibidir.
Önceki tedavi Önerilen başlangıç dozu Önerilen maksimum doz
Günde iki kez 200-400
Tek başına bronkodilatör Günde iki kez 400 mikrogram
mikrogram
Günde iki kez 200-400
İnhale kortikosteroid Günde iki kez 800 mikrogram
mikrogram
Oral yoldan kullanılan Günde iki kez 400-800
Günde iki kez 800 mikrogram
kortikosteroid mikrogram
İNFLACORT günde tek doz olarak sabah veya akşam uygulanabilir. Eğer günde tek doz
uygulanan budesonid astım semptomlarını önlemede yetersiz kalırsa günlük doz artırılır
1/15ve/veya bölünerek uygulanır. Tedavinin amacı hastaları en düşük etkili dozda idame
ettirmektir. İlacın semptomları azaltma derecesi ve etkinin başlama süresi kişiler arasında
değişkenlik gösterir. Bu nedenle doz bireysel olarak düzenlenir.
Bir inhale kortikosteroid olarak budesonidin etkisi genellikle hızlı başlar. İNFLACORT’un
etkisi ilk kullanımı takiben 24 saat içinde ortaya çıkmaktadır, maksimum etkinin oluşması 1-2
hafta veya daha uzun sürebilir. Önerilen dozlardan daha fazla kullanılan budesonidin etkililik
ve güvenliliği kanıtlanmamıştır.
Kronik bronşit ve amfizemde:
Kronik bronşit ve amfizemde önerilen doz 2 defa 400 mikrogram’dır.
Önerilen dozların üzerinde uygulanan budesonid tedavisinin etkinliği ve güvenliliği
gösterilmemiştir.
Uygulama şekli:
İNFLACORT, çok az miktarda ilacın uygulandığı çok dozlu bir inhalerdir.
İNFLACORT; ağız yoluyla inhalasyon şeklinde kullanılır ve inhalasyondan sonra ağız su ile
durulanmalıdır.
İnhalasyon cihazı yoluyla nefes alındığında ilaç akciğerlere ulaşır. Bu nedenle, cihazın ağız
parçası aracılığıyla derin ve güçlü nefes alınması önemlidir.
İnhalasyon cihazının kullanımı doktor veya eczacı tarafından hastaya gösterilmelidir.
İnfantlar, küçük çocuklar, yaşlılar gibi hareket kısıtlılığı nedeniyle inhalasyon sırasında
koordinasyonunda zorluk yaşayan hastalarda daha fazla terapötik yararlılık sağlamak için
budesonid inhalerin hazne ile kullanımı önerilmektedir.
Aşağıda verilen kurallar dikkatle izlenmelidir.
1. İnhaler resimde görüldüğü gibi tutulur ve ağızlık
üzerindeki kapak çıkarılır.
2/152. İnhaler 20 saniye boyunca aşağı yukarı kuvvetlice
çalkalanır.
3. Nefes kuvvetlice dışarı verilir. Ağız parçası ağza
yerleştirilir. Ağız parçası etrafında dudaklar sıkıca kapatılır.
4. Ağızdan derin bir nefes alınırken aynı anda madeni tüp
aşağıya doğru 1 KEZ bastırılır.
5. İnflacort bronşlara ulaşacaktır. İnhaler ağızdan çekilir ve
nefes, rahatsız olmadan olabildiğince uzun süre içeride
tutulur. Daha sonra normal şekilde nefes almaya devam
edilir.
6. Doktor önerisi ile ikinci püskürtme kullanılacak ise 2-5 adımlar tekrarlanır.
7. İnhaler kullanıldıktan sonra kapak tekrar ağızlık üzerine yerleştirilir.
Cihazın Temizlenmesi:
Ağızlık parçası KURU ve temiz bir bezle silinebilir. Temizlik amacıyla su kullanılmamalıdır.
3/15Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli karaciğer fonksiyon bozukluğu bulanan hastalarda hipotalamus-hipofiz-böbreküstü
bezi aksının fonksiyonları düzenli aralıklarla izlenmelidir.
Pediyatrik popülasyon:
Astımlı çocuklarda önerilen dozlar aşağıdaki gibidir:
2-12 yaş arasındaki çocuklarda: bölünmüş dozlarda, günde 200-800 mikrogram.
Orta şiddetli/şiddetli astımın görüldüğü çocuklarda daha yüksek dozlarda (400 mikrogram)
kullanılabilir ve günlük total doz olarak 800 mikrogram budesonid inhalerin kullanıldığı doz
rejimi gerekebilir.
İnhale kortikosteroid dozu etkin astım kontrolünün sağladığı en düşük doza düşürülmelidir.
2 yaşından küçük çocuklarda kullanımı önerilmemektedir.
Geriyatrik popülasyon:
Yaşlı hastalarda doz ayarlaması gerektiğini gösteren klinik çalışma bulunmamaktadır.
4.3. Kontrendikasyonlar
İNFLACORT status asmatikus veya astımın diğer akut epizodları ile bileşiminde bulunan
maddelere karşı aşırı duyarlılığı olan kişilerde kullanılmamalıdır.
4.4. Özel kullanım uyarıları ve önlemleri
Aktif veya latent akciğer tüberkülozu olan, havayollarında fungal veya viral infeksiyonu
olan hastalarda özellikle dikkatli olunmalıdır.
KOAH hastalarında pnömoni
Kortikosteroid içeren inhale ilaçları alan KOAH hastalarında, hastaneye yatış gerektiren
pnömoni dahil pnömoni insidansında artış gözlenmiştir. Artan steroid dozu ile pnömoni
riskinde artış kanıtları bulunmaktadır, ancak bu durum çalışmaların tamamında kesin olarak
gösterilmemiştir.
Kortikosteroid içeren inhale ilaçlarının pnömoni riskinin büyüklüğü konusunda sınıf içi
farklılık için kesin klinik kanıt bulunmamaktadır.
Hekimler, KOAH hastalarında olası pnömoni gelişimine karşı, enfeksiyonların klinik
özellikleri ile KOAH semptomlarının alevlenme durumunun karışması ihtimali dolaysıyla
dikkatli olmalıdırlar.
4/15KOAH hastalarındaki pnömoni risk faktörleri arasında; sigara içimi, ileri yaş, düşük vücut
kitle indeksi ve şiddetli KOAH bulunmaktadır.
İnhale steroidin kombine edildiği kronik bronşit ve amfizemli ileri yaş hastalarda
pnömoni riski artabilmektedir.
Amfizem ve kronik bronşitte yüksek doz kullanımının avantaj sağladığına ilişkin yeterli
klinik kanıt yoktur.
Yüksek doz inhale kortikosteroid ile uzun süreli tedavide (özellikle tavsiye edilenden daha
yüksek dozlarda kullanımı) inhale kortikosteroidlerin sistemik etkileri meydana gelebilir ve
klinik olarak anlamlı düzeyde adrenal baskılanma gözlenebilir. Bu nedenle adrenokortikal
fonksiyonları zayıflamış olanlara strese maruz kaldıkları dönemlerde (cerrahi müdahale, ciddi
enfeksiyon varlığı veya astım ataklarının kötüleşmesi gibi) ek sistemik kortikosteroid vermek
gerekebilir. Bu hastalar steroid kullandıklarını belirten steroid uyarı kartı taşımaları
konusunda eğitilmelidir. Steroid dozunun hızlı düşürülmesi akut adrenal krizi tetikleyebilir.
INFLACORT kısa etkili bronkodilatörün gerektiği akut astım nöbetlerinde hızlı bir rahatlama
sağlamak amacıyla kullanılmamalıdır.
Akut adrenal krizin görülebileceği semptom ve belirtiler belirsizliğini korumaktadır. Fakat
anoreksiya, abdominal ağrı, kilo kaybı, yorgunluk, baş ağrısı, kusma, bulantı, bilinç kaybı,
nöbet, hipotansiyon ve hipoglisemi bu belirtiler ve semptomlar arasında değerlendirilebilir.
Özellikle yüksek doz inhale kortikosteroid ile uzun süreli tedavide istenmeyen sistemik etkiler
meydana gelebilir. İstenmeyen etkilerin sistemik oral kortikosteroid ile meydana gelme
olasılığı daha fazladır. Olası sistemik istenmeyen etkiler arasında Cushing sendromu, Cushing
benzeri belirtiler, adrenal baskılanma, çocuklar ve adolesanlarda büyüme geriliği, kemik
mineral yoğunluğunda azalma, hiperglisemi ve glukozüri, katarakt ve glokom sayılabilir. Bu
nedenle inhale kortikosteroid dozunun etkin astım kontrolünün sağlandığı en düşük dozda
idame ettirilmesi önemlidir.
Steroide bağımlı olmayan hastalar: Budesonidin tavsiye edilen dozlarda tedavisi genellikle 7
gün içinde terapötik yararlılık gösterir. Bazı hastalarda bronşlarda mukus sekresyonu aşırı
ölçüde birikebilir. Bu tür vakalarda, aerosol formuyla tedaviye ek olarak oral
kortikosteroidlerin kısa süreli kullanımı (genellikle 1-2 haftalık) önerilir. Oral dozun
kullanımından sonra inhaler ile tek başına tedavi yeterlidir.
Steroide bağımlı hastalar: Oral steroidlerden inhale budesonid tedavisine geçen hastalarda
uzun süren oral kortikosteroid tedavisi nedeniyle özellikle hipotalamus-hipofiz-adrenal eksen
fonksiyonundaki bozukluklar yavaş düzeldiği için dikkatli olunmalıdır. İnhale budesonid
tedavisine başlarken hastaların stabil durumda olmaları gerekmektedir. Yaklaşık 10 gün
boyunca daha önceden kullanılan oral steroidle birlikte yüksek doz budesonid kombinasyonu
verilir.
5/15Hekim hastanın steroid alım öyküsü ve hastalığını temel alarak doz ayarlaması yapmalıdır.
Örneğin haftalık doz esas alındığında, günde 5 mg prednizolon ile dozun azaltılarak
ayarlanması önerilir ki bu azalma, 20 mg günlük dozun, ilk hafta günde 15 mg ve 2. hafta
günde 10 mg’a azaltılması anlamına gelmektedir. Astımın kontrol altına alınmasını sağlama
ya da astımı iyileştirmede kullanılan budesonid ile kombine edilen tedavilerde oral doz en
düşük düzeye indirilir.
Bazı durumlarda oral steroidin yerini inhale budesonid ile tamamlamak mümkün olabilir.
Ayrıca inhale budesonid ile birlikte düşük doz oral steroid kullanan bazı hastaların kontrol
altına alınması gerekebilir.
Oral steroidlerin kesilmesi halinde, bazı hastalarda huzursuzluk gelişebilir. Solunum yolu
fonksiyonunda iyileşme gözlenmiş olması ya da hastalığın ilerlemesi engellenmiş olmasına
rağmen hastalar genellikle spesifik olmamakla birlikte kendilerini iyi hissetmeyebilirler.
Klinik bulgular aksini göstermedikçe oral steroid tedavisi kesilirken, hastalar inhale
budesonid ile tedaviye devam etmesi konusunda teşvik edilmelidir. Sistemik kortikosteroid
tedavisini bırakan hastalar, stres veya şiddetli astım atağı sırasında oral kortikosteroid
tedavisine (yüksek dozlarda) kaldığı yerden devam etmeleri ve hemen doktoru ile iletişim
kurmaları yönünde bilgilendirilmelidir.
Uzun dönemli sistemik steroid tedavisi nedeniyle oral steroidlere bağımlı hale gelen
hastalarda adrenal fonksiyon yetmezliğinin bulguları gözlenebilir. Bu durumun düzelmesi ve
hipotalamus-hipofiz-böbreküstü bezi sisteminin yeniden çalışması için belli bir süre
gerekebilir. Bu sürede hastaların hipotalamus-hipofiz-böbreküstü bezi fonksiyonları düzenli
olarak izlenmelidir. Bu hastalar steroid kullandıklarını belirten steroid uyarı kartı taşımaları
konusunda eğitilmelidir.
Ek sistemik kortikosteroid veya inhale budesonid tedavisi aniden bırakılmamalıdır.
Sistemik glukokortikosteroid tedavisinden, inhale glukokortikosteroid tedavisine geçilen
hastalar özel bir dikkat gerektirmektedir. Geçiş döneminde, genellikle düşük sistemik steroid
aktivitesi nedeniyle sistemik kortikosteroidlerin baskıladığı rinit, konjunktivit, egzama, kas ve
eklem ağrısı gibi alerjik veya eklemle ilgili hastalıkların semptomları görülebilir. Bu gibi
durumlarda spesifik tedaviler eşzamanlı olarak uygulanmalıdır. (Bu tür alerjik durumlar
antihistaminik ve/veya topikal preparatlarla semptomatik olarak tedavi edilmelidir)
Glukokortikosteroid etkisinin yetersizliğinden şüphelenildiği nadir vakalarda, yorgunluk, baş
ağrısı, kusma ve bulantı gibi semptomların meydana geldiği görülmüştür. Bu vakalarda bazı
durumlarda oral glukokortikosteroid dozunda geçici bir artış gerekebilir. Hipotalamus-
hipofiz-adrenal aksının baskılandığı bu dönemde hastalar travma, ameliyat, enfeksiyon
(özellikle gastroenterit) veya ağır elektrolit kaybına yol açan durumlara maruz kalırlarsa,
adrenal yetmezlik belirti ve bulguları ortaya çıkabilir. Böyle durumlarda budesonid, astım
belirtilerini kontrol altında tutuyor olsa bile fizyolojik miktarlardan daha az sistemik
glukokortikosteroid sağlar ve bu tür durumlarla mücadele etmek için gereken
mineralokortikosteroid etkisine sahip değildir.
6/15Astımın akut episod ve semptomlarında, status astmatikus veya akut dispne tedavisinde hızlı
sonuç alınabilmesi adına inhale budesonid kullanımı önerilmez. Bu gibi durumlarda kısa etki
süreli inhale bronkodilatöre ihtiyaç duyulur. Hastaya acil durumlarda semptomları hafifletmek
için kullanılan ilacını her zaman yanında bulundurması tavsiye edilmelidir.
Eğer hastalar kısa etkili bronkodilatör tedavisini efektif bulmuyorsa veya normalden daha
fazla inhalasyona ihtiyaç duyuyorsa ve persistan solunum yolu semptomları mevcutsa ilaç
tedavisi yeniden değerlendirilmelidir. Bu gibi durumlarda daha yüksek dozlarda inhale
budesonid kullanımı, uzun etkili beta agonistin tedaviye eklenmesi veya oral
glukokortikosteroid kullanımına ihtiyaç duyulabilir.
Diğer inhalasyon tedavilerinde olduğu gibi inhale budesonid kullanımı sırasında doz
alımından sonra nefes darlığı ve hırıltılı solunumun gözlendiği paradoksik bronkospazm
oluşabilir. Paradoksal bronkospazm hızlı etkili inhale bronkodilatör ve derhal başlanan
tedaviye yanıt verir. Bu durumda budesonid uygulaması derhal kesilmeli ve eğer gerekiyorsa
bronkodilatör tedaviye başlanmalıdır.
İnhale kortikosteroidler ile uzun süreli tedavi gören çocukların boylarının düzenli olarak
izlenmesi önerilmektedir. Büyümenin yavaşladığının gözlenmesi durumunda inhale
kortikosteroid dozu etkin astım kontrolünün sağlandığı en düşük doza düşürülmelidir. Ayrıca
hastanın bir pediyatri uzmanı tarafından değerlendirilmesi gerekebilir. Topikal
kortikosteroidler daha büyük miktarlarda absorbe edilebileceğinden, çocuklar sistemik
toksisiteye daha duyarlıdırlar.
Hastalar asemptomatik olabileceklerinden, düzenli olarak profilaktik tedavinin önemi
hastalara hatırlatılmalıdır. İnhale budesonid tedavisi sırasında orafarenkste ilaç birikimi
nedeniyle orofaringeal kandida enfeksiyonları meydana gelebilir. Bunu önlemek amacıyla
hastalar her inhale kortikosteroid uygulamasından sonra ağızlarını su ile çalkalamalı veya
dişlerini fırçalamalıdırlar. Genellikle orofaringeal kandida enfeksiyonu, inhale
kortikosteroidin kesilmesine ihtiyaç duyulmadan topikal antifungal tedaviye yanıt verir.
Ayrıca Dermatolojik enfeksiyonların varlığında gerektiğinde lokal kortikosteroid tedavisi
durdurulmalı ve uygun antifungal veya antibakteriyel ajan kullanılmalıdır.
Aktif ve latent akciğer tüberkülozu olan hastalarda inhale kortikosteroid tedavisine
başlanmadan önce yeterli bakım ve kontrol sağlanmış olmalı, budesonid dikkatli
kullanılmalıdır.
Bakteriyel enfeksiyon nedeniyle astım alevlenmesi, genellikle antibiyotik tedavisi, budesonid
dozunda artış veya gerektiğinde sistemik steroid verilmesiyle kontrol altına alınabilir. Tedavi
edilmeyen fungal, bakteriyel ve/veya sistemik viral enfeksiyonları olan hastalarda budesonid
dikkatli kullanılmalıdır. Kortikosteroid tedavisi kızamık veya suçiçeği gibi viral
hastalıklardan ciddi veya ölümcül enfeksiyon gelişme riskini artırabilir.
Karaciğer fonksiyonlarının azalması kortikosteroidlerin atılımını etkileyebilir. Bununla
birlikte, intravenöz yoldan uygulanan budesonidin plazma klerensi sirozlu hastalarda ve
7/15sağlıklı kişilerde benzerdir. Karaciğer fonksiyonlarının azaldığı durumlarda oral yoldan alınan
budesonidin farmakokinetiği değişir, sistemik yararlanımı artar. Ancak, inhalasyon yoluyla
kullanılan budesonidin sistemik yararlanımında sindirim sisteminden emilen budesonidin
katkısı göreceli olarak az olduğundan bu durumun klinik açıdan önemi sınırlıdır.
Hastalar inhalerin doğru kullanımı konusunda bilgilendirilmelidir. Hastanın inhalerin
akciğerde optimum yararlılık sağlaması için nefes alma ile aerosol aktüasyonunu senkronize
edebildiğinden emin olunmalıdır. Bu nedenle kullanım tekniği kontrol edilmelidir.
İn vivo çalışmalarda, itrakonazol ve ketokonazolün (bilinen CYP3A4 inhibitörlerinin
karaciğerde ve intestinal mukozada aktivitesi) oral kullanımının, budesonide sistemik
maruziyette artışa neden olabileceği gösterilmiştir. Bu nedenle inhale budesonidin
itrakonazol, ketokonazol veya diğer bilinen CYP3A4 inhibitörleri ile birlikte tedavisinden
kaçınılmalıdır (bkz. bölüm 4.5. Diğer tıbbi ürünler ile etkileşimler ve diğer etkileşim şekilleri)
Eğer birlikte kullanımı gerekli görülürse, etkileşen ilaçların alım aralığı mümkün olduğu
ölçüde uzun tutulmalıdır. Budesonidin dozunda bir azaltma göz önünde bulundurulmalıdır.
İnflacort İnhaler göze kullanılmamalıdır.
Bu tıbbi ürün az miktarda – her 200 mcg’da 100 mg’dan daha az - etanol (alkol) içerir.
4.5. Diğer tıbbi ürünler ile etkileşimler ve diğer etkileşim şekilleri
Klinik çalışmalarda budesonid ile astım tedavisinde kullanılan diğer ilaçlar arasında bir
etkileşim olduğu gözlenmemiştir.
Budesonidin metabolik dönüşümü, CYP3A4 enzimi aracılığıyla metabolize edilen diğer
maddeler (itrakonazol, ketokonazol, ritonavir, nelfinavir, siklosporin, etinilestradiol ve
troleandomisin gibi) tarafından engellenir. Söz konusu CYP3A4 inhibitörü maddeler ile
eşzamanlı uygulanması budesonidin plazma düzeyinin belirgin düzeyde yükselmesine neden
olur ve budesonide sistemik maruziyetin artmasıyla sonuçlanabilir. Bu durum kısa dönemli
(1-2 hafta) tedaviler için önemli değildir ancak uzun dönemli tedavilerde göz önünde
bulundurulmalıdır.
Simetidinin, önerilen dozlarda ve oral yoldan alınan budesonidin farmakokinetiği üzerindeki
etkisi hafif, ancak klinik açıdan önemsizdir; omeprazolün ise etkisi yoktur.
Amiodaron kullanan bir hastada oral budesonid tedavisine bağlı olarak Cushing Sendromu
bildirilmiştir. Cushing Sendromu gelişmesinin nedeni olarak budesonidin sitokrom p450 3A
aracılı metabolizasyonunun amiodaron tarafından inhibe edilmesine bağlı olduğu öne
sürülmüştür.
Özel popülasyonlara ilişkin ek bilgiler
Özel popülasyonlara özgü etkileşim çalışması yapılmamıştır.
8/15Pediyatrik popülasyon
Pediyatrik popülasyona özgü etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Budesonidin doğum kontrolü üzerine etkisi olduğunu gösteren klinik çalışma
bulunmamaktadır.
İNFLACORT’un eşzamanlı kullanımının, oral yolla alınan doğum kontrol ilaçları ile
etkileşime girdiğini gösteren klinik çalışma bulunmamaktadır.
Gebelik dönemi
Gebe kadınlarda yapılmış kontrollü çalışmalar bulunmamaktadır. İNFLACORT gerekli
olmadıkça gebelik döneminde kullanılmamalıdır. Budesonid gebelerde ancak elde edilecek
yarar ve fetüsün maruz kalabileceği potansiyel risk göz önüne alınarak kullanılabilir. Yeterli
astım kontrolünün sağlandığı en düşük etkili doz kullanılmalıdır.
Laktasyon dönemi
Kortikosteroidler insan sütüne geçebilirler. Her kortikosteroidin anne sütü ile beslenmekte
olan bebeklerde yan etki potansiyeli olduğundan, ilacın anne için önemi göz önüne alınarak,
anne sütü ile beslenmenin durdurulması ya da ilacı kesme yönünde karar verilmelidir.
Üreme yeteneği/Fertilite
Budesonidin üreme yeteneğini etkilediğini gösteren klinik çalışma bulunmamaktadır.
Hamilelik ve laktasyon döneminde itici gaz HFA 134a’nın kullanımının güvenilirliğine ilişkin
deneyim bulunmamaktadır. Ayrıca hayvanlarda reprodüktif fonksiyon ve embriyofetal
gelişim üzerine HFA 134a’nın etkisinin araştırıldığı çalışmalarda klinik olarak anlamlı bir
advers etki saptanmamıştır.
4.7. Araç ve makine kullanımı üzerindeki etkiler
Budesonid, araç ve makine kullanma becerisini göz ardı edilebilir düzeyde etkileyebilir veya
etkilememektedir.
4.8. İstenmeyen etkiler
Klinik çalışmalarda budesonid ile tedavi edilen hastalarda aşağıdaki istenmeyen etkilerin
görüldüğü gösterilmiştir. Listelenen advers ilaç reaksiyonları sırasıyla; Çok yaygın (≥1/10);
yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
9/15<1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Enfeksiyonlar ve enfestasyonlar
Çok yaygın: Orofarenksde kandida enfeksiyonu*
Yaygın: Pnömoni (KOAH’lı hastalarda)
Bağışıklık sistemi hastalıkları
Seyrek: Anafilaktik şok, döküntü, kontakt dermatit, ürtiker, anjiyoödem ve bronkospazm
dahil olmak üzere erken ve geç aşırı duyarlılık reaksiyonları.
Endokrin hastalıklar
Çok seyrek: Hipokortisizm, adrenal baskılanma (yüksek doz inhale budesonid ile uzun süreli
tedaviler için bkz. bölüm 4.4. Özel kullanım uyarıları ve önlemleri)
Metabolizma ve beslenme hastalıkları
Bilinmiyor: Metabolik değişiklikler
Psikiyatrik hastalıklar
Seyrek: Depresyon, agresif reaksiyonlar, sinirlilik, huzursuzluk, anksiyete, psikoz, davranış
değişiklikleri ve motor aktivitede artış.
Göz hastalıkları
Çok seyrek: Katarakt, glokom
Solunum, göğüs bozuklukları ve mediastinal hastalıklar
Yaygın: Öksürük
Seyrek: Paradoksal bronkospazm (bkz. bölüm 4.4. Özel kullanım uyarıları ve önlemleri)
Gastrointestinal hastalıklar
Seyrek: Yutma güçlüğü
Deri ve deri altı doku hastalıkları
Seyrek: Deride morarma, eritem
Kas-iskelet bozuklukları, bağ doku ve kemik hastalıkları
Çok seyrek: Büyüme geriliği, kemik dansitesinde azalma (yüksek doz inhale kortikosteroid ile
uzun süreli tedavilerde görülen sistemik etkiler için bkz. bölüm 4.4. Özel kullanım uyarıları
ve önlemleri)
Genel bozukluklar ve uygulama bölgesine ilişkin hastalıklar
Yaygın: Boğazda lokal irritasyon ve boğaz ağrısı, ses kısıklığı.
10/15*Orofaringeal kandidiyazis çocuklarda daha az sıklıkta görülür. İlaç birikimi nedeniyle
oluşur. Görülme sıklığı toplam günlük doz ve doz frekansı ile ilişkilidir. Nazal steroidler,
sistemik steroidler veya antibiyotiklerin birlikte kullanılması orofaringeal kandidiyazis riskini
artırır. Riski en aza indirmek için uygulama sonrasında ağzın su ile çalkalanması tavsiye
edilmelidir (bkz. bölüm 4.4. Özel kullanım uyarıları ve önlemleri). Oral birikimin azalması
nedeniyle hazne ile kullanım ile orofaringeal kandidiyazis görülme insidansı daha azdır.
Nadir olarak bazı hastalarda inhalasyon yoluyla kullanılan glukokortikosteroidler ile adrenal
hipofonksiyonu dahil sistemik glukokortikosteroid toksisitesi bulgu ve belirtileri ortaya
çıkabilir. Bu durum muhtemelen doz, tedavi süresi, birlikte kullanılan ya da daha önceden
kullanılmış steroidler ve kişisel duyarlılığa bağlı olarak gelişir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İnhalasyon yoluyla çok yüksek dozlarda budesonid alınsa bile genelde klinik bir sorun
yaratması beklenmez. Kronik olarak aşırı dozlarda kullanıldığında hiperkortisizm ve adrenal
supresyon gibi sistemik glukokortikosteroid kullanımının yan etkileri görülebilir. Bu nedenle
budesonid tavsiye edilen dozlarda kullanılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kortikosteroidler (Glukokortikoidler) (İnhalantlar)
ATC Kodu: R03BA02
Budesonid, yapısal olarak 16 alfa-hidroksi prednizolona benzeyen ve halojen içermeyen,
güçlü antiinflamatuvar etkisi olan bir glukokortikosteroiddir. İlaç 22R ve 22S epimerlerinin
1/1 oranında karışmasından oluşmuştur. 22R epimeri, 22S epimerinden 2-3 kat daha potenttir
ve farklı bir farmakokinetik profile sahiptir.
Budesonid topikal olarak uygulandığında solunum yolu mukozası üzerinde antiinflamatuvar
etki gösterir.
Kortikosteroidlerin astımlı olgulardaki inflamasyon süreci üzerine etki mekanizması tam
olarak bilinmemektedir. Budesonidin, alerjik ve alerjik olmayan solunum yolu
inflamasyonlarında rol oynayan çeşitli hücre tipleri (eozinofiller, makrofajlar, mast hücreleri,
nötrofiller ve lenfositler gibi) ile çeşitli mediyatörler (sitokinler, lökotrienler, histamin ve
11/15eikozanoidler gibi) üzerinde değişik derecelerde baskılayıcı etki oluşturduğu gösterilmiştir.
Kortikosteroidlerin bu etkileri astım sürecindeki terapötik etkinliklerine katkı sağlamaktadır.
Glukokortikosteroid reseptör afinitelerine göre, budesonidin intrinsik etki gücü
prednizolondan yaklaşık 15 kat fazladır.
Kortikosteroidler hasarlı alana hücre göçünü ve bölgede oluşan vazodilatasyonu inhibe
ederler. Bu etki damar dışına serum çıkışını, ödemi ve rahatsızlık hissini azaltır.
İmmünosüpresif özellikler ani ve geç aşırı duyarlılık reaksiyonlarını azaltır.
Astımlı hastalarda inhalasyon yoluyla ve oral yoldan kullanılan budesonidin karşılaştırıldığı
bir klinik çalışmada, plaseboya göre inhalasyon yoluyla kullanılan budesonidin istatistiksel
açıdan anlamlı bir şekilde etkili olduğu; oral yoldan kullanılan budesonid ile plasebo arasında
ise anlamlı bir farkın olmadığı görülmüştür. Alışılmış dozlarda inhalasyon yoluyla kullanılan
budesonidin etkisi, solunum yolları üzerindeki doğrudan etkisi ile açıklanabilir.
Budesonid inhalasyonunu takiben astım kontrolündeki iyileşme, tedavi başladıktan sonraki 24
saat içinde kendini gösterir. Tedavi başlangıcından 2 gün sonra akciğer fonksiyonlarında
iyileşme gözlenirken maksimum etki birkaç haftalık sürekli tedavi sonrasında ortaya çıkar.
Yapılan provokasyon çalışmalarında budesonid, antianafilaktik ve antiinflamatuvar etki
göstermiş, hem erken hem de geç alerjik reaksiyonlarda bronşiyal obstrüksiyonu azaltmıştır.
Budesonidin, duyarlı hastaların doğrudan ve dolaylı provokasyona verdikleri solunum yolu
reaktivitesini de azalttığı gösterilmiştir. İnhalasyon yoluyla uygulanan budesonid tedavisi,
egzersizle ortaya çıkan astımın önlenmesinde de etkili olmuştur.
İnhalasyon yoluyla önerilen dozlarda kullanılan budesonid, ACTH testlerine göre, adrenal
fonksiyonlarını 10 mg prednizolondan belirgin olarak daha az etkiler. Üç ay boyunca
erişkinlere günde 1.600 mikrogram, çocuklara 800 mikrogram dozlarında uygulanan
budesonid, plazma kortizol düzeylerinde ve ACTH stimulasyonuna alınan yanıtta klinik
açıdan önemli bir değişikliğe neden olmamıştır. 52 haftaya varan uzun süreli takiplerde,
hipotalamus-hipofiz-adrenal bez aksında baskılanma olmadığı doğrulanmıştır.
Basınçlı ölçülü dozlu inhalasyon cihazlarıyla günde 600 mikrograma varan budesonid
dozlarında 2-6 yıl boyunca tedavi edilen çocukların büyümelerinin, steroid olmayan ilaçlarla
tedavi edilenlerden farklı olmadığı görülmüştür.
5.2. Farmakokinetik özellikler
Emilim:
Budesonid, oral uygulamayı takiben 1-2 saat içinde plazmada doruk konsantrasyona ulaşır.
Mutlak sistemik biyoyararlanımı % 6-13’tür.
Basınçlı ölçülü doz inhalasyon cihazlarıyla uygulanan budesonid dozunun yaklaşık % 15-25’i
akciğerlere ulaşır. Oral yoldan tek doz halinde 1 mg budesonid inhale edildikten sonra
ulaşılan en yüksek plazma konsantrasyonu yaklaşık 2 nmol/L’dir ve bu değere inhalasyondan
12/15yaklaşık 10 dakika sonra ulaşır. Basınçlı ölçülü doz inhalasyon cihazı ile uygulanan
budesonidin sistemik yararlanımı, ölçülü dozun % 26’sı kadardır ve bunun 2/5’i yutulan
ilaçtan kaynaklanmaktadır.
Dağılım:
Budesonidin dağılım hacmi yaklaşık 3 L/kg’dır. Budesonidin emilimi takiben vücutta geniş
ölçüde dağılır. Plazma proteinlerine ortalama % 85-90 oranında bağlanır.
Biyotransformasyon:
Budesonid karaciğerde sitokrom P 450 3A enzimi ile etkili şekilde metabolize edilir. En
önemli metabolitleri 6 beta-hidroksibudesonid ve 16 alfa-hidroksiprednizolondur. Bu
metabolitlerin glukokortikosteroid aktiviteleri budesonid aktivitesinin % 1’inden azdır.
Eliminasyon:
Budesonid idrar ve dışkı yoluyla, konjuge ve non-konjuge metabolitler şeklinde atılır. İdrarda
değişime uğramamış halde budesonid bulunmaz. Budesonidin sistemik klerensi yüksektir
(dakikada yaklaşık 1.2 L) ve intravenöz yoldan uygulandığında plazma yarılanma süresi
ortalama 2-3 saattir.
Doğrusallık/doğrusal olmayan durum:
Klinikte kullanılan doz sınırları içinde budesonidin farmakokinetik profili doğrusallık
gösterir.
Hastalardaki karakteristik özellikler
Karaciğer hastalığı olan kişilerde budesonidin vücutta kalış süresi uzayabilir.
Budesonidin plazma eliminasyon yarı ömrü, erişkinlerle karşılaştırıldığında çocuklarda
belirgin şekilde daha düşüktür.
5.3. Klinik öncesi güvenlilik verileri
Hayvan çalışmalarında budesonid ile gözlenen toksisite, abartılmış farmakolojik etkililik ile
ilişkilendirilmiştir.
Alışılmış genotoksisite testlerinde budesonidle ilişkili hiçbir genotoksik etki
gözlemlenmemiştir.
Hayvan üreme çalışmalarında, budesonid gibi glukokortikoidlerin malformasyonları (yarık
damak, iskeletsel malformasyonlar) tetiklediği gösterilmiştir. Benzer etkilerin insanlarda
terapötik dozlarda ortaya çıkması olası değildir.
13/156. FARMASÖTİK ÖZELLİKLER
6.1. Yardımcı maddelerin listesi
Oleik asit
Absolü etanol
1,1,1,2-Tetrafloroetan
6.2. Geçimsizlikler
İNFLACORT’un bilinen geçimsizlikleri yoktur.
6.3. Raf ömrü
24 ay
6.4. Saklamaya yönelik özel tedbirler
30°C’nin altındaki oda sıcaklığında ve valf aşağı doğru gelecek şekilde saklanmalıdır.
Direkt gün ışığından ve donmaktan korunmalıdır.
Aerosol kutusu delinmemeli, boş olsa bile kırılmamalı, ateşten uzak tutulmalıdır.
6.5. Ambalajın niteliği ve içeriği
Kutuda, lacivert plastik kapağı ve beyaz renkli ambalaj geçirilmiş ölçülü doz valfli
alüminyum tüp (200 doz) ve inhalasyon cihazı kullanma talimatı ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve
“Ambalaj ve Ambalaj Atıkları Kontrol Yönetmeliği” ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu – İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
115/48
14/159. RUHSAT TARİHİ/RUHSAT YENİLEME TARİHİ
İlk ruhsat tarihi: 30.01.2004
Ruhsat yenileme tarihi: 30.01.2009
10. KÜB’ÜN YENİLENME TARİHİ
15/15