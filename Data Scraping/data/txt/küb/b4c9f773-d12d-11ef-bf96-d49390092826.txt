KISA ÜRÜN BİLGİSİ
1. BEŞERİ TIBBİ ÜRÜNÜN ADI
MIRCERA 120 mikrogram/0.3 mL S.C./I.V. kullanıma hazır şırınga
2. KALİTATİF VE KANTİTATİF BİLEŞİM
Etkin madde: Bir kullanıma hazır şırınga 0.3 mL’de 120 mcg metoksi polietilen glikol-
epoetin beta* içerir. Dozaj formu, metoksi polietilen glikol-epoetin beta molekülünün protein
parçacığı miktarını gösterir.
Yardımcı maddeler:
 Sodyum dihidrojen fosfat monohidrat 0.414 mg
 Sodyum sülfat 1.704 mg
* Etkin madde metoksi polietilen glikol-epoetin beta, Çin Hamsteri Yumurtalık hücrelerinde
rekombinant DNA teknolojisiyle üretilen bir protein ile doğrusal metoksi-polietilen glikolün
(PEG) kovalent konjugatıdır. Bunun sonucunda yaklaşık 60 kDa moleküler ağırlık elde edilir.
Mikrogram cinsinden dozaj yitiliği, glikozilasyon dikkate alınmaksızın, metoksi polietilen
glikol-epoetin beta’nın protein parçacığının miktarını belirtmektedir.
Yardımcı maddeler için, Bölüm 6.1’e bakınız.
3. FARMASÖTİK FORM
Enjeksiyonluk çözelti içeren kullanıma hazır şırınga
Çözelti berraktır ve renksiz ile hafif sarımsı arasındadır.
4. KLİNİK ÖZELLİKLER
4.1 Terapötik endikasyonlar
 Antianemiktir.
 Diyalize giren hastalarda kronik böbrek yetmezliği ile ilgili anemi (renal anemi) tedavisi,
 Prediyaliz hastalarda semptomatik renal anemi tedavisi,
 MIRCERA ve diğer ESA (Eritropoiez Stimüle edici Ajan)’ların kullanımında hedef
hemoglobin (Hb) düzeyi 10-12 g/dL’dir. Hedef hemoglobin Hb>12 g/dL üzerine
çıkarılmamalıdır. ESA’lar Hb=12 g/dL olunca kesilmelidir.
4.2 Pozoloji ve uygulama şekli
Pozoloji/uygulama sıklığı ve süresi:
Kronik böbrek hastalığı olan yetişkinlerde semptomatik aneminin tedavisi
MIRCERA ile tedavi renal yetmezlikli hastaların tedavisinde deneyimli bir hekimin
gözetiminde başlatılmalıdır.
1Yaş, cinsiyet ve hastalığın toplam yüküne göre anemi semptomları ve sekeli çeşitli olabilir;
bireysel hastanın klinik gidişatı ve durumunun bir hekim tarafından incelenmesi gereklidir.
Hastalar arası değişkenlikten dolayı, istenilen hemoglobin düzeyinin üzeri veya altında olan
bir hasta için geçici bireysel hemoglobin değerleri gözlenmelidir. Hemoglobin
değişkenliğinde, 10 g/dL (6.21 mmol/L) ile 12 g/dL (7.5 mmol/L) hedef hemoglobin aralığı göz
önünde tutularak, doz ayarlanmasına gidilmelidir. Sürekli bir 12 g/dL (7.5 mmol/L)’den yüksek
hemoglobin düzeyinden kaçınılmalıdır; 12 g/dL (7.5 mmol/L)’yi aşan hemoglobin değerleri
gözlendiğinde uygun doz ayarlaması kılavuzu aşağıda tanımlanmaktadır.
Dört haftalık bir süre zarfında 2g/dL (1.25 mmol/L)’den fazla bir hemoglobin artışından
kaçınılmalıdır. Eğer meydana gelirse, belirtilen uygun doz ayarlaması yapılmalıdır.
Anemi semptomlarının yeterince kontrolünün sağlanması ve hemoglobin konsantrasyonunun
12 g/dL (7.5 mmol/L) veya altında tutulması amacıyla, onaylı en düşük ve etkili MIRCERA
dozunun kullanılmasını garanti altına almak için, hastalar yakından takip edilmelidir.
Kronik renal yetmezliği olan hastalarda MIRCERA dozunun yükseltilmesi sırasında dikkatli
olunmalıdır. MIRCERA’ya zayıf hemoglobin yanıtı gösteren hastalarda zayıf hemoglobin
yanıtı oluşturabilecek alternatif olasılıklar düşünülmelidir.
Hemoglobinin, stabilize olana kadar iki haftada bir ve bundan sonra da periyodik olarak
izlenmesi önerilir.
Şu an bir Eritropoiez Stimüle edici Ajan (ESA) ile tedavi edilmeyen hastalar
Diyalize girmeyen hastalar:
MIRCERA için önerilen başlangıç dozu, hemoglobin düzeyini 10 g/dL’nin (6.21 mmol/L)
üzerine çıkarmak için tek bir s.c. enjeksiyon olarak ayda bir uygulanan 1.2 mikrogram/kg
vücut ağırlığı şeklindedir. Alternatif olarak, 0.6 mikrogram/kg vücut ağırlığı başlangıç dozu
tek bir i.v. veya s.c. enjeksiyon olarak iki haftada bir uygulanabilir.
Diyalize giren hastalar:
MIRCERA için önerilen 0.6 mcg/kg vücut ağırlığı başlangıç dozu, hemoglobin düzeyini 10
g/dL’nin (6.21 mmol/L) üzerine çıkarmak için tek bir i.v. veya s.c. enjeksiyon olarak iki
haftada bir uygulanabilir.
Hemoglobin artış hızı bir ay boyunca 1.0 g/dL’den (0.621 mmol/L) az olursa, doz önceki
dozun yaklaşık %25’i kadar artırılabilir. Bireysel hedef hemoglobin düzeyi elde edilene
kadar, birer ay aralıklarla yaklaşık %25’lik ilave artışlar yapılabilir.
Hemoglobin artış hızı bir ay içinde 2 g/dL’den (1.24 mmol/L) fazla olursa veya hemoglobin
düzeyi yükseliyor ve 12 g/dL (7.5 mmol/L) değerine yaklaşıyorsa, doz yaklaşık %25 oranında
azaltılmalıdır. Eğer hemoglobin düzeyi yükselmeye devam ederse, hemoglobin düzeyi
düşmeye başlayana kadar tedavi kesilmeli ve hemoglobin düzeyi düşmeye başladığı zaman
son uygulanan dozun yaklaşık %25 azı ile tedaviye yeniden başlanmalıdır. Dozun
kesilmesinden sonra hemoglobin düzeyinde yaklaşık 0.35 g/dL/hafta’lık bir düşüş beklenir.
İki haftada bir tedavi edilen ve hemoglobin konsantrasyonu 10 g/dL’nin (6.21 mmol/L)
üzerine ulaşan hastalara, MIRCERA önceki iki haftada bir uygulanan dozun iki katına
2eşdeğer dozda ayda bir kez uygulanabilir. Doz ayarlamaları ayda bir kereden daha sık
yapılmamalıdır.
Şu an bir ESA ile tedavi edilen hastalar
Şu an bir ESA ile tedavi gören hastalar, ayda bir tek intravenöz veya subkutan enjeksiyon
şeklinde uygulanan MIRCERA’ya geçirilebilir. Metoksi polietilen glikol-epoetin beta’nın
başlangıç dozu, Tablo 1’de açıklandığı gibi, tedavi değişikliği sırasında verilen önceki
haftalık darbepoetin alfa veya epoetin dozuna dayanarak hesaplanır. İlk MIRCERA
enjeksiyonu, önceden uygulanan darbepoetin alfa veya epoetin tedavisinin bir sonraki planlı
dozunda başlamalıdır.
Tablo 1: MIRCERA başlangıç dozları
Önceki haftalık
darbepoetin alfa Önceki haftalık epoetin Aylık MIRCERA intravenöz
intravenöz veya intravenöz veya subkutan veya subkutan dozu
subkutan dozu dozu (IU/hafta) (mikrogram/ayda bir kez)
(mikrogram/hafta)
<40 <8000 120
40-80 8000-16000 200
>80 >16000 360
Hedef hemoglobin konsantrasyonunu 10 g/dL’nin (6.21 mmol/L) üzerinde tutmak için doz
ayarlaması gerekirse, aylık doz yaklaşık %25 artırılabilir.
Bir ay boyunca hemoglobin artış hızı 2 g/dL’den (1.24 mmol/L) fazla olursa veya hemoglobin
düzeyi yükseliyor ve 12 g/dL (7.5 mmol/L) değerine yaklaşıyorsa, doz yaklaşık %25 oranında
azaltılmalıdır. Eğer hemoglobin düzeyi yükselmeye devam ederse, hemoglobin düzeyi
düşmeye başlayana kadar tedavi kesilmeli ve hemoglobin düzeyi düşmeye başladığı zaman
son uygulanan dozun yaklaşık %25 azı ile tedaviye yeniden başlanmalıdır. Dozun
kesilmesinden sonra hemoglobin düzeyinde yaklaşık 0.35 g/dL (0.22 mmol/l) haftalık bir
düşüş beklenir. Doz ayarlamaları ayda bir kereden daha sık yapılmamalıdır.
Peritoneal diyaliz hastalarında tedavi deneyimi kısıtlı olduğundan, bu hastalarda düzenli Hb
takibine ve doz ayarlama kılavuzuna sıkı bir şekilde bağlı kalınması tavsiye edilir.
Tedaviye ara verilmesi
MIRCERA tedavisi normal olarak uzun süreli bir tedavidir. Bununla birlikte, gerekirse,
herhangi bir zamanda tedaviye ara verilebilir.
Atlanan doz
Bir MIRCERA dozu atlanırsa, atlanan doz en kısa zamanda uygulanmalı ve MIRCERA
uygulamasına önerilen dozlama sıklığında yeniden başlanmalıdır.
Uygulama şekli:
3Hemoglobini 12 g/dL (7.5 mmol/L) üzerine çıkmayacak şekilde artırmak için MIRCERA
subkutan veya intravenöz olarak uygulanabilir. Periferal damarların delinmesinden sakınmak
için hemodiyalize girmeyen hastalarda subkutan kullanım tercih edilir.
MIRCERA karın, kol veya uyluktan subkutan yolla enjekte edilebilir. Üç enjeksiyon bölgesi
de MIRCERA uygulaması için aynı derece uygundur.
Özel popülasyonlara ilişkin ek bilgiler:
Böbrek/Karaciğer yetmezliği:
MIRCERA kronik böbrek hastalarında, görülen semptomatik aneminin tedavisinde
kullanıldığından, kısa ürün bilgilerinin tamamı bu hasta grubuna yönelik bilgiler içermektedir.
Bu sebeple, bu bölümde böbrek yetmezlikli hastalar için ayrıca özel bir bilgi verilmemektedir.
Karaciğer yetmezliği olan hastalarda ne başlangıç dozunda ne de doz modifikasyonu
kurallarında ayarlama yapmak gerekmemektedir (bkz. bölüm 5.2).
Pediyatrik popülasyon:
Güvenlilik ve etkililik verilerinin olmaması nedeniyle, MIRCERA’nın çocuklarda ve 18 yaş
altı adolesanlarda kullanılması önerilmez.
Geriyatrik popülasyon:
Klinik çalışmalarda MIRCERA ile tedavi edilen hastaların %20’si 75 yaş ve üzerindeyken,
%24’ü 65 ile 74 yaş arasındadır. 65 yaş ve üzeri hastalarda doz ayarlaması gerekmemektedir.
4.3 Kontrendikasyonlar
 Etkin maddeye veya yardımcı maddelerin herhangi birine karşı aşırı duyarlılığı olanlarda
kontrendikedir.
 Kontrol edilemeyen hipertansiyonlu hastalarda kontrendikedir.
 Kanser ve kansere bağlı anemilerde ve kanser kemoterapisine bağlı anemilerde ESA
(Eritropoiez Stimüle edici Ajan)’ların kullanılmasının morbidite ve mortaliteyi artırdığı
gözlenmiştir. Bu nedenle kanser, kansere bağlı ve kanser kemoterapisine bağlı anemilerde
ESA (epoetin alfa, epoetin beta, darboepoetin alfa, metoksi polietilen glikol-epoetin beta
ve benzeri ajanlar) kontrendikedir.
4.4 Özel kullanım uyarıları ve önlemleri
UYARI: ESA’LAR ÖLÜM, MİYOKARD ENFARKTÜSÜ, İNME, VENÖZ
TROMBOEMBOLİZM, VASKÜLER GİRİŞ YOLU TROMBOZU VE TÜMÖR
PROGRESYONU VE NÜKSETMESİ RİSKİNİ ARTIRIR.
Kronik böbrek hastalarında eritropoezis stimüle edici ajanlar ile tedaviye hemoglobin düzeyi
10 g/dL’nin altında başlanması düşünülmeli ve 12 g/dL’nin üzerinde tedavi kesilmelidir.
Doz bireyselleştirilmeli ve kırmızı kan hücreleri transfüzyonu ihtiyacını azaltmak için yeterli
olan en düşük doz kullanılmalıdır.
4Özellikle, tedaviye yeterli cevap vermeyen hastalarda hedef hemoglobin düzeyine (10-12
g/dL) ulaşmak için yapılacak doz artışında dikkatli olunmalıdır.
Serum ferritin değeri 100 mcg/L’nin altında veya transferrin doygunluğu %20’nin altında
olan tüm hastalar için destekleyici demir tedavisi önerilir. Etkili eritropoiezin sağlanması için,
tedaviden önce ve tedavi sırasında tüm hastaların demir durumu değerlendirilmelidir.
MIRCERA tedavisine cevap alınmasındaki başarısızlık durumunda nedensel faktörler
araştırılmalıdır. Demir, folik asit veya B12 vitamini eksikliği ESA’ların etkinliğini azaltır ve
bu sebeple düzeltilmelidir. Araya giren enfeksiyonlar, inflamatuvar veya travmatik episodlar,
gizli kan kaybı, hemoliz, ciddi alüminyum toksisitesi, altta yatan hematolojik hastalıklar veya
kemik iliği fibrozu da eritropoetik cevabı tehlikeye sokabilir. Retikülosit sayımı
değerlendirmenin bir bölümü olarak düşünülmelidir. Belirtilen tüm koşullar hariç tutulursa ve
hasta retikülositopeni ve anti-eritropoietin antikorlarıyla ilişkili ani bir hemoglobin düzeyinde
düşüş yaşarsa, Saf Kırmızı Hücre Aplazisi (PRCA) tanısı için kemik iliğinin incelenmesi
düşünülmelidir. PRCA tanısı koyulursa, MIRCERA tedavisi kesilmeli ve hastalar başka bir
ESA’ya geçirilmemelidir.
MIRCERA da dahil olmak üzere ESA’lar ile ilişkili olarak, anti-eritropoietin antikorlarının
neden olduğu Saf Kırmızı Hücre Aplazisi rapor edilmiştir. Bu antikorların tüm ESA’lar ile
çapraz reaksiyona girdiği gösterilmiştir ve eritropoietin antikorları olduğundan şüphe edilen
veya bu durumu doğrulanan hastalarda MIRCERA tedavisine başlanılmamalıdır.
Hepatit C’li hastalarda Saf Kırmızı Hücre Aplazisi (PRCA): Hemoglobin seviyesinde çelişkili
bir düşüş ve düşük retikülosit sayılı ağır aneminin gelişmesi durumunda eritropoietin tedavisi
kesilmeli ve anti-eritropoietin antikor testi yapılmalıdır. İnterferon ve ribavirin tedavisi
yanında eritropoietinlerin uygulandığı Hepatit C’li hastalarda bildirilmiştir. Eritropoietinlerin
Hepatit C’ye bağlı anemilerin tedavisinde kullanımı onaylanmamıştır.
Kronik böbrek yetmezliği olan hastalarda idame hemoglobin konsantrasyonu, bölüm 4.2’de
tavsiye edilen hedef hemoglobin konsantrasyonlarının üst limitini aşmamalıdır. Kronik
böbrek hastaları ile yapılan kontrollü çalışmalarda, eritropoezis-stimüle edici ajanlar hedef
hemoglobin seviyesi 12 g/dL’nin üzerinde uygulandığında hastalarda ölüm, ciddi
kardiyovasküler reaksiyonlar ve inme riskinde artış görülmüştür. Kronik böbrek hastalarında
ESA (eritropoez stimüle edici ajan) tedavisine hemoglobin düzeyi 10 g/dL’nin altında olduğu
zaman başlanılması düşünülmelidir. Doz bireyselleştirilmeli ve kırmızı kan hücreleri
transfüzyonu ihtiyacını azaltmak için yeterli olan en düşük doz kullanılmalıdır. Hedef
hemoglobin düzeyi 10-12 g/dL arasındadır. Özellikle, tedaviye yeterli cevap vermeyen
hastalarda hedef hemoglobin düzeyine ulaşmak için yapılacak doz artışında dikkatli
olunmalıdır.
Kronik renal yetmezliği olan hastalarda MIRCERA dozunun yükseltilmesi sırasında yüksek
kümülatif epoetin dozları mortalite riskine, ciddi karsiyovasküler ve serebrovasküler olaylara
neden olabileceğinden dikkatli olunmalıdır. MIRCERA’ya zayıf hemoglobin yanıtı gösteren
hastalarda zayıf hemoglobin yanıtı oluşturabilecek alternatif olasılıklar düşünülmelidir.
Kontrollü klinik çalışmalar, hemoglobin konsantrasyonu anemi semptomlarının kontrolü ve
kan transfüzyonundan kaçınmak için ihtiyaç duyulan düzeyin üzerine çıktığında, epoetinlerin
kullanılmasının belirgin faydası olmadığını göstermiştir.
5Diğer tüm ESA’larda olduğu gibi, MIRCERA ile anemi tedavisi sırasında kan basıncı
yükselebilir. MIRCERA tedavisine başlanmadan önce, başlandığı sırada ve MIRCERA
tedavisi süresince tüm hastalarda kan basıncı yeterince kontrol edilmelidir. İlaç tedavisiyle
veya diyet önlemleriyle yüksek kan basıncını kontrol etmek güçse, MIRCERA dozu
azaltılmalı veya verilmemelidir (bkz. bölüm 4.2).
Hemoglobinopatileri bulunan, felçli, kanamalı veya yakın geçmişte transfüzyon gerektiren
kanama hikayesi olan veya trombosit düzeyi 500 x 109/L üzerinde olan hastalarda MIRCERA
tedavisinin güvenliliği ve etkililiği belirlenmemiştir. Bu nedenle, bu hastalarda dikkatli
olunmalıdır.
MIRCERA’nın sağlıklı insanlar tarafından suistimali hemoglobin değerinin aşırı
yükselmesine yol açabilir. Bu yaşamı tehdit edici kardiyovasküler komplikasyonlara neden
olabilir.
Yardımcı maddeler: Bu tıbbi ürün her ml’sinde 1 mmol (23 mg)’dan daha az sodyum ihtiva
eder; yani esasında “sodyum içermediği kabul edilir”.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması yapılmamıştır. MIRCERA’nın diğer tıbbi ürünlerin
metabolizmasını değiştirdiğine ilişkin kanıt yoktur.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Metoksi polietilen glikol-epoetin beta’nın gebe kadınlarda kullanımına ilişkin yeterli veri
mevcut değildir.
Hayvanlar üzerinde yapılan çalışmalar, gebelik/embriyonal/ fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. Ancak, fetal ağırlıkta bu sınıf ilaçlara bağlı olan geri dönüşlü bir azalma
görülmüştür (bkz. bölüm 5.3). İnsanlara yönelik potansiyel risk bilinmemektedir. Bu yüzden
gebelik sırasında ilaç tedavisinin faydaları fetusda meydana gelebilecek muhtemel riske karşı
incelenerek, gebelik döneminde kullanımında dikkatli olunmalıdır.
6Laktasyon dönemi
Metoksi polietilen glikol-epoetin beta’nın insan sütüyle atılıp atılmadığı bilinmemektedir. Bir
hayvan çalışması, metoksi polietilen glikol-epoetin beta’nın sütle atıldığını göstermektedir.
Emzirmenin durdurulup durdurulmayacağına ya da MIRCERA tedavisinin durdurulup
durdurulmayacağına ilişkin karar verilirken, emzirmenin çocuk açısından faydası ve
MIRCERA tedavisinin emziren anne açısından faydası dikkate alınmalıdır.
Üreme yeteneği/Fertilite
Hayvanlarda yapılan çalışmalarda, MIRCERA uygulandığında, üreme performansı,
doğurganlık ve sperm değerlendirme parametreleri etkilenmemiştir. İnsanlardaki potansiyel
risk bilinmemektedir.
4.7 Araç ve makine kullanımı üzerindeki etkiler
MIRCERA’nın araç ve makine kullanım yeteneği üzerine etkisi yoktur veya önemsizdir.
4.8 İstenmeyen etkiler
a) Güvenlilik profili özeti
MIRCERA için klinik çalışmalardan elde edilen güvenlilik veritabanı, MIRCERA ile tedavi
edilen 1939 hasta ve bir ESA ile tedavi edilen 1103 hastayı içeren 3042 Kronik Böbrek
Yetmezliği hastasından oluşur.
MIRCERA ile tedavi edilen hastaların yaklaşık %6’sının advers ilaç reaksiyonları yaşaması
beklenmektedir. En sık rapor edilen advers reaksiyon hipertansiyon olmuştur (yaygın).
b) Advers etkilerin listelendiği tablo
Advers ilaç reaksiyonları aşağıda tanımlanan sıklığa göre listelenmiştir:
Çok yaygın (≥1/10); yaygın (≥1/100 ile <1/10), yaygın olmayan (≥1/1.000 ile <1/100); seyrek
(≥1/10.000 ile <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Tablo 2: KBY hastalarında yapılan MIRCERA tedavisine bağlı olarak görülen advers ilaç
reaksiyonları. Sadece pazarlama sonrasında gözlemlenen advers reaksiyonlar (*) işaretli
olarak gösterilmiştir.
Sistem organ sınıfı Görülme sıklığı İstenmeyen etki
Kan ve lenfatik sistem Bilinmiyor Trombositopeni*
hastalıkları Bilinmiyor Saf kırmızı hücre aplazisi*
Bağışıklık sistemi hastalıkları Seyrek Aşırı duyarlılık
Bilinmiyor Anaflaktik reaksiyon*
Sinir sistemi hastalıkları Yaygın olmayan Baş ağrısı
Seyrek Hipertansif ensefalopati
Vasküler hastalıklar Yaygın Hipertansiyon
Seyrek Sıcak basması
Bilinmiyor Tromboz*, Pulmoner
emboli*
Deri ve derialtı doku Seyrek Makulopapüler döküntü
7hastalıkları Bilinmiyor Stevens-Johnson
sendromu/toksik epidermal
nekroliz*
Zedelenme, zehirlenme ve Yaygın olmayan Vasküler trombozu
uygulama komplikasyonları
c) Seçilmiş advers reaksiyonların açıklaması
Sıklığı bilinmeyen trombositopeni vakaları spontan olarak bildirilmiştir. Klinik çalışmalarda,
normal aralık içinde kalan hafif bir trombosit sayımı düşüşü gözlenmiştir.
MIRCERA ile tedavi edilen hastaların %7’sinde ve diğer ESA’lar ile tedavi edilen hastaların
%4’ünde 100 x 109/L’nin altında bir trombosit sayımı gözlenmiştir.
Epoetin alfa veya darbepoetin alfa ile yapılan kontrollü klinik çalışmadan elde edilen veriler
inme insidansının yaygın olduğunu göstermiştir.
MIRCERA’ya bağlanan diğer tüm olaylar seyrek sıklıkla rapor edilmiş olup, çoğunluğu hafif
ila orta şiddettedir. Bu olaylar, popülasyonda bilinen komorbiditeler ile tutarlılık göstermiştir.
Pazarlama sonrası deneyim:
Pazarlama sonrası deneyimlerde, MIRCERA tedavisine bağlı olarak, nötrolizan anti-
eritropoietin antikorları sebebiyle saf kırmızı hücre aplazisi (PRCA) raporlanmıştır (bkz.
bölüm 4.4), görülme sıklığı bilinmemektedir. PRCA teşhisi koyulan durumlarda MIRCERA
tedavisi kesilmeli ve hastalar başka bir rekombinant eritropoietik proteine geçmemelidir.
Diğer eritropoietinlerde olduğu gibi, pazarlama sonrası deneyimlerde pulmoner emboli dahil
tromboz vakaları bildirilmiştir, görülme sıklığı bilinmemektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks:0 312 218 35 99).
4.9 Doz aşımı ve tedavisi
MIRCERA’nın terapötik aralığı geniştir. Tedaviye başlandığında bireysel cevap dikkate
alınmalıdır. Doz aşımı, abartılı farmakodinamik bir etkinin kendini göstermesine (örn. aşırı
eritropoiez) neden olabilir. Hemoglobin düzeylerinin aşırı olması durumunda, geçici olarak
MIRCERA verilmemelidir (bkz. bölüm 4.2). Klinik açıdan endike ise flebotomi
uygulanabilir.
5. FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik grup: Kan ve kan yapıcı organlar
ATC kodu: B03XA03
8Etki mekanizması
MIRCERA’nın etkin maddesi olan metoksi polietilen glikol epoetin beta Devamlı
Eritropoietin Reseptör Aktivatörüdür. Eritropoietinin aksine, MIRCERA reseptörle daha yavaş
birleşme ve reseptörden daha hızlı ayrılma, in vitro düşük spesifik aktivite ve in vivo yüksek
aktivite ve bunların yanı sıra yarılanma ömründe artış gibi özelliklerle karakterize, reseptör
düzeyinde farklı bir aktivite sergiler. Bu ayırt edici farmakolojik özellikler, hastalara ayda bir
kez dozlama rejimi ile MIRCERA verilebilmesinde önem taşır. Ortalama moleküler kütlesi
yaklaşık 60 kDA olup, yaklaşık 30 kDA’sı protein parçacığı ve karbonhidrat kısmından
oluşmaktadır.
Farmakodinamik etkiler
MIRCERA, kemik iliğindeki progenitör hücrelerde eritropoietin reseptörüyle etkileşime
girerek eritropoiezi uyarır. Eritroid gelişim için primer büyüme faktörü olarak doğal hormon
eritropoietin, böbrekte üretilir ve hipoksiye cevap olarak kan dolaşımına salınır. Hipoksiye
cevap vermek üzere alyuvar üretimini artırır.
Klinik etkililik ve güvenlilik
Düzeltme çalışmalarından elde edilen veriler, hemoglobin (Hb) cevap oranlarının düzeltme
süresi sonunda MIRCERA grubunda yüksek (çalışmalarda diyalize giren ve diyalize
girmeyen hastalar için sırasıyla % 93.3 ve % 97.5) ve de diğer tedavilerle (sırasıyla % 91.3 ve
% 96.3) karşılaştırılabilir olduğunu göstermiştir. Cevap için medyan süre, MIRCERA çalışma
kolunda 43 gün ve karşılaştırma çalışma kolunda 29 gün olup, hemoglobin artışı ilk 6 haftada
sırasıyla 0.2 g/dL/hafta ve 0.3 g/dL/hafta’dır.
Darbepoetin alfa veya epoetin tedavisi görmekte olan diyaliz hastaları üzerinde dört
randomize, kontrollü çalışma yapılmıştır. Stabil hemoglobin düzeylerine ulaşabilmek
amacıyla, hastalar mevcut tedavilerinde kalmak veya MIRCERA’ya geçirilmek üzere
randomize edilmiştir. Değerlendirme döneminde (29-36. hafta), MIRCERA ile tedavi edilen
hastaların ortalama ve medyan hemoglobin düzeyi, başlangıç hemoglobin düzeyleriyle hemen
hemen aynı çıkmıştır.
Tip 2 diyabetli ve hemoglobin seviyeleri ≤11 g/dl olan, diyalize girmeyen 4038 KBY
hastasının katıldığı randomize, çift kör, plasebo kontrollü klinik çalışmada hastalar 13 g/dl’lik
hemoglobin seviyesine ulaşmak için darbepoetin veya plasebo almışlardır (bkz. Bölüm 4.4).
Çalışma, tüm nedenlere bağlı ölüm, kardiyovasküler ölüm veya son evre böbrek yetmezliği
riskinde azalmayı gösteren primer noktaya ulaşamamıştır. Kompozit sonlanım noktalarının
bireysel bileşenlerinin analizi şu risk oranlarını göstermiştir (GA: %95): Ölüm 1.05 (0.92,
1.21), inme 1.92 (1.38, 2.68), konjestif kalp yetmezliği 0.89 (0.74, 1.08), miyokard enfarktüsü
0.96 (0.75, 1.23), miyokardiyal iskemi için hospitalizasyon 0.84 (0.55, 1.27), son evre böbrek
yetmezliği 1.02 (0.87, 1.18).
Kronik böbrek yetmezliği olan hastalarda (diyalize giren, diyalize girmeyen, diyabetik olan
veya diyabetik olmayan hastalarda) klinik çalışmaların toplu post hoc analizi
gerçekleştirilmiştir. Tüm nedenlere bağlı ölüm ile diyabet veya diyaliz durumundan bağımsız
olarak daha yüksek kümülatif ESA dozları ile ilişkili kardiyovasküler ve serebrovasküler
olaylar için artan risk tahmini eğilimi gözlenmiştir (bkz. Bölüm 4.2 ve Bölüm 4.4).
9Eritroprotein öncelikli olarak kırmızı kan hücresi üretimini stimule eden bir büyüme
faktörüdür. Eritroprotein reseptörleri birçok tümör hücresinin yüzeyinde de eksprese
edilebilir.
Sağkalım ve tümör progresyonu, dördü çift kör plasebo kontrollü ve biri açık olmak üzere
toplamda 2833 hastanın katıldığı beş büyük kontrollü çalışmada incelenmiştir. Bu
çalışmalardan ikisi kemoterapi tedavisi gören hastalar üzerinde yapılmıştır. İki çalışmadaki
hedef hemoglobin konsantrasyonu >13 g/dl olup kalan diğer üç çalışmada bu hedef 12-14 g/dl
olarak belirlenmiştir. Açık çalışmada genel sağkalımda rekombinant insan eritroproteini ile
tedavi edilen hastalar ve kontrol grubu arasında bir fark görülmemiştir. Plasebo kontrollü dört
çalışmada genel sağkalım için risk oranı kontrol grubu lehine 1.25 ve 2.47 arasında
değişmiştir. Bu çalışmalar, kontrol grubu ile karşılaştırıldığında, rekombinant insan
eritroproteini kullanan ve çeşitli yaygın kanser ile ilişkili anemisi olan hastalarda devamlı
açıklanamayan istatiksel olarak anlamlı ölüm artışı göstermiştir. Çalışmalardaki genel
sağkalım verileri rekombinant insan eritroproteini kullananlar ile kontrol grubundakiler
arasındaki tromboz ve ilişkili komplikasyonların insidansındaki farklar ile yeteri kadar
açıklanamamıştır.
Hasta seviyesinde bir veri analizi de yapılmıştır. Bu analizde, birkaç epoetin içeren 53
kontrollü klinik çalışmada toplamda 13900’den fazla kanser hastası (kemoterapi, radyoterapi,
kemoradyoterapi gören veya tedavi görmeyen) yer almıştır. Genel sağkalım verilerinin meta
analizi kontrol grubu lehine 1.06 risk oranı ile sonuçlanmış (%95 GA: 1.00, 1.12; 53 çalışma
ve 13933 hasta) ve kemoterapi tedavisi gören kanser hastaları için genel sağkalım risk oranı
1.04 olmuştur (%95 GA: 0,97, 1.11; 38 çalışma ve 10441 hasta). Meta analizleri, rekombinant
insan eritroproteini kullanan kanser hastalarında (bkz. Bölüm 4.4) tromboembolik olayların
anlamlı olarak artmış ilgili risk oranını tutarlı bir biçimde göstermiştir. MIRCERA tedavisi
gören hastalar bu veri analizine dahil edilmemiştir.
MIRCERA, kemoterapi sonucu oluşan aneminin tedavisi için onaylanmamıştır (bkz. Bölüm
4.1 ve Bölüm 4.4)
5.2 Farmakokinetik özellikler
Genel özellikler
MIRCERA’nın farmakokinetiği, sağlıklı gönüllülerde ve diyalize girenler ve girmeyenler
dahil KBY’li anemik hastalarda incelenmiştir.
KBY hastalarında, metoksi polietilen glikol-epoetin beta’nın klerensi ve dağılım hacmi doza
bağlı olmamıştır.
MIRCERA’nın farmakokinetiği KBY hastalarında ilk dozdan sonra ve 9. haftadaki ve 19
veya 21. haftadaki uygulamalardan sonra incelenmiştir. Çoklu doz uygulamasının, metoksi
polietilen glikol-epoetin beta’nın klerensi, dağılım hacmi ve biyoyararlanımı üzerinde hiçbir
etkisi olmamıştır. KBY hastalarına 4 haftada bir doz uygulanmasından sonra, 1.03 birikme
oranı ile de gösterildiği gibi MIRCERA ile neredeyse hiç birikme olmadığı gözlenmiştir. 2
haftada bir doz uygulamasından sonra birikme oranı 1.12 olarak bulunmuştur.
1041 KBY hastasında hemodiyalizden önce ve sonra ölçülen metoksi polietilen glikol-epoetin
beta serum konsantrasyonlarının karşılaştırılması, hemodiyalizin metoksi polietilen glikol-
epoetin beta’nın farmakokinetiği üzerinde hiçbir etkisinin olmadığını göstermiştir.
126 KBY hastası üzerinde yapılan bir analiz, diyalize giren veya girmeyen hastalar arasında
farmakokinetik açıdan herhangi bir fark olmadığını göstermiştir.
42 sağlıklı gönüllüde yapılan bir çalışmanın sonuçları, subkutan enjeksiyon bölgesinin (karın,
kol ve uyluk) MIRCERA’nın farmakokinetiği, farmakodinamiği veya lokal toleransı üzerine
klinik olarak ilgili bir etkisi olmadığını göstermiştir. Bu sonuçlara dayanarak, üç enjeksiyon
bölgesinin de subkutan MIRCERA uygulaması için uygun olduğu düşünülmektedir.
Emilim:
Subkutan uygulamadan sonra emilim
KBY hastalarına s.c. uygulamanın ardından, metoksi polietilen glikol-epoetin beta’nın
maksimum serum konsantrasyonları, diyalize giren hastalarında uygulamadan 72 saat sonra
(medyan değer) ve diyalize girmeyen hastalarda uygulamadan 95 saat sonra gözlenmiştir.
Subkutan uygulama sonrasında metoksi polietilen glikol-epoetin beta’nın mutlak
biyoyararlanımı, diyalize giren veya girmeyen hastalarda sırasıyla %62 ve %54 bulunmuştur.
Dağılım:
400 KBY hastası üzerinde yapılan bir çalışma, MIRCERA’nın dağılım hacminin yaklaşık 5 L
olduğunu göstermiştir.
Biyotransformasyon:
MIRCERA bir tek metoksi polietilen zincirinin bir glikoprotein (Epoetin beta) ile
konjugasyonundan oluşmaktadır. Protein metabolizması genel olarak anlaşıldığından (ör.
daha küçük peptitlere ve amino asitlere enzimatik olarak degradasyon), sitokrom P450’nin
katıldığı bir biyotransformasyon beklenmemektedir. Sonuç olarak, klasik biyotransformasyon
çalışmalarının yapılmasına gerek olmadığı düşünülmüş ve biyotransformasyon çalışması
yapılmamıştır.
Eliminasyon:
KBY hastalarına i.v. uygulama sonrasında, MIRCERA’nın yarılanma ömrü 134 saat [veya 5.6
gün] ve toplam sistemik klerens kg başına 0.494 mL/saat çıkmıştır. S.c. uygulamanın
ardından diyalize giren KBY hastalarında gözlenen terminal eliminasyon yarılanma ömrü 139
saat, diyalize girmeyen KBY hastalarında gözlenen terminal eliminasyon yarılanma ömrü 142
saattir.
Doğrusallık/Doğrusal Olmayan Durum:
Sağlıklı gönüllülerde test edilen doz aralığında (0.4 ila 3.2 µg/kg) çoklu dozlardan sonra,
MIRCERA’nın farmakokinetiği (Cmaks ve EAA) dozla orantılıdır. Tek dozlardan sonra
doğrusal farmakokinetikte küçük bir sapma gözlenmiştir; ancak MIRCERA farmakokinetiği
bakımından denekler arasında gözlenen yüksek değişkenlik karşısında, bunun klinik açıdan
anlamlı olmadığı kabul edilmektedir. Ayrıca, KBY hastalarında, klerens ve dağılım hacminin
doza bağımlı olmadığı gösterilmiştir.
Hastalardaki karakteristik özellikler
Böbrek yetmezliği:
11MIRCERA kronik böbrek hastalarında görülen semptomatik aneminin tedavisinde
kullanıldığından, kısa ürün bilgilerinin tamamı bu hasta grubuna yönelik bilgiler içermektedir.
Bu sebeple, bu bölümde böbrek yetmezlikli hastalar için ayrıca özel bir bilgi verilmemektedir.
Karaciğer yetmezliği:
Bir tek doz çalışmasında, IV uygulamadan sonra, MIRCERA’nın farmakokinetiği, ciddi
karaciğer yetmezliği olan hastalarla sağlıklı olgular karşılaştırıldığında benzerdir (bkz. bölüm
4.2).
Diğer özel popülasyonlar:
Demografik özelliklerin MIRCERA’nın farmakokinetiği üzerine potansiyel etkileri
popülasyon analizlerinde değerlendirilmiştir. Bu analizlerin sonuçları yaş, cinsiyet veya ırka
göre başlangıç dozunun ayarlanmasına gerek olmadığını göstermiştir. Bir popülasyon
farmakokinetik çalışması da diyalize giren ve girmeyen hastalar arası farmakokinetik
farklılıklar göstermemiştir.
5.3 Klinik öncesi güvenlilik verileri
Geleneksel kardiyovasküler güvenlilik farmakolojisi, tekrarlanan doz toksisitesi ve üreme
toksisitesi çalışmalarına dayalı klinik dışı veriler insanlar için özel bir tehlike ortaya
koymamaktadır.
MIRCERA’nın karsinojenik potansiyeli uzun süreli hayvan çalışmalarında
değerlendirilmemiştir. MIRCERA, in vitro hematolojik olmayan tümör hücresi dizilerinde
proliferatif bir cevabı indüklememiştir. Altı ay süreli bir sıçan toksisitesi çalışmasında,
hematolojik olmayan dokularda herhangi bir tümörijenik veya beklenmeyen mitojenik cevap
gözlenmemiştir. Ayrıca, bir insan dokusu paneli kullanılarak MIRCERA’nın in vitro
bağlanmasının yalnızca hedef hücrelerde (kemik iliği progenitör hücreleri) oluştuğu
gözlenmiştir.
Sıçanlarda MIRCERA’nın belirgin bir plasental geçişi gözlenmemiştir ve hayvanlar üzerinde
yapılan çalışmalar gebelik, embriyonal/fetal gelişim, doğum veya doğum sonrası gelişim
üzerinde MIRCERA’nın herhangi bir zararlı etkisi olduğunu göstermemiştir. Ancak, bu sınıf
ilaçlara bağlı fetal ağırlıkta geri dönüşlü bir azalma ve annelerde abartılı farmakodinamik
etkilere yol açan dozlarda doğum sonrası yavrunun kilo almasında azalma olmuştur. Gebelik
ve laktasyon dönemlerinde MIRCERA alan annelerin yavrularının, fiziksel, kognitif veya
seksüel gelişmeleri etkilenmemiştir. Çiftleşme öncesinde ve çiftleşme sırasında erkek ve dişi
sıçanlara subkutan yoldan MIRCERA uygulandığında, üreme performansı, doğurganlık ve
sperm değerlendirme parametreleri etkilenmemiştir.
6. FARMASÖTİK ÖZELLİKLER
6.1 Yardımcı maddelerin listesi
Sodyum dihidrojen fosfat monohidrat
Sodyum sülfat
Mannitol (E421)
Metionin
Poloksamer 188
Enjeksiyonluk su
126.2 Geçimsizlikler
Geçimsizlik çalışmaları yapılmadığından MIRCERA başka tıbbi ürünlerle karıştırılmamalıdır.
6.3 Raf ömrü
36 ay.
6.4 Saklamaya yönelik özel tedbirler
Buzdolabında (2-8°C’de) saklanmalıdır.
Dondurmamalıdır.
Kullanıma hazır şırıngayı ışıktan korumak için karton kutusunun içinde tutulmalıdır.
Hasta, ürünü oda sıcaklığında (30°C’nin altında) saklamak amacıyla, bir kereye mahsus
olmak üzere 1 aylık dönem için buzdolabından çıkarabilir. Ürün buzdolabından çıkarıldıktan
sonra bu dönem içerisinde kullanılmalıdır.
6.5 Ambalajın niteliği ve içeriği
1’lik ambalaj boyutunda, lamine edilmiş piston tapa ve iğne ucu ile birlikte kullanıma hazır
şırınga (tip I cam) içinde 0.3 mL enjeksiyonluk çözelti ve 27G1/2 iğne.
6.6 Beşeri tıbbi üründen arta kalan maddelerin imhası ve diğer özel önlemler
MIRCERA diğer ürünler ile karıştırılmamalıdır.
Steril MIRCERA kullanıma hazır şırınga hiçbir koruyucu madde içermez.
Kullanıma hazır şırınga başına yalnızca bir doz uygulanmalıdır.
Yalnızca berrak, renksiz ile hafif sarımsı arası renkte ve hiç görünen partikül bulunmayan
çözeltiler enjekte edilmelidir.
Çalkalanmamalıdır.
Enjekte etmeden önce kullanıma hazır şırınganın oda sıcaklığına ulaşması beklenmelidir.
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Roche Müstahzarları Sanayi Anonim Şirketi,
Uniq İstanbul
Ayazağa Cad. No:4
D/101 Maslak 34396
Sarıyer- İstanbul
Tel: (0212) 366 90 00
Faks: (0 212) 285 22 00
8. RUHSAT NUMARASI
128/54
9. İLK RUHSAT TARİHİ/RUHSAT YENİLEME TARİHİ
13İlk ruhsat tarihi: 13.08.2009
Ruhsat yenileme tarihi: 19.10.2016
10. KÜB’ÜN YENİLENME TARİHİ
14