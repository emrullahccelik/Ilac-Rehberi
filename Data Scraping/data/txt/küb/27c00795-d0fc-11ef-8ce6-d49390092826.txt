KISA ÜRÜN BİLGİSİ
1. BEŞERİ TIBBİ ÜRÜNÜN ADI
SİSTRAL® %1.5 Jel
2. KALİTATİF VE KANTİTATİF BİLEŞİM
Etkin madde: Bir gram jel, 15 mg klorfenoksamin hidroklorür içerir.
Yardımcı maddeler:
Bir gram jel,
Etil paraben sodyum (E215) 0.19 mg
Propil paraben sodyum (E217) 0.185 mg
Sodyum benzoat (E211) 0.765 mg
içerir.
Yardımcı maddeler için bölüm 6.1’e bakınız.
3. FARMASÖTİK FORM
Jel
Renksiz ya da hafif sarımsı jel
4. KLİNİK ÖZELLİKLER
4.1 Terapötik endikasyonlar
Böcek sokmaları, ürtiker, egzema, güneş yanığı, küçük yanıklar, deniz anası yanıkları ve
donma nedeniyle oluşabilecek semptomlar gibi alerjik kaşıntılı deri rahatsızlıklarının
topikal tedavisinde endikedir.
4.2 Pozoloji ve uygulama şekli
Pozoloji/Uygulama sıklığı ve süresi:
Doktor tarafından başka şekilde önerilmediği takdirde SİSTRAL derinin hastalıklı ve
kaşıntılı kısımlarına günde birçok defa sürülebilir.
Semptomlar hafifleyinceye kadar uygulanır.
Uygulama şekli:
Deri üzerine topikal uygulanır. Hava geçiren bandajlar kullanılmalıdır.
1Özel popülasyonlara ilişkin ek bilgiler:
Böbrek/Karaciğer yetmezliği:
Veri yoktur.
Pediyatrik popülasyon:
Veri yoktur.
Geriyatrik popülasyon:
Veri yoktur.
4.3 Kontrendikasyonlar
Parabenlere ve/veya klorfenoksamin hidroklorüre ya da SİSTRAL’in içeriğindeki
yardımcı maddelerden herhangi birine karşı aşırı duyarlığı olan kişilerde
kullanılmamalıdır. Özellikle süt çocukları ve küçük çocuklarda geniş satıhlı yanıklarda
(örn. ateş yanıkları ve kaynar su yanıklarında) kullanılmamalıdır.
4.4 Özel kullanım uyarıları ve önlemleri
SİSTRAL suyla kolay yıkanabilir bir sıvağ ile hazırlanmıştır. Geniş satıhlı yanıklarda,
iltihabi olaylarla anatomik değişikliğe uğramış deri kısımlarında veya özellikle geniş
satıhlar halinde uygulandığında, klorfenoksamin hidroklorürün yüksek miktarlarda
perkutan resobsiyonuna bağlı olarak yan etkiler ortaya çıkabilir. Bu gibi durumlarda nadir
hallerde çocuklarda huzursuzluk, sersemlik hissi ve pupillalarda genişleme, yetişkinlerde
yorgunluk ve ağız kuruluğu gelişebilir. Tedavinin kesilmesini takiben bu belirtilerin
tamamı kaybolur. Devamlı kullanım süresi 7 günü aşmamalıdır.
SİSTRAL’in içeriğinde bulunan etil paraben sodyum ve propil paraben sodyum alerjik
reaksiyonlara (muhtemelen gecikmiş) sebebiyet verebilir.
SİSTRAL’in içeriğinde bulunan sodyum benzoat, deriye, göze ve mukoz membranlara
hafif derecede irritan olabilir.
4.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşim bulunmamaktadır.
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
24.6 Gebelik ve laktasyon
Genel tavsiye:
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
SİSTRAL'in çocuk doğurma potansiyeli bulunan kadınlar veya doğum kontrolü üzerine
etki gösterdiğine dair veri bulunmamaktadır.
Gebelik dönemi:
Teratojenik etkisi bulunmamasına rağmen gebeliğin ilk trimesterinde geniş alanlara
uygulanmamalıdır.
Laktasyon dönemi:
Emzirme döneminde meme bölgesine uygulanmamalıdır.
Üreme yeteneği / fertilite
SİSTRAL'in üreme yeteneği üzerine etkisi olduğuna dair bir veri bulunmamaktadır.
4.7 Araç ve makine kullanımı üzerindeki etkiler
Araç ve makine kullanımı üzerine etkisi bulunmamaktadır.
4.8 İstenmeyen etkiler
Geniş satıhlar halinde uygulanması durumunda çok seyrek olarak (%<0.01) aşırı
duyarlılık reaksiyonları ve uyuşukluk görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Özellikle süt çocuklarında ve küçük çocuklarda ciddi yanıklar ve haşlanmalar gibi iltihabi
değişiklikler bulunan geniş cilt alanlarına uygulandığında doz aşımı semptomları ortaya
çıkabilir. Bu semptomlar, klorfenoksamin hidroklorürün deri yoluyla büyük miktarda
emilimi nedeniyle oluşur. İzole vakalarda çocuklarda nadiren huzursuzluk, konfüzyon ve
midriyazis; yetişkinlerde ise yorgunluk ve ağız kuruluğu gözlenmiştir. Genellikle bu
semptomlar, tipik olarak ilacın bırakılmasıyla tamamen ortadan kalkar.
3İlacın oral yolla alımı durumunda, spesifik antidotu bulunmadığından, acil müdahale
gözlenen semptomlara yönelik yapılır. Apne durumunda entübasyon ve oksijen ile
solunum desteği yapılmalıdır. Kan basıncı düşmesi durumunda adrenerjik ajanlar yavaşça
infuze edilmelidir. Konvülsiyon durumunda (çocuklarda) intravenöz diazepam
uygulanmalıdır (yaşa bağlı olarak 5-10 mg).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik Grup: Topikal Antihistaminikler
ATC Kodu: D04AA34
Topikal olarak uygulanan klorfenoksamin antihistaminik ve lokal anestezik etkiye
sahiptir. Jel'in uygulanmasını takiben, süratle ortaya çıkan antiprüritik etkisi
antihistaminik etkisinden önce başlayan lokal anestezik etkisinin bir sonucudur.
SİSTRAL'in kaşıntıyı rahatlatıcı etkisi, jel yapısının serinletici özelliği nedeniyle
uygulamadan hemen sonra ortaya çıkar ve etkisi 6 - 8 saat devam eder.
Histaminle oluşturulan deri papülleri ile yapılan denemelerde SİSTRAL'in antieksüdatif
ve damar permeabilitesini azaltıcı etkisi kanıtlanmıştır. Bu nedenle SİSTRAL ile
kaşıntının baskılanması ve antieksüdatif etki ile kaşımaya bağlı deri lezyonlarının
önlenmesi ve dolayısıyla mevcut deri hastalığının iyileşmesi için uygun koşullar
yaratılmış olur.
5.2 Farmakokinetik özellikler
Genel özellikler
Emilim:
Klorfenoksamin, lipofilik yapısı nedeniyle deriye yüksek afinite gösterir. Bu özellik,
topikal kullanım için önemlidir.
SİSTRAL önerildiği şekilde uygulandığında klorfenoksamin hidroklorür sistemik olarak
etki gösterebilecek miktarlarda deriden emilmez. SİSTRAL'in uygulanmasından hemen
sonra kaşıntı rahatlar. Maksimum etkiye 4-6 saatte ulaşılır ve etkisi 12 saat süreyle devam
eder.
Dağılım:
Geçerli değildir.
Biyotransformasyon:
Geçerli değildir.
4Eliminasyon:
Geçerli değildir.
Doğrusallık / Doğrusal olmayan durum:
İlacın etkisi lokal olduğundan, doğrusallık saptanamamaktadır
5.3 Klinik öncesi güvenlilik verileri
Klorfenoksamin solüsyonunun deri altı uygulamasının toksisitesi, laboratuvar hayvanları
üzerinde deneysel olarak araştırılmıştır. %1,5’un altındaki konsantrasyonlarda infiltratif
enflamasyon gözlenmemiştir.
Sıçanlarda 5 mg/kg klorfenoksaminin 30 gün boyunca subkutan uygulanması, büyük veya
histolojik değişikliklere neden olmamıştır.
Farelerde subkutan LD50 değerleri 159 mg/kg, Guinea domuzlarında 220 mg/kg
bulunmuştur.
6. FARMASÖTİK ÖZELLİKLER
6.1 Yardımcı maddelerin listesi
Sodyum dihidrojen fosfat.2 H O
2
Sodyum monohidrojenfosfat.12 H O
2
Hidroksietilselüloz
Etil paraben sodyum (E215)
Propil paraben sodyum (E217)
Sodyum benzoat
Deiyonize su
6.2 Geçimsizlikler
Bilinen geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
30°C altındaki oda sıcaklığında saklanmalıdır.
Bu ürün ve/veya ambalajı herhangi bir bozukluk içeriyorsa kullanılmamalıdır.
6.5 Ambalajın niteliği ve içeriği
20 g'lık alüminyum tüplerde.
56.6 Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
Menarini Sağlık ve İlaç Sanayi Ticaret A.Ş.
Maslak Mah. Sümer Sok. No: 4
Maslak Office Building Kat: 7-8
34485 Maslak, Sarıyer/İstanbul
Tel.: (212) 467 11 11
Fax: (212) 467 12 12
8. RUHSAT NUMARASI
183/81
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 06.08.1997
Ruhsat yenileme tarihi : 06.08.2007
10. KÜB’ÜN YENİLENME TARİHİ
6