KISA ÜRÜN BİLGİSİ
1. BEŞERİ TIBBİ ÜRÜNÜN ADI
GLİSUS 500 mg/5 ml oral çözelti
2. KALİTATİF VE KANTİTATİF BİLEŞİM
Etkin madde:
Her 5 ml, 500 mg metformin hidroklorür içerir.
Yardımcı maddeler:
Maltitol 190.0 mg
Asesülfam potasyum 5.0 mg
Sodyum dihidrojen fosfat dihidrat k.m.
Disodyum hidrojen fosfat, anhidröz k.m.
Sodyum propil hidroksibenzoat 0.250 mg
Sodyum metil hidroksi benzoat 1200.0 mg
Yardımcı maddeler için 6.1’e bakınız.
3. FARMASÖTİK FORM
Oral Çözelti
Berrak, kahverengi çözelti.
4. KLİNİK ÖZELLİKLER
4.1. Terapötik endikasyonlar
GLİSUS,
Diyet ve egzersiz ile yeterli glisemik kontrolün sağlanamadığı Tip 2 diyabetli (insüline bağımlı
olmayan diabetes mellitus) yetişkinlerin tedavisinde tek başına veya diğer oral antidiyabetik
ilaçlar ya da insülinle birlikte,
10 yaş ve üzeri Tip 2 diyabetli hastalarda diyete ek olarak tek başına veya insülinle birlikte
4.2. Pozoloji ve uygulama şekli
Pozoloji ve uygulama sıklığı
Yetişkinler:
Tek başına ve diğer oral antidiyabetik ilaçlar ile kombinasyon tedavisi
GLİSUS için başlangıç dozu, yemeklerle birlikte ve sonra günde iki ve üç kez 500 mg (5 ml)’dır.
10-15 gün sonra doz, hastanın kan glukoz ölçümlerine göre tekrar ayarlanmalıdır. Dozun yavaş
arttırılması gastrointestinal tolerabiliteyi geliştirir. Önerilen maksimum metformin HCl dozu,
günde 3 eşit dozlarda bölünerek uygulanan toplam 3 g (altı tane 5 ml’lik kaşık)’dır.
Hasta diğer oral antidiyabetik ilaçlardan GLİSUS’a geçerken, diğer ajanın kullanımı bırakılarak
yukarıda belirtilen dozda kullanımına başlanmalıdır.
1 / 11İnsülin ile birlikte tedavi:
Metformin HCl ve insülin daha iyi bir kan glukoz kontrolü sağlanması için kombinasyon olarak
kullanılabilirler. Metformin HCl, genel başlangıç dozu olan günde iki ve üç kez 500 mg (5 ml’lik
kaşık) ile başlanırken kan glukoz ölçümüne göre insülin dozu ayarlanır.
Uygulama şekli
GLİSUS oral kullanım içindir.
Özel popülasyonlara ilişkin ek bilgiler
Böbrek yetmezliği:
GLİSUS, serum kreatinin düzeyi 1.5 mg/dL’nin üzerinde olan erkek hastalarda ve 1.4 mg/dL’nin
üzerinde olan kadın hastalarda kullanılmamalıdır. (Bkz. Bölüm 4.3 Kontrendikasyonlar).
Karaciğer yetmezliği:
Metformin alındığında laktik asidoz riski söz konusu olduğundan, fonksiyonel karaciğer
yetmezliği olan hastalarda GLİSUS kullanımı tavsiye edilmemektedir (bkz. Bölüm 5.2
Farmakokinetik özellikler, Karaciğer yetmezliği).
Pediatrik popülasyon
Tek başına ve insülin ile kombinasyon tedavisi
GLİSUS oral çözelti 10 yaş ve üstü çocuk ve ergenlerde kullanılabilir. Genel kullanım dozu
yemeklerle birlikte veya sonra verilen günlük 5 ml (500 mg)’dir.
10-15 gün sonra doz, hastanın kan glukoz ölçümlerine göre tekrar ayarlanmalıdır. Dozun yavaş
arttırılması gastrointestinal tolerabiliteyi geliştirir. Önerilen maksimum metformin HCl dozu,
günde 2 veya 3 eşit dozlarda bölünerek uygulanan toplam 2 g (dört tane 5 ml’lik kaşık)’dır.
Geriyatrik popülasyon
Yaşlı hastalarda böbrek fonksiyonlarında azalma olabileceği nedeniyle, bu yaş grubunda doz
seçimi böbrek fonksiyon değerlendirmeleri temel alınarak yapılmalıdır. Böbrek fonksiyonlarının
düzenli olarak incelenmesi gereklidir (bkz bölüm 4.4).
4.3. Kontrendikasyonlar
GLİSUS,
 Metformin Hidroklorür’e veya herhangi bir katkı maddesine karşı aşırı duyarlılık
 Diyabetik ketoasidoz, diyabetik prekoma
 Böbrek yetmezliği veya bozukluğu (serum kreatinin düzeyi erkeklerde > 1.5 mg/dL ve
kadınlarda > 1.4 mg/dL)
 Böbrek fonksiyonlarını değiştirebilecek akut durumlar;
a) dehidratasyon
b) ciddi enfeksiyon
2 / 11c) şok
d) iyotlu kontrast maddenin intravasküler (damar içine) uygulanması (4.4 kullanım için özel
uyarılar ve önlemler bölümüne bakınız)
 Doku hipoksisine sebep olabilecek akut veya kronik hastalıklar ki bunlar;
a) Kardiyak (kalp) veya solunum yetmezlik
b) Yakın zamanda geçirilen miyokard enfarktüsü (MI)
c) Şok
 Karaciğer yetersizliği, akut alkol intoksikasyonu, alkolizm
 Laktasyon
4.4. Özel kullanım uyarıları ve önlemleri
Laktik Asidoz
Laktik asidoz, nadir görülen fakat ciddi (tedavi edilmezse yüksek mortalitesi olan) bir metabolik
komplikasyondur. Bu durum, metformin hidroklorürün birikmesiyle oluşabilir. Metformin
hidroklorür kullanıp laktik asidoz rapor edilen vakaların genellikle ciddi böbrek yetersizliği olan
diyabetik hastalar olduğu görülmüştür. Laktik asidoz insidansı, diğer ilişkili risk faktörlerinin de
değerlendirilmesiyle düşürülebilir ve düşürülmelidir. Kötü kontrol edilen diyabet, ketoz, uzun
süre açlık, aşırı alkol alımı, hepatik yetersizliği ve hipoksi ile alakalı durumlar; bu risk
faktörlerini oluşturur.
Tanı:
Laktik asidoz riski, özgül olmayan bulguların örneğin kas kramplarıyla beraber sindirim
bozukluklarının olması gibi karın ağrısı ve ciddi halsizlik durumlarının varlığında da
düşünülmelidir. Laktik asidoz, asidotik dispneyle, karın ağrısıyla ve hipotermiyi takiben koma
ile karakterizedir. Düşük kan pH’ı, 5 mmol/lt üzerinde plazma laktat seviyesi ve artmış anyon
aralık ve laklat/piruvat oranı; tanı koydurucu laboratuvar bulgularıdır. Eğer metabolik asidozdan
şüpheleniliyorsa, metformin hidroklorür kesilmeli ve hasta hemen hastaneye yatırılmalıdır
(bölüm 4.9 bakınız).
Böbrek Fonksiyonları
Metformin hidroklorür, böbreklerden atılmasından ötürü serum kreatinin seviyeleri tedaviden
önce ve düzenli olarak sonra;
 normal böbrek fonksiyonu olan hastalarda en az yılda bir kez
 serum kreatinin seviyeleri normalin üst seviyesinde olan hastalarda ve yaşlı kişilerde yılda en
az 2-4 kez belirlenmelidir.
Yaşlı kişilerde, böbrek fonsiyonlarında azalma sık görülür ve asemptomatiktir (belirti vermez).
Böbrek fonksiyonları bozabilecek durumlarda; örneğin antihipertansif tedaviye ve diüretik
tedaviye başlanacağı zaman ve NSAİİ ile tedaviye başlanacağı zaman, özel önlemler alınmalıdır.
3 / 11İyotlu Kontrast Maddenin Uygulanması
Radyolojik çalışmalar için intravasküler iyotlu kontrast madde uygulanması, böbrek
yetmezliğine yol açabileceğinden metformin hidroklorür test öncesinde veya test zamanında
kesilmelidir. 48 saat sonrasına kadar da başlanmamalıdır. 48 saat sonra ise sadece böbrek
fonksiyonları tekrardan değerlendirilip normal bulunan hastalara başlanmalıdır (bölüm 4.5
bakınız).
Cerrahi
Metformin hidroklorür; genel, spinal veya epidural anestezi altında gerçekleşecek elektif
cerrahiden 48 saat önce kesilmelidir. En erken 48 saat sonra oral beslenebilen ve normal böbrek
fonksiyonu olan hastalara başlanmalıdır.
Çocuklar ve Ergenler
Metformin hidroklorür tedavisi başlanmadan önce, tip 2 diabetes mellitus tanısı kesin
konmalıdır. Kontrollü klinik çalışmalarda, 1 yıllık sürede, metformin hidroklorürün büyüme ve
puberte üzerinde hiçbir etkisi olmadığı belirlenmiştir. Fakat bunlara ait daha uzun dönemler için
veriler mevcut değildir. Dolayısıyla, metformin tedavisi gören, özellikle prepuberte çocuklarda,
metforminin bu parametreler üzerine etkisi yönünden dikkatli takibi önerilir.
10-12 yaş arası çocuklar:
Çocuklar ve adolesanlar içinden kontrollü çalışmalara 10-12 yaş arası sadece 15 kişi dahil edildi.
Metforminin etkinliği ve güvenilirliği bakımından 12 yaş altı ve daha büyük çocuklar arasında
fark olmamasına rağmen 10-12 yaş arası çocuklara verilirken bazı önlemlerin alınması önerilir.
Diğer tedbirler
Bütün hastalar, karbonhidrat alınımını gün içine düzgün bir şekilde dağıtmış olan diyetlerine
devam etmelidir. Aşırı kilolu hastalar, enerji kısıtlandırılmış diyetlerine devam etmelidir.
Diyabeti ölçen laboratuvar testleri düzenli uygulanmalıdır.
Metformin hidroklorür, tek başına hiçbir zaman hipoglisemiye neden olmaz. Eğer insülin veya
sulfonilüreler ile birlikte kullanılacaksa bazı önlemler alınması önerilir.
Katkı maddeler için uyarılar
Bu tıbbi ürün her dozunda 5.00 mg asesülfam potasyum ihtiva eder. Fakat içerdiği miktar
açısından herhangi bir uyarı gerektirmez.
Bu tıbbi ürün metil sodyum dihidrojen fosfat dihidrat, disodyum hidrojen fosfat anhidröz,
sodyum propil hidroksibenzoat ve sodyum metil hidroksi benzoat ihtiva eder. Bu durum
kontrollü sodyum diyetinde olan hastalar için göz önünde bulundurulmalıdır.
Bu ürün 190.0 mg maltitol sıvısı ihtiva eder. Nadir kalıtımsal fruktoz intolerans problemi olan
hastaların bu ilacı kullanmamaları gerekir.
4 / 114.5. Diğer tıbbi ürünler ile etkileşimler ve diğer etkileşim şekilleri
Birlikte kullanımı önerilmeyenler
Alkol
Akut alkol intoksikasyonunda laktik asidoz riski artar. Özellikle
 Açlık veya malnütrisyon durumlarında
 Karaciğer yetersizliğinde
Alkol ve alkol içeren ilaçların kullanımından kaçınınız.
İyotlu kontrast maddeler (bölüm 4.4 bakınız)
Intravasküler olarak iyotlu kontrast maddelerin uygulanması, böbrek yetmezliğine yol açabilir.
Bu da metformin hidroklorürün birikmesine ve laktik asidoz riskine neden olur.
Metformin hidroklorür, test öncesinde veya test zamanında kesilmeli ve 48 saat sonrasına kadar
başlanmamalıdır.48 saat sonra da sadece böbrek fonksiyonu tekrardan değerlendirilen ve normal
bulunanlarda başlanır.
Kullanımı için önceden tedbirlerin alınması gereken kombinasyonlar
Glukokortikoidlerin (sistemik ve lokal yol), beta 2 agonistlerin ve diüretiklerin, intrinsik
hiperglisemik aktiviteleri vardır. Hasta bilgilendirilmeli ve özellikle tedavi öncesinde daha sık
kan glukoz ölçümü uygulanmalıdır. Gerekli durumlarda, antidiyabetik ilacın dozu,diğer ilaçlar
ile birlikte kullanımı sırasında değiştirilebilir.
ADE inhibitörleri, kan glukoz seviyesini düşürebilir. Dolayısıyla, metformin hidroklorürün dozu,
bu tıbbi ürünlerin kullanımı ve kesimi sırasında değiştirilebilir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Metformin için gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik /embriyonal /fetal gelişim / doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. bölüm 5.3).
Gebe kadınlara verilirken tedbirli olunmalıdır.
Gebelik dönemi
Günümüzde, ilişkili epidemiyolojik veri bulunmamaktadır. Hayvan çalışmaları; gebeler, embriyo
veya fetal gelişim, doğum veya postnatal gelişim üzerinde zararlı etkileri göstermemektedir
(bölüm 5.3 ayrıca bakınız). Hasta gebe kalmayı planladığında ve gebeliği sırasında diyabeti,
metformin hidroklorür ile tedavi edilmemelidir. Fakat, kan glukoz seviyesini normale en yakın
5 / 11seviyede tutmak için ve anormal kan glukoz seviyelerinin neden olabileceği fetal
malformasyonların riskini azaltmak için insülin kullanılmalıdır.
Laktasyon dönemi
Metformin hidroklorür insan sütü ile atılır. Yeni doğanlarda/emzirilen bebeklerde herhangi bir
yan etki gözlenmemiştir. Fakat sınırlı veri mevcut olduğundan metformin tedavisi sırasında
emzirme önerilmez. Emzirmeyi mi yoksa metformin hidroklorür kullanımını mı keseceğine karar
verilmeli, bu karar sırasında bu ürünün anne için önemi düşünülmelidir.
Üreme yeteneği/Fertilite
Üreme yeteneği üzerindeki etkileri ile ilgili bilgi bulunmamaktadır.
4.7. Araç ve makine kullanımı üzerindeki etkiler
GLİSUS monoterapisinin, hipoglisemiye yol açmamasından ötürü, araç ve makine kullanımı
üzerine etkisi bulunmamaktadır. Fakat diğer antidiyabetik ajanlarla (sulfonilüreler, insülin,
repaglinid) birlikte kullanıldığında hipoglisemi yönünden hastalar uyarılmalıdır.
4.8. İstenmeyen etkiler
Metformin ile tedavi edilen hastalarda bildirilen istenmeyen etkiler aşağıdaki sıklık sıralamasına
göre listelenmiştir:
Çok yaygın (≥1/10), yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor)
Metabolizma ve beslenme bozuklukları
Çok seyrek: Uzun süre metformin hidroklorür kullanımı sırasında vitamin B12 emiliminde
azalma ile serum seviyelerinde azalma. Megaloblastik anemisi bulunan bir hasta varsa bu
etiyoloji düşünülmelidir.
Çok seyrek: Laktik asidoz (4.4 bakınız)
Sinir sistemi bozuklukları
Yaygın: Tat alma bozuklukları
Gastrointestinal bozukluklar
Çok yaygın: Bulantı, kusma, ishal, karın ağrısı ve iştah kaybı bozukluklar. Bu yan etkiler sıklıkla
tedavi başlangıcı sırasında oluşur ve çoğu vakada kendiliğinden düzelir. Bunları önlemek için,
metformin hidroklorürün ilk 2 veya 3 günlük dozları yemeklerle veya sonrasında alınması
önerilir. Dozun yavaş artırılması, gastrointestinal toleransı destekler.
6 / 11Hepatobiliyer bozukluklar
İzole raporlardan: Karaciğer fonksiyon testlerindeki anormalliklerin veya hepatitin, metformin
hidroklorürün kesilmesiyle düzeldiği görülmüştür.
Deri ve subkutane dokudaki bozukluklar
Çok seyrek: Eritem (kızarıklık), pruritus (kaşıntı), ürtiker gibi deri reaksiyonları
Yayınlanan ve satılan verilerde ve 1 yıl süre boyunca tedavi olmuş 10-16 yaş pediatrik
popülasyon ile sınırlandırılmış kontrollü klinik çalışmalarda, yan etkilerin tabiatı ve ciddiyeti
bakımından erişkinler için rapor edilenlere benzemekteydi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Laktik asidoz bu durumda oluşmasına rağmen, hipoglisemi, metformin hidroklorür dozu 85 gr
olana kadar görülmemiştir. Metformin hidroklorürün aşırı dozu veya beraberindeki riskler, laktik
asidoza yol açabilir. Laktik asidoz, tıbbi bir acildir ve hastanede tedavisi gereklidir. Laktatı ve
metformin hidroklorürü en iyi atan metod hemodiyalizdir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antidiyabetik İlaçlar - Biguanidler
ATC kodu:A10BA02
Etki Mekanizması:
Metformin hidroklorür, antihiperglisemik etkisi olan bir biguaniddir. Bazal ve postprandiyal
(yemekten sonrası) plazma glukozunu düşürür. İnsülin salınımını uyarmaz dolayısıyla
hipoglisemi oluşturmaz.
Metformin hidroklorür 3 mekanizma ile etkilemektedir:
1) Glukoneogenezi ve glikojenolizi inhibe ederek karaciğerde glukoz oluşumunu azaltır.
2) Kasta, insülin duyarlılığını artırarak, periferik glukoz alınımını ve yararlanımını destekler.
3) Barsaklardan glukoz emilimini geciktirir.
Metformin hidroklorür, glikojen sentaz üzerinden hücre içi glikojen sentezini uyarır.
7 / 11Metformin hidroklorür, her çeşit membran glukoz taşıyıcılarının (GLUT) taşıma kapasitelerini
artırır.
İnsanlarda, glisemik etkiden bağımsız olarak, metformin hidroklorür total kolesterol, LDL
kolesterol ve trigliserid seviyelerini düşürür. Bu durum terapötik dozlarda; kontrollü, orta ve
uzun dönemi klinik çalışmalarla gösterilmiştir.
Klinik etkileri:
Prospektif (ileriye yönelik) randomize (rastgele) çalışma, tip 2 diyabetiklerde, yoğun kan glukoz
kontrolünün uzun dönemdeki faydasını belirlemiştir.
Sadece diyet ile başarısız olduktan sonra metformin hidroklorür ile tedavi edilen aşırı kilolu
hastalarda analiz sonuçları:
Metformin grubunda (29.8/1000 hasta-yıllar) diyabet ile ilişkili komplikasyon riskinde sadece
diyet yapanlara göre (43.3/1000 hasta-yıllar) (p=0.0023) ve kombine sulfanilüre ve insülin
monoterapi alan gruplara (40.1/1000 hasta-yıllar) (p=0.0034) göre ciddi azalma olduğunu
göstermiştir.
Metformin grubunda (7.5/1000 hasta-yıllar) diyabet ile ilişkili mortalite riskinde sadece diyet
yapanlara (12.7/hasta-yıllar) göre ciddi azalma olduğunu göstermiştir (p=0.017).
Metformin grubunda (13.5/1000 hasta-yıllar) total mortalite riskinde diyet yapanlara (20.6/1000
hasta-yıllar) (p=0.011) göre ve kombine sulfanilüre ve insülin monoterapi alan gruplara
(18.9/1000hasta-yıllar) (p=0.021) göre ciddi azalma olduğunu göstermiştir.
Metformin grubunda (11/1000hasta-yıllar) miyokard enfarktüs riski bakımından sadece diyet
yapanlara (18/1000 hasta-yıllar) göre ciddi azalma olduğunu göstermiştir (p=0.01).
Sulfanilüre ile kombine, ikincil tedavi olarak kullanılan metformin hidroklorürün klinik sonuçları
gösterilememiştir.
Tip 1 diyabetiklerde, metformin hidroklorür ve insülin kombinasyonu, bu seçilen hastalarda
kullanıldı fakat bu kombinasyonun yararı gösterilemedi.
10-16 yaş arası bir yıllık süreyle tedavi edilen, sınırlı pediatrik popülasyonun kontrollü klinik
çalışmaları, glisemik kontrol bakımından erişkine benzerlik gösterdi.
5.2. Farmakokinetik özellikler
Emilim: Tek doz oral metformin kullanımından sonra T ’a 2.5 saatte ulaşılır. 500 mg dozun
max
8 / 11mutlak biyoyararlanımı %50-60’tır. Oral dozun ardından dışkıyla atılan emilmemiş fraksiyon
%20 ila %30 oranındadır.
Oral uygulamanın ardından, metformin emilimi doyurulabilirdir ve tamamlanmamıştır.
Metformin hidroklorür emilim farmakokinetiği doğrusal olmadığı kabul edilir. Genellikle
önerilen metformin hidroklorür dozları ve doz şemalarında, kararlı durum plazma
konsantrasyonuna 24-48 saat içinde ulaşılır ve genellikle 1 µg/ml’den azdır. Kontrollü klinik
çalışmalarda, maksimum dozlarda bile metformin plazma seviyesi (C ) 4 µg/ml’yi
max
geçmemiştir.
Besin, metformin hidroklorür emilim derecesini azaltır ve emilimini bir miktar geciktirir. 850
mg’lık doz uygulanmasından sonra plazma doruk konsantrasyonunda %40 düşüş, eğri altında
kalan alanda (EAA) %25 azalma ve doruk plazma konsantrasyonuna 35 dak. daha geç ulaştığı
gözlenmiştir. Bu düşüşlerin klinikle bağlantısı bilinmemektedir.
Dağılım: Plazma proteinlerine bağlanımı göz ardı edilebilir. Metformin hidroklorür, eritrositler
içinde parçalara ayrılır. Kandaki doruk (tepe noktası) değeri, plazmadakinden daha düşüktür ve
yaklaşık aynı zamanda bu noktaya ulaşılır. Kırmızı kan hücreleri, dağılımın ikincil elemanı
olarak görülür. Ortalama Vd değeri 63-276 L arasında değişir.
Biyotransformasyon: Metformin hidroklorür, idrardan değişime uğramadan atılır. İnsanlarda
tanımlanmış metabolitleri bulunmamaktadır.
Eliminasyon: Metformin hidroklorürün böbrek klerensi 400 ml/dk’ dan fazladır. Bu, metformin
hidroklorürün, glomerül filtrasyonu ve tübüler sekresyon ile elimine edildiğini gösterir. Oral
dozu takiben, terminal eliminasyon yarı ömrü yaklaşık 6.5 saattir.
Böbrek fonksiyonlarında bir bozulma olduğu zaman böbrek klerensi azalır ve dolayısıyla
eliminasyon yarı ömrü uzar ki bu da plazmada metformin seviyesinde artışa yol açar.
Hastalarda karakteristik özellikler
Pediatrik popülasyon:
Tek doz çalışması: 500 mg tek doz metformin hidroklorürden sonra pediatrik hastalar,
farmakokinetik profili bakımından sağlıklı erişkinlerle benzerlik göstermiştir.
Multi doz çalışması: Veriler, bir çalışma ile sınırlı kaldı. Pediatrik hastalara 7 gün boyunca
tekrarlanan 500 mg dozlarla BID alanlarla, doruk plazma konsantrasyonunda (C ) ve sistemik
max
maruziyette (AUC0-t), diyabetik erişkinlere 14 gün boyunca tekrarlanan 500 mg dozlarla BID
alanlara kıyasla %33 ve %40 oranında azalma görülmüştür. Glisemik kontrole dayanarak dozlar
ölçülürken bu durumun klinik ile uygunluğu sınırlıdır.
9 / 115.3. Klinik öncesi güvenlilik verileri
Konvansiyonel çalışmaları temel alarak preklinik veriler insanlar için zararlı olmadığını açıkladı
(güvenilir farmakoloji, tekrarlayan doz toksisitesi, genotoksisite, karsinojenik potansiyel,
toksisite artışı).
6. FARMASÖTİK ÖZELLİKLER
6.1. Yardımcı maddelerin listesi
Maltitol
Asesülfam potasyum
Sodyum dihidrojen fosfat dihidrat
Disodyum hidrojen fosfat, anhidröz
Sodyum propil hidroksibenzoat
Sodyum metil hidroksi benzoat
Karamel rengi sıvı
Nane aroması sıvı (propilen glikol ve izopropil alkol içerir)
Şeftali aroması sıvı (propilen glikol ve izopropil alkol içerir)
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
25ºC’nin altındaki oda sıcaklığında orijinal ambalajında saklanmalıdır.
Açıldıktan sonra 25ºC’nin altındaki oda sıcaklığında saklanarak, 28 gün içerisinde tüketilmelidir.
Bu süreden sonra kalan çözelti kullanılmamalıdır.
6.5. Ambalajın niteliği ve içeriği
GLİSUS 500 mg/5 ml Oral Çözelti, emniyet halkalı, contalı beyaz HDPE kapak ile kapatılmış,
100 ml ve 150 ml amber renkli, Tip III cam şişelerde, ikili 2.5 ml / 5 ml polipropilen kaşık ve
kullanma talimatı ile birlikte karton kutularda ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
GENERİCA İLAÇ SAN. VE TİC. A.Ş.
Dikilitaş Mah. Yıldız Posta Cad. 48/4
10 / 1134349-Esentepe-İSTANBUL
Tel: 0 212 376 65 00
Faks: 0 212 213 53 24
8. RUHSAT NUMARASI
2014/534
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 03.07.2014
Son yenileme tarihi:
10. KÜB’ÜN YENİLENME TARİHİ
11 / 11