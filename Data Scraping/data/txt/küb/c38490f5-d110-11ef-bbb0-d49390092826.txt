KISA ÜRÜN BİLGİSİ
1. BEŞERİ TIBBİ ÜRÜNÜN ADI
HİRONİL % 0,445 jel
2. KALİTATİF VE KANTİTATİF BİLEŞİM
Etkin madde:
100 g jel içinde, 445 mg (40.000 Ü) mukopolisakkarit polisülfat bulunur.
(Sığır kaynaklı mukopolisakkarit polisülfat içermektedir).
Yardımcı maddeler:
Propilen glikol..................................0,5 g
Yardımcı maddeler için 6.1’e bakınız.
3. FARMASÖTİK FORMU
Jel.
Renksiz veya uçuk sarı renkli saydam veya hafif opelesans jel.
4. KLİNİK ÖZELLİKLER
4.1 Terapötik endikasyonlar
• Hematomlu veya hematom olmayan künt travmaların tedavisinde,
• Kompresyon ile tedavi edilemeyen yüzeysel flebit tedavisinde.
4.2 Pozoloji ve uygulama şekli
Pozoloji/uygulama sıklığı ve süresi
Tedavi edilecek bölgenin büyüklüğüne göre 3-5 cm jel, hastalıklı cilt bölgesine parmakla
hafifçe yayılarak sürülür ve günde 2-3 defa tekrarlanır; gerekli görülürse daha sık
kullanılabilir.
Künt travmalar için olağan tedavi süresi, 10 güne kadardır; yüzeysel flebit içinse 1-2 haftadır.
Uygulama şekli
Hastalıklı cilt bölgesine parmakla hafifçe yayılarak sürülür.
HİRONİL, sargı altında kullanım için uygun değildir.
Alt ekstremitelerdeki yüzeyel flebit için alınacak birincil önlem kompresyon tedavisidir.
HİRONİL, fonoforez ve iontoforez için de uygundur. İontoforezde, katot altına tatbik edilerek
kullanılır.
Göz, açık yaralar, mukoz membranlar ve hasarlanmış deri ile temasından sakınılmalıdır.
1Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/Karaciğer yetmezliği olan hastalarda kullanımına ilişkin özel bir durum
bulunmamaktadır.
Pediyatrik popülasyon:
Pediyatrik popülasyonda kullanımına ilişkin özel bir durum bulunmamaktadır.
Geriyatrik popülasyon:
Geriyatrik popülasyonda kullanımına ilişkin özel bir durum bulunmamaktadır.
4.3 Kontrendikasyonlar
• HİRONİL, mukopolisakkarit polisülfata veya içindeki maddelerden herhangi birine
bilinen aşırı hassasiyeti olanlarda kullanılmamalıdır.
• HİRONİL, açık yaralara veya hasarlanmış deriye uygulanmamalıdır.
4.4 Özel kullanım uyarıları ve önlemleri
• HİRONİL içerisindeki propilen glikol cilt irritasyonu oluşturabilir.
• “4.3.Kontendikasyonlar” ve “4.8.İstenmeyen etkiler” bölümlerine bakınız.
4.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
Özel popülasyonlara ilişkin ek bilgiler
Özel popülasyon üzerinde etkileşim çalışması yapılmamıştır.
Pediyatrik popülasyon
Pediyatrik popülasyon üzerinde etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Mukopolisakkarit polisülfatın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve
veya/doğum/ve-veya/doğum sonrası gelişim üzerindeki etkiler bakımından yetersizdir
(bkz.bölüm 5.3). İnsanlara yönelik potansiyel risk bilinmemektedir.
2HİRONİL hayvanlardaki üreme çalışmaları her zaman insanlardaki cevabın bir göstergesi
olmadığından gerekli olmadıkça gebelik döneminde kullanılmamalıdır.
Laktasyon dönemi
Mukopolisakkarit polisülfatın insan sütüyle atılıp atılmadığı bilinmemektedir.
Mukopolisakkarit polisülfatın süt ile atılımı hayvanlar üzerinde araştırılmamıştır. Emzirmenin
durdurulup durdurulmayacağına ya da HİRONİL tedavisinin durdurulup durdurulmayacağına
/ tedaviden kaçınılıp kaçınılmayacağına ilişkin karar verilirken, emzirmenin çocuk açısından
faydası ve HİRONİL tedavisinin emziren anne açısından faydası dikkate alınmalıdır.
Üreme yeteneği / Fertilite
HİRONİL tedavisinin insanlarda fertiliyeti etkileyip etkilemediği bilinmemektedir.
4.7 Araç ve makine kullanımı üzerindeki etkiler
Araç ve makine kullanma yeteneği üzerindeki etkilere ilişkin herhangi bir araştırma
yapılmamıştır.
4.8 İstenmeyen etkiler
İstenmeyen etkilerin sıklık derecesi aşağıda belirtildiği gibidir :
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Deri ve deri altı doku hastalıkları:
Bilinmiyor : Ciltte kızarıklık
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr; e-
posta : tufam@titck.gov.tr; tel: 0 800 314 00 08; faks: 0 312 218 35 99).
BEKLENMEYEN BİR ETKİ GÖRÜLDÜĞÜNDE DOKTORUNUZA BAŞVURUNUZ.
4.9 Doz aşımı ve tedavisi
Doz aşımı semptomları: Talimata göre kullanıldığında, HİRONİL ile doz aşımı
bilinmemektedir.
HİRONİL, yanlışlıkla oral yolla alınırsa, etkin maddenin neden olabileceği doz aşımı
belirtileri beklenmez.
İzopropil alkol içeriğinden dolayı özellikle çocuklarda kazara yüksek miktarda oral yolla
HİRONİL alımından sonra akut alkol intoksikasyonu belirtileri ortaya çıkabilir.
Doz aşımı halinde terapötik tedbirler: Olası alkol intoksikasyonu durumunda, özel terapötik
tedbirler derhal alınmalıdır.
35 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu:
Antivariköz
ATC kodu: C05BA01
Mukopolisakkarit polisülfat anti-trombotik, fibrinolizi artırıcı ve anti-inflamatuvar özelliklere
sahiptir. Hayvan deneyleri ve insanlar üzerindeki farmakolojik çalışmalar göstermiştir ki;
bileşiğin topikal olarak uygulanmasından sonra subkutan hematom ve infiltratlarda daha hızlı
bir absorpsiyon ve yüzeyel trombuslarda daha hızlı bir çözülme olur. Anti-inflamatuvar etki,
değişik deneysel inflamasyon modellerinde gösterilmiştir.
5.2 Farmakokinetik özellikler
Emilim : Mukopolisakkarit polisülfatın deriye uygulanmasını takiben yapılan emilim ile ilgili
radyokimyasal çalışmalar, uygulanan mukopolisakkaritin %0,3-%0,4’ünün ilk 8 saat
içerisinde çeşitli dokular (tedavi edilen bölgenin dışında) tarafından emildiğini göstermiştir.
Genellikle, %1,7-%4,6’sı 2-4 gün içerisinde emilir.
Dağılım : Hayvan çalışmaları ayrıca, mukopolisakkaritin deri altına intraselüler olarak
bağlandığını göstermiştir. Deriye uygulanmasını takiben doruk serum kontrasyonları,
koagülasyon oluşturacak fizyolojik eşiğin altındadır.
Biyotransformasyon ve eliminasyon: Mukopolisakkarit kısmen değişmeden, kısmen de
depolimerize olarak daha kısa zincirli moleküller şeklinde idrarla atılır.
5.3 Klinik öncesi güvenlilik verileri
Akut toksisite
Çeşitli hayvan ( fare, sıçan ve köpek) türlerindeki araştırmalar, akut toksik etkilerin yalnızca
aşırı miktardaki yüksek sistemik dozların (oral, subkutan, intraperitoneal, intravenöz)
alınmasından sonra görüldüğünü ortaya çıkartmaktadır. Mukopolisakkarit polisülfatın topikal
yolla uygulanması yönünden bu etkilerin bir önemi bulunmamaktadır.
Kronik toksisite
Köpek ve sıçanlarda intramusküler yolla 13 haftayı aşan sürelerde yapılan subkronik toksisite
araştırmaları enjeksiyon yerinde doza bağımlı lokal iritasyon, karaciğer ve böbrek ağırlığında
artış (10 mg/kg’lık dozlarda başlamak üzere), servikal mezenterik lenf düğümlerinde
genişleme (15 mg/kg’lık dozlarda başlamak üzere) bulgularını ortaya çıkartmıştır. 13 haftalık
tedaviden sonra neoplastik değişiklik görülmemiştir.
Mutajenik ve karsinojenik potansiyel
Genotoksik etkiler yönünden yapılan in vitro ve in vivo testler herhangi bir mutajenik
potansiyel bulgusunu ortaya çıkartmamıştır. Karsinojenik potansiyel araştırmaları mevcut
değildir.
4Üreme toksisitesi
60 gün süreyle 2, 10 ve 25 mg/kg’lık intramusküler ilaç dozları verilen erkek sıçanlarda
yapılan fertilite araştırmaları, tedavi edilen hayvanlarda veya yavrularında ilaca spesifik
patolojik değişiklikler ortaya çıkartmamıştır. Gestasyonun 6.gününden 19.gününe kadar 2,8
veya 32 mg/kg intramusküler ilaç dozları verilen tavşanlarda embriyotoksisite ve
teratojenisite araştırılmıştır. En önemli değişiklikler; yüksek doz verilen grupta vücut
ağırlığında azalma, fötusların rezorpsiyon hızında artış ve fötusların yaşam sürelerinde azalma
şeklinde kendini göstermiştir. Mevcut verilere göre mukopolisakkarit polisülfat, 32 mg/kg’lık
dozlardan itibaren teratojenik olmadığı halde embriyotoksiktir.
6 FARMASÖTİK ÖZELLİKLER
6.1 Yardımcı maddelerin listesi
İzopropil alkol
Karbomer
Propilen glikol
Sodyum hidroksit
Saf su
6.2 Geçimsizlikler
Bilinmemektedir.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Kutuda, HDPE kapaklı, içi laklı alüminyum tüpte, 40 g.
6.6 Beşeri Tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
7 RUHSAT SAHİBİ
Kurtsan İlaçları A.Ş.
İstoç Otomarket
A-2 Blok, Burak Plaza 7
Bağcılar 34218 İstanbul
Tel: 0212 481 30 50
Faks: 0212 481 59 19
58 RUHSAT NUMARASI
2021/504
9 İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.12. 2021
Ruhsat yenileme tarihi:
10 KÜB’ÜN YENİLEME TARİHİ
6