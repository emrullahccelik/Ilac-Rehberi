KISA ÜRÜN BİLGİSİ
1. BEŞERİ TIBBİ ÜRÜNÜN ADI
NEBIDO® 250 mg/mL IM enjeksiyonluk çözelti içeren flakon
Steril
2. KALİTATİF VE KANTİTATİF BİLEŞİMİ
Etkin madde: Her flakon, 4 mL enjeksiyonluk çözeltide 1000 mg testosteron undekanoat (631.5
mg testosterona eşdeğer miktarda- 250 mg testosteron undekanoat/mL) içerir.
Yardımcı madde: Benzil benzoat (her flakon 2000 mg benzil benzoat içerir), enjeksiyonluk
rafine hint yağı (her flakon 1180 mg rafine hint yağı içerir) (rafine, parenteral kullanım için)
3. FARMASÖTİK FORM
Enjeksiyonluk çözelti içeren flakon
Berrak, renksiz ya da sarımsı-kahverengi yağlı çözelti.
4. KLİNİK ÖZELLİKLER
4.1.Terapötik endikasyonlar
Erkeklerin primer ve sekonder hipogonadizminde testosteron replasmanı.
4.2. Pozoloji ve uygulama şekli
Pozoloji/uygulama sıklığı ve süresi:
NEBIDO (1 flakon, 1000 mg testosteron undekanoata tekabül eder) her 10–14 haftada bir enjekte
edilir. Bu sıklıkta yapılan enjeksiyonlar, birikim yapmadan yeterli testosteron seviyelerini
sürdürmek için kafidir.
Uygulama şekli:
Enjeksiyonlar çok yavaş yapılmalıdır. NEBIDO kesinlikle intramüsküler enjeksiyon içindir.
NEBIDO'nun gluteal kas içine derin olarak enjekte edilmesine dikkat edilmelidir. İntravasal
enjeksiyonu önlemek için azami dikkat gösterilmelidir.
Flakon içeriği flakon açıldıktan hemen sonra kas içine enjekte edilir.
Flakon tek kullanımlıktır.
Tedavi başlangıcı
Tedaviye başlamadan önce serum testosteron seviyeleri ölçülmelidir. İlk iki enjeksiyon arası 6
haftaya kadar indirilebilir. Bu yükleme dozu ile, sabit seviyelere hızla ulaşılır.
− Tedavinin kişiselleştirilmesi
Ara sıra bir enjeksiyon aralığının sonunda serum testosteron seviyelerinin ölçülmesi uygun olur.
Normal sınırların altında serum seviyeleri daha kısa süreli enjeksiyon aralıklarına ihtiyaç
duyulduğunu gösterir. Yüksek serum seviyelerinde ise enjeksiyon aralıklarının uzatılması
düşünülmelidir. İki enjeksiyon arasında geçen süre önerilen 10 – 14 haftalık zaman dilimi içinde
kalmalıdır.
1/13Özel popülasyonlara ilişkin ek bilgiler:
• Karaciğer yetmezliği: Karaciğer yetmezliği olan hastalarda resmi bir çalışma yürütülmemiştir.
Geçmişte ve halihazırda karaciğer tümörleri olan erkeklerde NEBIDO kullanımı kontrendikedir
(bakınız bölüm “4.3 Kontrendikasyonlar”).
• Böbrek yetmezliği: Böbrek yetmezliği olan hastalarda resmi bir çalışma yürütülmemiştir.
• Pediyatrik popülasyon: NEBIDO çocuklarda ve ergenlerde kullanım için endike değildir ve 18
yaşın altındaki erkeklerde klinik olarak değerlendirilmemiştir (bakınız bölüm “4.4 Özel kullanım
uyarıları ve önlemleri”).
• Geriyatrik popülasyon: Sınırlı sayıda veriye dayanarak yaşlı hastalarda doz ayarlaması gerekli
görülmemiştir. (bakınız bölüm “4.4 Özel kullanım uyarıları ve önlemleri”).
4.3. Kontrendikasyonlar
• Androjene bağlı prostat veya erkek meme bezi kanserinde;
• Malign tümörlere eşlik eden hiperkalsemide;
• Geçmişteki ya da güncel karaciğer tümörlerinde;
• Aktif maddeye ya da eksipiyanlardan birine aşırı duyarlılığı olanlarda kontrendikedir.
NEBIDO’nun kadınlarda kullanılması kontrendikedir.
4.4. Özel kullanım uyarıları ve önlemleri
NEBİDO'nun çocuklarda ve adolesanlarda kullanımı önerilmemektedir.
NEBIDO yalnızca hipogonadizmin (hiper- ve hipogonadotropik) kanıtlanmış olması ve tedavi
başlatılmadan önce semptomlardan sorumlu diğer etyoloji olasılıklarının dışarda bırakılması
halinde kullanılmalıdır. Testosteron yetersizliği klinik özelliklerle (sekonder seksüel
karakteristiklerde regresyon, vücut yapısında değişiklik, asteni, azalan libido, erektil disfonksiyon
vb.) net bir şekilde gösterilmeli ve iki ayrı kan testosteron ölçümü ile doğrulanmalıdır.
Androjenler ile tedavi edilen yaşlı hastaların, prostat hiperplazisi gelişimi için riski artmıştır.
Androjenlerin gerçekten prostat kanseri meydana getirdikleri hakkında açık belirtiler olmamasına
rağmen, daha evvelden var olan herhangi bir prostat karsinomunun büyümesini arttırabilirler. Bu
nedenle, testosteron preparatları ile tedaviye başlamadan önce, prostat karsinomu olasılığı ekarte
edilmelidir.
Androjenler subklinik prostat kanseri ve benign prostat hiperplazisi gelişimini hızlandırabilir.
Prostat bezi ve meme önerilen yöntemlere göre (dijital rektal muayene ve serum PSA tahmini)
testosteron terapisi alan hastalarda en az yılda bir defa ve yaşlı hastalarda ve risk altındaki
hastalarda (klinik veya ailesel faktörlere sahip) yılda iki defa dikkatli ve düzenli bir şekilde
izlenmelidir.
NEBIDO, kemik metastazı nedeniyle hiperkalsemi (ve ilişkili hiperkalsuri) riski altındaki kanser
hastalarında dikkatli bir şekilde kullanılmalıdır. Bu hastalarda serum kalsiyum
konsantrasyonlarının düzenli olarak izlenmesi önerilir.
2/13Androjenlerle tedavi artmış sodyum ve su retansiyonuna neden olabileceğinden, ödeme yatkın
hastalarda , örn. ciddi kardiyak, hepatik veya renal yetersizlik veya iskemik kalp hastalığı
vakalarında dikkatli davranılmalıdır.
Genel bir kural olarak, kazanılmış veya kalıtsal kan pıhtılaşma düzensizlikleri olan hastalarda
intramüsküler enjeksiyonların kullanılmasına ilişkin kısıtlamalar her zaman gözlemlenmelidir.
NEBIDO, epilepsi ve migreni olan hastalarda dikkatli bir şekilde kullanılmalıdır, zira bu koşullar
kötüleşebilir.
Replasman terapisinden sonra normal testosteron plazma konsantrasyonlarına ulaşan hastalarda,
androjenlerle tedavi edilen gelişen insülin hassasiyeti meydana gelebilir.
Belirli klinik bulgular: irritabilite, sinirlilik, kilo alımı, uzamış ya da sıklığı artan ereksiyon doz
ayarlaması gerektiren aşırı androjen maruziyetine işaret edebilir.
Çocuklarda ve 18 yaş altı adolesanlarda NEBIDO ile ilgili klinik çalışma yapılmamıştır.
Testosteron, çocuklarda maskulinizasyondan başka, hızlanmış büyüme, kemik gelişimi ve
prematür epifiz kapanmasına neden olarak, nihai boy uzunluğunu azaltabilir. Yaygın akne
görülmesi de beklenmelidir.
Önceden varolan uyku apnesi artabilir.
Primer ve sekonder erkek hipogonadizminde testosteron replasmanı için tedavi edilen sporcular,
tıbbi ürünün anti-doping testlerinde pozitif reaksiyon üretebilecek bir etken madde içerdiği bilgisi
verilmelidir.
Testosteron, tipik olarak onaylanmış endikasyon(lar) için tavsiye edilenden daha yüksek dozlarda
ve diğer anabolik androjenik steroidlerle kombinasyon halinde kötüye kullanıma maruz kalmıştır.
Testosteronun kötüye kullanımı, dozun önemli ölçüde azaltılması veya kullanımın aniden
kesilmesi üzerine bağımlılık ve yoksunluk semptomlarına neden olabilir.
Testosteronun diğer anabolik androjenik steroidlerle birlikte kötüye kullanılması, kardiyovasküler
(bazı vakalarda ölümcül sonuçlara yol açan), hepatik ve/veya psikiyatrik olaylar dahil olmak üzere
ciddi advers reaksiyonlara yol açabilir.
Önerilen dozaj rejimi ile tedavi sırasında aşırı androjen maruziyeti semptomlarının var olması
veya yeniden ortaya çıkması halinde, NEBIDO kullanımı kalıcı olarak sonlandırılmalıdır.
Bütün yağlı çözeltiler gibi NEBIDO da intramüsküler olarak ve çok yavaş bir şekilde enjekte
edilmelidir. Yağlı çözeltilerle pulmoner mikroembolizm nadir vakalarda öksürük, dispne, kırıklık,
aşırı terleme, göğüs ağrısı, baş dönmesi, parestezi veya senkop gibi seyreden belirti ve
semptomlarla yol açabilir. Bu reaksiyonlar enjeksiyon sırasında veya hemen sonra meydana
gelebilir ve geri dönüşlüdür. Hasta her enjeksiyon sırasında ve sonrasında pulmoner yağlı
3/13mikroembolizm belirti ve semptomlarının erken tespit edilebilmesi için izlenmelidir. Tedavi
genelde destekleyicidir; örn: oksijen desteği uygulaması.
Önlemleri:
Bir önlem olarak, erkeklerde prostatın düzenli olarak kontrol edilmesi önerilir.
Polisitemi vakalarını tespit edebilmek için uzun süre androjen tedavisi alan hastalarda hemoglobin
ve hematokrit düzeyleri düzenli olarak kontrol edilmelidir. (bkz. Bölüm “4.8 İstenmeyen etkiler”)
Genel bir kural olarak, edinilmiş veya kalıtsal kanama bozuklukları olan hastalarda intramüsküler
enjeksiyon kullanılmasından kaynaklanan kanama riski her zaman dikkate alınmalıdır.
Testosteron ve türevlerinin kumarin türevi oral anti-koagülanların aktivitesini artırdığı
bildirilmiştir (ayrıca bkz. “4.5 Diğer tıbbi ürünlerle etkileşimler ve diğer etkileşim şekilleri”).
Trombofilisi olan hastalarda testosteron dikkatle kullanılmalıdır, zira testosteron tedavisi sırasında
bu hastalarda pazarlama sonrası çalışmalar ve trombotik olay raporları vardır.
NEBİDO'nun renal ya da karaciğer hasarı olan hastalarda etkililiğini ya da güvenilirliğini gösteren
çalışmalar bulunmamaktadır. Bu nedenle, bu hastalarda testosteron replasman tedavisi dikkatli
uygulanmalıdır.
Androjen bileşikleri gibi hormonal maddeleri kullanan, benign ve malign karaciğer tümörü gelişen
vakalar bildirilmiştir. NEBIDO kullanan erkeklerde ciddi üst batın şikayetleri, karaciğer büyümesi
veya intraabdominal hemoraji belirtileri ortaya çıkarsa, ayırıcı tanıda karaciğer tümörü
düşünülmelidir.
Nebido enjeksiyonundan sonra şüpheli anafilaktik reaksiyonlar bildirilmiştir.
Hipoglisemik ajanlar
Androjenler, insülinin etkisini arttırabilir. Bu yüzden hipoglisemik ajanların dozlarının azaltılması
gerekebilir.
Kardiyovasküler risk:
Şiddetli kardiyak, hepatik veya böbrek yetmezliği ya da iskemik kalp hastalığı şikayeti olan
hastalarda, testesteron ile tedavi; konjestif kalp yetmezliği ile birlikte ya da birlikte olmaksızın
ödem ile karakterize olan şiddetli komplikasyonlara neden olabilir. Bu gibi durumda tedavi hemen
sonlandırılmalıdır.
Erkeklerde testosteronu yerine koyma tedavisinin kardiyovasküler sonuçlarını değerlendirmek
için uzun süreli klinik güvenlilik çalışmaları yürütülmemiştir. Bugüne kadar yapılan
epidemiyolojik ve randomize kontrollü çalışmalarda testosteron kullanımı ile testosteron
kullanılmaması karşılaştırıldığında, ölümcül olmayan miyokard infarktüsü, ölümcül olmayan
inme ve kardiyovasküler ölüm gibi majör advers kardiyovasküler olaylar ile ilgili riskin
gösterilmesi yetersiz kalmıştır. Tamamı olmamakla birlikte bazı çalışmalar, erkeklerde
4/13testosteronu yerine koyma tedavisi ile ilişkili artmış bir major advers kardiyovasküler olay riskini
bildirmiştir. Testosteron içeren ilaçların kullanılmasına veya tedaviye devam edilmesine karar
verildiğinde, hastalar bu olası risk hakkında bilgilendirilmelidir.
Testosteron kan basıncında bir yükselmeye neden olabilir ve NEBIDO hipertansiyonu olan
erkeklerde dikkatli kullanılmalıdır.
Venöz Tromboembolizm:
Testosteron içeren ilaçları kullanan hastalarda, derin ven trombozu (DVT) ve pulmoner
embolizimi (PE) de içeren venöz tromboembolik olaylar pazarlama sonrasında raporlanmıştır. Alt
ekstremitede ağrı, ödem, sıcaklık ve eritem semptomlarını raporlayan hastaları DVT açısından,
akut nefes darlığını tanımlayan hastaları da PE açısından değerlendiriniz. Eğer venöz
tromboembolik olaylardan şüphelenirseniz, testosteron tedavisini durdurunuz ve uygun bir
tedaviyi başlatınız.
Laboratuvar testleri:
Testosteron seviyesi başlangıçta ve tedavi sırasında belirli aralıklarla gözlemlenmelidir. Ögonadal
testosteron seviyelerinin devamlılığını sağlamak için doz bireysel olarak klinisyenler tarafından
düzenlenmelidir. Uzun süreli androjen terapisi alan hastalarda; hemoglobin ve hematokrit,
karaciğer fonksiyon testleri ve lipit profili gibi laboratuvar parametreleri düzenli olarak
gözlemlenmelidir (bkz.Bölüm 4.8). Laboratuvar arasındaki farklar nedeniyle tüm testosteron
ölçümleri aynı laboratuvarda yapılmalıdır.
Yaşlı popülasyon:
65 yaş üstü hastalarda, NEBIDO'nun kullanımının güvenliliği ve etkililiği hakkında yeterli
deneyim bulunmamaktadır. Yaşa bağlı testosteron referans değerleri ile ilgili görüş birliği halen
sağlanamamıştır. Ancak, fizyolojik testosteron serum seviyelerinin artan yaş ile birlikle düştüğü
göz önünde bulundurulmalıdır.
Yardımcı maddeler hakkında bilgi
NEBIDO 500 mg / mL’ye eşdeğer olan her 4 mL'lik bir flakonda 2000 mg benzil benzoat içerir.
Benzil benzoat yeni doğmuş bebeklerde sarılık riskini artırabilir; ancak NEBIDO çocuklarda
endike değildir.
4.5. Diğer tıbbi ürünler ile etkileşimler ve diğer etkileşim şekilleri
• Testosteronu etkileyen ilaçlar
Barbituratlar ve diğer enzim indükleyicileri
Mikrozomal enzimleri indükleyen ilaçlar ile testosteron klerensinin artması ile sonuçlanan
etkileşme görülebilir.
• Androjenler ve diğer ilaçlar üzerine etkileri
Oksifenbutazon
Artan serum oksifenbutazon seviyeleri bildirilmiştir.
Oral antikoagülanlar
Testosteron ve türevlerinin kumarin türevi oral antikoagülanların etkilerini muhtemelen doz
5/13ayarlaması gerekecek kadar arttırdığı bildirilmiştir. Oral antikoagülan kullanan hastalar, özellikle
androjen tedavisinin başında ve sonunda yakından izlenmelidir. Bu bulgudan bağımsız, genel bir
kural olarak, kalıtsal veya edinilmiş kanama bozukluğu olan hastalarda, intramüsküler enjeksiyon
kullanılmasından kaynaklanan kanama riski her zaman dikkate alınmalıdır. Protrombin süresinin
daha fazla izlenmesi ve INR tayinleri tavsiye edilir.
Diğer etkileşimler
Testosteronun ACTH veya kortikosteroidlerle eşzamanlı olarak uygulanması ödem oluşumunu
artırabilir; dolayısıyla bu etken maddeler özellikle kardiyak veya hepatik hastalığı olan hastalarda
veya ödeme yatkın hastalarda dikkatli bir şekilde uygulanmalıdır.
Laboratuvar Test Etkileşimleri: Androjenler tiroksin bağlayıcı globulin düzeylerini düşürerek
toplam T4 serum düzeylerinin düşmesine ve T3 ve T4 resin alımının artmasına yol açabilir.
Serbest tiroid hormonu düzeyleri değişmeden kalır, ancak tiroid disfonksiyonuna ilişkin klinik
kanıt yoktur.
Özel popülasyonlara ilişkin ek bilgiler:
Pediyatrik popülasyon: Çocuklarda ve 18 yaş altı adolesanlarda NEBIDO® ile ilgili klinik çalışma
yapılmamıştır. Testosteron, çocuklarda maskulinizasyondan başka, hızlanmış büyüme ve kemik
gelişimine ve prematür epifiz kapanmasına neden olarak, nihai boy uzunluğunu azaltabilir. Yaygın
akne görülmesi de beklenmelidir.
4.6. Gebelik ve laktasyon
Gebelik Kategorisi: X
NEBIDO’nun kadınlarda kullanımı kontrendikedir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
NEBIDO’nun kadınlarda kullanımı endike değildir, bu nedenle çocuk doğurma potansiyeli olan
kadınlarda kullanılmamalıdır.
Gebelik dönemi:
NEBIDO’nun kadınlarda kullanımı endike değildir, bu nedenle hamile kadınlarda
kullanılmamalıdır (bakınız bölüm “4.3 Kontrendikasyonlar”).
Laktasyon dönemi:
NEBIDO’nun kadınlarda kullanımı endike değildir, bu nedenle emziren kadınlarda
kullanılmamalıdır (bakınız bölüm “4.3 Kontrendikasyonlar”).
Üreme yeteneği /Fertilite
Testosteron replasman tedavisi geri dönüşümlü bir biçimde spermatogenezi azaltabilir (bakınız
bölüm “4.8 İstenmeyen etkiler” ve “5.3 Klinik öncesi güvenlilik verileri”).
4.7. Araç ve makine kullanımı üzerindeki etkiler
NEBIDO araç ya da makine kullanma yeteneğini etkilememektedir.
6/134.8. İstenmeyen etkiler
Güvenlilik profili özeti
Androjen kullanımı ile ilişkili istenmeyen etkilerle ilgili olarak, lütfen “ 4.4 Özel kullanım
uyarıları ve önlemleri” bölümüne bakınız.
NEBIDO ile tedavi sırasında bildirilen en sık istenmeyen etkiler akne ve enjeksiyon yeri ağrısıdır.
Yağlı solüsyonların pulmoner mikroembolizmi, nadiren öksürük, dispne, halsizlik, hiperhidroz,
göğüs ağrısı, baş dönmesi, parestezi veya senkop gibi belirti ve semptomlara yol açabilir. Bu
reaksiyonlar enjeksiyon sırasında veya enjeksiyondan hemen sonra meydana gelebilir ve geri
dönüşümlüdür. Şirket veya raportör tarafından yağlı pulmoner mikroembolizmi temsil ettiğinden
şüphelenilen vakalar, klinik çalışmalarda (≥ 1/10.000 ve < 1/1.000 enjeksiyonda) ve ayrıca
pazarlama sonrası deneyimlerde (bkz. bölüm 4.4) nadiren bildirilmiştir.
Nebido enjeksiyonundan sonra şüpheli anafilaktik reaksiyonlar bildirilmiştir.
Androjenler, subklinik prostat kanseri ve iyi huylu prostat hiperplazisinin ilerlemesini
hızlandırabilir.
Aşağıdaki MedDRA sistem organ sınıflarında (MedDRA SOC'ler)* advers ilaç reaksiyonları
bildirilmiştir.
Sıklıklar klinik çalışma verilerine dayanmaktadır ve şu şekilde tanımlanmaktadırlar: çok yaygın
(≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila
<1/1.000); çok seyrek (<1/10.000), bilinmiyor (eldeki verilerden hareketle tahmin edilemiyor).
Advers ilaç reaksiyonları 6 klinik çalışmada (N=422) kaydedilmiştir ve NEBIDO ile en az olası
nedensel ilişkisi olduğu düşünülmektedir.
Klinik çalışmalarda NEBIDO ile ilişkisi olduğundan şüphelenilen aşağıdaki yan etkiler
bildirilmiştir.
Aşağıdaki listede advers ilaç reaksiyonu görülen erkeklerin MedDRA SOC tarafından kategorize
edilmiş bağıl sıklıkları, 6 klinik çalışmanın toplu verilerine dayalı, N=422 (%100,0) (yani 4
mL’lik im enjeksiyonlar ile tedavi edilen N=302 hipogonadal erkek ve 3 mL’lik testosteron
undekanonat (TU) 250 mg/ml ile tedavi edilen N=120 erkek) olarak sunulmaktadır:
Kan ve lenf sistemi hastalıkları
Yaygın: Polisitemi, hematokrit artışı*, kırmızı kan hücre sayısında artış*, hemoglobin artışı*
Bağışıklık sistemi hastalıkları
Yaygın olmayan: Aşırı duyarlılık
Metabolizma ve beslenme hastalıkları
Yaygın: Kilo artışı
7/13Yaygın olmayan: İştah artışı, glikolize hemoglobin artışı, hiperkolesterolemi, kan trigliseritlerinde
artış, kan kolesterolü artışı
Psikiyatrik hastalıklar
Yaygın olmayan: Depresyon, duygusal bozukluk, uykusuzluk, huzursuzluk, sinirlilik, irritabilite
Sinir sistemi hastalıkları
Yaygın olmayan: Baş ağrısı, migren, tremor
Vasküler hastalıklar
Yaygın: Sıcak basması
Yaygın olmayan: Kardiyovasküler bozukluk, hipertansiyon, baş dönmesi
Solunum, göğüs bozuklukları ve mediastinal hastalıklar
Yaygın olmayan: Bronşit, sinüzit, öksürük, nefes darlığı, horlama, disfoni
Gastrointestinal hastalıklar
Yaygın olmayan: İshal, mide bulantısı
Hepatobilier hastalıklar
Yaygın olmayan: Karaciğer fonksiyon testi anormalliği, aspartat aminotransferaz artışı
Deri ve deri altı doku hastalıkları
Yaygın: Akne
Yaygın olmayan: Saç dökülmesi, eritem, döküntü1, kaşıntı, kuru deri
Kas-iskelet bozuklukları , bağ doku ve kemik hastalıkları
Yaygın olmayan: Artralji, ekstremite ağrısı, kasbozukluğu2, kas ve iskelet sistemi sertliği, kan
kreatin fosfokinaz artışı
Böbrek ve idrar yolu hastalıkları
Yaygın olmayan: İdrar akışı azalması, idrar retansiyonu, idrar yolu bozukluğu, noktüri, dizüri
Üreme sistemi ve meme hastalıkları
Yaygın: Prostat spesifik antijen artışı, prostat muayenesinde anomali, benign prostat hiperplazisi
Yaygın olmayan: Prostat displazisi, prostat sertleşmesi, prostatit, prostat bozukluğu, libido
değişimleri, testiküler ağrı, meme sertleşmesi, meme ağrısı, jinekomasti, östradiol artışı, kan
testosteronu artışı
Genel bozukluklar ve uygulama bölgesine ilişkin hastalıklar
Yaygın: Çeşitli türlerde enjeksiyon yeri reaksiyonları3
Yaygın olmayan: Yorgunluk, asteni, hiperhidroz4
Yaralanma, zehirlenme ve prosedürel komplikasyonlar
Seyrek: Pulmoner yağlı mikroembolizm
8/13*Testosteron içeren ürünlerde kullanım ile ilgili olarak ilgili sıklık gözlenmiştir.
**Sıklık, enjeksiyon sayısına bağlıdır.
Belli bir advers reaksiyonu tanımlamak için en uygun MedDRA terimi listelenmiştir. Eşanlamlılar
ve ilişkili durumlar listelenmemiştir ancak bunlar da hesaba katılmalıdır.
1Papüler döküntü dahil döküntü
2Kas bozukluğu: Kas spazmları, kas gerginliği ve miyalji
3Çeşitli türlerde enjeksiyon yeri reaksiyonları: Enjeksiyon yeri ağrısı, enjeksiyon yeri rahatsızlığı,
enjeksiyon yerinde kaşıntı, enjeksiyon yerinde eritem, enjeksiyon yerinde hematom,
enjeksiyon yerinde tahriş, enjeksiyon yeri reaksiyonu
4Hiperhidroz: Hiperhidroz ve gece terlemeleri
Seçili advers reaksiyonların tanımı
Nadir vakalarda öksürük, dispne, kırıklık, aşırı terleme, göğüs ağrısı, baş dönmesi, parestezi veya
senkop gibi belirti ve semptomlarla seyreden yağlı çözeltilerin pulmoner mikroembolizmine yol
açabilir. Bu reaksiyonlar enjeksiyonlar sırasında veya hemen sonra meydana gelebilir ve geri
dönüşlüdür. Yağlı pulmoner mikroembolizmi göstermek için şirket veya rapor yazan kişi
tarafından şüphelenilen vakalar klinik deneylerde (≥ 1/10,000 ila < 1/1,000 enjeksiyonda) ve
bunun yanı sıra pazarlama sonrası deneyimden sonra nadiren rapor edilmiştir (bkz. bölüm “4.4
Özel kullanım uyarıları ve önlemleri”).
NEBIDO enjeksiyonundan sonra şüpheli anafilaktik reaksiyonlar bildirilmiştir.
Yukarıda belirtilen advers reaksiyonlara ek olarak, preparatları içeren testosteronlu tedavilerde
sinirlilik, saldırganlık, uyku apnesi, sebore dahil çeşitli cilt reaksiyonları, tüylenmede artış,
ereksiyon sıklığında artış ve çok nadir vakalarda sarılık rapor edilmiştir.
Yüksek dozlarda testosteron preparatları ile tedavi yaygın olarak spermatogenezi geri
döndürülebilir şekilde kesebilir veya azaltabilir; bu sebeple testis boyutunda azalmaya neden
olabilir; hipogonadizmin testosteron replasman tedavisi nadir durumlarda sürekli ağrılı
ereksiyonlara (priapizm) neden olabilir. Yüksek dozlu veya uzun süreli testosteron uygulaması
bazen su tutulumu veya ödem vakalarını artırır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Aşırı dozdan sonra tedavinin sonlandırılması veya azaltılmasından başka özel bir tedavi gerekli
değildir.
9/135. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Androjenler, 3 oksoandrosten (4) türevleri
ATC kodu: G03B A03
Testosteron undekanoat doğal olarak bulunan androjen olan testosteronun bir esteridir. Aktif form
olan testosteron, yan zincirin ayrılması ile oluşur.
Testosteron erkekte en önemli androjendir, başlıca testislerde ve az miktarda adrenal kortekste
sentezlenir.
Testosteron, fötal, erken çocukluk ve ergenlikteki gelişimde erkeksi özelliklerin belirmesinden ve
ondan sonra erkeksi fenotip ve androjene bağlı fonksiyonların (örn. spermatogenez, yardımcı
seksüel bezler) sürdürülmesinden sorumludur. Ayrıca, cilt, kas, iskelet, böbrek, karaciğer, kemik
iliği ve santral sinir sisteminde de fonksiyon göstermektedir.
Testosteronun yetersiz sekresyonu, düşük serum testosteron konsantrasyonları ile karakterize olan
erkek hipogonadizmine neden olur. Erkek hipogonadizmi, diğer bazı semptomların yanı sıra
erektil fonksiyon bozukluğu ve cinsel istek azalması, yorgunluk, depresif ruh hali ve ikincil
seksüel karakteristiklerde gerileme, gelişimlerinin tamamlanamaması veya gerilemesi, osteoporoz
risk artışı, iç organlarda yağlanma ve yağsız vücut kütlesinde ve kas gücünde azalmayı da kapsar.
Ekzojen androjenler, yetersiz endojen testosteron düzeylerini ve ilişkili semptomları düzeltmek
için verilir.
Hedef organa bağlı olarak testosteronun aktivite spektrumu başlıca androjenik (örn. prostat,
seminal vezikül, epididimis) veya protein anaboliktir (kas, kemik, hematopoez, böbrek ve
karaciğer).
Testosteronun etkileri bazı organlarda testosteronun estradiole periferal dönüşümden sonra hedef
hücre nükleuslarında (örn. hipofiz bezi, yağ, beyin ve testiküler Leydig hücreleri) estrojen
reseptörlerine bağlanarak meydana gelir.
Hipogonadal erkeklerde androjenler vücut yağ kütlesini azaltır, vücut yağsız kısımlarını, kas
gücünü arttırır ve kemik kaybını önler. Androjenler seksüel fonksiyonu düzeltebilir ve ruh
durumunu da düzelterek pozitif psikotropik etki de sağlayabilirler.
5.2. Farmakokinetik özellikler
Emilim:
NEBIDO, testosteron undekanoatın intramüsküler olarak uygulanan depo preparatıdır bu nedenle
ilk geçiş etkisine uğramaz. Yağlı bir çözelti olarak testosteron undekanoatın intramüsküler
enjeksiyonunu takiben, bileşik yavaşça depodan serbest hale gelir ve serum esterazlar tarafından
neredeyse tamamen kesilerek testosteron ve undekanoik aside ayrışır. Uygulamadan bir gün sonra
serum testosteron düzeylerinde bazal değerlerin üzerinde bir yükselme görülebilir.
10/13Dağılım:
İki ayrı çalışmada, hipogonadal erkeklere 1000 mg testosteron undekanoatın tek doz i.m
uygulamasından sonra ortalama maksimum testosteron konsantrasyonları yaklaşık 14 ve 7 gün
sonra sırasıyla 24 ve 45 nmol/L olarak ölçülmüştür. Post-maksimum testosteron düzeyleri yaklaşık
53 gün olan yarılanma ömrü ile azalmıştır.
Yaşlı erkeklerde intravenöz infüzyonunu takiben testosteronun yarılanma ömrü yaklaşık 1 saat ve
dağılım hacmi 1,0 L/kg olarak belirlenmiştir.
Metabolizma:
Testosteron undekanoattan ester ayrılması ile meydana gelen testosteron endojen testosteron ile
aynı yolla metabolize olur ve atılır. Undekanoik asit diğer alifatik karboksilik asitler gibi beta
oksidasyon ile metabolize olur. Testosteronun majör aktif metabolitleri oestradiol ve
dihidrotestosterondur.
Eliminasyon:
Testosteron yüksek oranda hepatik ve ekstrahepatik metabolizmaya uğrar. Radyoaktif işaretli
testosteron uygulamasından sonra radyoaktivitenin yaklaşık % 90’ı glukuronik ve sülfürik asit
konjugatları olarak idrarda ve % 6’sı ise enterohepatik sirkülasyona uğradıktan sonra feçeste
görülmüştür. Üriner metabolitler androsteron ve etiokolanolon içerir. Bu depo formülasyonun
intramüsküler uygulamasını takiben salınma hızı 90±40 günlük bir yarılanma ömrü ile karakterize
edilmiştir.
Kararlı durum koşulları:
Hipogonadal erkeklere 1000 mg testosteron undekanoatın 1. intramüsküler enjeksiyonundan sonra
7 günün ardından 38 nmol/L (11 ng/mL) C değeri elde edilmiştir. İkinci doz,
maks
1. enjeksiyonundan 6 hafta sonra uygulanmıştır ve yaklaşık 50 nmol/L (15ng/mL) maksimum
testosteron konsantrasyonuna ulaşılmıştır. Takip eden 3 uygulama sırasında 10 haftalık sürekli
dozlama aralığı devam ettirilmiştir ve kararlı durum koşullarına 3. ve 5. uygulmalar arasında
ulaşılmıştır. Kararlı durum koşullarındaki ortalama C ve C testosteron değerleri sırasıyla
maks min
yaklaşık 37 (11ng/mL) ve 16 nmol/L (5ng/mL)’dir. C değerlerinin medyan intra ve inter
min
bireysel değişkenliği (değişkenlik katsayısı, %) sırasıyla %22 (aralık: %9-28) ve %34 (aralık:
%25-48)’dir.
5.3. Klinik öncesi güvenlilik verileri
• Akut toksisite
Genel olarak steroid hormonlarla olduğu gibi, testosteronun akut toksisitesi çok düşüktür.
• Kronik toksisite
Testosteronun undekanoat veya enantat esterinin tekrarlayan dozlarında kemirgen olan ya da
olmayan türlerde çalışıldığında, sistemik toksisite çalışmalarında insanlar için olası beklenmeyen
bir riske işaret edebilecek bir etki tayin edilmemiştir.
• Mutajenik ve tümorijenik potansiyel
11/13Testosteronun ters mutasyon modeli (Ames testi) veya hamster yumurtalık hücreleri kullanılarak
in vitro koşullarda da mutajenik olmadığı bulunmuştur. Laboratuvar hayvanları üzerinde yapılan
çalışmalarda androjen tedavisi ve belirli kanserler arasında ilişki olduğu bulunmuştur.
Sıçanlardaki deneysel veriler, testosteron tedavisi sonrası prostat kanseri insidansında artış
göstermiştir. Genel olarak, seks steroidlerinin hormon-bağımlı doku ve tümörlerin büyümesini
etkileyeceği akılda tutulmalıdır.
Seks hormonlarının, bilinen kanserojen ajanlar tarafından indüklenen belirli tümörlerin gelişimini
kolaylaştırdığı bilinmektedir. Son gözlemlerin klinik ilişkisi bilinmemektedir.
• Üreme toksisitesi
Kemirgen ve primatlarda yapılan fertilite çalışmaları testosteron ile yapılan tedavi doz bağımlı bir
durumda spermatogenezi baskılayarak fertiliteye zarar verebileceğini göstermiştir. Bunun dışında
testosteron ile tedavi edilmiş erkek sıçan dölütlerinde embriyoletal ve ya teratojenik etkiler
gözlenmemiştir. NEBIDO’nun alımı dişi fetüslerde belirli gelişim aşamalarında virilizasyona
neden olabilir. Buna rağmen, embriyotoksik ve kısmi olarak teratojenik araştırmalara göre organ
gelişimine başka zararlar vereceği öngörülmemektedir.
• Lokal tolerabilite ve temasla hassaslaşma potansiyeli
İntramuskuler uygulamadan sonra domuzlarda gerçekleştirilen lokal tolerans çalışması
NEBIDO’nun çözücüden kaynaklanan irritasyon etkilerini arttırmadığını göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Benzil benzoat
Rafine hint yağı
6.2. Geçimsizlikler
Geçimsizlik konusunda çalışmalar mevcut olmadığından diğer ilaçlarla karıştırılmamalıdır.
6.3. Raf ömrü
60 ay
İlaç açıldıktan sonra hemen kullanılmalıdır.
6.4. Saklamaya yönelik özel tedbirler
30°C altındaki oda sıcaklığında saklayınız. İlaç açıldıktan sonra hemen kullanılmalıdır.
6.5. Ambalajın niteliği ve içeriği
Enjeksiyon için folyo kaplı ETFE bromobutil gri tıpa ile kapalı, 6 mL kahverengi cam şişe
(enjeksiyonluk tip 1)
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
12/13Soğuk havada bu yağ bazlı çözeltinin özellikleri geçici olarak değişebilir (örneğin daha yüksek
viskozite, bulanıklık). Soğuk havada saklanırsa, kullanımdan önce ürün oda veya vücut sıcaklığına
getirilmelidir.
Ürün uygulanmadan önce parçacıklar için görsel olarak incelenmelidir. Sadece partikül içermeyen
berrak solüsyon kullanılmalıdır.
7. RUHSAT SAHİBİ
Menarini Sağlık ve İlaç Sanayi Ticaret A.Ş.
Maslak Mah. Sümer Sok. No:4
Maslak Office Building Kat:7-8
34485 Maslak, Sarıyer/İstanbul
Tel.: (212) 467 11 11
Fax: (212) 467 12 12
8. RUHSAT NUMARASI(LARI)
2024/250
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 07.08.2024
Ruhsat yenileme tarihi:
10. KÜB’ÜN YENİLENME TARİHİ
13/13