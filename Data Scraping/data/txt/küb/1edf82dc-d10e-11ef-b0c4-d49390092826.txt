KISA ÜRÜN BİLGİSİ
1. BEŞERİ TIBBİ ÜRÜNÜN ADI
TENORETİC 100 mg/25 mg film tablet
2. KALİTATİF VE KANTİTATİF BİLEŞİM
Etkin maddeler: Atenolol 100 mg
Klortalidon 25 mg
Yardımcı maddeler: Yardımcı maddeler için Bkz. Bölüm 6.1.
3. FARMASÖTİK FORMU
Beyaz renkte bir yüzü çentikli film tablet
Çentiğin amacı yalnızca yutmak için tabletin kırılmasını kolaylaştırmaktır.
4. KLİNİK ÖZELLİKLER
4.1. Terapötik endikasyonlar
TENORETİC, hipertansiyon tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler
Günde bir tablet alınır. Hipertansiyonu olan çoğu hasta günlük tek bir tableti içeren
TENORETİC uygulamasına tatmin edici yanıt verecektir. Doz arttırıldığında kan basıncında
ufak bir düşüş görülebilir veya hiç düşüş görülmeyebilir ve gerekli olduğunda, vazodilatörler
gibi bir başka antihipertansif ilaç tedaviye eklenebilir.
Uygulama şekli:
Tabletler oral yoldan alınır.
Özel popülasyonlara ilişkin ek bilgiler:
Böbrek yetmezliği
Böbrek yetmezliği olan hastalarda, günlük dozda veya uygulama sıklığında bir azaltma
yapılması gerekli olabilir (Bkz. Bölüm 4.3).
Karaciğer yetmezliği:
Karaciğer yetmezliği olan hastalarda TENORETİC ile herhangi bir çalışma yapılmamıştır
(Bkz. Bölüm 4.4).
Pediyatrik popülasyon:
TENORETİC ile hiçbir pediyatrik çalışma yapılmamıştır, dolayısıyla, bu ilacın çocuklarda
kullanımı önerilmemektedir.
1/10Geriyatrik popülasyon:
Bu yaş grubunda genellikle doz gereksinimleri düşüktür.
4.3. Kontrendikasyonlar
TENORETİC aşağıdaki durumlarda kontrendikedir:
• Etkin maddeler atenolol ve klortalidona (veya sülfonamid kaynaklı tıbbi ürünlere)
veya ürünün diğer bileşenlerine karşı aşırı duyarlığı olduğu bilinen hastalarda,
• Bradikardide,
• Kardiyojenik şokta,
• Hipotansiyonda,
• Metabolik asidozda,
• Şiddetli periferik arteryel dolaşım bozukluklarında,
• İkinci veya üçüncü derecede kalp bloğunda,
• Hasta sinüs sendromunda,
• Tedavi edilmeyen feokromositomada,
• Şiddetli böbrek yetersizliğinde,
• Kontrol edilemeyen kalp yetersizliğinde,
TENORETİC gebelik ve laktasyon döneminde kullanılmamalıdır.
4.4. Özel kullanım uyarıları ve önlemleri
İçeriğinde bulunan beta-bloker etkin maddeye (atenolol) bağlı olarak, aşağıdaki uyarılar
dikkate alınmalıdır:
• Kontrol edilmeyen kalp yetersizliğinde kontrendike olmasına karşın (Bkz. Bölüm
4.3), kalp yetersizliğine ait belirtiler bakımından kontrol edilmiş olan hastalarda
kullanılabilir. Kardiyak rezervi zayıf olan hastalarda dikkatli olunmalıdır.
• Prinzmetal anjinası olan hastalarda karşılanamamış alfa reseptörleri nedeniyle gelişen
koroner arter vazokonstrüksiyonuna bağlı angina ataklarının sayısını ve süresini
arttırabilir. Atenolol bir beta -selektif beta-blokerdir. Sonuç olarak, TENORETİC
1
kullanımında azami dikkat gösterilmelidir.
• Ciddi periferik arteryel dolaşım bozukluklarında kontrendike olmasına karşın (Bkz
bölüm 4.3), daha az ciddi periferik arteryel dolaşım bozukluklarını da
alevlendirebilir.
• İleti zamanı üzerine gösterdiği negatif etkiye bağlı olarak, birinci derece kalp bloğu
olan hastalara verilirken dikkatli olunmalıdır.
• Taşikardi, çarpıntı ve terleme gibi hipogliseminin uyarı işaretlerini modifiye edebilir.
• Tirotoksikozun kardiyovasküler belirtilerini maskeleyebilir.
• Farmakolojik etkisinin bir sonucu olarak, kalp atım hızını azaltır. Seyrek rastlanan
vakalarda, TENORETİC ile tedavi edilen bir hasta yavaş kalp hızı ile
ilişkilendirilebilecek semptomlar geliştirirse, doz azaltılabilir.
2/10• İskemik kalp hastalığı bulunan hastalarda TENORETİC aniden kesilmemelidir.
• Bir takım alerjenlere karşı anaflaktik reaksiyon öyküsü olan hastalara verildiğinde, bu
alerjenlere karşı daha ağır seyreden alerjik reaksiyon riskine neden olabilir. Bu tip
hastalar alerjik reaksiyonların tedavi edilmesinde kullanılan klasik adrenalin
dozlarına yanıt vermeyebilirler.
• Anjiyoödem ve ürtikeri içeren aşırı duyarlılık reaksiyonlarına neden olabilir.
• Bronkospastik hastalığı olan hastalar, genel olarak, beta-blokerleri hava yolu
direncindeki artış nedeniyle almamalıdır. Atenolol, beta -selektif bir beta-blokerdür;
1
ancak bu seçicilik mutlak değildir. Bu nedenle, TENORETİC mümkün olan en düşük
dozu kullanılmalı ve çok dikkatli olunmalıdır. Hava yolu direncinde artış meydana
gelirse, TENORETİC kesilmeli ve gerekirse bronkodilatör tedavi (örn. salbutamol)
uygulanmalıdır.
Bu ürüne ait hasta kullanma talimatı aşağıdaki uyarıyı belirtmektedir:
“Eğer daha önce herhangi bir zamanda astımınız veya hırıltılı solunumunuz olduysa, ilacı
reçeteleyen doktorunuza bu belirtileri danışmadan bu ilacı kullanmayınız”.
• Oral beta blokerlerin sistemik etkileri, oftalmik beta blokerlerle birlikte
kullanıldığında güçlenebilir.
• Feokromositoma hastalarında sadece alfa reseptör blokajından sonra uygulanmalıdır.
Kan basıncı yakından izlenmelidir.
• TENORETİC anestezik ajanlar kullanırken dikkatli olunmalıdır. Anestezi uzmanı
bilgilendirilmeli ve anestezik seçimi, olabildiğince az negatif inotropik aktiviteye
sahip bir ajan olmalıdır. Beta-blokerlerin anestezik ilaçlarla birlikte kullanılması
refleks taşikardinin zayıflamasına ve hipotansiyon riskinin artmasına neden olabilir.
Miyokardiyal depresyona neden olan anestezik ajanlardan kaçınılması en doğru
yaklaşımdır.
İçeriğinde bulunan klortalidon etken maddesine bağlı olarak, aşağıdaki uyarılar dikkate
alınmalıdır:
• Olası elektrolit dengesizliğini, özellikle hipokalemi ve hiponatremiyi saptamak için
uygun aralıklarla plazma elektroliti periyodik olarak tespit edilmelidir.
• Hipokalemi ve hiponatremi gelişebilir. Özellikle yaşlı hastalarda, kalp yetersizliği
için dijitalis preparatları alanlarda, anormal bir (düşük potasyum içerikli) diyet
uygulayanlarda veya gastrointestinal şikayetleri bulunanlarda potasyum düzeylerinin
ölçülmesi uygundur. Hipokalemi, dijitalis alan hastalarda aritmilere yatkınlık
oluşturabilir.
• Bozulmuş glukoz toleransı meydana gelebilir ve diyabetik hastalar, yüksek kan
glukoz seviyeleri riskinin farkında olmalıdır. Tedavinin ilk aşamasında gliseminin
yakından izlenmesi önerilir ve uzun süreli tedavide glukozüri testi düzenli aralıklarla
yapılmalıdır.
3/10• Karaciğer fonksiyon bozukluğu veya ilerleyici karaciğer hastalığı olan hastalarda,
sıvı ve elektrolit dengesindeki küçük değişiklikler hepatik komayı tetikleyebilir.
• Hiperürisemi meydana gelebilir. Serum ürik asit düzeyinde genelde yalnızca önemsiz
bir artış meydana gelmektedir ancak, ürik asitte uzun süreli yükselme görülen
vakalarda, ürikozürik bir ajanın eşzamanlı kullanımı hiperürisemiyi düzeltecektir.
• Koroidal efüzyon, akut miyopi ve ikincil kapalı açılı glokom:
Sülfonamid veya sülfonamid türevi ilaçlar, görme alanı kusuru, geçici miyopi ve akut
kapalı açılı glokom ile koroidal efüzyon ile sonuçlanan kendine özgü bir reaksiyona
neden olabilir. Semptomlar, görme keskinliğinde azalma veya oküler ağrının akut
başlangıcını içerir ve tipik olarak ilacın başlamasından saatler ila haftalar içerisinde
ortaya çıkar. Tedavi edilmeyen akut kapalı açılı glokom kalıcı görme kaybına neden
olabilir. Birincil tedavi, ilaç kullanımını olabildiğince çabuk kesmektir. Göz içi
basıncı kontrolsüz bırakılırsa, acil tıbbi veya cerrahi tedavilerin değerlendirilmesi
gerekebilir. Akut kapalı açılı glokom gelişimi için risk faktörleri, sülfonamid veya
penisilin alerjisi öyküsünü içerebilir.
Bu tıbbi ürün tablet başına 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Atenolole bağlı olarak:
Verapamil, diltiazem gibi negatif inotropik etkilere sahip kalsiyum kanal blokerlerinin, beta-
blokerler ile bir arada kullanımı özellikle bozulmuş ventriküler fonksiyonu ve/veya sino-
atriyal veya atrio-ventriküler iletim anormallikleri olan hastalarda bu etkilerin alevlenmesine
yol açabilir. Bu durum ağır hipotansiyona, bradikardiye ve kardiyak yetmezliğe neden
olabilir. Beta-bloker veya kalsiyum kanal blokeri, bir diğeri kesildikten sonraki 48 saat
içinde intravenöz yolla uygulanmamalıdır.
Sınıf I anti-aritmik ilaçlar (örn., dizopiramid) ve amiodaron atriyal-iletim süresi üzerine
güçlendirici bir etki gösterebilir ve negatif inotropik etkiyi indükleyebilir.
Beta-blokerler ile birlikte dijitalis glikozidleri atriyo-ventriküler iletim süresini arttırabilir.
Beta-blokerler klonidinin kesilmesinin ardından gelişen rebound hipertansiyonu
şiddetlendirebilir. Eğer iki ilaç eşzamanlı olarak uygulanıyorsa, beta-bloker klonidin
kesilmeden birkaç gün önce bırakılmalıdır. Eğer klonidin beta-bloker tedavisi ile
değiştirilecekse, beta-blokerlere başlama zamanı klonidin uygulaması kesildikten sonra
birkaç gün geciktirilmelidir.
Adrenalin (epinefrin) gibi sempatomimetik ajanların eşzamanlı kullanımı beta-blokerlerin
etkisini önleyebilir.
Prostaglandin sentetaz inhibe edici ilaçların (örn., ibuprofen, indometazin) eşzamanlı
kullanımı beta-blokerlerin hipotansif etkilerini azaltabilir.
4/10TENORETİC ve anestezik ajanlar birlikte kullanılırken dikkatli olunmalıdır (Bkz. Bölüm
4.4.).
Klortalidona bağlı olarak:
Klortalidon bileşeni, lityumun renal klirensini azaltarak serum konsantrasyonlarının
artmasına neden olabilir. Bu nedenle lityum dozunun ayarlanması gerekli olabilir.
İnsülin ve oral antidiyabetik ilaçların eşzamanlı kullanımı bu ilaçların kan şekeri düşürücü
etkilerinin yoğunlaşmasına yol açabilir.
Kombinasyon ürüne bağlı olarak:
Nifedipin gibi dihidropiridinlerle yapılan eşzamanlı tedavi hipotansiyon riskini artırabilir ve
latent kalp yetersizliği olan hastalarda kalp yetersizliği ortaya çıkabilir.
Baklofenin eşzamanlı kullanımı doz ayarlamalarını gerekli kılarak antihipertansif etkiyi
arttırabilir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar için ve doğum kontrolü için veri
bulunmamaktadır.
Gebelik Dönemi
TENORETIC fetüs/yenidoğan üzerinde zararlı etkilere neden olabilir.
TENORETİC gebelik döneminde kullanılmamalıdır (bkz. Bölüm 4.3.)
Laktasyon dönemi
TENORETİC laktasyon döneminde kullanılmamalıdır (bkz. Bölüm 4.3.)
Üreme yeteneği/Fertilite
Üreme yeteneği/Fertilite için veri bulunmamaktadır.
4.7. Araç ve makine kullanımı üzerindeki etkiler
Araç veya makine kullanma yetisi üzerinde herhangi bir etkisi yoktur. Bununla birlikte,
bazen sersemlik veya yorgunluğun meydana gelebileceği göz önünde bulundurulmalıdır.
4.8. İstenmeyen Etkiler
TENORETİC iyi tolere edilmektedir. Klinik çalışmalarda, bildirilen istenmeyen etkiler
genellikle ilacın bileşenlerinin farmakolojik etkilerine atfedilebilir.
5/10Sistem organ sınıfına göre aşağıda listelenen istenmeyen etkiler şu sıklıklarında
bildirilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Kan ve lenf sistemi hastalıkları:
Seyrek: Purpura, trombositopeni, lökopeni (klortalidon ile ilgili).
Psikiyatrik hastalıklar:
Yaygın olmayan: Diğer beta blokerler ile belirtilen tipte uyku bozuklukları
Seyrek: Duygu-durum değişimleri, kabuslar, konfüzyon, psikozlar ve halüsinasyonlar.
Sinir sistemi hastalıkları:
Seyrek: Sersemlik, baş ağrısı, parestezi.
Göz hastalıkları:
Seyrek: Gözlerde kuruma, görme bozuklukları
Bilinmiyor: Koroidal efüzyon
Kardiyak hastalıklar:
Yaygın: Bradikardi
Seyrek: Kalp yetersizliğinin ağırlaşması, kalp bloğu presipitasyonu.
Vasküler hastalıklar:
Yaygın: Ekstremitelerde soğukluk.
Seyrek: Senkop ile ilişkili olabilecek postural hipotansiyon, duyarlı hastalarda Raynaud
fenomeni görülebilir, eğer halihazırda varsa intermitan kladikasyo artabilir.
Solunum, göğüs bozuklukları ve mediastinal hastalıklar:
Seyrek: Bronşiyal astımı veya astım şikayeti öyküsü olan hastalarda bronkospazm
Gastrointestinal hastalıklar:
Yaygın: Gastrointestinal rahatsızlıklar (klortalidona bağlı bulantı dahil).
Seyrek: Ağız kuruluğu.
Bilinmiyor: Kabızlık
Hepato-bilier hastalıklar:
Seyrek: İntrahepatik kolestazı içeren hepatik toksisite, pankreatit (klortalidon ile ilgili).
Deri ve deri altı doku hastalıkları:
Seyrek: Alopesi, psöriyazis şeklinde deri reaksiyonu, psöriyazis alevlenmesi, deri
döküntüleri.
Bilinmiyor:Anjiyoödem ve ürtikeri içeren aşırı duyarlılık reaksiyonları.
Kas-iskelet bozuklukları, bağ doku ve kemik hastalıkları:
Bilinmiyor: Lupus benzeri sendrom
Üreme sistemi ve meme hastalıkları:
6/10Seyrek: Impotans
Genel bozukluklar ve uygulama bölgesine ilişkin hastalıkları:
Yaygın: Yorgunluk
Araştırmalar:
Yaygın: (klortalidona bağlı) Hiperürisemi, hiponatremi, hipokalemi, bozulmuş glukoz
toleransı.
Yaygın olmayan: Transaminaz düzeylerinde artış.
Çok seyrek: ANA’da (antinükleer antikorlar) bir artış gözlenmiştir ancak klinik önemi
belirsizdir.
Tiyazid ve tiyazid benzeri diüretiklerin kullanımından sonra görme alanı kusurlu koroidal
efüzyon vakaları bildirilmiştir.
Klinik değerlendirmeye göre, eğer hastanın iyi hali yukarıda belirtilen reaksiyonlardan
herhangi biri nedeniyle ters olarak etkileniyorsa, TENORETİC’in kullanımına son
verilmelidir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı semptomları bradikardiyi, hipotansiyonu, akut kalp yetersizliği ve bronkospazmı
içerebilir.
Genel tedavi şunu içermelidir: Yakın gözetim, bir yoğun bakım ünitesinde tedavi,
gastrointestinal sistemde hala mevcut olan herhangi bir ilacın emiliminin önlenmesi için
gastrik lavaj, aktif kömür ve bir laksatif kullanımı, hipotansiyon ve şokun tedavisi için
plazma veya plazma ürünlerinin kullanımı. Hemodiyaliz veya hemoperfüzyon kullanımı
değerlendirilebilir.
Aşırı bradikardi intravenöz yolla verilen 1-2 mg atropine ve/veya bir kalp pili ile önlenebilir.
Gerekli olması halinde, bunu intravenöz yolla uygulanan 10 mg glukagon bolus dozu
izleyebilir. Gerekli olması halinde, bu tekrarlanabilir veya bunu yanıta bağlı olarak 1-10
mg/saat’lik intravenöz glukagon infüzyonu izleyebilir. Eğer glukagona hiçbir yanıt
alınmıyorsa veya eğer glukagon mevcut değilse, intravenöz yolla 2.5 ila 10
mikrogram/kg/dakika dobutamin gibi bir beta-adrenoseptör uyarıcısı verilebilir.
Pozitif inotropik etkileri nedeniyle dobutamin hipotansiyonun ve akut kalp yetersizliğinin
tedavisinde kullanılabilir. Eğer ciddi bir doz aşımı söz konusuysa, bahsedilen dozların beta-
bloker blokajının kardiyak etkilerini tersine çevirmeye yetmemesi olasıdır. Dolayısıyla,
gerekli olması halinde hastanın klinik durumuna göre yeterli yanıta ulaşmak amacıyla
dobutamin dozu arttırılabilir.
Bronkospazm genelde bronkodilatatörler ile tersine çevrilebilir.
7/10Aşırı diürez, normal sıvı ve elektrolit dengesinin korunması ile önlenebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Kardiyovasküler Sistem, Beta Bloke Edici Ajanlar, Beta Bloker
İlaçlar - Selektif ve diğer diüretikler
ATC kodu: C07C B03
TENORETİC’te bir beta bloker olan atenololün ve bir diüretik olan klortalidonun
antihipertansif aktivitesi kombine edilmiştir.
Atenolol
Atenolol beta -selektiftir (yani, tercihen kalpteki beta -adrenerjik reseptörler üzerine etki
1 1
gösterir). Seçicilik doz artışı ile azalmaktadır.
Atenolol intrinsik sempatomimetik ve membran-stabilize edici aktivitelere sahip değildir ve,
diğer beta- blokerler ile olduğu gibi, negatif inotropik etkiler göstermektedir (ve dolayısıyla,
kontrol edilmeyen kalp yetersizliğinde kontrendikedir).
Diğer beta-blokerler ile olduğu gibi, hipertansiyon tedavisindeki etki şekli belirsizdir.
Rasemik karışıma göre, S (-) atenololün sahip olduğu herhangi bir başka ek özelliğin farklı
terapötik etkilere yol açması olasılık dışıdır.
Atenolol pek çok etnik popülasyonda etkindir ve iyi tolere edilmektedir. Siyah ırka mensup
hastalar tek başına atenolole göre atenolol ve klortalidon kombinasyonuna daha iyi yanıt
vermektedirler.
Atenolol ve tiyazid benzeri diüretiklerin kombinasyonunun uyumlu olduğu ve genel olarak
bu ilaçların tek başına kullanımlarına göre daha etkin olduğu gösterilmiştir.
Klortalidon
Bir monosülfonamil diüretik olan klortalidon sodyum ve klorür atılımını arttırmaktadır.
Natriüreze bir miktar potasyum kaybı da eşlik etmektedir. Klortalidonun kan basıncını
azaltma mekanizması tam olarak bilinmemektedir ancak vücuttaki sodyumun atılımı ve
yeniden dağılımı ile ilgili olabilir.
5.2. Farmakokinetik özellikler
Genel özellikler
TENORETIC, bir beta-bloker (atenolol) ve bir diüretik (klortalidon) olmak üzere iki ajanın
antihipertansif etkilerini kombine etmektedir.
Atenolol
Emilim:
Oral dozlamanın ardından atenolol emilimi dozdan 2-4 saat sonra meydana gelen doruk
plazma konsantrasyonları ile tutarlıdır ancak tam değildir (yaklaşık %40-50). Atenolol kan
düzeyleri tutarlıdır ve küçük değişkenlikler göstermektedir.
8/10Dağılım:
Atenolol yağda düşük çözünürlüğüne bağlı olarak dokulara az miktarda geçmektedir ve
beyin dokusundaki konsantrasyonu düşüktür. Plazma proteinlerine bağlanma oranı düşüktür
(yaklaşık %3).
Metabolizma:
Atenololün hiçbir anlamlı hepatik metabolizması bulunmamaktadır ve emilen atenololün
%90’dan fazlası sistemik dolaşıma değişmemiş şekilde ulaşmaktadır.
Eliminasyon:
Plazma yarı ömrü yaklaşık 6 saattir ancak bu ağır böbrek bozukluğunda artabilir çünkü
böbrek majör eliminasyon yoludur.
Doğrusallık/ doğrusal olmayan durum:
Atenololün önemli beta bloke edici etkisi, uygulamadan sonraki bir saat içinde belirgindir ve
yaklaşık 2 ile 4 saat arası maksimaldir. Bu durum en az 24 saat devam eder. 24 saat etki etme
durumu doz ile ilgilidir ve ayrıca plazma atenolol konsantrasyonunun logaritması ile
doğrusal bir ilişki taşır.
Klortalidon
Emilim:
Oral dozlamanın ardından klortalidon emilimi dozlamadan yaklaşık 12 saat sonra meydana
gelen doruk plazma konsantrasyonları ile tutarlıdır ancak tam değildir (yaklaşık %60).
Klortalidon kan düzeyleri tutarlıdır ve küçük değişkenlikler göstermektedir.
Doğrusallık/ doğrusal olmayan durum:
İlacın diüretik etkisi, oral dozdan sonraki 2 saat içinde ortaya çıkar. Maksimal terapötik
dozda, klortalidon, diüretik etkisi bakımından benzotiyadiazin diüretiklerin karşılaştırılabilir
maksimum terapötik dozlarına yaklaşık olarak eşittir.
Dağılım:
Plazma proteinine bağlanması yüksektir (yaklaşık %75).
Eliminasyon:
Plazma yarı ömrü yaklaşık 50 saattir ve böbrek majör eliminasyon yoludur.
Klortalidon ve atenololün eşzamanlı uygulaması her birinin farmakokinetiği üzerine az
miktarda etki göstermektedir.
TENORETİC tek bir günlük oral dozun uygulanmasından sonra en az 24 saat boyunca
etkinlik göstermektedir. Dozlamanın bu basitliği hastalar tarafından kabul edilmesini ve
hasta uyumunu kolaylaştırmaktadır.
5.3. Klinik öncesi güvenlilik verileri
Atenolol ve klortalidon üzerinde yoğun klinik çalışma yapılan ilaçlardır. Doktor için önemli
bilgiler Kısa Ürün Bilgisi’nde sunulmaktadır.
6. FARMASÖTİK ÖZELLİKLER
9/106.1 Yardımcı maddelerin listesi
Ağır Magnezyum Karbonat
Mısır Nişastası
Sodyum lauril sülfat
Jelatin (sığırdan elde edilen)
Magnezyum Stearat
Metilhidroksipropilselüloz
Gliserol
Opaspray Beyaz M-1-7120
Talk
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
25C’nin altında oda sıcaklığında ve orijinal ambalajında saklayınız.
6.5. Ambalajın niteliği ve içeriği
PVC/Aluminyum folyo 28 tabletlik blister ambalaj.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “ Tıbbi Atıkların Kontrolü Yönetmeliği”
ve “Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
AstraZeneca İlaç San. ve Tic. A.Ş.
Büyükdere Caddesi Yapı Kredi Plaza
B Blok Kat 3-4, 34330
Levent - İstanbul
8. RUHSAT NUMARASI
216/40
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 11.07.2008
Ruhsat yenileme tarihi: 16.05.2014
10. KÜB’ÜN YENİLENME TARİHİ
10/1011/10