 
1 
 KULLANMA TALİMATI  
 
CEPAREN 500  mg/5 mL IV enjeksiyonluk çözelti  
Damar yoluyla uygulanır. 
Steril  
• Etkin  madde: 500 mg C vitamini (askorbik asit) 
• Yardımcı  maddeler: Metil parahidroksibenzoat (E218), propil parahidroksibenzoat 
(E216), sodyum hidroksit, enjeksiyonluk su 
 
Bu kullanma  talimatında:  
1. CEPAREN nedir  ve ne için kullanılır?  
2. CEPAREN kullanmadan önce dikkat edilmesi gerekenler  
3. CEPAREN nasıl  kullanılır?  
4. Olası  yan etkiler nelerdir?  
5. CEPAREN’in saklanması  
Başlıkları yer almaktadır.  
 
1. CEPAREN nedir  ve ne için kullanılır?  
• Her ampul etkin  madde olarak 500 mg  C vitamini içerir.  
• CEPAREN,  5 adet,  5 mililitrelik  ampuller  içeren  ambalajlarda  sunulur.  
•  CEPAREN,  
           -  Ciddi C vitamini (askorbik asit) eksikliğinde ve  
   - Ağız yoluyla kullanımının yetersiz olduğu, mümkün olmadığı veya kullanılmaması      
gerektiği durumlarda C vitamini eksikliğinin giderilmesi veya önlenmesinde kullanılır.  
 
2. CEPAREN kullanmadan önce dikkat  edilmesi  gerekenler  
   CEPAREN’i aşağıdaki durumlarda KULLANMAYINIZ:  
   Eğer;  
• C Vitamini (askorbik asit) ve ürünün içerdiği yardımcı maddelerden herhangi  birine karşı  
alerjiniz  (aşırı  duyarlılığınız)  varsa,  
• İdrarda  oksalik asitin normalden  fazla bulunması (hiperoksalüri)  durumunuz varsa,  
• Böbrek taşı oluşumu (nefrolitiazis) ya da böbrek taşı geçmişiniz varsa,  
• Şiddetli böbrek yetmezliğiniz varsa,  
• Diyaliz hastasıysanız,  
  Bu ilacı kullanmaya başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya  ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için  reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç  hakkında size  önerilen  dozun dışında  
yüksek  veya düşük  doz kullanmayınız.   
2 
 • Aşırı miktarda demir birikimi sonucunda oluşan organ yetmezliğiniz (hemokromatoz) 
varsa  
 
 CEPAREN’i aşağıdaki  durumlarda  DİKKATLİ  KULLANINIZ  
 
• Demir metabolizmasındaki bozukluklara bağlı olarak bağırsaklardan aşırı demir emilimi 
ve hayati öneme sahip organlarda (özellikle karaciğerde) demir birikimi (hemokromatoz) 
gibi bir hastalığınız varsa.  
•  Okzalat nefropatisi, nefrolitiyazis ve renal yetmezlik, uzamış yüksek doz C vitamini 
kullanımı okzalat nefropatisine yol açabilir. Renal yetmezlikte, nefrolitiyazisde, yaşlı ve 2 yaş altındaki çocuk hastalarda C vitamini kullanırken okzalat taşı gelişme riski artmıştır. Okzalat taşı gelişen hastalarda C vitamini tedavisi kesilmelidir. C vitamini tedavisi alan 
tüm hastalarda böbrek fonksiyonları izlenmelidir.  
• Doz aşımı kalsiyum oksalat birikimlerine ve akut tübüler nekroz ve/veya böbrek yetmezliğine neden olabileceğinden, C vitamini önerilenden daha yüksek dozlarda veya daha uzun süre alınmamalıdır.  
• Böbrek yetmezliğiniz varsa yüksek dozda C vitamini kullanmadan önce doktorunuza 
danışınız.  
• Böbrek yetmezliği olan hastalar düşük dozlarda C vitamininin zararlı etkilerine duyarlı 
olabilirler. Böbrek yetmezliğiniz varsa doktora danışmadan kullanmayınız.  
• Diyaliz hastaları, günlük C vitamini emiliminde 50 ve 100 mg’ı geçmemelidir.  
• Diyabetik hastalarda, idrar şeker testinden birkaç gün önce C vitamini kullanımının 
kesilmesi önerilir.  
• Bu ürünü kullanıyorsanız ve tanı testlerine ihtiyacınız varsa, doktorunuzu bilgilendiriniz.  
• Glukoz -6-Fosfat Dehidrogenaz (G6PD) enzimi eksikliği, yüksek doz C vitamini G6PD 
eksikliği olan hastalarda hemolize yol açabileceğinden kansızlığa neden olabilir. Bu nedenle dikkatli kullanılmalıdır.  
• Çeşitli türlerde  kansızlığınız  varsa;  
− Akdeniz  anemisi,  
− Sideroblastik  anemi;  kemik  iliğinde  normoblast  denilen  kan hücrelerinde  aşırı demir 
birikimi  
− Orak  hücreli  anemi  
• Kemik iliğinde aşırı kırmızı kan hücresi üretiminin anormal derecede artış hastalığınız  
(polisitemi)  varsa,  
• Kemik  iliği kanseriniz  (lösemi)  varsa,  
• İlerlemiş  kanser  hastalığınız  varsa,  
• Eklemin  kızarıp  şişmesine  ve ağrımasına  sebep  olan iltihabik  gut artriti isimli hastalığa 
eğilimiz varsa,  
 
C vitamini kullanmadan önce  doktorunuza  danışınız.  
 
• Başka tek vitamin  veya  multivitamin  preparatları,  diğer  başka  ilaçlar kullanıyorsanız  veya 
tıbbi bakım  altında  iseniz  ürünü almadan  önce  doktorunuza danışınız.  
         Laboratuvar Test Sonuçlarını Bozan Durumlar   
3 
 Glukoz oksidaz ve bakır sülfat kullanılarak gerçekleştirilen şeker ölçümlerinde, nitrit ve  
bilirubin tayinleri ve lökosit (beyaz kan hücresi) sayımında yanlış pozitif ve yanlış negatif      
sonuçlara yol açabilir.  
 
Bu uyarılar  geçmişteki  herhangi bir  dönemde  dahi olsa  sizin  için geçerliyse lütfen doktorunuza 
danışınız.  
 
CEPAREN’in yiyecek ve içecek ile kullanılması  
Enjeksiyon yolu ile uygulandığında yiyecek ve içecek ile etkileşimi yoktur, ancak CEPAREN ile 
tedaviniz sırasında alkol kullanmayınız. 
Hamilelik  
    İlacı  kullanmadan önce  doktorunuza veya eczacınıza danı şınız. 
 
İnsanlar için potansiyel risk bilinmemektedir. CEPAREN, hekim tarafından gerekli 
görülmedikçe gebelik döneminde kullanılmamalıdır.  
 
C vitamini, önerilen  dozda  alındığında  hamilelik  sırasında  güvenilir  kabul edilmektedir.  
Ancak, hamilelik sırasında C vitamini tedavisinin riskini değerlendiren yeterli kontrollü insan 
çalışmaları olmadığı için, ürün hamilelik sırasında yalnızca hekim tarafından önerildiğinde 
kullanılmalıdır. Uzun süreli doz aşımı anne karnındaki bebek için zararlı olabileceğinden önerilen 
doz aşılmamalıdır.  
 
Normal endojen düzeylerde C vitamininin insanlarda advers üreme etkilerine neden olduğuna 
dair bir kanıt yoktur. Üreme yeteneğini etkileyip etkilemediği bilinmemektedir. 
Hayvanlar üzerinde gerçekleştirilen çalışmalar gebelik ve/veya doğum ve/veya doğum sonrası gelişim üzerindeki etkiler açısından yetersizdir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza       danışınız. 
 
Emzirme 
İlacı kullanmadan önce  doktorunuza veya eczacınıza  danışınız. 
 
C vitamini anne sütüne geçer. Yüksek dozda alınmasının bebeğe zarar verici etkisinin olup 
olmadığı bilinmemektedir, ancak teorik olarak mümkündür. Bu nedenle, emziren anneler için beklenen yarar potansiyeli riskten fazla olmadıkça maksimum günlük gereksini mi aşmamaları 
önerilmektedir  
 
Araç ve makine  kullanımı  
CEPAREN’in araç  ve makine  kullanımı üzerinde hiçbir etkisi yoktur  ya da göz ardı edilebilir bir 
etkisi vardır.  
 
 
 CEPAREN’in içeriğinde bulunan bazı yardımcı  maddeler hakkında  önemli  bilgiler  
Bu tıbbi ürün, ampul (5 mL) başına 69 mg sodyum içerir. Bu durum, kontrollü sodyum diyetinde 
olan hastalar için göz önünde bulundurulmadır.   
4 
 CEPAREN metilhidroksibenzoat ve propilparahidroksibenzoat içerdiğinden alerjik 
reaksiyonlara (muhtemelen gecikmiş) ve olağandışı bronş daralmasına neden olabilir. 
 
Diğer ilaçlar  ile birlikte  kullanımı  
Bazı ilaçlar  ile birlikte  kullanıldığında  CEPAREN’in ya  da kullanılan  diğer  ilacın  etkisi 
değişebilir. Aşağıdaki ilaçları kullanıyorsanız lütfen doktorunuza söyleyiniz:  
• Disülfiram (alkol  bağımlılığının  tedavisi  için kullanılır)  
• Varfarin  ve dikumarol  (kanın pıhtılaşmasını önleyen veya geciktiren  ağızdan  alınan 
ilaçlar)  
• Demir  (kansızlık  tedavisinde  kullanılan  esansiyel  bir mineral)  
• Desferoksamin  (aşırı  demir  yükü hastalığının  tedavisinde  kullanılan  ilaç)  
• Siklosporin (bağışıklık  sistemini baskılayan  ilaç) 
• İndinavir  (AIDS  tedavisinde  kullanılan  antiviral ilaç) 
• Etinilestradiol (Doğum  kontrol  ilacı olarak kullanılır. Oral kontraseptifler C vitamininin 
endojen serum düzeyini düşürür . Günlük 1 gram dozajda C vitamini, oral kontraseptif 
preparatlardan etinilestradiolün biyoyararlanımını artırabilir ki bu da etinilestradiolden 
kaynaklanan advers etkileri artırabilir. ) 
•  Asetilsalisilik asit (Aspirin) ve salisilik  asit 
• İzoprenalin  (Sempatik  sinir sistemini uyarıcı  bir ilaç) 
• Meksiletin  (Kalp  ritim bozukluğunda  kullanılan  bir ilaç) 
• Primidon  gibi barbitüratlar  (sakinleştirici ve uyku verici  ilaç veya  ilaç grubu)  
• Amfetamin  (Dikkat  eksikliği  veya  uyku bozukluklarında  kullanılan  sempatik  sinir 
sistemini uyarıcı bir ilaç)  
• Trisiklik  anti depresanlar  (Ruhsal  çöküntüye  karşı  etkili ilaç grubu)  
• Flufenazin  ve diğer  fenotiazinler  (Şizofreni  ve psikotik depresyon gibi psikiyatrik 
hastalıkların tedavisinde kullanılan ilaç veya ilaç grubu)  
• Kortikosteroidler  (Kortizon:  Romatizmal hastalıkların  ve romatizma  dışı pek çok 
hastalığın tedavisinde kullanılan inflamasyon giderici ilaç grubu)  
• Tetrasiklinler  (Enfeksiyonların tedavisinde  kullanılan bir tür antibiyotik)  
• Kalsitonin (Kandaki kalsiyum seviyesini kontrol eden bir hormon)  
• Amigdalin  (Kanser  tedavisinde  kullanılan  acı bademden elde edilen  ilaç)  
• Alüminyum  (Normal böbrek fonksiyonu olan bireyler  için bu etkileşim geçerli değildir)  
 
Alkol: Alkol tüketimi askorbik asitin kandaki seviyelerini düşürmektedir. Eş zamanlı kullanımın 
etkileri bilinmemektedir.  
 
C vitamini idrar ve kan şekerini ölçen testlerle etkileşimde bulunarak hatalı okumalara neden 
olabilir ancak kan şeker düzeyleri üzerinde etkisi yoktur. C vitamininin etkileşime girip 
girmediğini belirlemek ve okumalarda doğrulukla ilgili kılavuz bilgiler almak için ölçüm  cihazı 
veya test kitinin kullanma talimatına bakınız.  
C vitamini ayrıca idrar ve serumda kreatinin, karbamazepin, ürik asit ve inorganik fosfat 
analizleri ve dışkıda  gizli kan analizi laboratuvar  testlerinde  kimyasal etkileşime  neden  olabilir. 
Bu ürünü kullanıyorken bu tip laboratuvar testleri planlanıyorsa hekiminizi ya da sağlık  
5 
 profesyonelinizi bilgilendiriniz. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. CEPAREN nasıl  kullanılır?  
Uygun  kullanım  ve doz/uygulama sıklığı için talimatlar:  
Doktorunuz  ayrı bir  tavsiyede  bulunmadıkça:  
Erişkinlerde: Ciddi C vitamini eksikliğinde 500 -1000 mg/gün dozda, en fazla 10 güne kadar    
kullanılır.  
Ağızdan kullanımının yetersiz olduğu, mümkün olmadığı veya kullanımının sakıncalı olduğu 
durumlarda C vitamini eksikliğinin giderilmesi veya önlenmesi amacıyla 200 -500 mg/gün dozda 
kullanılır.  
Doktorunuz  hastalığınıza bağlı  olarak  ilacınızın  dozunu belirleyecek  ve size uygulayacaktır.  
 
 
Uygulama yolu ve metodu:  
Damar yoluyla verilir. Damar yoluyla uygulama yapılırken yavaş infüzyonla uygulanmalıdır. 
Hızlı damar yoluyla enjeksiyon geçici olarak sersemliğe neden olabilir.  
 
     
Ampul kırılma noktası yukarıda bulunacak şekilde tutulur. Bir gazlı bez yardımıyla ampulün baş 
kısmını kavramayı kolaylaştırabilirsiniz. Ampul iki ucundan tutulur, kapak kısmı ok yönünde 
çekilerek kırılır. Testere kullanılmasına gerek yoktur. 
 
• Değişik  yaş grupları:  
Çocuklarda  kullanımı:  
Ciddi C vitamini eksikliği tedavisi amacıyla bulguların iyileşmesine göre günde 1 -2 kez, 2 hafta -
3 ay arası süreyle 100- 300 mg/gün dozda kullanılır. 
Damar yoluyla beslenen ve ağız yoluyla alımı mümkün olmayan zamanından önce doğmuş bebekler ve 0 -12 ay çocuklarda 15- 25 mg/kg/gün, 1- 18 yaş arası çocuklarda 80 mg/gün damar 
yoluyla C vitamini kullanılır. 
 Yaşlılarda  kullanımı:  
Yaşlılar için özel  bir doz önerisi verilmemiştir.  
 
Özel  kullanım  durumları:  
Böbrek  yetmezliği:  
Dikkatli kullanılmalıdır.  
 
Karaciğer yetmezliği:  
    Karaciğer yetmezliği olan hastalar için özel bir doz önerisi verilmemiştir.  
 
 
6 
 Eğer  CEPAREN’in  etkisinin  çok güçlü  veya zayıf  olduğuna dair bir izleniminiz  var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  CEPAREN kullandıysanız:  
Bu ürünün önerildiği  gibi kullanıldığında  aşırı doza  yol açtığına  dair hiçbir  kanıt  
bulunmamaktadır.  
Diğer  tüm kaynaklardan  C vitamini alımı dikkate  alınmalıdır.  
Klinik  bulgular  ve belirtiler,  laboratuvar  bulguları  ve doz aşımının  sonuçları  oldukça 
değişkendir, bireyin yatkınlığı ve çevre koşullarına dayanmaktadır.  
C vitamini  aşımının  genel tablosunda  ishal, bulantı  ve kusma  dahil mide  bağırsak 
rahatsızlıklarında artış görülmektedir.  
C vitamini doz aşımı, glukoz -6-fosfat dehidrogenaz enzimi eksikliği olan hastalarda oksitadif 
olarak kan hücrelerin parçalanmasına, yayılmış intravasküler küçük -orta çaplı damarlarda 
pıhtılaşma ile meydana gelen trombotik tıkanmalara ve serum ve idrar oksa lat düzeylerinde 
belirgin bir artışa neden olabilir.  Yüksek doz C vitamini, kristal oluşumuna yatkın hastalarda akut 
böbrek yetmezliğine neden olabilir. Düşük C vitamini dozlarında dahi bu etkiler görülebilir, 
böyle bir durum varlığında bu ilacı kullanmada n önce doktorunuza danışınız.  
Diyaliz hastalarının, C vitamininin tedavi edici dozlarında bile bu etkilere maruz kalma ihtimali 
olabilir. Bu kişilerde bu ürünün kullanımı kontrendikedir.  
Diyalize giren hastalarda artan oksalat düzeylerinin kalsiyum oksalat birikimlerinin oluşmasına 
yol açabileceği gösterilmiştir.  
Bu belirtilerin  ortaya  çıkması  halinde  tedavi  kesilmeli ve bir sağlık  profesyoneline  
danışılmalıdır.  
CEPAREN ’den kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 CEPAREN’i kullanmayı  unutursanız:  
Unutulan dozları  dengelemek için çift doz almayınız. 
 CEPAREN ile  tedavi  sonlandırıldığında  oluşabilecek  etkiler:  
Tedavinin aniden  kesilmesine  bağlı  olarak  bilinen  bir etki gözlenmesi  beklenmemektedir.  
 
 
4. Olası yan etkiler nelerdir?  
Tüm  ilaçlar  gibi, CEPAREN ’in içeriğinde  bulunan maddelere duyarlı  olan kişilerde  yan etkiler 
olabilir.  
Aşağıdakilerden  biri olursa, CEPAREN kullanmayı  durdurunuz  ve DERHAL 
doktorunuza bildiriniz veya size en yakın hastanenin acil servisine başvurunuz:  
• Döküntü, kurdeşen, kaşıntı  gibi cilt reaksiyonları,  
• Aşırı  duyarlılık  reaksiyonları,  
• Solunum  güçlüğü  
• Tansiyon düşüklüğü ile  beraber  görülen şiddetli cilt reaksiyonları  
• Eller,  ayaklar,  bilekler,  yüz, dil ve dudakların şişmesi  ya da özellikle  ağız  veya 
boğazın yutmayı  veya  nefes  almayı  zorlaştıracak  şekilde  şişmesi  (anjiyo ödem)   
7 
 • Ani aşırı duyarlılık  tepkisi  (anafilaktik  şok) 
• Alerjik  astım belirtileri  
• Kalp  kökenli  solunum  sıkıntısı (kardiyo- respiratuvar  distresi)  
 
Bunların hepsi çok ciddi yan etkilerdir. Eğer  bunlardan biri sizde  mevcut  ise, CEPAREN ’e karşı  
ciddi  alerjiniz  var demektir.  Acil tıbbi müdahaleye veya hastaneye yatırılmanıza gerek olabilir.  
 
Diğer  yan etkiler  aşağıdaki  kategorilerde  gösterildiği şekilde  sıralanmıştır: 
Çok yaygın            : 10 hastanın en az 1’inde görülebilir. 
Yaygın  : 10 hastanın  birinden az, fakat  100 hastanın  birinden fazla görülebilir.  
Yaygın olmayan   : 100 hastanın birinden az, fakat 1.000 hastanın birinden fazla görülebilir. 
Seyrek  : 1.000 hastanın  birinden  az, fakat  10.000 hastanın  birinden fazla görülebilir. 
Çok seyrek  : 10.000 hastanın birinden az görülebilir.  
Bilinmiyor  : Eldeki  verilerden  tahmin  edilemiyor  
 
Seyrek:  
• Kol ve bacaklarda duyarlılık, ağrı,  ateş ya da şişlik  
• İdrar  yapmada güçlük  
 
Çok seyrek:  
• Kırmızı kan hücrelerinin  yıkımı (glikoz -6-fosfataz  eksikliği  olan hastalarda)  
• Döküntü, kurdeşen, kaşıntı  gibi cilt reaksiyonları,  
• Aşırı  duyarlılık  reaksiyonları,  
• Solunum  güçlüğü  
• Tansiyon düşüklüğü ile  beraber  görülen şiddetli cilt reaksiyonları  
• Eller,  ayaklar,  bilekler,  yüz, dil ve dudakların şişmesi  ya da özellikle  ağız veya 
boğazın yutmayı  veya  nefes  almayı  zorlaştıracak  şekilde  şişmesi  (anjiyo ödem)  
• Ani aşırı duyarlılık  tepkisi  (anafilaktik  şok) 
• Alerjik  astım belirtileri  
• Kalp  kökenli  solunum  sıkıntısı (kardiyo- respiratuvar  distresi  ) 
• İshal,  mide  bulantısı,  kusma, karın  ağrısı, hazımsızlık  
 
Bilinmiyor:  
• Baş ağrısı,  baş dönmesi, yorgunluk, uyku bozukluğu 
• Flushing (al basması)  ya da kızarıklık  
• Diürez (idrar itrah hızında,  dolayısıyla  hacminde  artma)  
• Hiperoksalüri  (idrarda  oksalik  asitin  normalden fazla bulunması)  
• Böbrek taşı oluşumu  
• Enjeksiyon bölgesi reaksiyonları  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
  
8 
 Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan ‘İlaç Yan Etki Bildirimi’ ikonuna tıklayarak ya da  0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ ne bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaks ınız. 
 
5. CEPAREN’in saklanması  
 CEPAREN ’i çocukların  göremeyeceği,  erişemeyeceği  yerlerde ve ambalajında saklayınız.  
25ºC'nin altında  oda sıcaklığında  ve orijinal ambalajında saklayınız.  
Son kullanma  tarihiyle  uyumlu olarak kullanınız.  
Ambalajındaki  son kullanma tarihinden sonra CEPAREN ’i kullanmayınız.  
Eğer üründe ve/veya ambalajında bozukluklar fark ederseniz CEPAREN ’i kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız!  Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat  Sahibi  ve Üretim Yeri:  Turk  İlaç ve Serum  Sanayi  A.Ş 
Büğdüz  Mah.  Enver Paşa Cad. No:8, 06750 
Akyurt/ANKARA  
                                                       Tel. : +90 (312) 837 67 67 
Faks : +90 (312) 837 66 77 
e-posta: info@turkilac.com.tr  
 
Bu kullanma talimatı 20/12/2023 tarihinde onaylanmıştır.  
 
 
 