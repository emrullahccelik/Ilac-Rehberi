KISA ÜRÜN BİLGİSİ
1. BEŞERİ TIBBİ ÜRÜNÜN ADI
VENTOLIN 2 mg/5 ml şurup
2. KALİTATİF VE KANTİTATİF BİLEŞİM
Etkin madde:
Her 5 ml’de:
Salbutamol: 2 mg (2,4 mg salbutamol sülfat olarak)
Yardımcı maddeler:
Her 5 ml’de:
Sodyum benzoat BP: 10 mg
Sodyum sitrat BP: 7,5 mg
Sodyum sakarin BP: 2,5 mg
Sodyum klorür BP: 5 mg
Yardımcı maddeler için Bölüm 6.1’e bakınız.
3. FARMASÖTİK FORM
Şurup
Müstahzar berrak, renksiz veya açık sarı renge yakın, kıvamlı, portakal kokulu sıvı haldedir.
4. KLİNİK ÖZELLİKLER
4.1. Terapötik endikasyonlar
Astımda bronkokonstriksiyonu azaltarak semptom giderici olarak kullanılan rahatlatıcı
ilaçlardır. Kontrol edici ilaç olarak kullanılmamalıdırlar.
KOAH’ta semptomları azaltmak için ve kurtarıcı ilaç olarak kullanılırlar. Düzenli tedavide
tercih edilmezler.
4.2. Pozoloji ve uygulama şekli
Pozoloji/uygulama sıklığı ve süresi:
VENTOLIN’in birçok hastada etki süresi 4-6 saattir.
Artan beta agonist kullanımı astımın kötüleştiğinin bir işareti olabilir. Bu durumda hastanın
2
tedavi planının yeniden değerlendirilmesi gerekebilir ve beraberinde glukokortikosteroid
tedavisi düşünülmelidir.
Aşırı doz ile yan etkiler görülebileceğinden doz veya uygulama sıklığı sadece doktor tavsiyesi
ile arttırılabilir.
Yetişkinlerde genel etkili doz günde üç veya dört kez 10 ml salbutamoldur (4 mg salbutamol).
Yeterli bronkodilatasyon sağlanamazsa her bir tek doz kademeli olarak en çok 20 ml şuruba
(8 mg salbutamol) arttırılabilir.
1Bazı hastalar günde 3 veya 4 kez 5 ml şurup (2 mg salbutamol) ile yeterli rahatlama elde
edebilirler.
VENTOLIN şurup, çocuklar veya sıvı ilaçları tercih eden yetişkinlerde oral tedaviye
uygundur.
Uygulama şekli:
VENTOLIN ağızdan alınır.
Özel popülasyonlara ilişkin ek bilgiler:
Böbrek/Karaciğer yetmezliği:
Veri yoktur.
Pediyatrik popülasyon:
2-6 yaş: Günde 3 veya 4 kez 2,5-5 ml şurup (1-2 mg salbutamol)
6-12 yaş: Günde 3 veya 4 kez 5 ml şurup (2 mg salbutamol)
12 yaş üzeri: Günde 3 veya 4 kez 5-10 ml şurup (2-4 mg salbutamol)
Geriyatrik popülasyon:
Yaşlı hastalara ve beta-adrenerjik uyarıcı ilaçlara duyarlı olduğu bilinen hastalara günde üç
veya dört kez 5 ml şurup (2 mg salbutamol) ile tedaviye başlanması önerilir.
4.3. Kontrendikasyonlar
VENTOLIN’in bileşimindeki maddelerden herhangi birine aşırı duyarlılık hikayesi olan
hastalarda kontrendikedir.
İntravenöz olmayan salbutamol formülasyonları komplike olmayan erken doğum tehdidini
veya düşük tehdini gidermek için kullanılmamalıdır.
4.4. Özel kullanım uyarıları ve önlemleri
Bronkodilatörler ağır veya stabil olmayan astım hastalarında tek veya ana tedavi olmamalıdır.
Ağır astım akciğer fonksiyon testi dâhil olmak üzere düzenli tıbbi değerlendirme gerektirir
çünkü hastalar şiddetli atak ve hatta ölüm riski altındadır. Doktorlar bu hastalar için oral
kortikosteroid tedavisi ve/veya önerilen en yüksek inhale kortikosteroid dozu uygulamasını
dikkate almalıdır.
VENTOLIN tedavisinin etkisi azalırsa hastalar doktora danışmalıdır.
Dozaj veya uygulama sıklığı yalnızca tıbbi öneriye dayalı olarak artırılmalıdır.
VENTOLIN kullanan hastalar, semptomların giderilmesi için kısa-etkili inhale
bronkodilatörleri de kullanabilirler.
Astımın tedavisinde basamaklı tedavi programı takip edilmeli ve hastanın cevabı klinik olarak
ve akciğer fonksiyon testleri ile gözlenmelidir.
Semptomları kontrol için kısa etkili inhale beta agonist kullanımının artışı astım kontrolünün
2
kötüleştiğini gösterir. Bu durumda hastanın tedavi planı yeniden değerlendirilmelidir.
2Bu durumda hastalar yeniden değerlendirilmeli ve antienflamatuvar tedavinin artırılması
düşünülmelidir (örneğin daha yüksek inhale kortikosteroid veya bir oral kortikosteroid kürü).
Şiddetli astım alevlenmeleri normal yolla tedavi edilmelidir.
Astım kontrolündeki ani ve ilerleyici kötüleşme potansiyel olarak yaşamı tehdit edicidir ve
kortikosteroid tedavisine başlanılması veya dozunun arttırılması düşünülmelidir. Risk
altındaki hastalarda günlük doruk akım (“peak flow”) kontrollerine başlanabilir.
Hastalar, ilaçtan sağladıkları rahatlama azalırsa veya her zamanki etki süresi kısalırsa dozu
veya uygulama sıklığını arttırmamaları fakat doktora başvurmaları konusunda uyarılmalıdır.
VENTOLIN, tirotoksikozlu hastalara dikkatle uygulanmalıdır.
Başlıca parenteral ve nebülize uygulamalar olmak üzere beta agonist tedavisi sonucu
2
potansiyel olarak ciddi hipokalemi gelişebilir. Akut şiddetli astımda bu etki beraberinde
ksantin türevleri, steroidler, diüretik kullanımı ve hipoksi nedeniyle şiddetlenebileceğinden
özel dikkat gösterilmelidir. Bu gibi durumlarda serum potasyum düzeylerinin gözlenmesi
önerilir.
Diğer beta-adrenoseptör agonistlerinde olduğu gibi, VENTOLIN geri dönüşümlü metabolik
değişikliklere neden olabilir (örneğin, kan şeker düzeyinin artışı). Diyabetik hastalar bu
durumu dengeleyemeyebilirler ve ketasidoz gelişimi bildirilmiştir. Beraberinde kortikosteroid
uygulanması bu etkiyi alevlendirebilir.
Tokoliz
Oral kısa etkili beta agonistler, preterm eylemin akut tokolizinde ve uterus kaslarının
2
gevşemesinde kalıcı etkinliğin devamını sağlamamasına karşılık kullanım sürecinde artan,
annede miyokardial infarktüs, pulmoner ödem ve bebekte kardiyomegali gibi ölümcül
kardiyovasküler olaylar ile ilişkili bulunmuştur. Bu nedenle oral formülasyonların bu
endikasyonlarda yararları riskleri karşılayamadığı için oral kısa etkili beta agonistler hiçbir
2
obstetrik endikasyonda kullanılmamalıdır.
Salbutamol dahil sempatomimetik ilaçlarla kardiyovasküler etkiler görülebilir. Pazarlama
sonrası verilerde ve yayımlı literatürlerde, salbutamol ile ilişkili miyokard iskemisine ilişkin
sayrek vakalara dair bazı işaretler mevcuttur. Şiddetli kalp hastalığı (örneğin; iskemik kalp
hastalığı, aritmi veya şiddetli kalp yetmezliği) olan hastalar salbutamol aldıklarında
göğüslerinde ağrı veya kalp hastalığının kötüleştiğine dair belirtiler olduğunda tıbbi yardım
almaları gerektiği konusunda uyarılmalıdır. Dispne ve göğüs ağrısı gibi belirtiler hem
respiratuvar hem de kardiyak orijinli olabileceğinden bu belirtiler değerlendirilirken dikkatli
olunmalıdır.
Yardımcı madde:
VENTOLIN, her 5 ml’sinde 4,45 mg sodyum ihtiva eder. Bu durum, kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
VENTOLIN ve propranolol gibi selektif olmayan beta-bloker ilaçlar genellikle beraber reçete
edilmemelidir.
3VENTOLIN, monoamin oksidaz inhibitörleri (MAOİ) ile tedavi edilen hastalarda kontrendike
değildir.
Özel popülasyonlara ilişkin ek bilgiler:
Yaşlı hastalarda veya böbrek veya karaciğer yetmezliği olan hastalarda etkileşim çalışması
yapılmamıştır.
Pediyatrik popülasyon:
Pediyatrik hastalarda etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda kullanımına ilişkin herhangi bir veri yoktur.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
VENTOLIN, gerekli olmadıkça gebelik döneminde kullanılmamalıdır.
Gebelik süresince ilaç kullanımı yanlızca anneye sağlaması beklenen yararı fetusa olan olası
bir riskten fazla ise düşünülmelidir.
Dünya genelindeki pazarlama deneyimleri süresince, salbutamol ile tedavi edilen hastaların
bebeklerinde yarık damak ve kol/bacak defektleri dahil çeşitli anomaliler bildirilmiştir. Bazı
anneler gebelikleri boyunca çoklu ilaç kullanmıştır. Bu defekt oluşumlarında istikrar
görülmemiş olduğundan ve kongenital anomaliler için bazal oran %2-3 olduğundan,
salbutamol kullanımı ile aralarında bir bağlantı kurulamaz.
Laktasyon dönemi
Salbutamol muhtemelen anne sütüne geçtiğinden, emziren annelerde kullanımı dikkat
gerektirir.
Salbutamol muhtemelen anne sütüne geçtiğinden, beklenen yararları herhangi bir potansiyel
riskini dengelemedikçe emziren annelerde kullanımı tavsiye edilmez. Anne sütündeki
salbutamolün yenidoğana zararlı bir etkisinin olup olmadığı bilinmemektedir.
Üreme yeteneği/Fertilite
VENTOLIN’in insan doğurganlığı üzerindeki etkileri hakkında bir bilgi bulunmamaktadır.
Hayvanlarda fertilite üzerinde herhangi bir istenmeyen etki görülmemiştir (bkz. Bölüm 5.3).
4.7. Araç ve makine kullanımı üzerindeki etkiler
Bilinmemektedir.
44.8. İstenmeyen etkiler
Aşağıdaki advers reaksiyonlar organ sistemi sınıflandırması ve sıklığa göre verilmiştir. Sıklık
sınıflandırması şu şekildedir:
Çok yaygın: ≥1/10
Yaygın: ≥1/100 ila <1/10
Yaygın olmayan: ≥1.000 ila <1/100
Seyrek: ≥1/10.000 ila <1/1.000
Çok seyrek: ≤1/10.000.
Bilinmiyor: Eldeki verilerden hareketle tahmin edilemiyor.
Çok yaygın ve yaygın reaksiyonlar genellikle klinik çalışma verilerinden belirlenmiştir.
Seyrek, çok seyrek ve bilinmiyor reaksiyonlar genellikle spontan verilere dayanmaktadır.
Bağışıklık sistemi hastalıkları
Çok seyrek: Anjiyoödem, ürtiker, bronkospazm, hipotansiyon ve kollaps dahil aşırı
duyarlılık reaksiyonları
Metabolizma ve beslenme hastalıkları
Seyrek: Hipokalemi
Beta agonist tedavisi potansiyel olarak ciddi hipokalemiye neden olabilir.
2
Sinir sistemi hastalıkları
Çok yaygın: Titreme
Yaygın: Baş ağrısı
Çok seyrek: Hiperaktivite
Kardiyak hastalıkları
Yaygın: Taşikardi, çarpıntı
Seyrek: Atrial fibrillasyon, supraventriküler taşikardi ve ekstrasistoller dahil
kardiyak aritmiler
Bilinmiyor: Miyokard iskemisi* (bkz. Bölüm 4.4)
,
*Pazarlama sonrası verilerde spontan olarak raporlanmış olduğundan sıklığı “bilinmiyor”
olarak verilmiştir.
Vasküler hastalıkları
Seyrek: Periferal vazodilatasyon
Kas-iskelet bozukluklar, bağ doku ve kemik hastalıkları
Yaygın: Kas krampları
Çok seyrek: Kaslarda gerginlik hissi
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‘ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99).
54.9. Doz aşımı ve tedavisi
VENTOLIN doz aşımında en yaygın gözlenen bulgu ve belirtiler farmakolojik olarak beta
agonistlerinin aracılık ettiği geçici olaylardır (taşikardi, tremor, hiperaktivite ve hipokalemiyi
içeren metabolik etkiler dahil) (bkz. Bölüm 4.4 ve Bölüm 4.8).
VENTOLIN aşırı dozunu takiben hipokalemi oluşabilir. Serum potasyum düzeyleri
gözlenmelidir.
Hem yüksek terapötik dozlarla hem de kısa etkili beta-agonist tedavisinin doz aşımıyla ilişkili
olarak laktik asidoz bildirildiğinden, doz aşımı halinde (özellikle de hışıltılı solunum gibi
diğer bronkospazm bulgularının düzelmesine rağmen devam eden ya da kötüleşen taşipne
varsa) yükselmiş serum laktat düzeylerinin ve buna bağlı olarak gelişebilecek metabolik
asidozun takibi önerilebilir.
Özellikle çocuklarda ve doz aşımının oral yolla alınan salbutamolden kaynaklandığı hallerde
bulantı, kusma ve hiperglisemi bildirilmiştir.
Tedavi:
Klinik olarak endike olduğu şekilde veya geçerli olduğu durumda ulusal zehir danışma
merkezi önerileri doğrultusunda ele alınmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Solunum sistemi, obstrüktif hava yolu hastalıkları için
ilaçlar, sistemik kullanım için adrenerjikler. Selektif beta adrenoreseptör agonistleri
2
ATC kodu: R03CC02
Etki mekanizması:
Salbutamol, bir selektif beta adrenoseptör agonistidir. Terapötik dozlarda, bronş düz
2
kaslarındaki beta adrenoseptörleri üzerine etki eder.
2
Farmakodinamik etkiler:
Salbutamol, bir selektif beta adrenoseptör agonistidir. Terapötik dozlarda, reversibl hava yolu
2
obstrüksiyonunda kısa etkili (4 ila 6 saat) bronkodilasyon sağlayarak bronş düz kaslarındaki
beta adrenoseptörleri üzerine etki eder.
2
5.2. Farmakokinetik özellikler
Genel özellikler
Emilim:
Oral uygulamadan sonra salbutamol gastrointestinal kanaldan emilir.
Dağılım:
Salbutamol, plazma proteinlerine %10 oranında bağlanır.
Biyotransformasyon:
Oral uygulamadan sonra, salbutamol gastrointestinal kanaldan emilir ve önemli derecede ilk
geçiş metabolizmasına uğrayarak fenolik sülfata dönüşür. Oral uygulanan salbutamolün
biyoyararlanımı %50 civarındadır.
6Eliminasyon:
Hem değişmemiş ilaç hem de konjugatı başlıca idrarla atılır. Feçes atılımda minör
yoldur.İntravenöz olarak uygulanan salbutamolün yarılanma ömrü 4-6 saattir ve kısmen
böbrekler yolu ile kısmen de başlıca idrarla atılan inaktif 4’-O-sülfata (fenolik sülfat)
metabolize olarak temizlenir. İntravenöz, oral veya inhalasyon yolu ile verilen bir doz
salbutamolün büyük kısmı 72 saat içinde atılır.
.
Hastalardaki karakteristik özellikler
Veri yoktur.
5.3. Klinik öncesi güvenlilik verileri
Diğer güçlü selektif beta reseptör agonistleri gibi, subkütan yolla uygulandığında
2
salbutamolün farelerde teratojenik olduğu gösterilmiştir. Reprodüktif bir çalışmada,
maksimum oral insan dozunun 4 katı olan 2,5 mg/kg dozunda verildiğinde fötusların
%9,3’ünde yarık damak tespit edilmiştir. Sıçanlarda, gebelik boyunca oral yolla yapılan 0,5,
2,32, 10,75 ve 50 mg/kg/gün’lük uygulama fötusta belirgin anormallik oluşturmamıştır. Tek
toksik etki, en yüksek doz seviyelerinde görülen neonatal ölümlerdir; bu da annenin
bakımındaki azalmadan kaynaklanır.
50 mg/kg/gün (yani normal insan oral dozunun çok daha yüksek) oral doz uygulanan
tavşanlardaki üreme çalışmaları fetüslerde tedavi bağlantılı değişiklikler olduğunu
göstermiştir; bu değişiklikler açık gözkapağı (ablefari), sekonder damak yarığı (palatoşiz),
kraniyum ön kemiklerinin osifikasyonunda değişiklikler (kraniyoşiz) ve uzuv eğriliği olarak
sayılabilir.
Sıçanlarda 2 ve 50 mg/kg/gün dozlarıyla gerçekleştirilen bir oral fertilite ve genel üreme
performansı çalışmasında, 50 mg/kg/gün dozunda doğum sonrası 21. güne kadar sağ kalan
yavruların sayısındaki azalma dışında, fertilite, embriyofetal gelişme, doğumdaki büyüklük,
doğum ağırlığı veya büyüme hızı üzerinde hiçbir advers etki belirlenmemiştir.
Sıçanlar üzerindeki üreme çalışmalarında, 50 mg/kg’a kadarki salbutamol oral dozlarında
fertilite bozukluğuna ilişkin bir kanıt görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum sitrat BP
Sitrik asit monohidrat
Hidroksipropilmetilselüloz 2910 USP Tip 4000
Sodyum benzoat BP
Sodyum sakarin BP
Portakal aroması IFF
Sodyum klorür BP
Deiyonize su
6.2. Geçimsizlikler
Şeker içermeyen formülasyon:
Kıvam verici madde olan selüloz ajanı presipite edebileceğinden, VENTOLIN’in şurup veya
sorbitol solüsyonu ile dilüe edilmesi tavsiye edilmez.
76.3. Raf ömrü
36 ay
6.4. Saklamaya yönelik özel uyarılar
30oC’nin altındaki oda sıcaklığında, gün ışığından korunarak saklanmalıdır.
6.5. Ambalajın niteliği ve içeriği
VENTOLIN, 150 ml'lik iç kapak kısmı polipropilenden ve dış kapak kısmı yüksek
yoğunluklu polietilenden (HDPE) yapılmış plastik çocuk emniyetli kapaklı cam şişede ve 5
ml ölçekli kaşık ile birlikte karton kutuda satılmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Dilüsyonu:
Şeker içermeyen formülasyon:
VENTOLIN, arıtılmış su (%50 h/h) ile dilüe edilebilir. Oluşan karışım ışıktan korunmalı ve
28 gün içinde kullanılmalıdır.
VENTOLIN’in %50 h/h dilüsyonunun mikrobiyal kontaminasyona karşı yeterli şekilde
korunduğu gösterilmiştir. Buna karşın, aşırı mikrobiyal kontaminasyon oluşma olasılığından
korumak için, dilüsyon işleminde kullanılacak arıtılmış su yeni hazırlanmış olmalı veya
alternatif olarak kullanımdan hemen önce kaynatılmalı ve soğutulmalıdır.
VENTOLIN’in diğer sıvı preparatlarla karıştırılması önerilmez.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
GlaxoSmithKline İlaçları San. ve Tic. A. Ş.
Büyükdere Cad. No.173, 1. Levent Plaza B Blok
34394 1. Levent / İstanbul
Telefon: 0212 339 44 00
Faks: 0212 339 45 00
8. RUHSAT NUMARASI
126/60
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.10.1977
Ruhsat yenileme tarihi: 06.08.2020
10. KÜB’ÜN YENİLENME TARİHİ
20.03.2022
8