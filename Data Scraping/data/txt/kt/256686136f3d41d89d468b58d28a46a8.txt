1 
 KULLANMA TALİMATI  
 
FORNİT  160/4.5 mcg İnhalasyon İçin Toz İçeren Kapsül  
Solunum yoluyla ağızdan kullanılır. 
 
• Etkin madde:  Budesonid, formoterol fumarat dihidrat  
• Yardımcı maddeler:  Laktoz monohidrat (sığır kaynaklı ), jelatin (bitkisel kaynaklı)  
 
 Bu ilacı kullanmaya başlamadan önce, bu KULLANMA TALİMATINI dikkatlice okuyunuz,  
 çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız  olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ila cın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız. 
 
Bu kullanma talimatında:  
1. FORNİT  nedir ve niçin kullanılır?  
2. FORNİT ' i kullanmadan önce dikkat edilmesi gerekenler.  
3. FORNİT  nasıl kullanılır?  
4. Olası yan etkiler nelerdir? 
5. FORNİT ' in saklanması  
 
Başlıkları yer almaktadır. 
 
1. FORNİT nedir ve ne için kullanılır?  
 
FORNİT  inhalasyon yoluyla kullanılan bir ilaçtır. İki farklı aktif madde olan formoterol  ve budesonid 
tek bir kapsül içindedir.  
 
• Budesonid ‘kortikosteroid’ olarak adlandırılan bir grup ilaca dahildir. Akciğerlerinizdeki şişme 
ve iltihaplanmayı azaltarak ve önleyerek etki gösterir.  
 
• Formoterol fumarat dihidrat ‘ uzun etkili beta 2 adrenosept ör agonistler ’ veya  ‘bronkodilatörler ’ 
olarak  adlandırılan ilaçlar grubuna dahildir. Solunum yollarınızdaki kasların gevşemesini 
sağlamak suretiyle etki gösterir. Bu sizin daha kolay nefes almanızı sağlar.  
 
• FORNİT  desikant kapaklı HDPE şişelerde ambalajlanmış 60 adet kapsül ve 1 adet inhalasyon 
cihazı  ile birlikte  kullanıma sunulmaktadır. 
 2 
 • Doktorunuz size bu ilacı astım veya kronik tıkayıcı akciğer hastalığı nızın  (KOAH) tedavisi için 
reçete etmiştir.   
 
Astım: FORNİT , astım semptomlarının düzeltilmesi ve kontrol altına alınması amacıyla kullanılır.  Astım 
hastalığının basamaklı tedavisinde 3. basamaktan itibaren kullanılır.  FORNİT  astım için üç farklı şekilde reçete edilebilir.  
 
a) Bazı hastalara iki astım inhalatörü (solunum cihazı)  birlikte reçete edilir: FORNİT  ve ayrıca 
bir ‘rahatlatıcı inhalatör’  (solunum cihazı) . 
• Bu kişiler FORNİT ’ i her gün kullanır. Bu sayede astım  belirtilerinin ortaya çıkması 
engellenir.  
• ‘Rahatlatıcı inhalatörü (solunum cihazı)’  ise astım belirtileri ortaya çıktığında, tekrar nefes 
almayı  kolaylaştırmak için kullanırlar.  
 
b) Bazı hastalara astım inhalatörü (solunum cihazı) olarak tek başına FORNİT  reçete edilir.  
• Bu kişiler FORNİT ’ i her gün kullanır. Bu sayede astım  belirtilerinin ortaya çıkması 
engellenir.  
• Astım belirtilerini rahatlatmak için ekstra doz almaya ihtiyaç olduğunda da yine  FORNİT ’ i, 
tekrar nefes almayı kolaylaştırmak için kullanırlar.  Bunun için ayrı bir solunum cihazına 
ihtiyaçları olmaz.  
 
c) Hafif as tım hastalarına astım semptomlarının hafifletilmesi ve giderilmesi için FORNİT  
reçete edilir.  
• Bu kişiler FORNİT’ i ortaya çıktıklarında astım semptomlarının hafifletilmesi için ve bir astım atağına dönüşebileceği düşündüklerinde semptomların giderici tedavisi için ihtiyaç halinde alırlar.  
 Kronik Tıkayıcı Akciğer Hastalığı ( KOAH) : 
Orta ve ağır KOAH olgularında belirtileri ve atak sıklığını azaltır.  KOAH çoğunlukla sigara içmenin 
yol açtığı, akciğerlerdeki solunum yollarının uzun süreli bir hastalığıdır. 
 2. FORNİT ' i kullanmadan önce dikkat edilmesi gerekenler  
 FORNİT ’ i aşağıdaki durumlarda KULLANMAYINIZ  
 
- Budesonid, formoterol veya içerisindeki diğer madde lere karşı alerjiniz (aşırı duyarlılığınız) 
varsa kullanmayınız.  
 
FORNİT' i aşağıdaki durumlarda DİKKATLİ KULLANINIZ  
 Aşağıdakilerden biri sizin için geçerliyse FORNİT ’ i kullanmaya başlamadan önce doktor veya 
eczacınıza danışını z: 
 
- Diyabetiniz (şeker hastalığı) varsa ,  3 
 - Akciğerinizde enfeksiyon varsa,  
- Yüksek tansiyonunuz varsa veya bugüne kadar kalp sağlığınızla ilgili bir problem yaşadıysanız 
(düzensiz kalp atışı dahil, çok hızlı bir nabız, atar damarlarda daralma veya kalp yetmezliği) ,  
- Tiroid veya böbreküstü bezlerinizle ilgili problemleriniz varsa , 
- Kan potasyum düzeyiniz düşükse ,  
- Ağır karaciğer rahatsızlığınız varsa,  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  Hamilelik  
 İlacı kullanmadan önce doktorunuza veya eczacınıza danışınız . 
 
• Hamileyseniz veya hamile kalmayı planlıyorsanız FORNİT ’ i kullanmadan önce doktorunuzla 
konuş unuz . Doktorunuz aksini söylemedikçe FORNİT ’ i kullanmayınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Doktorunuza danışmadan FORNİT kullanm ayı bırakmayınız.  
 Emzirme  
 İlacı kullanmadan önce doktorunuza veya eczacınıza danışınız.  
 Emzirme döneminde FORNİT  kullanmadan önce doktorunuza danışınız.  
 Araç ve makine kullanımı   
 FORNİT ’ in araç veya makine kullanma yeteneğinizi etkilemesi beklenmez .  
 FORNİT ’ in içeriğinde bulunan bazı yardımcı maddeler hakkında önemli bilgiler  
 
FORNİT ’ in içeriğinde bir t ür şeker olan laktoz bulunur (<20 mg/inhalasyon). Eğer doktorunuz size 
bazı şekerlere karşı dayanıksız olduğunuzu söylediyse  bu ilacı kullanmadan önce doktorunuzla 
konuşunuz. Bu ilaçtaki laktoz miktarı normalde  laktoza hassasiyet i olan kişilerde probleme yol 
açacak düzeyde değildir.  Yardımcı madde laktoz, alerjik tepkilere neden olabilecek, düşük miktarlarda süt  proteinleri içerir.  
 Diğer ilaçlar ile birlikte kullanımı  
 Başka ilaçlar kullanıyorsanız veya son zamanlarda kullandıysanız, lütfen doktor veya eczacınıza 
söyleyiniz.   Aşağıdaki ilaçlardan herhangi birini kullanmakta iseniz doktor veya eczacınıza söyleyiniz:  
 4 
 - Göz içi basıncındaki artışın (glokom) tedavisinde kullanılan göz damlaları dahil (timolol gibi) 
yüksek tansiyonun tedavisi için kullanılan beta blokör ilaçlar (atenolol veya propranolol gibi),  
- Hızlı ve düzensiz kalp atışları için kullanılan ilaçlar (kinidin gibi),  
- Çoğunlukla kalp yetmezliğinin tedavisinde kullanılan ilaçlar (digoksin gibi),  
- Yüksek tansiyonun tedavisinde kullanılan idrar söktürücüler (furosemid gibi),  
- Ağızdan alınan steroid ilaçlar (prednizolon gibi),  
- Astım tedavisinde kullanılan ksantin ilaçları (teofilin veya aminofilin gibi),  
- Diğer solunum yolu genişleticiler (salbutamol gibi),  
- Depresyon ve kaygı durumunun tedavisinde kullanılan trisiklik antidepresanlar (amitriptilin ve 
nefazodon gibi),  
- Ciddi ruh hastalıklarının tedavisinde kullanı lan fenotiyazin türevi ilaçlar (klorpromazin ve 
proklorperazin gibi),  
- HIV (AIDS) tedavisinde kullanılan bazı ilaçlar (proteaz inhibitörü ritonavir gibi),  
- Mantar tedavisinde kullanılan ilaçlar (itrakonazol, vorikonazol, posakonazol , ketokonazol 
klaritromisin ve telitromisin gibi),  
- Parkinson hastalığında kullanılan ilaçlar (leva -dopa gibi),  
- Tiroid bezinin hastalıklarında ve işlev bozukluklarının tedavisinde kullanılan ilaçlar (levo-tiroksin gibi),  
- Antibiyotikler (klaritromisin ve telitromisin g ibi),  
- 
Enfeksiyon tedavisinde kullanılan furazolidon, çeşitli kanserlerin tedavisinde kullanılan 
prokarbazin, antidepresan olarak kullanılan monoamino oksidaz inhibitörleri, alkol, oksitosin 
hormonu tedavisi , 
- Alerji tedavisinde kullanılan t erfenadin, ritim bozukluklarında kullanılan disopiramid,  
- Beta 2-agonisti ( salbutamol, terbutalin, indakaterol, vilanterol, olodaterol içeren ve Beta 2 
reseptörlerini uyaran ilaçlar)  
- Halojenli hidrokarbon yapısındaki ( izofluran , desfluran , kloroform , trikloroetilen , halotan , 
enfluran ve s evofluran etkin maddelerini içeren)  anestezik ilaçlar  
 Eğer yukarıdakilerden herhangi biri sizin için geçerliyse veya emin değilseniz, FORNİT kullanmadan 
önce doktor veya eczacınıza danışınız.  
 Ayrıca ameliyat veya diş tedavisi için genel anestezi alacaksanız doktor veya eczacınıza söyleyiniz.  
 Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 3. FORNİT nasıl kullanılır?   
 
• Uygun kullanım ve doz/uygulama sıklığı için talimatlar:  
 
• FORNİT ’ i her zaman doktor, hemşire veya eczacınızın tam olarak tarif ettiği şekilde 
kullanınız. Emin değilseniz bu kişilerden birine danışınız. 
• FORNİT ’ i düzenli olarak, o anda astım veya  KOAH belirtileriniz yoksa bile , her gün 
kullanmaya devam etmeniz önemlidir. 
• FORNİT ’ i astım için kullanıyorsanız doktorunuz astım belirtilerinizi düzenli olarak kontrol 
etmek isteyecektir.  5 
  
Eğer astım veya KOAH  için aldığınız  bir steroid tablet var sa, FORNİT  kullanmaya başladığınızda, 
doktorunuz aldığınız tablet miktarını azaltabilir. Eğer uzun zamandır aldığınız bir oral ( ağız yolundan 
alınan ) steroid tablet varsa, doktorunuz zaman zaman sizden bazı kan testleri isteyebilir. Ağızdan 
alınan  steroid tabletler azaltılırken genel olarak kendinizi kötü hissedebilirsiniz, hatta solunumunuzla 
ilgili şikayetlerinizde ilerleme ola bilir. Burun akıntısı veya burun tıkanıklığı, eklemlerde halsizlik, 
kas ağrısı, kızarıklık veya egzema gibi belirtiler yaşayabilirsiniz. Eğer bu belirtilerden herhangi biri 
sizi rahatsız ederse veya başağrısı, yorgunluk, mide bulantısı, kusma meydana gelir se, hemen 
doktorunuzla irtibata geçiniz. Eğer alerjik veya eklem iltihabına ilişkin belirtiler gelişirse, başka bir ilaç almanız gerekebilir  FORNİT ’ i kullanmaya devam etmeniz konusunda doktorunuz ile 
görüşmelisiniz.  
 Doktorunuz stres dönemleri sırasında (örneğin bir göğüs enfeksiyonunu olduğunda ya da  bir 
operasyon öncesinde) alışıldık tedavinize steroid tabletler eklemeyi düşünebilir.  Astım veya KOAH belirtileriniz hakkında önemli bilgi  
 Eğer FORNİT  kullanırken nefessiz kalırsanız veya hırıltı olursa, FORNİT’ i kullanmaya devam 
etmeli, ancak  ek tedaviye ihtiyacınız olabileceğinden mümkün olduğunca çabuk doktorunuza 
görünmelisiniz.  Aşağıdakilerden birini fark ederseniz DERHAL doktorunuza başvurunuz:  
 - Nefes almanız kötüleşirse veya gece sık sık astım belirtileriyle uyanırsanız  
- Sabahları göğsünüzde baskı hissetmeye başlarsanız veya göğsünüzdeki baskı her zamankinden daha 
uzun sürüyorsa  
 Bu belirtiler astım veya KOAH’  ınızın tam olarak kontrol edilm ediği anlamına gelebilir ve derhal 
başka veya ek tedaviye ihtiyacınız olabilir.  Astım  
 FORNİT astım için üç farklı şekilde reçete edilebilir. Kullanacağınız FORNİT dozu ve zamanı size 
nasıl reçete edildiğine bağlıdır:  
 a) Size FORNİT ve ayrıca bir ‘rahatlatıcı inhalatör  (solunum cihazı) ’ reçete edildiyse ‘a)  FORNİT ve 
ayrıca bir rahatlatıcı inhalatör (solunum cihazı) kullanılması’ bölümünü okuyunuz. 
 b) Eğer size astım inhalatörü (solunum cihazı) olarak tek başına FORNİT reçete edildiyse ‘b) 
FORNİT’ in tek astım inhalatörü (solunum cihazı) olarak kullanılması’ bölümünü okuyunuz. 
 c) Eğer size FORNİT ‘rahatlatıcı inhalatör (solunum cihazı)’ olarak reçete edildiyse ‘c) FORNİT’ i 
‘rahatlatıcı inhalatör (solunum cihazı)’olarak astım belirtileri ortaya çık tığında kullanınız’ bölümünü 
okuyunuz.  a) FORNİT ve ayrıca bir rahatlatıcı inhalatör (solunum cihazı) kullanılması  
 6 
 FORNİT ’ i her gün kullanınız.  Bu sayede astım belirtilerinin ortaya çıkması engellenir.  
 
Erişkinler (18 yaş ve üzeri):  
- Doz genellikle günde iki kez, 1 veya 2 kullanımdır .  
- Doktorunuz dozu günde iki kez, 4 inhalasyona çıkarabilir.  
- Eğer hastalık belirtileriniz iyi kontrol edilirse, doktorunuz ilacınızı günde bir kereye indirebilir.  
 Ergenler (12 -17 yaş arası):  
- Genel kullanım dozu günde bir veya iki kez, bir inhalasyondur.  
- Semptomlarınız kontrol altına alındıysa, doktorunuz ilacınızı günde bir kez  kullanmanızı isteyebilir.  
 6 ila 11 yaşları arasındaki çocuklar için daha düşük dozda bir formoterol / budesonid kombinasyonu kullanılır.  
 FORNİT  6 yaşının altındaki çocukların kullanımı için uygun değildir. 
 Doktorunuz ( veya astım hemşireniz) astımınızla baş etmeniz de size yardımcı olacaktır. Bu ilacın 
dozunu astımınızı kontrol altında tutmak için gerekli en düşük doza ayarlayacaklardır. Ancak, öncelikle doktorunuz (veya astım hemşireniz) ile konuşmadan doz ayarlamas ına gitmeyiniz.  
 Astım belirtileri ortaya çıktığında bunlara müdahale etmek için ‘Rahatlatıcı inhalatör’ünüzü kullanınız.  ‘Rahatlatıcı inhalatör’ünüzü (solunum cihazınız ı) ihtiyacınız olduğunda kullanabilmek 
için her zaman yanınızda bulundurunuz. Astım belirtilerinin iyileştirilmesinde FORNİT’i değil 
rahatlatıcı inhalerinizi  kullanınız.  
 
b) FORNİT ’ in tek astım inhalatörü (solunum cihazı) olarak kullanılması
 
FORNİT bu şekilde ancak doktorunuzun tavsiyesiyle ve yaşınız 12 ve üstünde ise kullanınız. 
 FORNİT ’ i her gün kullanınız . Bu sayede astım belirtilerinin ortaya çıkması engellenir. Aşağıdaki 
dozları alabilirsiniz:  
 - Sabah 1 inhalasyon ve  akşam 1 inhalasyon  
veya  
- Sabah 2 inhalasyon  
veya  
- Akşam 2 inhalasyon  
 Doktorunuz dozu günde iki kez 2 inhalasyona çıka rabilir.  
 c) FORNİT’ in ‘rahatlatıcı inhalator  (solunum cihazı)’olarak kullanılması  
FORNİT’ i bu şekilde ancak doktorunuzun tavsiyesiyle , astım belirtileriniz ortaya çıktığında ihtiyaç 
halinde ve yaşınız 12 ve üstünde ise kullanınız. Bu durumda FORNİT’in tek astı m inhala törü 
(solunum cihazı) olarak reçetelendirilenler gibi düzenli kullanımına ihtiyacınız yoktur.  - Astım belirtileriniz ortaya çıkarsa, 1 inhalasyon alıp birkaç dakika bekleyiniz. 
- Eğer kendinizi daha iyi hissetmezseniz tekrar inhalasyon alınız.  7 
 - Tek seferde 6 inhalasyondan fazla almayınız . 
 
FORNİT ’ i her zaman yanınızda bulundurunuz, böylece ihtiyaç halinde kullanabilirsiniz. 
 Normalde günde toplam 8 inhalasyondan fazla doza ihtiyaç duyulmaz. Ancak, doktorunuz  geçici bir 
süre için günde 12 inhalasyona kadar kullanmanıza izin verebilir.  
 Eğer düzenli olarak günde 8 veya daha fazla inhalasyona ihtiyaç duyuyorsanız, doktorunuz ile  
görüşünüz. Tedavinizin değiştirilmesine ihtiyaç olabilir.  24 saatte toplam 12 inhalasyondan fazla kullanmayınız.  Eğer egzersiz sırasında astım belirtileriniz ortaya çıkarsa, FORNİT ’ i burada anlatıldığı şekilde 
kullanınız. Ancak, FORNİT ’ i astım belirtilerinin ortaya çıkmasını engellemek için egzersizden  
hemen önce kullanmayınız.  Kronik Obstrüktif Akciğer Hastalığı (KOAH)  
- Sadece yetişkinlerde kullanılmalıdır (18 yaş ve üzeri)  
- Önerilen doz günde iki kez 2 inhalasyondur.  
 Doktorunuz, KOAH hastalığınız için başka bir bronkodilatör  (bronşları genişleterek daha fazla 
oksijen almaya yarayan)  ilaç (örneğin tiyotropiyum  veya  ipratropiyum bromür gibi antikolinerjikler) 
önerebilir.  
 
• Uygulama yolu ve metodu:  
 
FORNİT ’ in ilk kullanıma hazırlanması:  
 
FORNİT ’ i ilk kez  kullanmaya başlamadan önce, kullanım için aşağıdaki lere dikkat ediniz :  
• Kapsülleri yutmayınız.  Kapsüller yalnızca kutunun içerisinde yer alan inhalasyon cihazı ile 
birlikte kullanılmalıdır. Bu cihaz, özel olarak FORNİT  ile birlikte kullanılmak üzere 
tasarl anmıştır.  
• Kapsüllerin içerisindeki toz yalnızca teneffüs edilerek (nefes yoluyla) kullanılacaktır . 
• Kapsülleri kullanmadan hemen önce  ambalajından çıkarınız. Kapsüllerin ıslanmaması için 
parmaklarınızın kuru olduğundan emin olunuz.  
• İlacınızı kullandıktan sonra ağzınızı su ile iyice çalkalayınız ve çalkaladıktan sonra ağzınızdaki 
suyu tükürünüz. Bunu yapmak, ağzınızda mantar enfeksiyonu (pamukçuk) gelişmesi riskini azaltır.  
• Kapsülleri inhalasyon cihazı dışında başka bir cihaz ile kullanmayınız. 
• FORNİT ' i her gün aynı saatlerde kullanmanız ilacınızı ne zaman kullanacağınızı hatırlamanıza 
yardımcı olacaktır.  8 
 • FORNİT ’ i doktorunuzun talimatına göre, düzenli olarak kullanmanız önemlidir. Astım 
belirtileriniz olmasa bile FORNİT ' i kullanmaya  devam etmelisiniz çünkü bu astım nöbetlerinin 
oluşmamasına yardımcı olur. 
• Eğer ne kadar süre FORNİT  kullanacağınız hakkında sorularınız varsa, doktorunuza ya  da 
eczacınıza danışınız.  
 
Doğru kullanım talimatları  
Doktorunuzun talimatlarını dikkatlice uygulayınız. Önerilen dozu aşmayınız. Doktorunuzun size 
ihtiyaçlarınıza göre FORNİT ’ i ne sıklıkta ve ne kadar almanız gerektiğini söyleyecektir.  
 
 
  
 1-Kapağı çekip çıkarınız.   
  
2-Kapsül bölmesini açınız. 
 
İnhalerin tabanını sıkıca tutup, açmak için 
ağızlığı üzerinde yer alan ok işareti yönünde döndürünüz.  
 
  
3-Parmaklarınızın tamamen kuru 
olduğundan emin olunuz. Ambalajından  bir 
kapsül çıkarınız ve bu kapsülü cihazın tabanındaki kapsül bölmesine yatık olarak yerleştiriniz. Kapsülleri, kullanımdan hemen önce ambalajından  çıkarmanız önemlidir.  
 
ÖNEMLİ: Kapsülü ağızlığın içerisine yerleştirmeyiniz!  
 
 
9 
   
4-Ağızlığı “klik” sesi duyana kadar geri 
çevirerek kapalı duruma getiriniz. 
 5-Tozu kapsülden serbestlemek için:  
• Cihazı ağızlık yukarı doğru bakacak 
şekilde dik olarak tutunuz. 
• Kenarlardaki iki kulakçığa 
(düğmelere) aynı anda  ve sadece bir kez  
sıkıca basarak kapsülü deliniz.  
Not: Kapsül bu aşamada parçalanabilir ve 
küçük jelatin parçacıkları ağzınıza ya da 
boğazınıza gelebilir. Fakat jelatin yenebilir nitelikte olduğu için zararlı değildir. 
  
6-Nefesinizi olabildiğince dışarıya veriniz.  
 7-İlacı derin bir şekilde hava yollarınıza 
çekmek için:  
• Ağızlığı ağzınıza yerleştiriniz ve başınızı hafifçe geriye doğru eğiniz. 
• Dudaklarınızla ağızlığın etrafını sıkıca sarınız.  
• Hızlı, duraksamadan ve alabildiğiniz kadar derin bir nefes alınız.  
Not: Kapsülün, kapsül bölmesinin 
üzerindeki alanda dönmesine bağlı olarak bir vızıldama sesi duymalısınız. Eğer bu vızıldama sesini duymazsanız, kapsül 
bölmesini açınız ve kapsülün, kapsül 
10 
 bölmesinde sıkışıp sıkışmadığını kontrol 
ediniz. Daha sonra 7.basamağı tekrarlayınız. 
Kapsülü sıkıştığı yerden kurtarmak için 
düğmelere tekrar BASMAYINIZ.  
 
8-Cihazın içerisinden nefes aldıktan sonra, nefesiniz i olabildiğince tutunuz ve cihazı 
ağzınızdan çıkarınız. Sonra burnunuzdan nefes veriniz. Kapsül bölmesini açınız ve kapsülde toz kalıp kalmadığını kontrol ediniz. Eğer kalmış ise 6, 7 ve 8 no’lu i şlemleri 
tekrarlayınız.  
 
9-Tüm tozu kullandıktan sonra kapsül bölmesini açınız (Bkz. basamak 2). Boş kapsülü 
çıkarınız. doktorunuzun önerisi doğrultusunda aynı işlemleri diğer kapsül ler için de 
tekrarlayınız.  
 
10-İçeride kalan tozları temizlemek için kuru bir kağıt mendil ya da fırça kullanınız.  
Not: İnhalasyon cihazını temizlemek için SU KULLANMAYINIZ.   
Önce ağızlığı, ardından kapağı kapatınız.   
 İlacınızı kullandıktan sonra ağzınızı su ile iyice çalkalayınız ve çalkaladıktan sonra ağzınızdaki suyu tükürünüz. Bunu yapmak, ağzınızda mantar enfeksiyonu (pamukçuk) gelişmesi riskini azaltır. 
 
Uygulamaya ilişkin sorular ve cevapları  
 
1. Kapsüllerin küçük parça cıklara ayrılmasını nasıl önlerim?  
Cihazın yanındaki kulakçıklıklara (düğmelere) bastığınızda (5.basamak), kapsüller kırılabilir ve nefes 
alırken ağzınıza ya da boğazınıza küçük parçalar kaçabilir. Bunu aşağıdakileri uygulayarak 
önleyebilirsiniz: 
• Kulakçıklara (düğmelere) yalnızca bir kere basarak.  
• Kapsülleri kullanmadan önce orjinal ambalajında tutarak.  
• Kapsülleri 25
oC 'nin altındaki oda sıcaklığında saklayarak.  
• Kapsülleri nemden koruyarak.  
 
2. Kapsül parçacıkları zararlı  mıdır?  
Hayır. Kapsül, zararlı olmayan yenilebilir nitelikte jelatinden yapılmıştır. Ağzınıza ya da boğazınıza 
kaçan jelatin parçacıkları yutulabilir.  
 3. Kapsül bölmesinde sıkışan kapsülü nasıl çıkartacağım?  
İnhalasyon cihazını açın, baş  aşağı çevirin ve yavaşça dibine vurun.  
 
4. Eğer kulakçıklar (düğmeler) sıkışırsa ne yapmalıyım?  
Kulakçıkları (düğmeleri) yavaşça kanatçıkların yardımıyla i lk konumuna geri çekin.  
 5. Dozu gerçekten alıp almadığımı nasıl bileceğim?  
• İnhalasyon cihazınızın içerisinden nefes aldığınızda bir vızıldama sesi duyacaksınız.  
• Ağzınızda laktozdan kaynaklanan 'şeker tadı' hissedeceksiniz. Boğazınızın arka kısmında toz 
hissedebilirsiniz. Bu normaldir. 11 
 • Doz alındığında kapsül boşalmış olacaktır. 
 
6. İnhalasyon cihazının içerisindeki tozu nasıl temizlerim?  
• Kuru bir ka ğıt mendil ya da yumuşak bir fırça kullanınız. 
• İnhalasyon cihazını asla yıkamamanız gerektiğini unutmamalısınız. 
 
• Değişik yaş grupları:  
 
Çocuklarda kullanımı:  
 
Astım: 
Ergenler  (12-17 yaş ): 
- Doz genellikle günde iki kez, 1 veya 2 inhalasyondur. 
- Eğer hastalık belirtileriniz iyi kontrol edilirse, doktorunuz ilacınızı günde bir kereye  indirebilir.  
 
6-11 yaş  arasındaki çocuklarda kullanım için daha düşü k bir formoterol/budesonid kombinasyonu 
kullanılır.  
 6 yaşın altındaki çocuklarda FORNİT’ in kullanımı ile ilgili yeterli veri olmadığı için, bu yaş grubu için kullanımı önerilmez.  
 12 yaşın altındaki çocuklar için FORNİT ’in tek başına astım inhalatörü (solunum cihazı) olarak veya 
‘rahatlatıcı inhalatör (solunum cihazı)’ olar ak kullanımı önerilmemektedir.  
 
KOAH: FORNİT’in bu endikasyonla çocuklarda (18 yaş ve altı) kullanımı yoktur. Sadece 
yetişkinlerde kullanılmalıdır (18 yaş ve üzeri).  
 Yaşlılarda kullanımı  : 
Yetişkinlerde olduğu gibidir. 
 
• Özel kullanım durumları:  
 
Böbrek yetmezliği:  
Böbrek yetmezliği  ile ilgili özel kullanımı yoktur.  
 
Karaciğer yetmezliği:  
Karaciğer yetmezliği olanlarda sistemik yararlanımı artabilir.  
 Bu nedenle şiddetli karaciğer yetmezliğiniz varsa ilaç dozunuzun ayarlanması için doktorunuza 
danışınız.  Tedavi kesileceği zaman dozun giderek azaltılması önerilmektedir. Tedavi, birden kesilmemelidir.  Astım ve KOAH’  ın ani ve giderek kötüleşmesi hayatı tehdit eden bir durumdur, acil olarak doktor 
kontrolüne alınmanız gerekir.  12 
  
Rahatlatıcı inhaler olarak FORNİT’  i (FORNİT  idame ve semptom giderici tedavi kullanan  hastalar 
için) veya başka hızlı etki eden bronkodila tör ilacınızı (sadece  idame tedavide FORNİT  kullanan tüm 
hastalar) her zaman yanınızda bulundurmalısınız.  
 Hastalık belirtileri olmasa bile FORNİT ’ in idame dozunu doktorun önerdiği şekilde almalısınız.  
 Astım belirtileri kontrol altına alındıktan sonra, doktorunuz FORNİT dozunu yavaş yavaş azaltabilir.  
 İlaç başlandıktan sonra ilk üç ay doktorunuz sizi yakından takip edecektir. FORNİT ile tedavi 
sırasında, astımla ilişkili yan etkiler ve alevlenmeler görülebilir. Böyle bir durumda FORNİT  ile 
tedaviy e devam etmeniz, fakat FORNİT ’ e başlandıktan sonra astım belirtileri kontrol altına 
alınamazsa veya kötüleşirse tıbbi destek almanız gereki r. 
 İnhaler steroidin kombine edildiği ileri yaş hastalarda, pnömoni riski artabilmektedir. KOAH’  
ta yüksek doz kullanımının avantaj sağladığına ilişkin klinik kanıtlar yetersizdir.  Eğer FORNİT’ in etkisinin çok güçlü veya zayıf olduğuna dair bir izleniminiz var ise doktorunuz veya 
eczacınız ile konuşunuz.  
 Kullanmanız  gerekenden daha fazla FORNİT kullandıysanız:  
 FORNİT’ den kullanmanız gerekenden fazlasını kullanmışsanız, derhal bir doktor veya eczacı ile 
konuşunuz.   
FORNİT’ i kullanmanız gerekenden fazla kullandığınızda en sıklıkla oluşabilecek belirtiler titreme, 
baş ağrısı veya kalbinizin hızlı çarpmasıdır.  
 Eğer FORNİT’ i almayı unutursanız:  
  Eğer almanız gereken bir FORN İT dozunu almayı unutursanız, unuttuğunuzu fark eder etmez bu dozu 
alınız . Ancak neredeyse bir sonraki doz zamanı gelmişse, unutulan dozu atlayınız.   
  Unutulan dozları de ngelemek için çift doz almayınız. 
 4. Olası yan etkiler nelerdir?  Tüm ilaçlar gibi FORNİT  içeriğinde bulunan maddelere duyarlı olan kişilerde yan etkiler olabilir , 
ancak bunlar herkeste oluş maz.  
  Aşağıdakilerden biri olursa FORNİT almayı kesiniz ve DERHAL doktorunuza bildiriniz veya 
size en yakın hastanenin acil bölümüne başvurunuz:  
 
• Yüzünüzde, özellikle ağzınızın etrafında (dil ve/veya boğaz ) şişme , yutma güçlüğü veya nefes 
alma güçlüğü (anjiyoödem) ile birlikte döküntü  ve/veya ani bayılma hissi. Bunun olması alerjiniz 13 
 olabileceğini gösterir. Bu s eyrek bir durumdur ve 1.000 kişide 1’ den az görülür. 
 
• FORNİT’i kullandıktan hemen sonra ani hırıltı. Bu çok seyrek bir durumdur ve 10.000 kişide 1’ 
den az görülür . 
 
Bunların hepsi çok ciddi yan etkilerdir. Eğer bunlardan biri sizde mevcut ise FORNİT kullanmayı 
hemen kesini z, ‘rahatlatıcı inhalatör’ ünüzü (solunum cihazınızı) kullanınız . Böyle bir durumda acil 
tıbbi müdahaleye veya hastaneye yatırılmanıza gerek olabili r. 
 
Diğer olası yan etkiler  
Yan etkiler aşağıdaki kategorilerde  gösterildiği şekilde sıralanmıştır: 
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir. 
Yaygın olmayan: 100 hastanın 1’inden az, fakat 1000 hastanın 1’inden fazla görülebilir.  
Seyrek: 1000 hastanın 1’inden az, fakat 10.000 hastanın 1’inden fazla görülebilir. Çok seyrek: 10.000 hastanın 1’inden az görülebilir. Sıklığı bilinmeyen: Eldeki veriler ile belirlenemeyec ek kadar az hastada görülebilir
. 
 
Yaygın  
• Palpitasyonlar (kalp çarpıntınızı hissetmeniz), titreme veya sallanma. Bu etkiler görülürse bunlar 
genellikle hafif yan etkilerdir ve FORNİT kullanmaya devam ettikçe ortadan kalkar.  
• Ağızda pamukçuk (bir mantar iltihabı). FORNİT ’ i kullandıktan sonra ağzınızı su ile durulamanız 
halinde görülme ihtimali daha azdır.  
• Hafif boğaz ağrısı, öksürük ve ses boğuklaşması.  
• Baş ağrısı  
• KOAH’lı hastalarda pnömoni (akciğerlerde enfeksiyon ) 
 FORNİT  kullanırken aşağıdaki belirtilerden birini yaşarsanız  hekiminize bildiriniz. Bu belirtiler 
akciğer enfeksiyonu belirtileri olabilir:  
• Ateş veya titreme  
• Mukus üretiminde artış, mukus renginde değişiklik 
• Artmış öksürük veya nefes alma güçlüğünde artış  
 Yaygın olmayan   
• Yorgun, sinirli veya heyecanlı hissetmek  
• Uyku bozuklukları  
• Sersemlik hissi  
• Bulantı (hasta veya kusma hissi)  
• Hızlı kalp atışı  
• Ciltte morarmalar  
• Kas krampları  
• Bulanık görme  
 
Seyrek   14 
 • Deri döküntüsü, kaşıntı  
• Bronkospazm (solunum yollarındaki kasların kasılarak hırıltıya neden olması). Hırıltı FORNİT  
kullandıktan hemen sonra gelişirse FORNİT  kullanımını kesip derhal doktorunuzla konuşunuz.  
• Kan potasyum seviyesinde düşme  
• Düzensiz kalp atışı  
 
Çok seyrek   
• Depresyon  
• Özellikle çocuklarda davranış bozuklukları  
• Göğüste ağrı veya daralma (angina pectoris)  
• Kan şekeri (glikoz) seviyesinde artış  
• Ağızda hoş olmayan tat hissedilmesi gibi tat alma bozukluğu 
• Kan basıncında değişmeler  
• Kalbinizde normal olmayan elektriksel sinyal üretimi (QTc aralığının uzaması)  
• Kandaki kortizol seviyesinin fazla artmasına bağlı kilo artışına, yüzde yuvarlaklaşmaya, yüksek 
kan basıncına ve aşırı kıllanmaya yol açan, bir  böbreküstü bezi hastalığı olan Cushing sendromu 
 
İnhale kortikosteroidler, özellikle uzun süreli olarak yüksek dozda alındığında vücudunuzdaki normal steroid hormonu üretimini etkileyebilir. Bu etkiler: 
 
• Kemik mineral yoğunluğunda değişiklikler (kemiklerin incelmesi)  
• Katarakt (gözdeki lensin bulutlanması)  
• Glokom (gözdeki basıncın artması)  
• Çocuk ve ergenlerde büyüme hızında azalma  
• Böbreküstü bezlerine etki  
 Bu etkilerin inhale kortikosteroidlerle görülme ihtimali kortikosteroid tabletlere oranla daha düşüktür.  
 Eğer yan etkilerden herhangi biri ciddileşirse veya bu talimatta bahsi geçmeyen herhangi bir yan etki ile karşılaşırsanız lütfen doktor veya eczacınızı bilgilendiriniz.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklaya rak ya da  0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 5. FORNİT’ in saklanması  
• FORNİT’ i çocukların göremeyeceği, erişemeyeceği yerlerde ve ambalajında saklayınız. 15 
 • 25°C altındaki oda sıcaklığında ve kuru bir yerde saklayınız. 
• Kullanılmadığı zaman FORNİT ’ in kapağı sıkıca kapalı  olarak muhafaza edilmelidir.  
• Son kullanma tarihiyle uyumlu olarak kullanınız. 
• Son kullanma tarihi ayın son gününü kastetmektedir .  
• Ambalajın üzerinde belirtilen son kullanma tarihinden sonra FORNİT’ i kullanmayınız . 
• İlaçlar atık su veya evsel atıkların bulunduğu çöpte imha edilmemelidir. Artık ihtiyacınız olmayan 
ilaçları nasıl imha edeceğinizi eczacınıza danışınız. Bu  doğayı korumaya yardımcı olacaktır . 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Eğer üründe ve/veya ambalajında bozukluklar fark ederseniz FORNİT’ i kullanmayınız.  
 
Ruhsat Sahibi :    
ARIMED İlaç San. ve Tic . A.Ş.  
Kağıthane/ İstanbul  
 
Üretim Yeri:     
ARIMED İlaç San. ve Tic . A.Ş.  
Vize/Kırklareli 
 
Bu kullanma talimatı  ............ tarihinde onaylanmıştır.  