KISA ÜRÜN BİLGİSİ
1. BEŞERİ TIBBİ ÜRÜNÜN ADI
GLİSENİT 1mg/ml IV İnfüzyonluk Çözelti
Steril
2. KALİTATİF VE KANTİTATİF BİLEŞİM
Her bir ampul (10 mL çözelti) içerisinde;
Etkin madde:
Gliserol trinitrat 10.0 mg
Yardımcı maddeler:
Glukoz (susuz) 480.0 mg
Propilen glikol 10.5 mg
Yardımcı maddeler için 6.1’e bakınız.
3. FARMASÖTİK FORM
Ampul
Berrak, renksiz, kokusuz çözelti.
4. KLİNİK ÖZELLİKLER
4.1 Terapötik endikasyonlar
GLİSENİT, kalpteki ağrı ataklarının tedavisine yönelik bir ilaçtır.
GLİSENİT aşağıdaki durumlarda kullanılır:
• Koroner arterlerde meydana gelen kan akışında bozulmalar nedeniyle kalpte oluşan ağrı
(şiddetli angina pektoris, ör: stabil olmayan veya vazospastik tipleri)
• Akut miyokard enfarktüsü
• Sol ventrikül fonksiyonunda azalma ile akut miyokard yetmezliği (akut sol ventrikül
yetmezliği)
• Kalp yetmezliğine bağlı hipertansif krizler (kardiyak dekompansasyon)
• Kontrollü hipotansiyon yapılması
4.2 Pozoloji ve uygulama şekli
Pozoloji/uygulama sıklığı ve süresi:
Klinik ve hemodinamik başlangıç değerlerine bağlı olarak dozaj, hastanın talebi ve izlenen
parametrelerin yanıtına uygun olarak belirlenir. Klinik kullanımda, başlangıç dozu 0.5 - 1.0
mg/sa gliserol trinitrat olup (GTN), doz daha sonra bireysel talebe göre ayarlanır. Maksimum
dozlar genellikle saatte 8 mg GTN olup, nadir olarak saatte 10 mg’dır.
1Akut miyokard enfarktüsünde, sürekli intravenöz infüzyona mümkün olan en kısa sürede
başlanmalıdır. Sistolik basıncın 100 mmHg’nin üzerinde olduğu durumlarda, infüzyon hızı 2 -
8 mg/sa (33 - 133 mcg/dk) olabilir, istisnai durumlarda anjina semptomları geçene kadar,
saatte 10 mg (166 mcg/dk)’a kadar infüze edilebilir.
Akut sol ventrikül yetmezliğinde (pulmoner ödem), 1-2 gün süreyle 2 - 8 mg/sa (33 - 133
mcg/dk) dozunda uygulanır.
Şiddetli anjina pektoris vakaları saatte 2 - 8 mg’lık (33 - 133 mcg/dk) doz ile hastanede
(yoğun bakım ünitesinde) tedavi edilmelidir. İnfüzyon süresince hastanın hemodinamik durumu
düzenli olarak kontrol edilmelidir. Pulmoner arteriyal sistolik basınç (PASB), pulmoner kapiller
basınç (PKB), pulmoner arteriyal diastolik basınç (PADB), kalp debisi (KD) ve EKG (ST
segmentinin ölçümü) gibi sistolik ve diastolik kan basıncı, kalp atış hızı ve hemodinamik
parametrelerin (sağ kalp kateteri) de ayrıca sürekli kaydedilmesi gerekmektedir.
Kalp dekompansasyonu ile birlikte olan hipertansif krizde, kan basıncı ve kalp hızı devamlı
izlenerek saatte 2 - 8 mg (ortalama saatte 5 mg) infüze edilir.
Kontrollü hipotansiyon oluşturulması amacıyla; anestetik yönteme ve hedeflenen azalmış kan
basıncı düzeyine göre, EKG izleme ve girişimsel kan basıncı ölçümleri ile dakikada kg vücut
ağırlığı başına 2 – 10 mcg infüze edilir.
Etkide azalma veya kayıp olmasını önlemek amacıyla, klinik etki sağlanabilecek en düşük doz
seçilmeli ve eğer gerekli ise, aralıklı uygulama veya diğer vazodilatörlerle değişimli
uygulama göz önünde bulundurulmalıdır.
Uygulama şekli:
GTN’nin intravenöz infüzyonu hastanede, devamlı kardiyak ve dolaşım fonksiyonunun
monitörizasyonu altında yapılmalıdır.
GLİSENİT, uygun aletler kullanılarak seyreltilmeden veya seyreltilerek (ör: serum fizyolojik,
%5 glukoz, %10 glukoz ile seyreltilerek) intravenöz olarak infüze edilebilir. GLİSENİT, diğer
infüzyon çözeltileri ile birlikte kullanıldığında imalatçının infüzyon çözeltileri ile ilgili olarak
vermiş olduğu, özellikle tolerans ve geçimlilik, kontrendikasyonlar, istenmeyen etkiler ve ilaç
etkileşimleri ile ilgili olan bilgiler dikkate alınmalıdır.
2Seyreltme tablosu
Etkin madde miktarı 10 mg 20 mg 30 mg 40 mg 50 mg
(Gliserol trinitrat)
GLİSENİT 10 mL 20 mL 30 mL 40 mL 50 mL
Seyreltme oranı için gerekli 1 + 10 100 200 300 400 500
infüzyon çözeltisi miktarı 1 + 20 200 400 600 800 1000
1 + 40 400 800 1200 1600 2000
Hazır infüzyon çözeltisi 1 + 10 110 220 330 440 550
miktarı 1 + 20 210 420 630 840 1050
1 + 40 410 820 1230 1640 2050
İnfüzyon tablosu
Seyreltme 1 + 10 1 + 20 1 + 40
İnfüzyon
İstenen ml/sa ml/sa ml/sa
Gliserol trinitrat miktarı/saat
0,50 mg 5,5 10,5 20,5
0,75 mg 8,25 15,75 30,75
1,0 mg 11,0 21,0 41,0
1,25 mg 13,75 26,25 51,25
1,5 mg 16,5 31,5 61,5
2,0 mg 22,0 42,0 82,0
2,5 mg 27,5 52,5 102,5
3,0 mg 33,0 63,0 123,0
3,5 mg 38,5 73,5 143,5
4,0 mg 44,0 84,0 164,0
4,5 mg 49,5 94,5 184,5
5,0 mg 55,0 105,0 205,0
5,5 mg 60,5 115,5 225,5
6,0 mg 66,0 126,0 246,0
7,0 mg 77,0 147,0 287,0
8,0 mg 88,0 168,0 328,0
9,0 mg 99,0 189,0 369,0
10,0 mg 110,0 210,0 410,0
3Klinik tablonun türü ve şiddetine bağlı olarak, tedavi süresince semptomlar, kan basıncı, kalp
atış hızı ve idrar çıkışı gibi olağan ölçümlere ilaveten hemodinamik ölçümler kullanılır.
Tedavi, klinik durum, hemodinami ve EKG’ye bağlı olarak, 3 güne kadar veya daha uzun süre
devam edebilir.
Sorumlu hekim, tedavi süresini belirler.
Özel popülasyonlara ilişkin ek bilgiler:
Böbrek/Karaciğer yetmezliği:
Şiddetli karaciğer ve şiddetli böbrek fonksiyon bozukluğu olan hastalarda doz, bozulmuş
fonksiyonun şiddetine göre azaltılmalıdır ve klinik yanıt için ilave izleme gerekebilir.
Pediyatrik popülasyon:
GLİSENİT’un çocuklarda güvenliliği ve etkililiği henüz kanıtlanmamıştır.
Geriyatrik popülasyon:
Yaşlılarda (65 yaş ve üstü) dozun ayarlanması gerektiğine dair herhangi bir kanıt
bulunmamaktadır.
4.3 Kontrendikasyonlar
GLİSENİT aşağıdaki durumlarda kullanılmamalıdır:
• Etkin madde, nitrat bileşikleri veya GLİSENİT’un yardımcı maddelerinden birine karşı
aşırı duyarlılık
• Akut dolaşım yetmezliği (şok, kollaps)
• Uygun tedbirlerle yüksek bir dolma basıncının (sol ventriküler diyastol sonu basıncı)
sağlandığı haller dışında kalp yetmezliğinden kaynaklanan şok (kardiyojenik şok)
• Obstrüksyona bağlı miyokard yetmezliği, aort ya da mitral kapak darlığı, hipertrofik
obstrüktif kardiyomiyopati veya
• Konstriktif perikardit
• Kardiyak tamponad
• Toksik pulmoner ödem
• Çok düşük kan basıncı (şiddetli hipotansiyon), sistolik kan basıncının 90 mmHg’nin
altında olması
• Kafaiçi basınçta artış ile ilişkili hastalıklar (Basınçtaki daha ileri artışlar şimdiye kadar
sadece yüksek GTN dozlarının i.v. olarak uygulanmasından sonra görülmüştür).
• Şiddetli hipovolemi ve hipotansif şok
• Şiddetli anemi
4• Ciddi serebral kanama
• Kafa travması
GLİSENİT ile tedavi esnasında hasta, farmakolojik olarak etkin maddesi fosfodiesteraz tip 5
inhibitörleri (ör: sildenafil, verdenafil veya tadalafil) olan ve erektil disfonksiyonun tedavisinde
kullanılan diğer herhangi bir ilacı almamalıdır, çünkü bu durum ciddi sonuçları (ör: ani bilinç
kaybı, miyokard enfarktüsü) olabilen büyük kan basıncı düşmelerine yol açabilir (Bkz.
Bölüm 4.4 ve bölüm 4.5)
GLİSENİT ayrıca, erektil disfonksiyonun tedavisi için farmakolojik olarak etkin maddesi
fosfodiesteraz tip 5 inhibitörleri (ör: sildenafil, verdenafil veya tadalafil) olan ilaçları aldıktan
sonra akut anginal şikayetler yaşandığında da kullanılmamalıdır.
Nitrat tedavisi sırasında, solubl guanilat siklaz stimülatörü olan riociguat kullanılmamalıdır
(Bkz.böüm 4.5).
4.4 Özel kullanım uyarıları ve önlemleri
Aşağıdaki bölümde, GLİSENİT’un sadece özel dikkat ve tıbbi gözetim altında kullanılması
gerektiği durumlar tanımlanmaktadır. Aşağıdaki durumlar özel olarak dikkatli izleme
gerektirir:
• Sol ventrikül fonksiyonunda azalma (sol ventrikül yetmezliği) veya akut miyokard
enfarktüsü gibi düşük dolma basınçları: Sistolik kan basıncının 90 mmHg’nin altına
düşürülmesinden kaçınılmalıdır.
• Kan basıncının düşük olması sonucunda kan akış düzeninin bozulmasına eğilimli
olma (ortostatik bozukluk)
• Şiddetli karaciğer veya böbrek yetmezliği olan hastalar
Diğer nitro bileşiklerine karşı tolerans veya çapraz tolerans geliştiği bildirilmiştir.
Hipovolemi durumlarında, tedavinin başında uygun hacim artırıcı yöntemlerin uygulanması
gerekmektedir.
GLİSENİT, fosfodiesteraz inhibitörü içeren ürünleri (ör: sildenafil, vardenafil, tadalafil)
kullandığı bilinen hastalarda kullanılmamalıdır. GLİSENİT tedavisi gören hastalar,
fosfodiesteraz inhibitörü içeren ürünleri (ör: sildenafil, vardenafil, tadalafil) almamaları
konusunda uyarılmalıdır (bkz. bölüm 4.3 ve bölüm 4.5). İnsüline bağımlı hastalara GLİSENİT
tedavisi uygulanırken, çözeltinin %5 oranında glukoz içerdiği dikkate alınmalıdır.
Çözelti sterildir, ancak koruyucu madde kullanılarak üretilmemiştir. Ampul birden fazla
çekim için uygun değildir. GLİSENİT, kabı açıldıktan sonra, aseptik olarak derhal
5kullanılmalıdır.
Polietilen (PE), polipropilen (PP) veya politetrafloroetilen (PTFE) maddelerinden yapılan
malzemelerin GLİSENİT’un infüzyonu için uygun olduğu belirlenmiştir. Polivinil klorür (PVC)
veya poliüretan (PU) infüzyon setleri kullanıldığında, adsorpsiyona bağlı önemli miktarda etkin
madde kaybı oluşur. Eğer bu malzemeler kullanılırsa, doz hastanın ihtiyaçlarına uygun
olarak ayarlanmalıdır.
İntravenöz çözeltinin uygulanması için kullanılan kapların genellikle PVC (Polivinil klorür)’den
yapılı olan infüzyon setleri tarafından son seyreltme çözeltisindeki Gliserol trinitrat’ın %
40 ile % 80 kadarlık bir bölümü adsorblanmaktadır. Akış hızı çok düşük GTN konsantrasyonu
yüksek ve infüzyon seti uzunluğu fazla olduğu zaman daha yüksek bir adsorblama oranı bile
ortaya çıkmaktadır. Gerçi akış hızı çok düşük olduğu anda, uygulama fazının başlangıcında
kayıp oranı en yüksek düzeyde ise de; kayıp ne durağan ne de kendini sınırlayabilir
özellikte olmadığından infüzyon çözeltisinin konsantrasyona dayalı teorik infüzyon oranını
gerçek akış oranına dönüştürmek için yalın ve kolay bir hesaplama veya düzeltme yapılamaz.
Bu nedenle GLİSENİT ampul infüzyonları için en düşük adsorblama yeteneği bulunan
türden infüzyon serum setlerinin kullanılması önerilir. Önerilen türden infüzyon kapları
kullanıldığı takdirde adsorblayıcı serum setleri ile ilgili GTN kaybına bağlı olmaksızın
hesaplanan miktarda bir doz hastaya verilmiş olacaktır.
Hipoksemi
Şiddetli anemi nedeniyle arterial hipoksemisi olan hastalarda (G6PD azalması ile oluşan formları
dahil) dikkatli olunmalıdır, çünkü söz konusu hastalarda nitrogliserinin biyotransformasyonu
azalmaktadır. Benzer şekilde, akciğer hastalığı veya iskemik kalp yetmezliği nedeniyle
ventilasyon/perfüzyon dengesizliği ve hipoksemisi olan hastalarda da dikkatli olunmalıdır.
Anjina pektoris, miyokard enfarktüsü veya serebral iskemisi olan hastalar sıklıkla küçük hava
yollarında rahatsızlıklar yaşarlar (özellikle alveoler hipoksi).
Bu koşullar altında, akciğer içerisinde vazokonstriksiyon oluşarak, perfüzyon alveoler hipoksi
bölgelerinden akciğerin daha iyi havalandırılan bölgelerine kayar (Euler-Liljestrand
mekanizması; ayrıca bkz. bölüm 4.8). Güçlü bir vazodilatör olması sebebiyle, nitrogliserin bu
koruyucu vazokonstriksiyonu tersine çevirerek, az havalandırılan alanlarda perfüzyon artışına,
bozulan ventilasyon/perfüzyon oranında kötüleşme ve oksijenin parsiyel arter basıncında daha
çok azalmaya yol açabilir.
6Methemoglobinemi
GLİSENİT ile tedavi sonrasında, methemoglobinemi bildirilmiştir. Methemoglobineminin
metilen mavisi ile tedavisi, glukoz-6-fosfat eksikliği veya methemoglobin redüktaz eksikliği
olan hastalarda kontrendikedir (bkz. bölüm 4.9).
GLİSENİT, her bir ampulde (10 ml çözelti) 0,48 g glukoz içerir. Bu, diabetes mellitus
hastalarında göz önünde bulundurulmalıdır.
GLİSENİT, alkol benzeri semptomları arttırabilecek propilen glikol maddesi içermektedir.
GLİSENİT, nadir görülen glikoz-galaktoz malarpsorpsiyonu olan hastalarda kullanılmamalıdır.
4.5 Diğer tıbbi ürünler ile etkileşimler ve diğer etkileşim şekilleri
Aşağıdakiler GLİSENİT’un hipotansif etkisinde artışa sebep olur:
• Diğer vazodilatör ilaçlar gibi kan basıncını düşürücü özelliğe sahip ilaçlar
• Antihipertansif preparatlar (ör: beta blokörler, diüretik ilaçlar, kalsiyum kanal
antagonistleri, ADE inhibitörleri)
• Mental hastalıkların (depresyon gibi) tedavisine yönelik ilaçlar: Trisiklik
antidepresanlar ve nöroleptik ilaçlar
• Alkol
• Etkin maddesi fosfodiesteraz tip 5 inhibitörü (ör: sildenafil, vardenafil veya tadalafil)
olan ve erektil disfonksiyonun tedavisinde kullanılan ilaçlar (bkz. bölüm 4.3 ve bölüm
4.4). Bu, yaşamı tehdit edici kardiyovasküler komplikasyonlara yol açabilir. Bu yüzden, yakın
bir zamanda fosfodiesteraz inhibitörleri almış olan hastalar (ör: sildenafil, vardenafil, tadalafil)
GLİSENİT ile tedavi edilmemelidir.
• Morfin benzeri çok güçlü ağrı kesiciler (opiyatlar; alfentanil gibi)
GLİSENİT, riociguat (solubl guanilat siklaz stimülatörü) ile birlikte kullanılmamalıdır
(Bkz.bölüm 4.3). Çünkü birlikte kullanımları hipotansiyona sebep olabilir.
Dihidroergotamin (DHE) ile birlikte kullanıldığında, GLİSENİT DHE düzeylerinde ve DHE’nin
hipertansif etkisinde artışa neden olabilir. Bu, koroner arter hastalığı olan hastalarda özel dikkat
gerektirir, çünkü dihidroergotamin nitrogliserinin etkisini antagonize ederek koroner
vazokonstriksiyona yol açabilir.
Heparin ve GLİSENİT’un birlikte kullanımı heparinin etkisinde azalmaya yol açacaktır. Kan
koagülasyon parametrelerinin yakından izlenmesiyle, heparin dozu buna uygun olarak
7ayarlanmalıdır. GTN kullanımına son verilmesinin ardından, kan koagülasyonunun önemli
oranda azalabileceği (PTT değerinde ani artış) dikkate alınarak heparin dozunun azaltılması
gerekebilir.
GLİSENİT’un asetilsalisilik asit ile eşzamanlı olarak uygulanması, GLİSENİT’un kan
basıncını düşürücü etkilerini güçlendirebilir.
Asetilsalisilik asit haricindeki non-steroidal antienflamatuar ilaçlar, GLİSENİT’un terapötik
yanıtını azaltabilir.
Sapropterin (Tetrahidrobiopterin, BH4) nitrik oksit sentetaz için bir kofaktördür. Sapropterin
içeren ilaçların klasik NO donörleri (ör: GTN, izosorbid dinitrat (ISDN), izosorbid 5- mononitrat
(5-ISMN) ve diğerleri) gibi nitrik oksit (NO) metabolizması veya etkisini değiştirerek
vazodilasyon sağlayan tüm ajanlarla eşzamanlı olarak kullanılması durumunda dikkatli
olunması önerilir.
GTN çözeltisi ile doku plazminojen aktivatörünün (tPA) eşzamanlı olarak kullanımının tPA
plazma konsantrasyonunda düşüşe ve hastaya verilen tPA dozunun etkililiğinde azalmaya yol
açabileceği belirtilmiştir.
Organik nitratlar (ör: izosorbid dinitrat veya izosorbid-5-mononitrat) ile önceden tedavi görmüş
olan hastalar arzu edilen hemodinamik etkiyi elde etmek için daha yüksek dozda GTN’ye ihtiyaç
duyabilir.
Bu bilginin kısa süre önce kullandığınız ilaçlar için de geçerli olduğunu unutmayınız.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
GLİSENİT’un çocuk doğurma potansiyeli bulunan kadınlar ve doğum kontrolünde
kullanımı ile ilgili yeterli bilgi bulunmamaktadır.
Gebelik dönemi
Sıçanlar ve tavşanlar üzerinde, çeşitli uygulama yolları kullanarak gerçekleştirilen gelişim
toksisitesi çalışmalarında, anneler için toksik dozlarda dahi embriyolar, fetüsler ve yavrular
üzerinde herhangi bir etki ortaya çıkmamıştır.
Topikal olarak uygulanan GTN merheminin sırasıyla 80 mg/kg/gün ve 240 mg/kg/gün
8dozlarında uygulandığı sıçan ve tavşanlarda yapılan üreme çalışmalarında, fetüste GTN’ye
bağlı olarak oluşan bir zarar görülmemiştir.
Bununla birlikte gebe kadınlarda yapılmış yeterli ve iyi kontrollü çalışma mevcut değildir.
Embriyo/fetüse yönelik potansiyel risk bilinmemektedir. GLİSENİT gerekli olmadıkça gebelik
döneminde kullanılmamalıdır.
Hayvanlarda yapılan üreme çalışmaları insanlarda elde edilecek yanıtı her zaman
öngörmediğinden GTN gebelik sırasında ancak kesinlikle gerektiğinde ve sadece bir hekimin
devamlı gözetimi altında ve talimatları gereğince kullanılmalıdır.
Hayvanlar üzerinde yapılan çalısmalar, gebelik /ve-veya/ embriyonal/fetal gelişim/ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3).
Laktasyon dönemi
Mevcut bulgular, emzirme sırasında kullanıldığında bebeğin riskini belirlemek için
yetersizdir. Nitratların anne sütüyle atıldığı ve bebeklerde methemoglobinemiye sebep
olabileceğine dair veriler mevcuttur. Nitrogliserinin anne sütünde atılma oranı belirlenmemiştir.
Emzirilen çocuğa yönelik risk dışlanamaz. Emzirmenin bebeğe ve tedavinin anneye yararı
dikkate alınarak emzirmenin sürdürülmemesi veya GLİSENİT tedavisinin
uygulanmaması/kesilmesi konusunda bir karara varılmalıdır.
Üreme yeteneği/ Fertilite
Sıçanlar ve tavşanlar üzerinde çeşitli uygulama yolları kullanarak gerçekleştirilen üreme
toksisitesi çalışmalarında, çiftleşme, fertilite ve genel üreme parametreleri üzerinde herhangi bir
etki ortaya çıkmamıştır.
GTN’nin insanlarda fertilite üzerindeki etkilerine ilişkin herhangi bir veri yoktur.
4.7 Araç ve makine kullanımı üzerindeki etkiler
Talimatlara uygun olarak kullanıldığında dahi, bu ilaç hastanın reaksiyon hızını bir motorlu
taşıtı sürmek veya makine kullanmak veya güvenliği olmayan yerlerde çalışmak için gerekli olan
beceriyi kötüleştirecek derecede değiştirebilir. Bu durum, özellikle, tedaviye yeni başlandığında,
doz arttırıldığında veya preparat değiştirildiğinde veya preparat alkolle etkileşime girdiğinde
meydana gelebilir.
4.8 İstenmeyen etkiler
İstenmeyen etkiler sıklıklarına göre; çok yaygın ( ≥1/10); yaygın ( ≥ 1/100 ila < 1/10); yaygın
olmayan ( ≥ 1/1.000 ila < 1/100); seyrek ( ≥ 1/10.000 ila < 1/1.000); çok seyrek (< 1/10.000),
9bilinmiyor (eldeki verilerden hareketle tahmin edilemiyor) şeklinde tanımlanmıştır.
Bütün ilaçlar gibi GLİSENİT ‘de yan etkilere neden olabilir.
Sinir sistemi hastalıkları
Çok yaygın: Başağrısı ("nitrata bağlı baş ağrısı") tedavinin başlangıcında meydana gelir;
deneyimler, birkaç gün düzenli kullanım sonrasında birçok vakada azaldığını göstermiştir.
Yaygın: Sersemlik hali (postural sersemlik dahil), somnolans
Kardiyak hastalıklar
Yaygın: Taşikardi
Yaygın olmayan: Anjina pektoris semptomlarında artış
Bilinmiyor: Çarpıntı
Vasküler hastalıklar
Yaygın: Ortostatik hipotansiyon
Yaygın olmayan: Dolaşım kollapsı (bazen nabızda yavaşlama ile seyreden aritmilere ve ani
bilinç kaybına yol açabilir)
Bilinmiyor: Hipotansiyon, sıcak basması
Gastrointestinal hastalıklar
Yaygın olmayan: Bulantı, kusma
Çok seyrek: Mide yanması
Deri ve deri altı doku hastalıkları
Yaygın olmayan: Alerjik deri reaksiyonları (ör: döküntü), alerjik kontakt dermatit
Bilinmiyor: Ciddi enflamatuar deri hastalığı (eksfoliatif dermatit), jeneralize döküntü
Genel bozukluklar ve uygulama bölgesine ilişkin hastalıklar
Yaygın: Asteni
Yaygın olmayan: Prürit, yanma, eritem ve tahriş.
Araştırmalar:
Bilinmiyor: Kalp atış hızında artış
Kan basıncında doza bağlı bir düşüş ve kalp atış hızında bir artış görülebilir. Eğer kan basıncında
büyük bir düşüş yaşanırsa, infüzyon kesilmelidir. Eğer hasta hemen düzelme göstermezse,
bacakların yükseltilmesi gibi kalbi ve dolaşımı destekleyecek hareketler ve volüm ekspansiyonu
gerekebilir.
Organik nitratlarla ilgili olarak şiddetli hipotansif yanıtlar bildirilmiştir ve bunlar bulantı,
kusma, huzursuzluk, solgunluk ve aşırı terlemeyi içermektedir.
10Diğer uyarılar
• Akciğerlerin hipoventile alveoler alanlarına kan akışının yeniden bağıl dağılımı
nedeniyle, GLİSENİT’un kullanımı arteriyel kandaki oksijen konsantrasyonunda geçici
bir azalmayla sonuçlanabilir, bu da koroner damarlarda kan akışı bozukluğu olan
hastalarda miyokardiyuma düşük miktarda oksijen gitmesiyle sonuçlanabilir (miyokard
hipoksisi).
• Diğer nitrat içeren ilaçların kullanımından sonra etkililiğin azalması (tolerans
gelişmesi) ile etkinin azalması belirtilmiştir. Etkide azalmanın veya etkinin kaybının
önlenmesi için, sürekli olarak yüksek doz uygulamasından kaçınılmalıdır.
• İlk aşırı duyarlılık belirtileri ortaya çıkar çıkmaz GLİSENİT’un başka hiçbir dozu
uygulanmamalıdır.
• Diğer nitrat preparatlarında olduğu gibi, GTN genellikle vazodilatasyon nedeni ile
doza bağlı baş ağrısına neden olabilir. Bu genellikle tedaviye devam edilen birkaç gün
içerisinde geriler. Tedavi süresince baş ağrısının devam ettiği durumlarda hafif bir
analjezik ile ağrı kesilebilir. Buna rağmen başağrısı devam ederse GTN dozu
azaltılmalı ya da tedavi sonlandırılmalıdır.
• Refleks sebepli kalp atım hızında hafif artışın önüne geçmek için tedavi yeniden
düzenlenir ya gerekiyorsa tedaviye beta blöker eklenir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
a) Doz aşımı semptomları
Kan basıncında düşme (≤ 90 mmHg) ile ortostatik düzenleyici mekanizmalarda bozukluk,
refleks taşikardi ve baş ağrısı, sersemlik, asteni, postural sersemlik hissi (baş dönmesi), sıcak
basması, terleme, solgunluk, zayıf nabız, kollaps, senkop, bulantı, kusma ve ishal meydana
gelebilir. Diğer organik nitratları alan hastalarda methemoglobinemi bildirilmiştir. Yüksek
doz düzeylerinde (20 mg/kg vücut ağırlığından (VA) yüksek) methemoglobin oluşumu ile
GTN biyotranformasyonu sırasında açığa çıkan nitrit iyonu nedeniyle siyanoz, takipne ve
dispne, anksiyete, bilinç kaybı, kardiyak arrest meydana gelebilir.
11Çok yüksek dozlarda, kafa içi basıncın artmasına bağlı olarak serebral semptomlar meydana
gelebilir.
Kronik doz aşımı durumunda, klinik açıdan anlamı çelişkili de olsa, methemoglobin
düzeyinde artış saptanmıştır.
b) Doz aşımının tedavisi
İlacın uygulanması durdurulur.
Oksijen uygulanması ve hastanın yatay pozisyona getirilerek başının alçaltılması, bacaklarının
yükseltilmesi veya gerekliyse, hastanın bacaklarının kompresyonla bandajlanması gibi genel
tedbirlere ek olarak, yaşamsal parametreler yoğun bakım koşulları altında izlenmeli, gerekiyorsa
düzeltilmelidir.
Belirgin hipotansiyon ve/veya şok durumunda, volüm ekspansiyonu (sıvılar) yapılmalıdır;
istisnai durumlarda, dolaşımı desteklemek için norepinefrin ve/veya dopamin infüze edilebilir.
Epinefrin veya benzer maddelerin uygulanması kontrendikedir.
Methemoglobinemi olması durumunda, aşağıdaki antidotlar yan etkinin ciddiyetine göre
kullanılabilir:
1. C Vitamini: 1 g oral yolla veya sodyum tuzu olarak i.v.
2. Metilen mavisi: %1 metilen mavisi çözeltisinden i.v. 50 ml’ye kadar
3. Toluidin mavisi: Sadece intravenöz olarak ilk dozda 2 - 4 mg/kg VA; eğer gerekiyorsa
bir saatlik aralarla 2 mg/kg VA dozunda tekrarlanabilir
4. Oksijen uygulaması, hemodiyaliz, kan değişimi, yapay ventilasyonun başlatılması
Methemoglobineminin metilen mavisi ile tedavisi, glukoz-6-fosfat eksikliği veya
methemoglobin redüktaz eksikliği olan hastalarda kontrendikedir (Bkz. Bölüm 4.4 “Özel
kullanım uyarıları ve önlemleri”). Bu tedavinin kontrendike olduğu veya etkili olmadığı
hallerde, kan değişimi ve/veya kırmızı kan hücrelerinin transfüzyonu önerilmektedir.
Resüsitasyon önlemleri
Solunum veya dolaşım arrestinin belirtilerinin görülmesi halinde, derhal resüsitasyon
tedbirleri başlatılır.
5. FARMAKOLOJİK ÖZELLİKLER
5.1. Farmakodinamik özellikler
12Farmakoterapötik Grup: Kardiyak hastalıklarda kullanılan vazodilatörler ve organik nitratlar
ATC Kodu: C01DA02
Etki Mekanizması
GTN’nin özellikle vasküler sistemdeki düz kaslar üzerinde doğrudan gevşetici etkisi vardır ve
vazodilasyona sebep olur. Moleküler düzeyde, nitratların etkisi muhtemelen, gevşemeyi
sağladığı düşünülen nitrojen monoksit (NO) ve siklik guonazin monofosfat (sGMP) oluşumu
yoluyla ortaya çıkmaktadır. Diğer tüm organik nitratlar gibi; GTN nitrik oksit(NO) donörü
olarak rol oynamaktadır. NO guanilat siklazı uyararak ve ardından intrasellüler siklik
guanozin monofosfat (sGMP) konsantrasyonunu arttırmak yoluyla vasküler düz kaslarda
gevşemeye neden olmaktadır. Bu yüzden sGMP-proteinkinaz uyarılır , bu durum düz kaslardaki
çeşitli proteinlerin fosforile olmasıyla sonuçlanır.
Sonuçta bu olay, miyozin zincirinin defosforile olmasına ve kasılmadaki azalmaya sebep olur.
Postkapiller kapasitans damarlar ve geniş arterler özellikle koroner arterlerin hala yanıt verebilen
bölümleri, direnç damarlarına göre daha fazla etkilenirler. Sistemik vasküler damar yapısında
oluşan vazodilasyon, venöz kapasiteyi arttırır (göllenme) ve kalbe venöz dönüşü azaltarak
ventrikül hacmi ve dolum basıncında azalmaya neden olur (ön yük azalması).
Ventrikül yarıçapının ve sistolik duvar geriliminin azalması, miyokardın enerji ve oksijen
gereksinimini azaltır.
Kardiyak dolum basıncındaki azalma, iskemi tehdidi altındaki subendokardiyal duvar
katmanlarının perfüzyonunu arttırır; bölgesel duvar hareketi ve atım hacmi düzeltilebilir.
Kalbe yakın olan geniş arterlerin dilatasyonu hem sistemik dirençte azalmaya (art yük azalması)
hem de pulmoner ejeksiyon empedansında azalmaya yol açmaktadır.
GTN, bronş kasları, eferent üriner sistem kasları, safra kesesi ve safra kanalı kasları ile
sfinkterler, kalın ve ince bağırsaklar, özofagus gibi gastrointestinal kaslar ve uterus kaslarında
gevşemeyi sağlar.
5.2 Farmakokinetik özellikler
Genel özellikler
Emilim:
13GTN bağırsaklardan tamamen emilir, ancak karaciğerde büyük oranda ilk geçiş eliminasyonuna
ve kanda spontan hidrolize uğramaktadır. Ayrıca, vasküler duvarda yüksek derecede kırmızı
kan hücrelerine bağlanarak fazla miktarda bulunur.
Sublingual olarak uygulandığında, GTN oral kaviteden hızlı bir şekilde emilir.
GTN’nin ilk geçiş etkisinin boyutu, sublingual ve topikal uygulama sonrasında farklı olmaktadır.
Mutlak biyoyararlanım, sublingual uygulamadan sonra yaklaşık %39 ve flasterin topikal
uygulamasından sonra yaklaşık %55’tir.
GLİSENİT’un biyoyararlanımı, intravenöz olarak uygulanan tüm ilaçlarda olduğu gibi doğası
gereği %100’dür.
Plazma düzeyleri
Sublingual uygulama sonrasında bireylerde ve bireyler arasında plazma düzeylerinde büyük
değişkenlik görülmüştür. 0.4 mg’lık sublingual doz için, Cmaks değerleri 1.9 ± 1.6
nanogram/ml (varyasyon katsayısı % 87) ve tmaks değerleri 5 ± 2 dk (aralık 2 - 10 dk)
olmuştur.
Dağılım:
Madde, plazma proteinlerine yaklaşık %60 oranında bağlanmaktadır.
Biyotransformasyon:
Metabolizması karaciğerde olur. Aynı zamanda eritrositler gibi diğer hücrelerde, bir veya
daha fazla nitrat grubunun ayrılmasının dahil olduğu yollarla metabolize edilir.
Gliserol trinitrat, hızlı bir şekilde dinitrat ve monohidrata metabolize edilir ve daha sonra
karaciğerde glukuronidasyon ile ilk geçiş etkisi göstererek metabolize edilir.
Eliminasyon:
GTN’nin eliminasyon yarı ömrü kısadır. Dil altı uygulama sonrası 2.5 dakikadan 4.4 dakikaya
kadar olan değerler, i.v. uygulama sonrası ise 2 dakikadan 2.5 dakikaya kadar olan değerler
rapor edilmiştir.
GTN metabolizmasına ek olarak, metabolitlerinin de böbrek yoluyla eliminasyonu söz
konusudur.
Terapötik kan düzeylerinin aralığı
0.1 ng/ml ila 3 (-5) ng/ml
14Tolerans
Sabit dozlara ve hastaların sabit nitrat düzeyleri göstermiş olmalarına rağmen etkililikte
azalma gözlenmiştir. Varolan tolerans, tedavinin kesilmesinden sonraki 24 saat içerisinde
kaybolur.
Uygun aralıklı bir doz rejimi uygulandığında herhangi bir tolerans gelişmemiştir.
5.3 Klinik öncesi güvenlilik verileri
Akut toksisite:
RTECS (Registry of Toxic Effects of Chemical Substances)’e göre tek doz uygulamasından
sonra gliserol trinitrat için öldürücü doz( LD50) değerleri şunlardır:
Türler Uygulama yolu LD50 (mg/kg)
Fare intravenöz 10.6
Sıçan intravenöz 23.2
Fare subkütan 110.0
Sıçan subkütan 94.0
Kronik Toksisite:
26 haftalık çalışma sonunda erkek tavşanlara günlük deriden 15mg/kg/gün ve sistemik sistem
için 60 mg/kg/gün gliserol trinitrat tek doz uygulaması ile etkin olmayan doz düzeyi
açıklanmıştır.
Gliserol trinitratın köpeklere 25 mg/kg/gün günlük oral uygulaması ile sürdürülen 12 aylık
toksisite çalışmaları sonucunda; sıklıkla doz bağımlı kısa süreli methemoglobinemi gözlenmiştir.
GTN’nin hücre kültürlerinde ve hayvan deneylerinde incelenmesinde, terapötik doz aralığı
için geçerli herhangi bir mutajenik veya karsinojenik etki görülmemiştir.
Hayvanlarda yapılan üreme çalışmaları intravenöz, intraperitoneal ve dermal uygulamalarla
gerçekleştirilmiştir. Embriyotoksisite ve fertilite çalışmalarında embriyo ya da fertilite üzerinde
anne baba için toksik dozlarda bile herhangi bir zararlı etki gözlenmemiştir. Teratojenik
etkilerinin olduğuna dair herhangi bir bulgu tespit edilmemiştir. Hamile sıçanlarda
fetüsün gelişimi sırasında 1 mg/kg/gün (i.p.) ve 28 mg/kg/gün (dermal) dozlarının üzerinde
uygulandığında, fototoksik etkiler (doğum ağırlığında azalma) gözlenmiştir. Etkin maddenin
anne sütündeki konsantrasyonunun tespit edilmesine yönelik bilinen bir inceleme
bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
15Glukoz (susuz)
Propilen glikol
Enjeksiyonluk su
Hidroklorik asit
6.2 Geçimsizlikler
GLİSENİT, sodyum klorür çözeltisi, %5-30 glukoz çözeltisi ve Ringer çözeltisi gibi genelde
hastanede uygulanan infüzyon çözeltileri ile geçimlidir. GLİSENİT, etanol ve potasyum
iyonlarını içermez. Geçimsizlik bildirilmemiştir.
6.3 Raf Ömrü
36 ay
GTN çözeltisi sterildir fakat koruyucu içermez. Bu nedenle tek sefer kullanılmalıdır.
6.4 Saklamaya yönelik özel tedbirler
25 °C altındaki oda sıcaklığında saklayınız.
Çözelti, açılır açılmaz aseptik koşullar altında bulundurulmalıdır.
6.5 Ambalajın niteliği ve içeriği
10 adet 10 ml’lik Tip I, renksiz cam ampul içerisinde ambalajlanmıştır.
6.6 Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeği”ne uygun olarak imha edilmelidir.
7. RUHSAT SAHİBİ
Solebio İlaç San. İthalat İhracat A.Ş.
Ümraniye/İstanbul
8. RUHSAT NUMARASI(LARI)
2019/497
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 03.10.2019
Ruhsat yenileme tarihi : -
10. KÜB’ÜN YENİLENME TARİHİ:
-
16