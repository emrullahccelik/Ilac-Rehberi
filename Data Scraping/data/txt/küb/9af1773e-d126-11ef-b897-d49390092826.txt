KISA ÜRÜN BİLGİSİ
1. BEŞERİ TIBBİ ÜRÜNÜN ADI
FOSAFİX 70 mg efervesan tablet
2. KALİTATİF VE KANTİTATİF BİLEŞİM
Etkin madde:
Alendronat sodyum trihidrat 91,4 mg (70 mg Alendronik asit’e eşdeğer)
Yardımcı maddeler:
Sodyum karbonat 230 mg
Sodyum hidrojen karbonat 678,6 mg
Sorbitol (E420) 30 mg
Aspartam (E951) 30 mg
Yardımcı maddeler için 6.1’e bakınız.
3. FARMASÖTİK FORM
Efervesan tablet.
Beyaz renkte, iki tarafı düz yüzeyli, silindirik efervesan tabletler.
4. KLİNİK ÖZELLİKLER
4.1. Terapötik endikasyonlar
FOSAFİX kalça ve vertebra kırıkları (vertebral kompresyon kırıkları) dahil olmak üzere
kırıkların önlenmesi için postmenopozal osteoporozlu kadınlarda osteoporoz tedavisinde
endikedir.
FOSAFİX kırıkların önlenmesi için erkeklerdeki osteoporozun tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Önerilen doz, haftada bir kez alınan 70 mg tablettir. Osteoporozda bifosfonat tedavisinin optimal
süresi belirlenmemiştir. Tedaviyi sürdürme ihtiyacı, özellikle 5 yıl veya daha uzun süreli
kullanımın ardından, FOSAFİX’in yarar ve potansiyel risklerine göre bireysel hasta bazında
periyodik olarak yeniden değerlendirilmelidir.
Uygulama şekli:
Alendronatın uygun bir şekilde emilebilmesi için;
FOSAFİX, ilacın alındığı gündeki ilk gıda, içecek veya ilaçtan en az 30 dakika önce yalnızca bir
bardak dolusu suda (200 ml’den az olmamak kaydıyla) çözündürülerek alınmalıdır. Diğer
içecekler (maden suyu dahil), gıdalar ve bazı ilaçların alendronat absorpsiyonunu azaltması
olasıdır (Bkz. Bölüm 4.5).
1İlacın lokal ve özofagus iritasyon/advers reaksiyon riskini azaltmak ve mideye geçişini
kolaylaştırmak için (Bkz. Bölüm 4.4):
 FOSAFİX yalnızca, sabah kalktıktan sonra tam dolu bir bardak suda çözündürülerek
alınmalıdır (200 ml’den az olmamak kaydıyla).
 Hastalar tableti kırmamalı veya çiğnememeli veya ağızda eritmemelidir, çünkü potansiyel
orofarenjiyal ülserasyon oluşabilir.
 Tableti aldıktan en az 30 dakika sonra günün ilk öğünü yenmeli ve daha sonra tekrardan
yatağa uzanılmamalıdır.
 Hastalar FOSAFİX aldıktan sonra en az 30 dakika uzanmamalıdır.
 FOSAFİX gece yatmadan ya da sabah yataktan kalkmadan önce alınmamalıdır.
Öğünlerle alınan miktar yeterli değilse hastaların ek kalsiyum ve D vitamini almaları gerekir
(Bkz. Bölüm 4.4).
Özel popülasyonlara ilişkin ek bilgiler:
Böbrek/Karaciğer yetmezliği:
Kreatinin klirensi 35 ml/dak’dan büyük olan hastalar için doz ayarlaması yapılması gerekmez.
Kreatinin klirensi 35 ml/dak’dan küçük olan hastalar için sınırlı deneyim olduğundan alendronat
önerilmez.
Pediyatrik popülasyon:
Alendronat sodyum, 18 yaşın altındaki çocuklarda, pediyatrik osteoporoz ile ilişkili koşullarda
güvenlilik ve etkililik için yeterli veri olmadığından ötürü kullanımı önerilmemektedir (Ayrıca
Bkz. 5.1)
Geriyatrik popülasyon:
Klinik çalışmalarda, alendronatın etkililik veya güvenlilik profillerinde yaşa bağlı herhangi bir
farklılık görülmemiştir. Bundan dolayı yaşlılarda dozaj ayarlamasına gerek yoktur.
FOSAFİX 70 mg efervesan tablet, glukokortikoid kullanımına bağlı osteoporoz tedavisinde
incelenmemiştir.
4.3. Kontrendikasyonlar
 Özofagus anormallikleri ve daralma veya akalazya gibi özofagusun boşalmasını geciktiren
diğer faktörler,
 En az 30 dakika boyunca dik oturamamak ya da ayakta duramamak,
 Alendronat veya ilacın içeriğindeki herhangi bir maddeye karşı alerjisi olan kişilerde,
 Hipokalsemi,
24.4. Özel kullanım uyarıları ve önlemleri
Üst gastrointestinal yan etkileri
Oral bifosfonat kullanımı ile özofagus kanseri riskinin artabileceğini bildiren bazı
çalışmalar bulunmakla birlikte bu ilişki net olarak kanıtlanmamıştır. Bu nedenle Barrett
özofagusu veya gastroözofageal reflü zemininde artmış özofagus kanser riski olan
hastalarda bu ilaçların kullanımından kaçınılmalıdır.
Alendronat, üst gastrointestinal mukozada lokal iritasyona neden olabilir. Disfaji, özofajiyal
hastalık, gastrit, duodenit, ülser veya geçen bir yıl içerisinde; peptik ülser, aktif gastrointestinal
kanama, veya piloroplasti hariç üst gastrointestinal kanal cerrahisi gibi büyük bir mide-barsak
problemi geçirmiş olunması gibi aktif bir gastrointestinal problemi olan hastalara alendronat
verildiğinde altta yatan hastalık nedeninin kötüleşme olasılığından dolayı dikkatli olunmalıdır
(Bkz. Bölüm 4.3). Hekimler, Barrett özofagusu olan hastalarda, hastanın bireysel durumuna göre
alendronatın faydalarını ve potansiyel risklerini göz önünde bulundurmalıdırlar.
Alendronat alan hastalarda, özofajit, özofagus ülserleri ve özofagus erozyonları ve bunları
nadiren izleyen özofagus darlığı gibi özofajiyal reaksiyonlar bildirilmiştir. Bazı olgularda bu
reaksiyonlar ağır olmuş ve hastanın hastaneye yatırılmasını gerektirmiştir. Dolayısıyla, hekimler
olası bir özofajiyal reaksiyonu düşündürecek semptom ve bulgular açısından dikkatli olmalıdır ve
hastalara disfaji, yutkunmada güçlük veya retrosternal ağrı, yeni ya da kötüleşen mide yanması
halinde alendronatı kesip, hekime başvurmaları bildirilmelidir.
Ciddi özofajiyal istenmeyen olay riski, alendronat aldıktan sonra uzanan ve/veya özofagus
iritasyonunu düşündüren semptomlar oluştuktan sonra ilacı almaya devam eden hastalarda daha
fazla görülmektedir. İlacın nasıl kullanılacağının hastaya anlatılması ve hastanın anlamasının
sağlanması çok önemlidir (Bkz. Bölüm 4.2). Hastalara bu talimatlara uymadıkları takdirde
özofagus problemleri görülme riskinin artabileceği söylenmelidir.
Kapsamlı klinik çalışmalarda risk artışı görülmemekle birlikte ender olarak (pazara sunulduktan
sonra) mide ve duodenum ülserleri bildirilmiştir; bunların bazısı şiddetli ve komplikasyonludur.
Çene osteonekrozu
Genellikle diş çekimi ve/veya lokal enfeksiyon (osteomiyelit dahil) ile birlikte iyileşmede
gecikme ile ilişkili çene osteonekrozu primer olarak intravenöz bifosfonatlar ile tedavi edilen
kanserli hastalarda rapor edilmiştir. Bu hastaların çoğu aynı zamanda kemoterapi ve
kortikosteroid almaktadır. Çene osteonekrozu oral bifosfonat kullanan osteoporozlu hastalarda da
rapor edilmiştir.
Çene osteonekrozu gelişiminde bireysel risk değerlendirilirken, aşağıdaki risk faktörleri göz
önünde bulundurulmalıdır:
 Bifosfonatın potensi (zoledronik asit için en yüksektir), uygulama yolu (yukarıya bakınız) ve
3kümülatif doz
 Kanser, kemoterapi, radyoterapi, kortikosteroidler, anjiyogenez inhibitörleri, sigara içmek
 Dental hastalık öyküsü, zayıf oral hijyen, periodontal hastalık, invaziv dental prosedürler ve
zayıf bağlantılı protezler.
Hastalarda zayıf dental durum olduğunda oral bifosfonatlarla tedaviden önce diş muayenesi
yapılmalı ve dişler için uygun koruyucu önlemler alınmalıdır.
Bu hastalara tedavi sırasında invazif dental prosedürler uygulamasından mümkün olduğunca
kaçınılmalıdır. Bifosfonat tedavisi sırasında çene osteonekrozu gelişen hastalarda dental
operasyon yapılması, durumu daha da kötüleştirebilir. Dental uygulama gerektiren hastalarda
bifosfonat tedavisine son verilmesinin çene osteonekrozu riskini düşürüp düşürmediğine ait veri
bulunmamaktadır. Tedaviyi yapan hekim her bir birey için risk/yarar değerlendirmesini yaparak
tedavi planı hazırlamalıdır.
Bifosfonat tedavisi süresince, tüm hastalar iyi ağız hijyeninin idamesi, rutin dental kontroller ve
dental mobilite, ağrı veya şişme gibi herhangi bir oral semptomun bildirilmesi konusunda
desteklenmelidirler.
Dış kulak yolunda osteonekroz
Çoğunlukla uzun süreli tedaviyle ilişkili olarak, bifosfonat kullanımı ile dış kulak yolunda
osteonekroz vakaları bildirilmiştir. Dış kulak yolundaki osteonekroz için olası risk faktörleri
steroid kullanımı, kemoterapi ve/veya enfeksiyon ve travma gibi lokal risk faktörlerini
içermektedir. Ağrı veya akıntı veya kronik kulak enfeksiyonları gibi semptomların görüldüğü
bifosfonat alan hastalarda, dış kulak yolunda osteonekroz olasılığı düşünülmelidir.
Kas-iskelet sistemi ağrısı
Bifosfonatları kullanan hastalarda, kemik, eklem ve/veya kas ağrısı bildirilmiştir. Pazarlama
sonrası deneyimde, bu semptomlar nadiren şiddetli ve/veya güçsüzleştirici (Bkz. Bölüm 4.8)
olmuştur. Semptomların başlama zamanı, tedaviye başladıktan bir gün sonrası ile aylar sonrasına
kadar değişebilmektedir. Tedavi kesildikten sonra birçok hastada semptomlar düzelmiştir. Aynı
ilaç ya da bir başka bifosfonat uygulandığında semptomların bazıları tekrar ortaya çıkabilir.
Atipik bölgelerde kırıklar
Bifosfonat ile tedavi edilen hastalarda atipik bölgelerde (subtrokanterik ve femur saft) kırıklar,
öncelikle uzun süreli osteoporoz tedavisi gören hastalarda rapor edilmiştir. Bu çapraz ya da kısa
eğimli kırıklar küçük trokanterin tam altından suprakondiler işaretinin tam altına kadar her yerde
olabilir. Bu kırıkların genellikle stres kırıkları ile birleştiği görülür ve ufak travmalardan sonra ya
da travma olmaksızın ve bazı hastalarda uyluk veya kasık acısı ile, uylukla ilişkili bütün bir kırık
oluşmadan aylar ya da haftalar öncesinden oluşur. Kırıklar çoğunlukla bilateraldir, dolayısıyla
bifosfonatla tedavi gören ve femur şaft kırığı görülen hastalarda kontralateral femur muayene
4edilmelidir. Bu kırıkların yetersiz iyileştiği de rapor edilmiştir. Atipik femur kırığından
şüphelenilen hastalarda, bireysel yarar-risk değerlendirmesine dayanılarak, hastanın
değerlendirilmesi devam ederken bifosfonat tedavisinin kesilmesi düşünülmelidir.
Bifosfonat tedavisi süresince hastalara her türlü uyluk, kalça veya kasık ağrısını bildirmeleri
tavsiye edilmeli ve bu belirtilerle gelen her hasta tam olmayan bir femur kırığı açısından
değerlendirilmelidir.
Deri reaksiyonları
Pazarlama sonrası deneyimlerde, Stevens Johnson sendromu ve toksik epidermal nekroliz dahil
ciddi deri reaksiyonları seyrek olarak raporlanmıştır.
Atlanan doz
Haftada bir kez alınan FOSAFİX dozunu atlayan hastaların, hatırladıkları günün ertesi sabahı bir
tablet almaları bildirilmelidir. Hastalar aynı gün içinde iki tablet almamalıdır ve belirlemiş
oldukları gün ilacı almak kaydıyla haftada bir kullanmaya devam etmelidirler.
Böbrek yetmezliği
Alendronat kreatinin klirensi <35 ml/dak olan böbrek yetmezliği hastalarında önerilmemektedir
(Bkz. Bölüm 4.2).
Kemik ve mineral metabolizması
Östrojen eksikliği ve yaşlanma dışında kalan osteoporoz nedenleri dikkate alınmalıdır.
Alendronat ile tedaviye başlamadan önce hipokalsemi durumu düzeltilmelidir (Bkz. Bölüm 4.3).
Diğer mineral metabolizması bozuklukları da (D vitamini eksikliği ve hipoparatiroidizm gibi)
etkin olacak şekilde tedavi edilmelidir. Bu durumdaki hastalarda, serum kalsiyumu ve
hipokalsemi semptomları FOSAFİX ile tedavi boyunca izlenmelidir.
Özellikle kalsiyum emilimi azalabilen glukokortikoidler alan hastalarda, kemik mineralini
artırmada, alendronatın pozitif etkilerine bağlı olarak, serum kalsiyum ve fosfatında azalmalar
ortaya çıkabilir. Bunlar genellikle küçük ve asemptomatiktir. Ancak nadiren de olsa semptomatik
hipokalsemi rapor edilmiştir ve genellikle predispoze eden durumlardaki (hipoparatiroidizm, D
vitamini eksikliği ve kalsiyum malabsorbsiyonu) hastalarda ortaya çıkar ve bazen şiddetlidir.
Glukokortikoid alan hastalarda yeterli kalsiyum ve D vitamini alınması özellikle önemlidir.
FOSAFİX aspartamdan (E 951) dolayı fenilalanin için bir kaynak içermektedir. Fenilketonürisi
olan hastalar için zararlı olabilir.
5Bu tıbbi ürün her bir efervesan tablette 12,42 mmol (285,61 mg) sodyum ihtiva eder. Bu durum,
kontrollü sodyum diyetinde olan hastalar için göz önünde bulundurulmalıdır.
FOSAFİX’te sorbitol (E 420) bulunmaktadır. Nadir kalıtımsal fruktoz intolerans problemi olan
hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Birlikte alındığında, yiyecekler ve içecekler (maden suyu dahil), kalsiyum preparatları, antasitler
ve diğer oral ilaçlar alendronatın emilimini etkileyebilir. Bu nedenle, alendronattan sonra başka
bir oral ilaç almadan önce, en az yarım saat beklenmelidir (Bkz. Bölüm 4.2 ve 5.2).
Klinik açıdan önemi olan başka ilaç etkileşmesi bildirilmemiştir. Yapılan bir klinik çalışmada
bazı hastalar alendronat alırken östrojen de almıştır (intravajinal, transdermal veya oral). Birlikte
kullanımlarına yönelik ilişkilendirilebilir bir yan etki tanımlanmamıştır.
Non-steroidal antiinflamatuar ilaçların kullanımı gastrointestinal iritasyon ile ilişkili olduğundan,
bu ilaçlar alendronat ile birlikte kullanılırken dikkat edilmelidir.
Spesifik etkileşim çalışmaları yapılmamış olsa da klinik çalışmalarda alendronat ile birlikte
kullanılan, sık reçetelenen çeşitli ilaçlarla birlikte klinik olarak ilişkili bir istenmeyen etki kanıtı
görülmemiştir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
FOSAFİX çocuk doğurma potansiyeli bulunan kadınlarda endike değildir.
Gebelik dönemi
Gebe kadınlarda alendronat kullanımına ilişkin yeterli veri yoktur. Hayvanlar üzerinde yapılan
çalışmalar üreme toksisitesi göstermiştir. Sıçanlara verilen alendronat hipokalsemi ile ilişkili
olarak güç doğuma neden olmuştur (Bkz. Bölüm 5.3). İnsanlara yönelik potansiyel risk
bilinmemektedir.
FOSAFİX gebelik sırasında kullanılmamalıdır.
6Laktasyon dönemi
Alendronatın/metabolitlerin anne sütüne geçip geçmediği bilinmemektedir. Yeni
doğanlarda/bebeklerde risk göz ardı edilemez. Alendronat laktasyon döneminde
kullanılmamalıdır.
Üreme yeteneği / Fertilite
Bifosfonatlar kemik matriksinin yapısına girer ve daha sonra da buradan, yıllar boyunca yavaş
yavaş serbest kalır. Erişkin insan kemiğinin yapısına giren bifosfonat miktarı, dolayısıyla
sistemik dolaşıma geri dönen miktar, doğrudan doğruya bifosfonat tedavisinin süresine ve
kullanılan doza bağlıdır (Bkz Bölüm 5.2). İnsanlardaki fetal riskler hakkında hiçbir veri yoktur.
Ancak bir bifosfonat tedavisi tamamladıktan sonra gebe kalan bir kadında, özellikle iskelet
üzerinde zararlı olması şeklinde teorik bir risk vardır. Bifosfonat tadavisinin kesilmesinden,
kadının gebe kalmasına kadar geçen süre, kullanılan bisfofonatın hangisi olduğu ve kullanılma
yolu (oral ya da intravenöz) gibi değişkenlerin böyle bir risk üzerindeki etkileri incelenmemiştir.
4.7. Araç ve makine kullanımı üzerindeki etkiler
FOSAFİX ile araç ve makine kullanma becerisine etkilerini inceleyen hiçbir çalışma
yapılmamıştır. Ancak, alendronat ile belli hastaların araç veya makine kullanma yeteneğini
etkileyebilen bazı advers reaksiyonlar bildirilmiştir. FOSAFİX’e karşı bireysel cevaplar farklı
olabilir.
4.8. İstenmeyen etkiler
Menopoz sonrasındaki osteoporozlu kadınlarda yapılan bir yıllık çalışmada haftada bir alınan
alendronatın genel güvenlilik profili 70 mg (n=519) ve günde 10 mg (n=370) alendronat alan
hastalarda benzerdir.
Fiilen dizayn edilmiş üç yıllık iki çalışmada menopoz sonrası kadınlarda (alendronat 10 mg;
n=l96, plasebo, n=397) alendronat 10 mg/gün’ün güvenlilik profili benzerdir.
Araştırmacı tarafından muhtemelen, belki de veya kesinlikle ilaçla ilişkili olduğu düşünülen bir
yıllık çalışmada her bir tedavi grubunda ≥ % l görülen veya bir yıllık çalışmada alendronat 10
mg/gün ile tedavi edilen hastaların ≥% 1’inde görülen ve üç yıllık çalışmada plasebo alan
hastalardan daha yüksek insidansta görülen istenmeyen etkiler şunlardır:
Gastrointestinal hastalıklar
Karın ağrısı, dispepsi, asit rejürjitasyonu, bulantı, abdominal distansiyon, kabızlık, ishal, disfaji,
flatulans, gastrit, gastrik ülser, özofajiyal ülser.
Kas-iskelet bozuklukları, bağ doku ve kemik hastalıkları
Kas iskelet (kemik, kas veya eklem) ağrısı, kas krampı.
7Sinir sistemi hastalıkları
Baş ağrısı.
Aşağıda gerçekleştirilen klinik çalışmalar ve/veya pazarlama sonrası kullanımı süresince
bildirilen advers etkiler sıralanmıştır:
Çok yaygın (≥1/10)
Yaygın (≥1/100 ila <1/10)
Yaygın olmayan (≥1/1.000 ila <1/100)
Seyrek (≥1/10.000 ila <1/1.000)
Çok seyrek (< 1/ 10.000)
Bilinmiyor (eldeki verilerden hareketle tahmin edilemiyor).
Bağışıklık sistemi
Seyrek: Ürtiker ve anjiyoödem dahil aşırı duyarlılık reaksiyonları
hastalıkları
Metabolizma ve
Seyrek: Genellikle predispozan durumlarla ilişkili semptomatik
beslenme
hipokalsemi§
hastalıkları
Sinir sistemi Yaygın: Baş ağrısı, baş dönmesi┼
hastalıkları Yaygın olmayan: Disguzi┼
Göz hastalıkları Yaygın olmayan: Göz iltihabı (üveit, sklerit, episklerit)
Yaygın: Vertigo┼
Kulak ve iç kulak
Çok seyrek: Dış kulak yolunda osteonekroz (bifosfonat sınıfı advers
hastalıkları
reaksiyonu)
Yaygın: Karın ağrısı, dispepsi, kabızlık, ishal, flatulans, özofajiyal ülser*,
disfaji*, abdominal distansiyon, asit rejürjitasyonu
Gastrointestinal Yaygın olmayan: Bulantı, kusma, gastrit, özofajit*, özofajiyal erozyon*,
hastalıklar melena┼
Seyrek: Özofajiyal striksiyon*, orofarenjiyal ülserasyon*, üst
gastrointestinal PUK’lar (perforasyon, ülserler, kanama)§
Yaygın: Alopesi┼, prurit┼
Deri ve deri altı Yaygın olmayan: Döküntü, eritem
doku hastalıktarı Seyrek: Fotosensitivite ile birlikte döküntü, Stevens Johnson sendromu ve
toksik epidermal nekroliz dahil, şiddetli deri reaksiyonları‡
Kas-iskelet Çok yaygın: Bazen şiddetlenen kas iskelet (kemik, kas veya eklem) ağrısı┼§
bozuklukları, bağ Yaygın: Eklemlerde şişme┼
doku ve kemik Seyrek: Çene osteonekrozu‡§, atipik subtrokanterik ve diyafizer femur
hastalıkları kırıkları (bifosfonat sınıfı advers reaksiyon)┴
Genel bozukluklar Yaygın: Asteni┼, periferik ödem┼
ve uygulama Yaygın olmayan: Tipik olarak tedavinin başlangıcı ile ilişkili, hastalıklar
bölgesine ilişkin akut-faz yanıtında olduğu gibi geçici semptomlar (miyalji, kırıklık ve
hastalıklar nadiren ateş)┼
§Bakınız Bölüm 4.4
┼Klinik çalışmalardaki sıklık, ilaç ve plasebo grubuyla benzerdir.
8*Bakınız Bölüm 4.2 ve 4.4
‡Bu advers reaksiyon, pazarlama sonrası deneyimde tespit edilmiştir. Seyreğin sıklığı, klinik
çalışmalara göre değerlendirilmiştir.
┴Pazarlama sonrası deneyimde saptanmıştır.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99).
4.9. Doz aşımı ve tedavisi
Oral doz aşımına bağlı olarak hipokalsemi, hipofosfatemi ve mide bulantısı, mide yanması,
özofajit, gastrit veya ülser gibi üst gastrointestinal sisteme ait istenmeyen olaylar görülebilir.
Alendronat ile doz aşımının tedavisiyle ilgili spesifik bir bilgi yoktur. Alendronatı bağlamak için
süt veya antasitler verilmelidir. Özofagus iritasyonu riski nedeniyle hasta kusturulmamalı ve dik
tutulmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Bifosfonatlar
ATC kodu: M05BA04
Etki mekanizması
FOSAFİX’in etkin maddesi alendronat sodyum, bir bifosfonat olup kemik oluşumuna direkt etki
etmeden osteoklastik kemik rezorbsiyonunu inhibe eder. Klinik öncesi çalışmalar, alendronatın
seçici olarak aktif rezorpsiyon bölgelerine yerleştiğini göstermiştir. Osteoklast aktivitesi inhibe
edilmiştir, fakat osteoklastların bağlanması veya istihdamı etkilenmemektedir. Alendronat
tedavisi sırasında kemik yapılanması normal kalitesinde devam etmektedir.
Klinik etkililik ve güvenlilik
Menopoz sonrası osteoporozun tedavisi:
Osteoporoz, omurga ve kalça kemik mineral yoğunluğu (KMY) değerleri 2,5 standart sapması
(SS) olan, yani normal genç popülasyonun ortalama değerlerinin altında veya daha önceden
KMY’den bağımsız olarak kırılganlık ve kırık durumu olarak tanımlanmıştır.
Bir yıllık çok merkezli bir çalışmada post menopozal osteoporozlu kadınlarda yapılan çalışmada
alendronat haftada bir kez 70 mg (n=519) ve günde bir kez 10 mg (n=370) alendronatın, terapötik
olarak eşdeğer olduğu kanıtlanmıştır. Lumbar omurlardaki başlangıçtan itibaren KMY’de
9ortalama artış haftada bir 70 mg alendronat grubunda %5,1 (%95 GA: 4,8, %5,4), günde 10 mg
alendronat grubunda %5,4 (%95 GA: 5,0, %5,8)’tür. Ortalama KMY artışı 70 mg ve 10 mg
grubunda ardışık olarak, femur boynunda %2,3 ve %2,9 ve kalçanın tamamında %2,9 ve
%3,l’dir. Diğer iskelet kısımlarında da KMY artışı her iki tedavi grubunda da aynıdır.
Menopoz sonrası kadınlarda alendronatın kemik kütlesi ve kırık insidansına etkisi aynı şekilde
dizayn edilmiş iki başlangıç etkililik çalışmasında (n=994) ve Kırık Aralıkları Çalışmasında (FIT;
N=6.459) değerlendirilmiştir.
Başlangıç etkililik çalışmasında alendronat 10 mg/gün ile ortalama kemik mineral densitesi
(KMY) plaseboya göreceli olarak 3 yılda %8,8, %5,9 ve %7,8 olarak omurga, femur boynu ve
trokanterde ardışık olarak artar. Aynı zamanda toplam vücut KMY’si belirgin bir şekilde artar.
Alendronatla tedavi edilen hastaların oranında bir veya daha fazla vertebra kırığı görülme oranı
plasebo tedavisine göre relatif olarak %48 (alendronat %3,2 ve plasebo %6,2) azalmıştır. 2 yıllık
uzatma çalışmasında omurga ve trokanterdeki KMY artmaya devam etmiş ve femur boynu ile
toplam vücutta sabit olarak devam etmiştir.
FIT çalışması günlük alendronat kullanılarak (iki yıl boyunca günde 5 mg ve ek olarak çalışılan
bir veya iki yılda günde 10 mg) yapılan iki plasebo kontrollü çalışmadır:
 FIT 1: En az başlangıç vertebral (kompresyon) kırığı olan 2.027 hastada 3 yıllık bir çalışma
yapılmıştır. Bu çalışmada günlük verilen alendronat, 1 ve daha fazla yeni vertebral kırık
oluşma riskini %47 azaltmıştır (alendronat %7,9 ve plasebo %15). Ek olarak kalça kırığı
(%1,1’e karşı %2,2) insidansında istatistiksel bir azalma (%51) görülmüştür.
 FIT 2: Kemik kütlesi düşük olan fakat başlangıçta vertebral kırığı olmayan 4.432 hastada 4
yıllık bir çalışma yapılmıştır. Bu çalışmada osteoporotik kadınların (yukarıdaki osteoporoz
tanımlamasına karşılık gelen global popülasyonun %37’si) oluşturduğu alt grubun analizinde,
kalça kırığı insidansında (alendronat %1 ve plasebo %2,2, azalma oranı %56) belirgin bir
farklılık gözlenmiştir. Ayrıca 1 ve daha fazla vertebral kırık insidansında (%2,9’a karşı %5,8)
%50 azalma gözlenmiştir.
Erkeklerde osteoporozun tedavisi
İki yıllık bir çalışmada osteoporozlu erkeklerde (31-87 yaş; ortalama 63) günde bir kez 10 mg’lık
alendronat etkililiği tespit edilmiştir. İki yılda, alendronat 10 mg/gün alan erkeklerdeki KMY'de
plaseboya göre ortalama artışlar: lomber omurga,% 5,3; femur boynu,% 2,6; trokanter,% 3,1; ve
toplam vücutta % 1,6 olmuştur. Alendronat, yaş, ırk, gonadal fonksiyon, başlangıçtaki kemik
döngüsü hızı veya başlangıç KMY’sinden bağımsız olarak etkili olmuştur. Menopoza giren
kadınlarda yapılan daha büyük çalışmalarla tutarlı olarak bu 127 erkekte, alendronat 10 mg / gün,
plaseboya (% 0,8’e karşı % 7,1) kıyasla yeni vertebra kırığı insidansını (kantitatif radyografi ile
değerlendirildi) azaltmış, ayrıca boy kaybını (-0,6’ya karşı -2,4 mm) azaltmıştır.
10Laboratuvar test sonuçları
Klinik çalışmalarda günde 10 mg alendronat alan hastaların %18 ve %10’unda ve plasebo alan
hastaların %12 ve %3’ünde ardışık olarak serum kalsiyum ve fosfatında asemptomatik ve geçici
azalmalar gözlenmiştir. Bununla birlikte her iki tedavi grubunda, serum kalsiyumunda
azalmaların insidansı [<8 mg/dl (2 mmol/l)] ve serum fosfatında azalmaların insidansı [≤2 mg/dl
(0,65 mmol/l)] ile benzer olmuştur.
Pediyatrik popülasyon
Alendronat sodyum 18 yaşın altındaki cam kemik hastalığı olan az sayıda kişide araştırılmıştır.
Sonuçlar, osteogenezis imperfekta hastalığı olan pediyatrik hastalarda kullanımı için yeterli
değildir.
5.2. Farmakokinetik özellikler
Emilim:
İntravenöz referans dozuna relatif olarak bir gece aç kaldıktan sonra, standart bir kahvaltıdan iki
saat önce 5-70 mg arası değişen dozlarda alındığında alendronatın kadınlarda ortalama oral
biyoyararlanımı %0,64’tür. Biyoyararlanım, alendronat standart bir kahvaltıdan yarım saat veya
bir saat önce uygulandığında benzer şekilde yaklaşık %0,46 ve %0,39 azalır. Osteoporoz
çalışmasında alendronat günün ilk öğününden yarım saat önce uygulandığında etkilidir.
Alendronat standart kahvaltı ile veya iki saat sonrasına kadar uygulandığında biyoyararlanım göz
ardı edilebilir. Alendronatın kahve veya portakal suyu ile birlikte alınması biyoyararlanımı
yaklaşık %60 azaltır.
Sağlıklı gönüllülerde oral prednizon (20 mg, beş gün boyunca günde üç kez) verildiğinde
alendronatın biyoyararlanımında klinik olarak anlamlı bir değişiklik meydana gelmemiştir
(ortalama artış %20 ile %44 arasındadır).
Dağılım:
Sıçanlarda yapılan çalışmalar, alendronatın 1 mg/kg intravenöz uygulamasını takiben geçici
olarak yumuşak dokulara dağıldığını göstermektedir. Fakat daha sonra hızlıca tekrar kemiklere
dağılır veya idrarla atılır. Dağılımın ortalama sabit durum hacmi kemiklerde yaygın olup
insanlarda en az 28 litredir. Terapötik oral dozu takiben ilacın plazmadaki konsantrasyonu
analitik olarak tayin edilebilirlikten uzaktır (<5 ng/ml). İnsan plazmasında proteinlere bağlanma
yaklaşık %78’dir.
Biyotransformasyon:
Alendronatın insanlarda veya hayvanlarda metabolize olduğuna dair hiç bir kanıt yoktur.
Eliminasyon:
Alendronatın [14C] intravenöz uygulamasını takiben, radyoaktivitenin yaklaşık %50’si 72 saat
içinde idrardan atılır ve feçeste çok az veya hiç radyoaktivite bulunmaz. Tek doz 10 mg
11intravenöz uygulamayı takiben alendronatın böbreklerden klerensi 71 ml/dak’dır ve sistemik
klerens 200 ml/dak’yı geçmemektedir. Plazma konsantrasyonu intravenöz uygulamayı takiben
altı saat içerisinde %95’ten fazla düşmüştür. Alendronatın iskeletten serbest kalmasını yansıtan
terminal yarılanma ömrünün insanlarda on seneyi aştığı tahmin edilmektedir. Alendronatın
sıçanların böbreklerinde asidik veya bazik taşıma sistemleriyle atılmadığı, bu nedenle insanlarda
diğer ilaçların atılımıyla etkileşmediği düşünülmektedir.
Hastalardaki karakteristik özellikler
Klinik öncesi çalışmalarda ilacın kemiklerde depolanmadığı ve idrarla atıldığı gösterilmiştir.
Hayvanlarda 35 mg/kg kümülatif intravenöz dozlarda, kronik ilaç verilmesinde kemik
doygunluğu kanıtı görülmemiştir. Klinik bilgi mevcut olmasa da, hayvanlarda olduğu gibi böbrek
fonksiyonlarındaki yetersizliğin hastalarda alendronatın böbrekler yoluyla eliminasyonunu
azaltacağı düşünülmektedir. Bundan dolayı böbrek fonksiyon yetersizliği olan hastalarda
alendronatın kemikte daha fazla birikmesi beklenebilir (Bkz. Bölüm 4.2).
5.3. Klinik öncesi güvenlilik verileri
Klinik öncesi verileri geleneksel güvenlilik farmakolojisi çalışmaları, tekrarlı doz toksisite
çalışmaları, genotoksisite ve karsinojenik potansiyel çalışmalarına dayanarak insanlarda spesifik
bir tehlike durumu olmadığını açığa çıkarmıştır. Sıçanlarda yapılan çalışmalar alendronat
tedavisinin doğum sırasında annelerde hipokalsemi ile ilişkili güç doğuma neden olduğunu
göstermiştir. Sıçanlarda yüksek dozlarda yapılan çalışmalarda fetal kemikleşmenin
tamamlanamaması insidansında artış gösterilmiştir. İnsanlarla ilişkisi bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anhidrus
Sodyum karbonat
Sodyum hidrojen karbonat
Maltodekstrin
Sorbitol (E420)
PEG 6000
Aspartam (E951)
Limon aroması
6.2. Geçimsizlikler
Geçerli değil.
6.3. Raf ömrü
24 ay
126.4. Saklamaya yönelik özel tedbirler
25ºC altındaki oda sıcaklığında ve kuru yerde saklayınız.
6.5. Ambalajın niteliği ve içeriği
4 ve 12 efervesan tablet strip ambalajda, karton kutuda kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Neutec İlaç San. Tic. A.Ş
Esenler / İSTANBUL
Telefon : 0 850 201 23 23
Faks :0 212 481 61 11
e-mail : bilgi@neutec.com.tr
8. RUHSAT NUMARASI (LARI)
239/94
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 31.01.2012
Ruhsat yenileme tarihi: 07.09.2018
10.KÜB’ÜN YENİLENME TARİHİ
13