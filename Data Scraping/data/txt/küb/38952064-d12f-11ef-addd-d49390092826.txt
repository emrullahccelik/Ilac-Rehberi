KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
TROTENİL 20 mg film kaplı tablet
2. KALİTATİF ve KANTİTATİF BİLEŞİMİ
Etkin madde:
Trimetazidin dihidroklorür 20 mg
Yardımcı maddeler:
Mannitol 34 mg
Ponceau 4R kırmızı (E124) 1.2575 mg
FD&C sarı #6 /Gün batımı sarısı FCF AL (E110) 0.005 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Kırmızı renkli, iki yüzü konkav yuvarlak film kaplı tablet
4. KLİNİK ÖZELLİKLER
4.1. Terapötik endikasyonlar
Birinci basamak antianjinal tedavilerle yeterli şekilde kontrol altına alınamayan veya bu tedavilere
intolerans gösteren stabil anjina pektorisli erişkin hastaların semptomatik tedavisi için ekleme
tedavisi olarak endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde günde 3 kez birer tablet (3 x 20mg)
yemeklerle birlikte alınmalıdır.
3 aylık tedaviden sonra tedavinin yararı yeniden değerlendirilmeli, tedaviden cevap alınmama
durumunda ilaca devam edilmemelidir.
Uygulama şekli:
Sadece ağızdan kullanım içindir.
Özel popülasyonlara ilişkin ek bilgiler:
Böbrek yetmezliği:
Orta derecede böbrek yetmezliği olan hastalarda (kreatinin klerensi 30-60 ml/dak) (bakınız 4.4 ve
5.2), tavsiye edilen doz günde iki kez alınan bir 20 mg tablettir (2 x 20mg), örn. bir tablet sabah ve
bir tablet akşam yemeği ile birlikte alınır.
1/7Geriyatrik popülasyon:
Yaşa bağlı olarak böbrek fonksiyonlarda azalma olabilir. Bu durum yaşlı hastalarda trimetazidine
maruziyeti artırabilir (bakınız 5.2). Orta derecede böbrek yetmezliği olan hastalarda (kreatinin
klerensi 30-60 ml/dak), tavsiye edilen doz günde iki kez alınan bir 20 mg tablettir (2 x 20mg), örn.
bir tablet sabah ve akşam yemeği ile birlikte alınır.
Yaşlı hastalarda doz ayarlaması dikkatli yapılmalıdır.
Pediyatrik popülasyon:
18 yaşın altındaki çocuklarda trimetazidinin güvenliliği ve etkililiği incelenmemiştir. Veri yoktur.
Bu yaş grubunda kullanımı önerilmez.
4.3. Kontrendikasyonlar
− Etkin maddeye veya bölüm 6.1’de listelenen yardımcı maddelerden herhangi birine karşı
aşırı duyarlılık,
− Parkinson hastalığı, parkinson semptomları, titreme, huzursuz bacak sendromu ve bunlarla
ilişkili diğer hareket bozuklukları,
− Ciddi böbrek hasarı (kretinin klerensi <30 ml/dak).
4.4. Özel kullanım uyarıları ve önlemleri
Bu ilaç genellikle emzirme sırasında önerilmemektedir (bakınız bölüm 4.6).
Bu ilaç başlamış olan anjina atakları için iyileştirici bir tedavi değildir ve unstabil anjina veya
miyokart infarktüsünün başlangıç tedavisinde endike değildir. Hastane öncesi safhada veya
hospitalizasyonun ilk günlerinde kullanılmamalıdır.
Anjina atağı olaylarında, koroner arter hastalığı tekrar değerlendirilmeli ve tedavinin adaptasyonu
düşünülmelidir (tıbbi tedavi ve muhtemel revaskülarizasyon).
Bu tıbbi ürün boyar madde olarak Ponceau 4R Kırmızı (E124), FD&C sarı #6 /Gün batımı sarısı
FCF AL (E110) içerdiğinden dolayı alerjik reaksiyonlara sebep olabilir.
Her film kaplı tablet 34 mg mannitol içerir; dozu nedeniyle uyarı gerektirmemektedir.
Trimetazidin, titreme, akinezi, hipertoni gibi Parkinson hastalığı semptomlarına sebep olabilir veya
bu semptomları kötüleştirebilir. Bu durum, özellikle de yaşlı hastalarda düzenli bir şekilde
araştırılmalıdır. Şüpheli durumlarda hasta uygun araştırmalar için bir nöroloji uzmanına
yönlendirilmelidir.
Parkinson belirtileri, huzursuz bacak sendromu, titremeler ve yürüme dengesizliği gibi hareket
bozukluklarının başlaması durumunda TROTENİL alımının kesinlikle durdurulması
gerekir.
Bu vakaların görülme sıklığı düşük olup, tedavi kesildikten sonra geri döndürülebilir. Eğer ilacın
kesilmesinden 4 ay sonra Parkinson benzeri belirtiler devam ederse, bir nöroloji uzmanının görüşü
alınmalıdır.
Özellikle antihipertansif tedavi alan hastalarda yürüme dengesizliğine ve hipotansiyona bağlı
düşmeler oluşabilir (bkz. bölüm 4.8).
İlaca maruziyeti artması beklenilen aşağıdaki durumlarda TROTENİL dikkatli reçete edilmelidir:
2/7− Orta derecede böbrek yetmezliği (bakınız 4.2 ve 5.2),
− 75 yaşın üzerinde olan yaşlı hastalarda (bakınız 4.2).
4.5. Diğer tıbbi ürünlerle etkileşimler ve diğer etkileşim şekilleri
Trimetazidinin diğer ilaçlar ile bildirilen herhangi bir etkileşimi yoktur.
4.6. Gebelik ve Laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / doğum kontrolü (kontrasepsiyon)
Veri yoktur.
Gebelik dönemi
Gebe kadınlar üzerinde yapılmış yeterli klinik çalışma ve bilgi bulunmamaktadır. Hayvanlar
üzerinde yapılan üreme çalışmaları her zaman insan üzerindeki etkilerini yansıtmadığından gebelik
döneminde bu ilacın kullanımından kaçınılmalıdır.
Laktasyon dönemi
Trimetazidinin/metabolitlerin süte geçip geçmediği bilinmemektedir. Yenidoğan/bebeklerde risk
dışlanamaz. Bu nedenle bilgi eksikliğinden dolayı tedavi sırasında emzirme tavsiye
edilmemektedir.
Üreme yeteneği / fertilite
Fare, sıçan ve tavşanlar üzerinde yapılan üreme çalışmalarda fertilite üzerinde trimitazidine bağlı
olarak herhangi bir bozukluk veya olumsuz etki gözlenmemiştir.
4.7. Araç ve makine kullanımı üzerindeki etkiler
Trimetazidin, klinik çalışmalarda hemodinamik etkiler göstermemiştir ancak pazarlama sonrası
deneyimlerde, araç ve makine kullanma kapasitesini etkileyebilecek baş dönmesi ve uyuşukluk
vakaları gözlenmiştir (bkz. bölüm 4.8). Bu nedenle araç ve makine kullanırken dikkatli olunması
önerilir.
4.8. İstenmeyen etkiler
Görülen yan etkiler aşağıdaki sıklıklara göre MedDRA sistemi ile sınıflandırılmıştır:
Çok yaygın (≥1/10);
Yaygın (≥1/100 ila <1/10);
Yaygın olmayan (≥1/1000 ila <1/100);
Seyrek (≥1/10000 ila <1/1000);
Çok seyrek (<1/10000),
Bilinmiyor (eldeki verilerden hareketle tahmin edilemiyor).
3/7Sistem Organ Sınıfı Görülensıklık Adversetki
Kan ve lenf sistemi Bilinmiyor Agranülositoz
hastalıkları Trombositopeni
Trombositopenik purpura
Sinir sistemi hastalıkları Yaygın Baş dönmesi, baş ağrısı
Bilinmiyor Parkinson semptomları (titreme, akinezi,
hipertoni), yürüme dengesizliği,
huzursuz bacak sendromu, diğer ilişkili
hareket bozuklukları.
Bilinmiyor Uyku bozuklukları (insomnia,
uyuşukluk)
Kardiyak hastalıklar Seyrek Çarpıntı, ekstrasistoller, taşikardi
Vasküler hastalıklar Seyrek Arteriyel hipotansiyon, özellikle
antihipertansif tedavi alan hastalarda
bitkinlik, baş dönmesi veya düşmeler ile
ilişkili olabilen ortostatik hipotansiyon,
ateş basması
Gastrointestinal Yaygın Karın ağrısı, ishal, dispepsi, bulantı ve
hastalıklar kusma
Bilinmiyor Kabızlık
Hepatobiliyer hastalıklar Bilinmiyor Hepatit
Deri ve deri altı doku Yaygın Döküntü, kaşıntı, ürtiker
hastalıkları Bilinmiyor Akut generalize ekzantematöz püstüloz
(AGEP), anjiyoödem
Genel hastalıklar ve Yaygın Asteni
uygulama bölgesi
hastalıkları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar.
Sağlık mesleği mensuplarının herhangi bir şüpheli advers reaksiyonu Türkiye Farmakovijilans
Merkezi (TÜFAM)'ne bildirmeleri gerekmektedir (www.titck.gov.tr; e- posta: tufam@titck.gov.tr;
tel: 0 800 314 00 08; faks: 0312 218 35 99).
4.9. Doz aşımı ve tedavisi
Hayvan çalışmalarında tedavi dozlarının çok üzerinde dahi toksisite saptanmamıştır. Bugüne dek
bildirilmemiş olmakla beraber, trimetazidinin kazai olarak aşırı alınması durumunda uygun
sürelerde mide lavajı gerekebilir. Bu durumda semptomatik tedavi uygulanmalıdır.
4/75. FARMAKOLOJİK ÖZELLİKLER
5.1. Farmakodinamik özellikler
Farmasötik grubu: Antianjinal ilaç
ATC kodu: C01 EB15 (C: kardiyovasküler sistem)
Etki Mekanizması:
Trimetazidin, hipoksik ya da iskemiye maruz kalan hücrelerde enerji metabolizmasını koruyarak hücre
içi ATP’deki azalmayı önler. Bu şekilde iyon pompalarının ve transmembranal sodyum-potasyum
akışının uygun bir şekilde fonksiyon göstermesini sağlar. Trimetazidin, uzun zincir 3-ketoaçil-KoA
tiolazı bloke edip yağ asitlerinin β-oksidasyonunu inhibe ederek glukoz oksidasyonunu arttırır.
İskemik bir hücrede, glukoz oksidasyonu sırasında elde edilen enerji, β-oksidasyon işleminden daha az
oksijen tüketimine gereksinim duyar. Glukoz oksidasyonunun güçlenmesi hücresel enerji işlemlerini
optimize eder ve böylelikle iskemi sırasında uygun enerji metabolizmasının idamesini sağlar.
Farmakodinamik etkiler:
İskemik kalp hastalığı olanlarda trimetazidin bir metabolik ajan olarak görev yapar ve miyokardiyal
intraselüler yüksek enerji fosfat seviyelerini korur. Anti-iskemik etkiler eş zamanlı hemodinamik
etkiler olmaksızın elde edilir.
Klinik etkililik ve güvenlilik:
Klinik çalışmalar, kronik anjinası olan hastaların tedavisinde tek başına veya diğer antianjinal
ilaçlarının yararı yetersiz olduğunda, trimetazidinin etkililik ve güvenliliğini göstermiştir.
426 hastada yürütülmüş 12 haftalık, randomize, çift kör, plasebo kontrollü bir çalışmada (TRIMPOL-
II) plaseboya kıyasla 100 mg/gün metoprolole (50 mg/günde 2 kez) trimetazidin (60 mg/gün)
eklenmesi egzersiz parametrelerinde ve klinik belirtilerde istatistik olarak düzelme sağlamıştır:
Toplam egzersiz süresi +20,1 sn, P= 0,023; toplam iş yükü +0,54 METs, P=0.001; 1-mm ST-segment
depresyonuna kadar geçen süre +33,4 sn P=0,003; anjina başlangıcına kadar geçen süre +33,9 sn,
P<0,001; anjina atakları/hafta - 0,73, P=0,014 ve hemodinamik değişiklikler olmadan kısa etkili
nitratların tüketimi/hafta -0,63, P=0,032.
223 hasta üzerinde yürütülmüş randomize, çift kör, plasebo kontrollü bir çalışmada (Sellier), 8
hafta boyunca 50 mg atenolole (günde 1 kez) bir adet 35 mg modifiye salınımlı trimetazidin tablet
(günde 2 kez) eklendiği bir hasta alt grubunda (n=173), plasebo ile karşılaştırıldığında ilaç alımından
12 saat sonra 1-mm ST-segment depresyonuna kadar geçen sürede (+34,4 sn., P=0,03) anlamlı artış
sağlamıştır. Anlamlı fark aynı zamanda anjina pektoris başlangıcına kadar geçen sürede de (P=0,049)
görülmüştür. Diğer ikincil sonlanım noktaları (toplam egzersiz süresi, toplam iş yükü ve klinik
sonlanım noktaları) için ise gruplar arasında anlamlı fark yoktu.
5/71962 hastada yürütülmüş olan üç aylık, randomize, çift kör çalışmada (Vasco çalışması) 50 mg/gün
atenolole ek olarak 2 doz trimetazidin (70 mg/gün ve 140 mg/gün) plasebo ile karşılaştırılarak
uygulanmıştır. Asemptomatik ve semptomatik her iki hasta grubunu da içeren genel popülasyonda
trimetazidin hem ergometrik (toplam egzersiz süresi, 1 mm ST depresyonuna kadar geçen süre ve
anjina başlangıcına kadar geçen süre) hem de klinik sonlanım noktalarında bir yarar
gösterememiştir. Fakat semptomatik hasta alt grubunda (n= 1574) gerçekleştirilen post hoc analizde
trimetazidinin (140 mg) toplam egzersiz süresini (+23,8 sn. vs. +13,1 sn. plasebo; P=0,001) ve anjina
başlangıcına kadar geçen süreyi (+46,3 sn. vs. +32,5 sn. plasebo; P=0,005) anlamlı olarak düzeltmiştir.
5.2. Farmakokinetik özellikler
Emilim:
Oral uygulamadan sonra, trimetazidin emilimi hızlıdır ve doruk plazmaya 2 saatten az sürede
ulaşılır.
Dağılım:
Oral uygulanan tek doz 20 mg trimetazidinin doruk plazma konsantrasyonu yaklaşık 55 ng.ml-
1’dir. Belirgin dağılım hacmi 4.8 l/kg’dır, bu da dokulara dağılımının iyi olduğuna işaret eder.
Proteinlere bağlanması zayıftır; in vitro ölçümlerde %16 değeri saptanmıştır. Tekrarlanan
uygulamadan sonra, kararlı-durum konsantrasyonuna 24 ile 36 saat arasında ulaşılır ve tedavi
boyunca sabit kalır.
Eliminasyon:
Trimetazidin başlıca idrarla, çoğu değişmemiş formda atılır. Atılım yarılanma ömrü yaklaşık 6
saattir.
5.3. Klinik öncesi güvenlilik verileri
Veri yoktur.
6. FARMASÖTİK ÖZELLİKLER
6.1. Yardımcı Maddelerin Listesi
Mısır nişastası
Mannitol
Polivinil prolidon
Talk
Magnezyum stearat
Hidroksipropilmetilseluloz
Ponceau 4R kırmızı (E124)
Polietilen glikol (PEG) 6000
Titanyum dioksit (E171)
Gliserin
FD&C sarı #6 /Gün batımı sarısı FCF AL (E110)
6/76.2. Geçimsizlikler
Yoktur.
6.3. Raf ömrü
24 ay
6.4. Saklamaya yönelik özel tedbirler
25oC’nin altındaki oda sıcaklığında saklanmalıdır.
6.5. Ambalajın niteliği ve içeriği
60 ve 90 tablet içeren, PVDC / Alüminyum folyo blister ambalajlarda
6.6. Beşeri tıbbi üründen arta kalan maddelerin imhası ve diğer özel önlemler
Kullanımı gerekmeyen ilaçlar atık su veya kanalizasyon sistemine atılmamalıdır. Kullanılmayan
ilaçları eczanenize götürünüz ve ulusal yönetmeliklere göre nasıl imha edileceğini sorunuz. Bu
önlemler çevre korumasına yardımcı olacaktır.
7. RUHSAT SAHİBİ
ASET İLAÇ SAN. VE TİC. A.Ş.
34460 İstinye-İstanbul
0 (212) 362 18 00
0 (212) 362 17 38
8. RUHSAT NUMARASI
2014/106
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.02.2014
Ruhsat yenileme tarihi: -
10. KÜB’ÜN YENİLENME TARİHİ
7/7