1 / 9 
 KULLANMA TALİMATI  
 
PAMİDRİA® 90 mg/10 ml i.v. infüzyon için konsantre çözelti içeren flakon  
Damara infüzyon  (damar içine zerk)  yoluyla uygulanır.  
Steril  
 
• Etkin madde: Her bir flakon  90 mg pamidronat disodyum a eşdeğer 119 mg pamidronat 
disodyum pentahidrat  içerir.  Flakonun her 1 ml’si 9 mg pamidronat disodyuma eşdeğer 11.9 
mg pamidronat disodyum pentahidrat içerir.  
 
• Yardımcı maddeler : Mannitol  (E421) , sodyum hidroksit (pH ayar ı için), fosforik asit (pH 
ayarı için), enjeksiyonluk su. 
 
Bu ilacı kullanmaya baş lamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu kullanma talimatında:  
 
1. PAMİDRİA nedir ve ne için kullanılır?  
2. PAMİDRİA'yı kullanmadan önce dikkat edilmesi gerekenler  
3. PAMİDRİA nasıl kullanılır?  
4. Olası yan etkiler nelerdir? 
5. PAMİDRİA'nın saklanması  
 
Başlıkları yer almaktadır. 
 
1. PAMİDRİA nedir ve ne için kullanılır? 
 
PAMİDR İA, bir flakonluk ambalajlarda sunulur ve renksiz, berrak, partikülsüz çözeltidir. 
 Bir flakon , çözelti şeklinde 90 mg pamidronat disodyum içerir.  
 PAMİDRİA, uygun şekilde seyreltildikten sonra damara zerk edilmek suretiyle uygulanır.  
 PAMİDRİA, kemiğe güçlü bir şekilde bağlanan ve kemik değişim hızını yavaşlatan bisfosfonatlar olarak adlandırılan bir ilaç grubuna dahildir.  
 PAMİDRİA, aşağıdaki durumların tedavisinde kullanılır:  
 
• Kemik metastazları (kanserin yayılması) ve kemik iliğinde gelişen bir tür kanser 
(multipl miyelom),  
• Belirli durumlarda kanda kalsiyum miktarının normalin üstüne yükselmesi (hiperkalsemi),  2 / 9 
 • Kemik ağrısı, yavaş ilerleyen ve bazı kemiklerde boyut ve şekil değişikliklerine 
neden olabilen bir hastalık olan kemiğin paget hastalığı.  
 PAMİDRİA tedavisi sırasında takip:  
Doktorunuz düzenli aralıklarla tedaviye verdiğiniz yanıtı kontrol  edecektir. Bisfosfonatlar 
(PAMİDRİA’nın ait olduğu ilaç sınıfı) böbreklerinize zarar verebileceği için, doktorunuz, özellikle tedaviye başlarken ve dozu yükseltmeden önce, kan testlerini tekrarlamak isteyebilir.  
 Bunun yanı sıra, beyaz kan hücresi ve kırm ızı kan hücresi ve/veya trombosit sayınız düşükse, 
doktorunuz sizden başka testler yaptırmanızı isteyebilir. 
 
2. PAMİDRİA’yı kullanmadan önce dikkat edilmesi gerekenler  
 PAMİDRİA’yı aşağıdaki durumlarda KULLANMAYINIZ  
 
Eğer;  
• Pamidronata ya da diğer bisfosfonatlara (PAMİDRİA’nın dahil olduğu ilaç grubu) ya da PAMİDRİA’nın içerdiği yardımcı maddelerden herhangi birine karşı aşırı duyarlılığınız (alerjiniz) varsa.  
 
PAMİDRİA’yı aşağıdaki durumlarda DİKKATLİ KULLANINIZ  
 
Eğer;  
• Ciddi bir karaciğer probleminiz varsa,  
• Bir böbrek probleminiz varsa veya geçmişte oldu ise, 
• Bir kalp probleminiz varsa veya geçmişte oldu ise, 
• Kalsiyum ya da D vitamini eksikliğiniz varsa (örneğin , beslemenize bağlı olarak ya 
da sindirim sorunlarının sonucunda),  
• Çenenizde ağrı, şişkinlik veya uyuşma, “ağır bir çene hissi” ya da dişinizde gevşe me 
varsa veya geçmişte oldu ise. 
• Diş tedavisi görüyorsanız ya da diş ameliyatı geçirecekseniz, diş hekiminize PAMİDRİA tedavisi gördüğünüzü söyleyiniz. 
• PAMİDRİA ile tedaviniz e başlamadan önce bir diş  muayenesi olmanız ve tedaviniz 
süresince dişlerinizle ilgili girişimsel (invaziv) uygulamala rdan kaçınmanız 
önerilmektedir.  İyi şekilde sağlanmış diş hijyeni ve rutin diş bakımından haberdar 
olunuz.  
• Çoğunlukla uzun süreli tedavide kronik kulak enfeksiyonl arı dahil dış kulak yolunda 
osteonekroz (kemik hasarı) meydana gelebilir.  
• Doktorunuzun önerilerine göre , infüzyonlardan (ilacın damarınıza zerk edilmesi) 
önce yeterli miktard a sıvı aldığınızdan emin olunuz;  çünkü bu, su kaybının 
önlenmesine yardımcı olacak tır. 
• Tedavinizin kalsiyum ve D vitamini ile takviye edilmesi gerekebilir.  
• Doktorunuzla PAMİDRİA tedavisi konusunda görüş tüğünüzden emin olunuz . Size 
ancak tam bir tıbbi muayeneden  geçtikten sonra PAMİDRİA reçetesi verilebilir. 
• Doktorunuz ya da eczacınız ta rafından verilen tüm talimatlara, bu kullanma 
talimatında yer alan genel bilgilerden farklı olsalar bile, dikkatle uyunuz.  
• Bu uyarılar geçmişteki herhangi bir dönemde dahi olsa , sizin için geçerliyse lütfen 
doktorunuza danışınız . 
 3 / 9 
 PAMİDRİA’nın  yiyecek ve içecek ile kullanılması  
 
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
 
İlacı kullanmadan önce doktorunuza veya eczacınıza danışınız.  
 Hamileyseniz ya da hamile kalmayı planlıyorsanız, PAMİDRİA kullanmadan önce bunu doktorunuza bildirmelisiniz. PAMİDRİA, hayatı teh dit eden hiperkalsemi vakaları haricinde 
hamilelik sırasında kullanılmamalıdır.  
 PAMİDRİA ile tedaviniz sırasında yüksek oranda etkili bir doğum kontrol yöntemi kullanmalısınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
 
İlacı kullanmadan önce doktorunuza veya eczacınıza danışınız.  
 Emziriyorsanız ya da emzirmeyi p lanlıyorsanız, doktorunuza danışınız.  
 PAMİDRİA kullanıyorsanız bebeğinizi emzirmeyiniz.  
 Araç ve makine kullanımı  
 PAMİDRİA, özellikle infüzyondan hemen sonra bazı hastaların kendini uykulu ya da 
sersemlemiş hissetmesine neden olabilir. Böyle bir durumda, araç ya da makine kullanmayınız ya da dikkat gerektiren diğer aktivitelerde bulunmayınız.  
PAMİDRİA’nın içeriğinde bulunan bazı yardımcı maddeler hakkında önemli bilgiler  
 
PAMİDRİA’nın içeriğinde bulunan yardımcı maddelere karşı aşırı bir duyarlılığınız yoksa, bu maddelere bağlı olumsuz bir etki beklenmez.  Bu tıbbi ürün her flakonda 1 mmol (23 mg)’dan daha az sodyum ihtiva eder; yani bu dozda 
sodyu ma bağlı herhangi bir olumsuz etki beklenmemektedir.  
 
Diğer ilaçlar ile birlikte kullanımı 
 
PAMİDRİA tedavisine başlamadan önce kullandığınız ya da kullanmayı planladığınız diğer 
ilaçları doktorunuza bildiriniz. Eğer ba şka bir bisfosfonat, kalsitonin, talidomid, ya da 
böbrekleri etkileyen bir başka ilaç ile tedavi görüyorsanız, doktorunuzun bunu bilmesi 
özellikle önemlidir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza ve ya eczacınıza bunlar hakkında bilgi veriniz.  
 4 / 9 
 3. PAMİDRİA nasıl kullanılır?  
 
Uygun kullanım ve doz/uygulama sıklığı için talimatlar:  
 
Kullanacağınız dozu doktorunuz belirleyecektir. Doz, kemik metastazları (kanserin yayılması) ya da multipl miyelomu  (kemik iliğinde gelişen bir tür kanser) olan hastalar için genellikle 90 
mg ve artmış kan kalsiyum düzeyleri olan hastalar için 30- 90 mg’dır.  
 Paget kemik hastalığı (kemik ağrısı, yavaş ilerleyen ve bazı kemiklerde boyut ve şekil değişikliklerine neden o labilen bir hastalık) olan kişiler genellikle bir infüzyonda (damara 
zerk etme) 30 -60 mg almaktadır.  
 Doktorunuz kaç infüzyona (damar içine zerk) ihtiyacınız olduğunu, bu infüzyonların ne sıklıkta uygulanması gerektiğini ve su kaybınızın giderilmesi için s ize ilaveten serum 
fizyolojik uygulanıp uygulanmayacağına karar verecektir.  
 
Uygulama yolu ve metodu:  
 
PAMİDRİA yalnızca damara yavaş infüzyon  (zerk etme)  aracılığıyla uygulanabilir. Verilen 
doza ve böbreğinizin dur umuna bağlı olarak bir infüzyon (zerk etm e) birkaç saat sürebilir.  
 Değişik yaş grupları:  
 Çocuklarda kullanım:  
Şu ana kadar pamidronat disodyum , çocukların ve ergenlerin (18 yaş ve altı) tedavisinde 
kullanılmamıştır.  Bu nedenle doktorunuz PAMİDRİA’yı çocuğunuzun tedavisinde 
kullanmayabilir.  
 
Yaşlılarda kullanım:  
65 yaş ve üzeri hastalar, ciddi bir kalp, böbrek ya da karaciğer sorunları olmadığı sürece 
PAMİDRİA ile güvenle tedavi edilebilir. Bu konuda herhangi bir sorunuz varsa, doktorunuza danışınız.  
 
Özel kullanım durumları:  
 
Böbrek yetmezliği:  
PAMİDRİA’nın, hayatı tehdit eden tümöre bağlı kanda kalsiyum düzeyinin normalden yüksek olması anlamına gelen hiperkalsemisi olan ve ciddi böbrek yetmezliği (kreatinin klerensi <30 ml/d akika ) olan hastalarda, yararı riskinden fazla olduğu düşünülmüyorsa 
kullanılması önerilmez.  
 Diğer damar içine uygulanan bi sfosfonatlarda (PAMİDRİA’nın dahil olduğu ilaç grubu) 
olduğu gibi , doktorunuz böbrek işlevlerinizi, her PAMİDRİA dozundan önce kontrol edebilir.  
 Hafif (kreatinin klerensi 61- 90 ml/dakika ) ve  orta şiddette (kreatinin klerensi 30- 60 
ml/dakika ) böbrek işlev bozukluğu olan hastalarda doz ayarlanması gerekli değildir.  
 
Karaciğer yetmezliği:  
Hafif -orta şiddette karaciğer işlev bozukluğu olan hastalarda doz ayarlanması gerekli değildir.  
 5 / 9 
 Pamidronat , ağır karaciğer bozukluğu olan hastalarda çalışılmamıştır.  
 
Doktorunuz ayrı bir tavsiyede bulunmadıkça, bu talimatları takip ediniz.  İlacınızı zamanında almayı unutmayınız.  
 Doktorunuz PAMİDRİA ile tedavinizin ne kadar süreceğini size bildirecektir. Tedaviyi erken 
kesmeyiniz, çünkü istenen sonucu alamazsınız.  
 Eğer PAMİDRİA’nın etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz. 
 
Kullanmanız gerekenden daha fazla PAMİDRİA kullandıysanız:  
 PAMİD RİA’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
PAMİDRİA’yı kullanmayı unutursanız:  
 
Doktorunuz atlanan dozun ne zaman uygulanacağına karar verecektir.  
 Takip eden dozlara ilişkin olarak yeni uygulama zamanı için doktorunuzun talimatlarına 
uymanız önemlidir.  
 Unutulan dozları dengelemek için çift doz almayınız.  
PAMİDRİA ile tedavi sonlandırıldığında oluşabilecek etkiler  
 
PAMİDRİA ile tedavinizi kesmeniz , hastalığınızın kötüye gitmesine sebep olabilir.  
 
4. Olası yan etkiler nelerdir?  
 
Tüm ilaçlar gibi PAMİDRİA’nın içeriğinde bulunan maddelere duyarlı olan kişilerde yan etkiler olabilir.  
 PAMİDRİA’nın kullanılması sonucunda aşağıda belirtilen yan etkiler ortaya çıkabilir:   Yan etkiler aşağıdaki kategorilerde gö sterildiği şekilde sıralanmıştır: 
 Çok yaygın  :10 hastanın en az 1’inde görülebilir.  
Yaygın  :10 hastanın birinden az,  fakat 100 hastanın birinden fazla görülebilir.  
Yaygın olmayan  :100 hastanın birinden az,  fakat 1.000 hastanın birinden fazla 
görülebilir.  
Seyrek  :1.000 hastanın birinden az, fakat 10.000 hastanın birinden fazla 
görülebilir.  
Çok seyrek  :10.000 hastanın birinden az görülebilir.  
Sıklığı bilinmeyen  :Eldeki veriler ile belirlenemeyecek kadar az hastada görülebilir.  
  6 / 9 
 Aşağıdakilerden biri olursa PAMİDRİA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Yaygın:  
• Düşük kan trombosit düzeylerine bağlı olarak kendiliğinden oluşan kanama ve çürük 
oluşumu 
• Enfeksiyonlara bağlı a teş, boğaz ağrısı ve ağız ülserleri (b ağışıklık sisteminde önemli 
fonksiyonlara sahip özel bir beyaz kan hücresi tipi olan lenfositlerin düşük düzeylerde ol duğunun belirtisi )  
• Karıncalanma ya da uyuşma, adale krampları ve seğirme, düşük kalsi yum düzeyine 
ilişkin belirtiler  
 
Yaygın olmayan:  
• Solunum güç lüğü ve deri döküntüsünü içeren alerjik reaksiyon  
• Nöbetler  
• Şiddetli böbrek hasarı  
• Bazı hastalarda çene kemiğinde hasar (osteonekroz) meydana gelebilir. Bu durumun 
belirtileri şunlardır: A ğızda,  dişlerde ve/veya çenede ağrı, ağızda şişkinlik ya da 
yaralar, uyuşma ya da “ağır bir çene hissi” ya da dişte gevşeme. Bu tip semptomlar 
yaşadığınızda, derhal onkoloğunuza ve diş hekiminize bildiriniz.  
 
Çok seyrek:  
• Solunum güçlüğü, dudak ve dilde şişme vey a kan basıncında ani düşüşe yol açan 
şiddetli alerjik reaksiyon (anaflaksi)  
• İdrarda protein, idrarda kan 
• Düşük beyaz kan hücresi düzeyi  
• Nefessiz kalma, vücutta su tutulması  ile karakterize kalp hastalığı  
• Kulak ağrınız, kulak akıntınız ve/veya kulak enfeksiyonunuz varsa doktorunuzla 
konuşunuz. Bunlar kulakta kemik hasarının (osteonekroz) belirtileri olabilir.  
 
Eğer bunlardan biri sizde mevcut ise derhal doktorunuza bildiriniz.  
 
Diğer yan etkiler:  
 Çok yaygın:  
• Titreme, bazen yorgunluk hissi ve genel rahatsızlık ile birlikte kısa sü reli ateş ve grip 
benzeri durum  
• Kanda düşük fosfat ve kalsiyum düzeyi  
 
Yaygın:  
• Düşük kırmızı kan hücresi düzeyi  
• Düzensiz kalp ritmi  
• Baş ağrısı  
• Uyku bozuklukları  
• Gözde tahriş  
• Yüksek kan bası ncı 
• Kusma  
• İştah kaybı  
• Karın ağrısı  7 / 9 
 • İshal  
• Kabızlık  
• Mide ağrısı  
• Bulantı  
• Deri döküntüsü 
• Kısa sürel i kemik, kas ya da eklem ağrısı  
• Yaygın ağrı  
• İnfüzyon (damara zerk edilme) yerinde kızarıklık ve şişkinlik  
• Kanda düşük potasyum ve magnezyum düzeyleri  
 
Yaygın olmayan:  
• Yorgunluk, enerjisizlik 
• Huzursuzl uk hali  
• Baş dönmesi  
• Kas krampları  
• Ağrılı kırmızı göz  
• Düşük kan basıncı  
• Yemek sonrasında midede rahatsızlık 
• Kaşıntı 
• Anormal karaciğer işlev testi  
 
Çok seyrek:  
• Uçuk (herpes) enfeksiyonlar ının yeniden etkinlik kazanması  
• Kafa karışıklığı (konfüzyon)  
• Görsel h alüsinasyonlar  
• Kanda yüksek sodyum ve potasyum seviyeleri  
 Sıklığı bilinmeyen : 
• Nefes darlığı, solunum yetmezliği 
• Zaman zaman şiddetli olarak görülen kemik, eklem ve/veya kas ağrısı  
• Böbrek bozuklukları  
• Göz küresinde ağrı ve/veya gözde şişkinlik 
 
Özellikle uzun süreli o steoporoz tedavisi verilen hastalarda, uyluk kemiğinde olağandışı 
kırıklar meydana gelebilir.  
 Tipik olmayan uyluk kemiği kırıkları:  
Uzun süreli osteoporoz tedavisi gören hast alar başta olmak üzere, bisfosfonat tedavisi 
sırasında uyl uk kırıklarının görül düğü bildirilmiştir. Bu kırıklar, çok az düzeyde darbe veya 
çarpma sonrasında, kimi zaman da darbe veya çarpma oluşmaksızın oluşur. Bazı hastalarda, 
tam uyluk kırığı meydana gelmeden haftalar, hatta aylar önce, uyluk veya kasık ağrısı görülür. 
Kırıklar çoğunlukla iki taraflı olduğundan, devam eden uyluk kemiği kırığı olan ve PAMİDRİA tedavisi verilen hastalarda karşı taraf uyluk da muayene edilmelidir. Bu kırıkların iyileşme düzeylerinin kötü olduğu bildirilmiştir. Uyluk kemiği kırığı ş üphesi olan hastalarda, 
yarar veya risk değerlendirmesi yapılarak, PAMİDRİA tedavisi sonlandırılmalıdır. Pamidronat disodyum  ile tedavi edilen hastalarda uyluk kemiği kırığı bildirilmiş olup, 
kırıkların oluşumunda pamidronat disodyum  tedavisinin rolü kesin olarak bilinmemektedir.  
 8 / 9 
 Uyluk kemiği kırığının erken belirtisi olabileceği için uyluk, kalça veya kasık bölgenizde ağrı, 
güçsüzlük veya rahatsızlık hissederseniz, doktorunuza başvurunuz.  Pamidronat disodyum  alan hastalarda kalp ritmi bozukluğu (atrial f ibrilasyon) görülmüştür. 
Bu kalp ritmi bozukluklarına p amidronat disodyumun sebep olup olmadığı henüz 
belirlenebilmiş değildir. PAMİDRİA kullanırken kalp ritmi bozukluğu yaşarsanız bu durumu hekiminize bildiriniz.  
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. PAMİDRİA’nın saklanması  
 
PAMİDRİA’yı çocukların göremeyeceği, erişemeyeceği  yerlerde ve ambalajında saklayınız. 
 Flakonları ısıdan koruyunuz ( 25°C altındaki oda sıcaklığında saklayınız ). 
 Son kullanma tarihiyle uyumlu olarak kullanınız. 
 
Ambalajın üzerinde belirtilen son kullanma tarihinden sonra PAMİDRİA’yı  kullanmayınız. 
 Eğer üründe ve/veya ambalajında bozukluklar fark ederseniz PAMİDRİA’yı kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  
Ruhsat  sahibi:  
Pharmada İlaç San. ve Tic. A.Ş. 
Dem Plaza İnönü Mah. Kayışdağı Cad. No:172  
34755 Ataşehir / İSTANBUL    
Tel:   0216 577 80 25 
Faks: 0216 577 80 24  
 Üretim yeri:  
Mefar İlaç Sanayii A.Ş.  
Ramazanoğlu Mah. Ensar Cad. No:20 34906 Kurtköy -Pendik / İSTANBUL  
 Bu kullanma talimatı …/…/… tarihinde onaylanmıştır.  
   9 / 9 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
 
Geçimsizlikler  
Pamidronat divalent katyonlar ile kompleks oluş turmaktadır ve kalsiyum içeren i ntravenöz 
çözeltilerle karıştırılmamalıdır.  
 Kullanım ve hazırlama talimatları  
Uygu lama öncesinde mutlaka seyreltiniz . 
İnfüzyonda pamidronat disodyum konsantrasyonu 90 mg/250 ml’yi geçmemelidir. 
Partikül gözlenirse çözeltiyi kullanmayınız.  
Kullanılmayan kısımı  imha edi niz. 
 
Saklama koşulları  
PAMİDRİA,  % 5 dekstroz infüzyon çözeltisiyle seyreltildikten sonra, 25°C altında 24 saat 
süreyle kimyasal ve fiziksel olarak stabildir.  
 
Mikrobiyolojik açıdan, ürünü hemen kullanı nız. Eğer hemen kullanılmayacaksa, seyreltme 
aseptik koşul larda ve kontrollü olarak gerçekleştiğinde, saklama koşulları ve süresi 
kullanıcının sorumluluğunda olmak şartıyla 2- 8°C’de 24 saatten fazla olmamalıdır. 