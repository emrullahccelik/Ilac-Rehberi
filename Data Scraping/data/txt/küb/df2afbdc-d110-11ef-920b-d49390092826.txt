KISA ÜRÜN BİLGİSİ
1. BEŞERİ TIBBİ ÜRÜNÜN ADI
NICORETTE QUICKMIST 1 mg/sprey naneli oral mukozaya uygulanacak sprey, çözelti
2. KALİTATİF VE KANTİTATİF BİLEŞİM
Etkin madde:
Bir sprey 0,07 ml çözelti içinde 1 mg nikotin iletir. 1 ml çözelti 13,6 mg nikotin içerir.
Yardımcı maddeler:
Etanol 7,1 mg/sprey
Propilen glikol 11 mg/sprey
Bütil hidroksitoluen 363 ng/sprey
Yardımcı maddelerin tam listesi için bölüm 6.1’e bakınız.
3. FARMASÖTİK FORM
Oromukozal sprey, çözelti
Berrakla hafif bulanık arası, renksiz ila açık sarı renk arası çözelti.
4. KLİNİK ÖZELLİKLER
4.1 Terapötik endikasyonlar
NICORETTE QUICKMIST, sigara bırakma girişimi, şiddetli sırasında sigara içme isteği dahil
nikotin yoksunluk semptomlarının giderilmesiyle, yetişkinlerde tütün bağımlılığının tedavisi
için kullanılmaktadır. Tütün kullanımının kalıcı olarak sonlandırılması nihai amaçtır.
NICORETTE QUICKMIST tercihen davranışsal bir destek programı ile birlikte
kullanılmalıdır.
4.2 Pozoloji ve uygulama şekli
Pozoloji/uygulama sıklığı ve süresi:
Kullanıcılar, NICORETTE QUICKMIST tedavisi süresince tamamen sigara içmeyi
bırakmalıdır.
Yetişkinler ve Yaşlılar
Aşağıdaki çizelge, tam tedavi (I. basamak) ve azaltarak bırakma tedavisi sırasında (II. basamak
ve III. basamak) oromukozal sprey için önerilen kullanım planını göstermektedir. Bir saat
içinde en fazla 4 sprey kullanılabilir. Dozlama basamağı başına 2 sprey aşılmamalıdır ve 24
saatlik bir süre içinde 64 sprey (16 saat boyunca saatte 4 spreyi) geçilmemelidir.
I. Basamak: 1-6 Hafta
Normal olarak sigara içilecekse veya içme isteği ortaya çıkarsa, 1 veya 2 sprey
kullanılır. Sigara içme isteği tek bir spreyden sonra birkaç dakika içinde kontrol
1 / 12edilmezse, ikinci bir sprey kullanılmalıdır, 2 sprey gerekirse, ileriki dozlar ardışık 2
sprey şeklinde uygulanabilir.
Çoğu sigara kullanıcısı, her 30 dakika ila 1 saatte bir 1-2 spreye gerek duyacaktır.
II. Basamak: 7-9 Hafta
Günlük sprey sayısı azaltılmaya başlanır. Kullanıcılar 9. haftanın sonuna kadar I.
basamakta kullanılan günlük ortalama sprey sayısının YARISINI kullanmalıdır.
III. Basamak: 10-12 Hafta
Kullanıcılar 12. hafta boyunca günde 4’ten fazla sprey kullanmayacak şekilde günlük
sprey sayısı azaltılmaya devam edilir. Günde 2-4 spreye düşüldüğünde, oromukozal
sprey kullanımı kesilmelidir.
Örnek: Eğer günde ortalama 15 sigara içiliyorsa, gün boyunca en az 15 kez 1-2 sprey
kullanılmalıdır.
III. basamaktan sonra sigaradan uzak durmaya yardımcı olmak için, kullanıcılar şiddetle sigara
içmeye istek duydukları durumlarda oromukozal spreyi kullanmaya devam edebilirler. Sigara
içme isteğinin olduğu durumlarda bir sprey kullanılabilir, eğer bir sprey birkaç dakika içinde
işe yaramazsa ikinci bir sprey kullanılabilir. Bu süre içinde günde dört spreyden fazla
kullanılmamalıdır.
Oromukozal spreyin düzenli olarak 6 aydan uzun süre kullanılması genellikle tavsiye
edilmemektedir. Bazı eski sigara kullanıcılarının, yeniden sigara içmeye başlamaması için
oromukozal sprey ile daha uzun süre tedaviye ihtiyacı olabilir. Geriye kalan oromukozal sprey,
ani sigara içme isteği durumunda kullanılması için saklanmalıdır.
Pediyatrik popülasyon
18 yaş altındakilere bu ilaç verilmemelidir. 18 yaş altındaki ergenlerin bu ilaç ile tedavisine
ilişkin bir deneyim bulunmamaktadır.
Uygulama şekli
Dağıtıcının kullanıma hazır hale getirilmesi (yüklenmesi):
Oral mukozaya uygulanacak sprey ilk kez kullanıldığında, öncelikle sprey pompasının
kullanıma hazır hale getirilmesi gerekmektedir. Sprey püskürtücü kullanıcıya, yakındaki başka
yetişkinlere, çocuklara veya hayvanlara bakmayacak bir yöne döndürülür. Dağıtıcının tepesine
işaret parmağıyla 3 kere basılarak hafif bir püskürtme yapılır. Sprey 2 gün boyunca
kullanılmazsa, kabın kullanıma hazır hale getirilmesi (primerlenme) prosedürünün
tekrarlanması gerekecektir.
Hazırlama işleminden sonra, sprey ağızlığı, açık durumdaki ağza mümkün olduğu kadar yakın
tutulur. Cihazın üst kısmına bastırılır ve dudaklara gelmeyecek şekilde ağzın içine bir sprey
sıkılır. Solunum sistemine sprey kaçmasını önlemek için, püskürtme yapılırken kullanıcılar
2 / 12nefes almamalıdır. En iyi sonucu almak için, püskürtme yaptıktan sonra birkaç saniye boyunca
sprey yutulmamalıdır.
Kullanıcılar oromukozal spreyi uygularken yemek yememeli veya içmemelidir.
Davranışsal terapi önerileri ve desteği başarı oranını genellikle artırmaktadır.
Özel popülasyonlara ilişkin ek bilgiler:
Böbrek/karaciğer yetmezliği:
Orta ila şiddetli karaciğer yetmezliği ve/veya şiddetli böbrek yetmezliği olan hastalarda
nikotinin veya metabolitlerinin klerensi azalabileceği ve advers etkilerin potansiyeli
artabileceği için dikkatli kullanılmalıdır.
Pediyatrik popülasyon
NICORETTE QUICKMIST 18 yaşın altındaki kişilere uygulanmamalıdır. NICORETTE
QUICKMIST ile 18 yaşın altındaki ergenlerin tedavisine dair deneyim bulunmamaktadır.
Geriyatrik popülasyon
Yaşa bağlı doz ayarlaması gerekmemektedir.
4.3 Kontrendikasyonlar
• Nikotine veya bölüm 6.1’de listelenen yardımcı maddelerden herhangi birine karşı aşırı
duyarlılık durumlarında,
• 18 yaşın altındaki çocuklarda,
• Hiç sigara içmemiş olanlarda kontrendikedir.
4.4 Özel kullanım uyarıları ve önlemleri
Bu ilaç sigara içmeyenler tarafından kullanılmamalıdır.
Sigarayı bırakmanın faydaları, doğru şekilde uygulanan nikotin replasman tedavisi (NRT) ile
ilişkili risklerden ağır basmaktadır.
Aşağıdaki koşullara sahip kullanıcılar için bir risk-fayda değerlendirmesi bir hekim tarafından
yapılmalıdır:
• Kardiyovasküler hastalık: Yakın zamanda miyokart enfarktüsü geçiren, Prinzmetal anjina
dahil stabil olmayan veya kötüleşen anjinası olan, şiddetli kardiyak aritmileri olan, yakın
zamanda serebrovasküler olay geçiren ve/veya kontrolsüz hipertansiyonu olan sigara
bağımlıları, farmakolojik olmayan müdahalelerle (danışmanlık gibi) sigarayı bırakmaya
teşvik edilmelidir. Eğer bu başarısız olursa oromukozal sprey düşünülebilir, ancak bu hasta
grubunda güvenlilikle ilgili veriler sınırlı olduğundan, başlatılması sadece yakın tıbbi
gözetim altında olmalıdır.
• Diyabetes mellitus: Diyabetes mellitus hastalarına sigara içmesi bıraktırıldığında ve NRT
başlatıldığında, nikotin kaynaklı katekolamin salıverilmesindeki azalma karbonhidrat
3 / 12metabolizmasını etkileyebileceği için kan şekeri seviyelerini normale göre daha yakından
izlemeleri önerilmelidir.
• Alerjik reaksiyonlar: Anjiyoödem ve ürtikere duyarlılığı olan hastalarda bir hekim
tarafından risk-fayda değerlendirmesi yapılmalıdır.
• Böbrek ve karaciğer yetmezliği: Orta ila şiddetli karaciğer yetmezliği ve/veya şiddetli böbrek
yetmezliği olan hastalarda nikotinin veya metabolitlerinin klerensi azalabileceği ve advers
etkilerin potansiyeli artabileceği için dikkatli kullanılmalıdır.
• Feokromositoma ve kontrolsüz hipertiroidizm: Nikotin, katekolaminlerin salıverilmesine
neden olduğu için kontrolsüz hipertiroidizm veya feokromositoma olan hastalarda dikkatli
kullanılmalıdır.
• Gastrointestinal hastalık: Nikotin; özofajit, gastrik veya peptik ülseri olan hastalarda
belirtileri şiddetlendirebilir ve NRT preparatları bu koşullarda dikkatli kullanılmalıdır.
Pediyatrik popülasyon
Çocuklarda tehlike: Sigara kullanıcıları tarafından tolere edilen nikotin dozları, çocuklarda
ölümcül olabilecek şiddetli toksisite yaratabilir. Nikotin içeren ürünler, çocuklar tarafından
alınabilecekleri veya kullanabilecekleri yerlerde bırakılmamalıdır (Bkz. Bölüm 4.9).
Aktarılan bağımlılık: Aktarılan bağımlılık oluşabilir, ancak sigara içme bağımlılığından hem
daha az zararlı hem de kurtulması daha kolaydır.
Sigara içmeyi bırakmak: Tütün dumanındaki polisiklik aromatik hidrokarbonlar, CYP 1A2
tarafından (ve muhtemelen CYP 1A1 tarafından) metabolize edilen ilaçların metabolizmasını
indükler. Sigara içen biri sigarayı bıraktığında, bu daha yavaş metabolizmaya ve sonucunda söz
konusu ilaçların kan seviyelerinde artışa neden olabilir. Bu, dar bir terapötik pencere içeren
ürünler, örneğin teofilin, takrin, klozapin ve ropinirol için potansiyel klinik öneme sahiptir.
Kısmen CYP1A2 tarafından metabolize edilen diğer tıbbi ürünlerin, örneğin imipramin,
olanzapin, klomipramin ve fluvoksaminin plazma konsantrasyonları da sigarayı bırakma
sırasında artabilir, ancak bunu destekleyen veriler eksiktir ve bu etkinin bu ilaçlar için olası
klinik önemi bilinmemektedir. Sınırlı veri, flekainid ve pentazosin metabolizmasının da sigara
içmekle indüklenebileceğini göstermektedir.
Oromukozal spreyi uygularken, gözlere püskürtülmemesine dikkat edilmelidir.
Yardımcı maddeler:
Oromukozal sprey az miktarda (her “doz”da 100 mg’dan az) etanol (alkol) içerir (1 veya 2 puf).
İçerdiği düşük miktardaki alkolün bir etki oluşturması beklenmez.
Bu tıbbi ürün, her bir pufta 150 mg/mL'ye eşdeğer olan 11 mg propilen glikol içerir. Deride
iritasyona neden olabilir.
Bütil hidroksitoulen içermesi sebebiyle, NICORETTE QUICKMIST kontakt dermatit gibi
lokal deri reaksiyonlarına ya da gözlerde ve mukoz membranlarda irritasyona sebep olabilir.
4 / 124.5 Diğer tıbbi ürünler ile etkileşim ve diğer etkileşim şekilleri
Nikotin replasman tedavisi ile diğer ilaçlar arasında kesinlikle klinik olarak anlamlı hiçbir
etkileşim belirlenmemiştir. Bununla birlikte, nikotin muhtemelen adenozinin hemodinamik
etkilerini artırabilir, yani kan basıncı ve kalp atış hızını ve ayrıca adenozin uygulanmasıyla
tetiklenen ağrı yanıtı artışını (anjina-pektoris tipi göğüs ağrısı) artırabilir (sigarayı bırakırken
belirli ilaçların metabolizmasındaki değişme hakkında daha fazla bilgi için bkz Bölüm 4.4).
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yürütülmemiştir.
Pediyatrik popülasyon
Pediyatrik popülasyona ilişkin herhangi bir etkileşim çalışması yürütülmemiştir.
4.6 Gebelik ve laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar /Doğum kontrolü (Kontrasepsiyon)
Nikotinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan arastırmalar üreme toksisitesinin bulunduğunu göstermistir (bkz.
bölüm 5.3). İnsanlara yönelik potansiyel risk bilinmemektedir.
NICORETTE QUICKMIST gerekli olmadıkça (doktor tarafından önerilmedikçe) gebelik
döneminde kullanılmamalıdır.
İnsanlarda sigara içmenin doğum kontrolü ve gebelik üzerindeki advers etkilerinin bilinmesinin
aksine, terapötik nikotin tedavisinin etkileri bilinmemektedir. Bu nedenle, bugüne kadar kadın
doğum kontrolüne duyulan ihtiyaç konusunda özel bir tavsiyede bulunulması gerekmese de
gebe kalmak isteyen kadınlar için en sağduyulu davranış sigara içmemek ve NRT
kullanmamaktır.
Sigara içmenin erkek doğurganlığı üzerinde advers etkileri olmasına rağmen, NRT tedavisi
sırasında erkekler tarafından özel kontraseptif önlemlerin alınmasının gerekli olduğuna dair
hiçbir kanıt bulunmamaktadır.
Gebelik dönemi
Gebelik sırasında sigara içmek, intrauterin gelişme geriliği, erken doğum veya ölü doğum gibi
risklerle ilişkilidir. Sigara içmeyi bırakmak, hem gebe olan sigara kullanıcısı hem de bebeğinin
sağlığını iyileştirmesi için en etkili müdahaledir. Sigara ne kadar erken bırakılırsa o kadar iyidir.
Nikotin fetüse geçer ve solunum hareketlerini ve dolaşımını etkiler. Dolaşıma etkisi doza
bağımlıdır.
Bu nedenle, gebe sigara kullanıcısına, NRT kullanılmadan sigarayı tamamen bırakması tavsiye
edilmelidir. Sürekli sigara içme riski, gözetimli bir sigara bırakma programında nikotin
replasman ürünlerinin kullanımına kıyasla fetüs için daha büyük tehlike oluşturabilir. Bu ilaç
gebelikte hekim önerisi olmadan kullanılmaz.
5 / 12Laktasyon dönemi
Nikotin, terapötik dozlarda bile çocuğu etkileyebilecek miktarlarda anne sütüne serbestçe
geçer. Bu nedenle emzirme döneminde bu ilacın kullanımından kaçınılmalıdır. Sigarayı
bırakmanın sağlanamaması durumunda, bu ilaç emzirirken hekim önerisi olmadan kullanılmaz.
Hekim tarafından önerildiği takdirde kadınlar ürünü, bebeği emzirdikten hemen sonra
kullanmalıdır ve oral mukozaya uygulanacak spreyin uygulanması ile bir sonraki emzirme
arasında mümkün olduğu kadar uzun süre bırakılmalıdır (2 saat önerilir).
Üreme yeteneği/Fertilite
Sigara içmek kadınlarda ve erkeklerde infertilite riskini arttırır. İn vitro çalışmalar, nikotinin
insan sperm kalitesini olumsuz yönde etkileyebileceğini göstermiştir. Sıçanlarda, sperm
kalitesinin bozulduğu ve fertilitenin azaldığı gösterilmiştir.
4.7 Araç ve makine kullanımı üzerindeki etkiler
Bu ilacın araç ve makine kullanma yeteneği üzerinde etkisi bulunmamaktadır ya da ihmal
edilebilir bir etkisi vardır.
4.8 İstenmeyen etkiler
Sigara içmeyi bırakmanın etkileri
Kullanılan yollardan bağımsız olarak, alışılmış tütün kullanımını bırakmak ile ilişkili çeşitli
belirtiler bilinmektedir. Bunlar arasında disfori veya depresif ruh hali gibi duygusal veya
bilişsel etkiler; insomni; sinirlilik, hayal kırıklığı veya öfke; anksiyete; konsantre olma güçlüğü
ve huzursuzluk ya da sabırsızlık yer alır. Kalp atış hızında azalma, iştah veya kilo artışı, baş
dönmesi veya presenkopal belirtiler, öksürük, kabızlık, diş eti kanaması veya aftöz ülserasyon
veya nazofarenjit gibi fiziksel etkiler de olabilir. Ek olarak ve klinik öneme sahip olan nikotin
yoksunluğu, güçlü sigara içme isteğine neden olabilir.
NICORETTE QUICKMIST’in istenmeyen etkileri
Bu ilaç, başka yollarla verilen nikotin ile ilişkili olanlara benzer advers reaksiyonlara neden
olabilir ve bunlar esas olarak doza bağımlıdır. Duyarlı kişilerde anjiyoödem, ürtiker veya
anafilaksi gibi alerjik reaksiyonlar ortaya çıkabilir.
Uygulamanın lokal advers etkileri, oral olarak verilen formlarda görülenlerle benzerdir.
Tedavinin ilk birkaç günü boyunca ağız ve boğazda irritasyon yaşanabilir ve hıçkırıklar
özellikle yaygındır. Sürekli kullanımda tolerans normaldir.
Çalışma gönüllülerindengünlük verilerin toplanması, çok yaygın olarak ortaya çıkan advers
olayların, oromukozal spreyin kullanımının ilk 2-3 haftasında başlamasıyla bildirildiğini ve
daha sonra azaldığını göstermiştir.
Klinik çalışmalardan ve pazarlama sonrası deneyimler sırasında tespit edilen oromukozal
nikotin formülasyonları ile ilgili advers reaksiyonlar aşağıda sunulmuştur. Pazarlama sonrası
deneyim sırasında tespit edilen advers reaksiyonlar için sıklık kategorisi yapılan klinik
çalışmalardan elde edilmiştir.
6 / 12Çok yaygın: (≥1/10); yaygın: (≥1/100 ila <1/10); yaygın olmayan: (≥1/ 1000 ila <1/100);
seyrek: (≥1/10.000 ila <1/1000) ve çok seyrek: (<1/10.000); bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Yaygın : Aşırı duyarlılık
Bilinmiyor : Anjiyoödem ve anafilaksi dahil alerjik reaksiyonlar
Psikiyatrik hastalıklar
Yaygın olmayan : Anormal rüya
Sinir sistemi hastalıkları
Çok yaygın : Baş ağrısı
Yaygın : Disguzi, parestezi
Göz hastalıkları
Bilinmiyor : Bulanık görme, lakrimasyon artışı
Kardiyak hastalıklar
Yaygın olmayan : Çarpıntı, taşikardi
Bilinmiyor : Atriyal fibrilasyon
Vasküler hastalıklar
Yaygın olmayan : Kızarma, hipertansiyon
Solunum, göğüs bozuklukları ve mediastinal hastalıkları
Çok yaygın : Hıçkırık, boğaz tahrişi
Yaygın : Öksürük
Yaygın olmayan : Bronkospazm, rinore, disfoni, dispne, burun tıkanıklığı, orofarengeal ağrı,
hapşırma, boğaz sıkışması
Gastrointestinal hastalıklar
Çok yaygın : Mide bulantısı
Yaygın : Abdominal ağrı, ağız kuruluğu, ishal, dispepsi, şişkinlik, aşırı tükürük
salgısı, stomatit, kusma, diş ağrısı
Yaygın olmayan : Geğirme, diş eti kanaması, glossit, oral mukozal kabarma ve pul pul
dökülme, oral parestezi
Seyrek : Disfaji, oral hipoestezi, öğürme
Bilinmiyor : Boğaz kuruluğu, gastrointestinal rahatsızlık, dudak ağrısı
Deri ve deri altı doku hastalıkları
Yaygın olmayan : Hiperhidroz, kaşıntı, döküntü, ürtiker, kuru cilt
Bilinmiyor : Eritem
7 / 12Kas-iskelet sistemi ve bağ dokusu hastalıkları
Yaygın olmayan : Kas-iskelet ağrısı
Genel bozukluklar ve uygulama bölgesine ilişkin hastalıkları
Yaygın : Yanma hissi, yorgunluk
Yaygın olmayan : Asteni, göğüste rahatsızlık ve ağrı, halsizlik
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Tarif edildiği gibi kullanıldığında nikotin doz aşımı belirtileri, tedavi öncesi düşük nikotin alımı
olan hastalarda veya diğer nikotin kaynaklarıyla eşzamanlı olarak kullanıldığında ortaya
çıkabilir.
Doz aşımı belirtileri , akut nikotin zehirlenmesi belirtileridir ve bulantı, kusma, tükürük salgısı
artışı, abdominal ağrı, ishal, terleme, baş ağrısı, baş dönmesi, duyma bozukluğu ve belirgin
güçsüzlüğü içerir. Yüksek dozlarda bu belirtileri hipotansiyon, zayıf ve düzensiz nabız,
solunum güçlüğü, bitkinlik, dolaşım yetmezliği ve yaygın konvülsiyonlar izleyebilir.
Pediyatrik popülasyon
Yetişkin sigara kullanıcıları tarafından tedavi sırasında tolere edilen nikotin dozları, çocuklarda
şiddetli zehirlenme belirtilerini ortaya çıkarabilir ve ölümcül olabilir. Çocukta şüpheli nikotin
zehirlenmesi tıbbi acil durum olarak düşünülmeli ve derhal tedavi edilmelidir.
Doz aşımı tedavisi: Nikotin uygulaması derhal durdurulmalı ve hasta semptomatik olarak tedavi
edilmelidir. Aşırı miktarda nikotin yutulursa, aktif kömür nikotinin gastrointestinal emilimini
azaltır.
İnsandaki akut minimum öldürücü oral nikotin dozunun 40 ila 60 mg olduğu düşünülmektedir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Nikotin bağımlılığında kullanılan ilaçlar
ATC kodu: N07BA01
Nikotin, periferik ve merkezi sinir sistemindeki nikotinik asetilkolin reseptörlerinin agonistidir
ve merkezi sinir sistemi (MSS) ve kardiyovasküler etkileri belirgindir.
8 / 12Tütün içeren ürünlerin sürekli, düzenli kullanımın aniden kesilmesi, yoksunluk (sigara içme
isteği) dahil olmak üzere sigara bırakma belirtilerine sahip karakteristik bir sendromla
sonuçlanır.
Klinik çalışmalar, nikotin replasman ürünlerinin, sigara kullanıcılarının kan nikotin seviyelerini
yükselterek ve bu sigara bırakma belirtilerini hafifleterek sigaradan uzak durmalarına yardımcı
olabileceğini göstermiştir.
Sigara içme isteğini hafifletme
Nikotin sakızı veya nikotin pastiliyle karşılaştırıldığında, oromukozal sprey kaynaklı nikotinin
emilimi daha hızlıdır (Bkz. bölüm 5.2).
Sağlıklı 200 sigara kullanıcısında yürütülen açık etiketli, tek dozlu, çapraz geçişli bir yoksunluk
çalışmasında 1 mg’lık iki spreyin, sigara içme isteğini, uygulamadan 60 saniye sonra başlayarak
4 mg nikotin pastilinden anlamlı olarak daha fazla azalttığı ve formülasyonlar arasındaki farkın
10 dakika boyunca sürdüğü gözlemlenmiştir.
Sağlıklı 61 sigara kullanıcısında yürütülen açık etiketli, tek dozlu, çapraz geçişli başka bir
yoksunluk çalışmasında, 1 mg’lık 2 spreyin, başlangıç sigara içme istekleri şiddetli olarak
derecelendirilen gönüllülerin alt kümesi de dahil olmak üzere, çalışma popülasyonunda
uygulamadan 30 saniye sonra başlayarak, sigara içme isteğini referans üründen anlamlı olarak
daha fazla azalttığı gözlemlenmiştir. Ek olarak, 53/58 (%91) ve 45/58 (%78) gönüllü, çalışma
süresi boyunca (yani 2 saat) sigara içme isteklerinde sırasıyla %25 ve %50 azalmaya ulaşmıştır.
Sigara içmeyi bırakma
Plasebo kontrollü iki adet etkililik çalışması yapılmıştır. İlk çalışmada, 83/318 (%26,1)
oromukozal sprey kullanan katılımcı, plasebo grubunda 26/161 (%16,1) ile karşılaştırıldığında
6. haftada sigarayı bırakmayı başarmıştır. 24 ve 52 haftada, oromukozal sprey grubunda
sırasıyla 50/318 (%15,7) ve 44/318 (%13,8) ve plasebo grubunda sırasıyla 11/161 (%6,8) ve
9/161 (%5,6) katılımcı sigarayı bırakmayı başarmıştır. İkinci çalışmada, oromukozal sprey
grubunda 30/597 (%5,0) katılımcı, plasebo grubundaki 15/601 (%2,5) ile karşılaştırıldığında 6.
haftada sigara içmeyi bırakmıştır.
5.2 Farmakokinetik özellikler
Genel özellikler
Uygulama şeklindeki değişikliklerin, emilimin hızı ve kapsamı üzerinde önemli etkiye sahip
olduğu bulunmuştur. Oromukozal spreyin farmakokinetiği 4 çalışmada incelenmiştir.
Çalışmalara 141 gönüllü dahil edilmiştir.
Emilim
5,3 ng/mL maksimum konsantrasyona 2 mg dozun uygulanmasından 13 dakika sonra
ulaşılmıştır. Uygulamadan sonraki ilk 10 dakika boyunca eğri altı alan (EAA)
karşılaştırıldığında, 1 ve 2 mg’lık bir dozda oromukozal sprey ile ilgili değerler, 4 mg’lık
dozlarda hem nikotin sakızı hem de nikotin pastili ile ilgili olanlardan daha fazladır (0,48 ve
0,64 saat.ng/mL’ye karşı 0,33 ve 0,33 saat.ng/mL).
9 / 12EAA değerleri, oromukozal sprey tarafından uygulanan nikotinin biyoyararlanımının, nikotin
∞
sakız veya pastilinkine benzer olduğunu göstermektedir. Oromukozal sprey 2 mg’ın EAA ’si,
∞
nikotin sakızı 4 mg ve nikotin pastil 4 mg için sırasıyla 23,0 saat.ng/mL ve 26,7 saat.ng/mL ile
karşılaştırıldığında, 14,0 saat.ng/mL olarak ölçülmüştür.
Maksimum dozun (yani her 30 dakikada bir oromukozal sprey 1 mg’lık 2 sprey)
uygulanmasından sonra elde edilen kararlı durumdaki ortalama nikotin plazma
konsantrasyonları, 4 mg nikotin sakız (saat başı 1 sakız) için 23,3 ng/mL ile ve 4 mg nikotin
pastili (saat başı 1 pastil) için 25,5 ng/mL ile karşılaştırıldığında yaklaşık 28,8 ng/mL
büyüklüğündedir.
Dağılım
İntravenöz nikotin uygulamasından sonra dağılım hacmi yaklaşık 2 ila 3 L/kg’dır.
Nikotinin plazma proteinine bağlanması % 5’ten azdır. Bu nedenle, eşzamanlı ilaç
kullanımından kaynaklanan nikotin bağlanmasındaki değişikliklerin veya plazma proteinlerinin
hastalık durumlarına göre değişikliklerinin nikotin farmakokinetiği üzerinde önemli etki
göstermesi beklenmemektedir.
Biyotransformasyon
Nikotin böbrekler ve akciğerde de metabolize ediliyor olsa da, başlıca metabolizma organı
karaciğerdir.Ana bileşikten daha az etkin olduğuna inanılan 20’den fazla nikotin metaboliti
tespit edilmiştir.
Nikotinin plazmada birincil metaboliti olan kotinin, 15 ila 20 saatlik bir yarılanma ömrüne ve
nikotinden 10 kat fazla konsantrasyonlara sahiptir.
Eliminasyon
Nikotinin ortalama plazma klerensi 70 L/saat ve yarılanma ömrü 2-3 saattir.
Primer üriner metabolitleri kotinin (dozun %12’si) ve trans-3-hidroksi-kotinindir (dozun
%37’si). Nikotinin yaklaşık %10’u idrarda değişmeden atılır. Yüksek akış hızı ve idrarın
asidifikasyonu (pH <5) durumlarında, nikotinin yaklaşık %30’u idrarda değişmeden atılabilir.
Doğrusallık/doğrusal olmayan durum
1 mg oromukozal spreyin 1, 2, 3 ve 4 spreylik tekli dozları verildiğinde gösterildiği gibi EAA
∞
ve C ’ın doz-doğrusallık illişkisinden sadece küçük bir sapma vardır.
maks
Hastalardaki karakteristik özellikler
Böbrek Yetmezliği:
Böbrek yetmezliğinin progresif şiddeti, toplam nikotin klerensinin azalması ile ilişkilidir.
Nikotin klerensi, şiddetli böbrek yetmezliği olan gönüllülerde ortalama %50 oranında
azalmıştır. Hemodiyalize giren sigara kullanıcılarında nikotin seviyelerinin arttığı görülmüştür.
Karaciğer Yetmezliği:
10 / 12Nikotinin farmakokinetiği, hafif karaciğer yetmezliği (Child-Pugh skoru 5) olan hastalarda
etkilenmemektedir ve orta derecede karaciğer yetmezliği (Child-Pugh skoru 7) olan hastalarda
%40-50 azalmaktadır. Child-Pugh skoru > 7 olan gönüllülere ilişkin bilgi bulunmamaktadır.
Yaşlılar:
Sağlıklı yaşlı hastalarda, toplam nikotin klerensinde, doz ayarlanmasını gerekli kılmayan minör
bir azalma olduğu gösterilmiştir.
5.3 Klinik öncesi güvenlilik verileri
Nikotinin in vitro genotoksisite testi ağırlıklı olarak negatif sonuç vermiştir. Yüksek nikotin
konsantrasyonlarında test yapıldığında da sonuçlar benzerdir
İn vivo genotoksisite testleri negatiftir.
Hayvan deneyleri, nikotin maruziyetinin doğum ağırlığında azalmaya, bir batında doğan
yavruların boyutunda küçülmeye ve yavruların sağkalımında azalmaya yol açtığını
göstermiştir.
Karsinojenite testlerinin sonuçları, nikotinin tümörijenik bir etkisine dair net bir kanıt
sağlamamaktadır.
6. FARMASÖTİK ÖZELLİKLER
6.1 Yardımcı maddelerin listesi
Propilen glikol (E1520)
Etanol, susuz
Trometamol
Poloksamer 407
Gliserol (E422)
Sodyum hidrojen karbonat
Levomentol
Nane aroması
Ferahlatıcı aroma
Sukraloz
Asesülfam potasyum
Bütil hidroksitoluen (E321)
Hidroklorik asit (pH düzenleyici)
Saf su
6.2 Geçimsizlikler
Geçerli değildir.
6.3 Raf ömrü
24 ay
11 / 126.4 Saklamaya yönelik özel tedbirler
30C’nin altındaki oda sıcaklığında saklayınız.
6.5 Ambalajın niteliği ve içeriği
PET şişe içerisinde 13,2 ml çözelti bulunur. Bir şişe 1 mg’lık 150 spreye denk gelir, Şişe
aktivatörlü mekanik sprey pompası olan bir cihaz içine yerleştirilmiştir. Çocuk koruma kilidi
mevcuttur.
Karton kutu içinde 1 veya 2 adet sprey cihaz (iki farklı ambalaj boyutu bulunmaktadır).
Tüm ambalaj boyutları pazarlanmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Sprey şişesinin içinde kalan nikotin, sulu ortamlara ulaşması durumunda zararlı olabilir.
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve
Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
JNTL Turkey Tüketici Sağlığı Ltd. Şti. Beykoz/İstanbul
8. RUHSAT NUMARASI
2022/738
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 13.12.2022
Ruhsat yenileme tarihi:
10. KÜB’ÜN YENİLENME TARİHİ
12 / 12