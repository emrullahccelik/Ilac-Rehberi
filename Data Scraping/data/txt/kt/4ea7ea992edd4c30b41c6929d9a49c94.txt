1 / 6  U KULLANMA TALİMATI  
 
ARİST   ® 1 mg film kaplı tablet 
Ağız yoluyla alınır.  
Sitotoksik  
 
• Etkin madde: 1 mg  anastrozol  
Her bir film kaplı tablet etken madde olarak 1 mg anastrozol içerir.  
 
• Yardımcı maddeler: Laktoz monohidrat, povidon, sodyum nişasta glikolat (Tip A), 
magnezyum stearat, hipromelloz, titanyum dioksit, makrogol  300. 
Yardımcı madde olarak buzağıdan elde edilen peynir mayası kaynaklı laktoz monohidrat 
içerir.  
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 
•    Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
•    Eğer ilave sorularınız olursa, lütfen doktorunuza yada eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde , doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük  doz kullanmayınız. 
 
 
 
Bu Kullanma Talimatında:  
 
1. ARİSTU nedir ve ne için  kullanılır?  
2. ARİSTU’yu kullanmadan önce dikkat edilmesi  gerekenler  
3. ARİSTU nasıl  kullanılır?  
4. Olası yan etkiler  nelerdir?  
5. ARİSTU’nun  saklanması  
 
Başlıkları yer almaktadır. 
 
1. ARİSTU nedir ve ne için  kullanılır?  
ARİSTU beyaz ile kırık beyaz renkte, yuvarlak, bikonveks film kaplı tablettir. 
ARİSTU’nun etkin maddesi anastrozol’dür.  
Hayvansal  kaynaklı yardımcı madde olarak buzağı peynir mayasından elde edilen laktoz  
monohidrat içerir.  
 
ARİSTU, aromataz inhibitörleri olarak adlandırılan ilaç grubuna dahildir. Bu ilaç vücutta bulunan 
bir enzim olan aromatazın etkilerini engeller. Aromataz enzimi  menopoza girmiş olan kadınlarda  2 / 6  böbrek üstü bezinden östrojen adlı kadınlık hormonunun üretilmesini sağlamaktadır. Bu kadınlık 
hormonları meme kanseri üzerinde uyarıcı etki göstermektedir. ARİSTU, aromataz enziminin  
etkisini engelleyerek menopoz sonrasındaki kadınlık hormonu üretimini azaltır. 
 
ARİSTU menopoz sonrası kadınlarda meme kanserinin tedavisinde kullanılır. 
ARİSTU film kaplı tablet 28 tablet içeren ambalajda sunulmaktadır.  
2. ARİSTU’yu kullanmadan önce dikkat edilmesi  gerekenler  
 
ARİSTU’yu aşağıdaki durumlarda KULLANMAYINIZ  
Eğer,  
• Menopoza  girmemişseniz,  
• Hamileyseniz veya bebeğinizi  emziriyorsanız,  
• Ciddi böbrek yetmezliğiniz  varsa,  
• Orta derecede veya ciddi karaciğer yetmezliğiniz  varsa,  
• Etkin madde anastrozol veya ARİSTU’nun içeriğinde bulunan yardımcı maddelerden 
herhangi birine karşı alerjiniz  varsa,  
• Tamoksifen (kanser tedavisinde kullanılan bir ilaç) veya östrojen (kadınlık hormonu 
tedavisinde kullanılan bir ilaç) içeren ilaç  alıyorsanız.  
 
ARİSTU’yu aşağıdak i durumlarda DİKKATLİ KULLANINIZ  
İlacınızı almadan önce, aşağıdaki durumlardan herhangi birisi söz konusu ise doktorunuza 
bildiriniz:  
 
Eğer,  
• Menopoza girdiğinizden emin değilseniz, menopoza girmiş olduğunuzu laboratuvar testleri 
ile kesinleştiriniz,  
• Orta ş iddetli veya ciddi karaciğer yetmezliğiniz varsa,  
• Ciddi böbrek yetmezliğiniz  varsa,  
• ARİSTU, kadınlık hormonu olan östrojenin seviyelerini düşürdüğünden, kemiklerde 
kalsiyumun azalmasına (kemik erimesine) neden olabilir. Bu durum da kemiklerde kırık 
riskini  arttırabilir. Daha önce kemiklerinizle ilgili bir sorun yaşadıysanız doktorunuzu 
bilgilendiriniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
ARİSTU’nun yiyecek ve içecek ile kullanılması  
ARİSTU yiyeceklerden etkilenmez.  
 
Hamilelik  
İlacı kullanmadan önce doktorunuza veya eczacınıza danışınız.  
Eğer hamileyseniz bu ilacı kullanmayınız. 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  3 / 6  Emzirme  
İlacı kullanmadan önce doktorunuza veya eczacınıza danışınız.  
Eğer bebeğinizi emziriyorsanız bu ilacı kullanmayınız.  
 
Araç ve makine kullanımı  
ARİSTU’nun araç ve makine kullanma yeteneğini etkilemesi beklenmez. Ancak bazı hastalar 
kendilerini bazen güçsüz veya uykulu hissedebilirler. Böyle bir durum olursa doktorunuza 
bildiriniz.  
 
ARİSTU’nun içeriğinde bulunan bazı yardımcı maddeler hakkında önemli bilgiler 
ARİSTU  laktoz  içerir.  Eğer  daha  önceden  doktorunuz  tarafından  bazı şekerlere karşı  dayan ıksız 
olduğunuz söylenmişse ARİSTU’yu almadan önce doktorunuzla temasa  geçiniz.  
 
ARİSTU her dozunda 1 mmol (23 mg)’dan daha az sodyum ihtiva eder; yani esasında “sodyum 
içermez” olarak kabul edilebilir.  
 
Diğer ilaçlar ile birlikte kullanımı 
Aşağıdaki ilaçlarla birlikte ARİSTU’yu kullanmayınız:  
• Tamoksifen  veya 
• Östrojen (kadınlık hormonu) içeren ilaç  kullanıyorsanız.  
 
LHRH analogları olarak bilinen ilaçlardan gonadorelin, buserelin, goserelin, leuprorelin ve 
triptorelin gibi ilaçlardan kullanıyorsanız doktorunuza bildiriniz.  
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise doktorunuza veya eczacınıza bunlar hakkında bilgi veriniz. 
 
3. ARİSTU nasıl  kullanılır?  
 
Uygun kullanım ve doz/uygulama sıklığı için talimatlar  
ARİSTU’yu kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza sorunuz.  
Yetişkinlerde (yaşlılar da dahil) önerilen doz günde 1 defa 1 tablettir.  
 
Uygulama yolu ve metodu  
• ARİSTU  tablet sadece ağızdan kullanım  içindir.  
• Tabletlerinizi bütün olarak, bir miktar suyla  yutunuz.  
• İlacınızı her gün aynı saatlerde almaya  çalışınız.  
• Doktorunuz  size söylemeden,  kendinizi  iyi hissetseniz  bile tabletlerinizi  almayı 
bırakmayınız.  
 
Değişik yaş grupları 
Çocuklarda kullanımı: 
ARİSTU çocuklarda kullanılmaz.  4 / 6  65 yaş üzerindeki hastalarda kullanımı:  
Yaşlılarda doz değişikliği önerilmez. Yetişkinlerde kullanılan dozda kullanılır. 
 
Özel kullanım durumları 
Böbrek/Karaciğer yetmezliği:  
Ciddi böbrek yetmezliğiniz varsa kullanmayınız. 
Orta derecede veya ciddi karaciğer yetmezliğiniz varsa kullanmayınız. 
 
Eğer ARİSTU’nun etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz. 
 
Kullanmanız gerekenden daha fazla ARİSTU kullandıysanız  
ARİSTU’nun kullanmanız gerekenden fazlasını kullanmışsanız derhal bir doktor veya eczacı ile konuşunuz. 
 
ARİSTU’yu kullanmayı unutursanız  
Unuttuğunuz tableti, hatırlar hatırlamaz hemen alınız ancak bir sonraki doz il e arasında en az 12 
saat olmalıdır. Eğer bir sonraki dozla arada 12 saatten az zaman varsa kaçırdığınız dozu almayınız.  
Bir sonraki dozu zamanında alarak tedavinize devam ediniz. 
 
Unutulan dozları dengelemek için çift doz almayınız. 
 
4. Olası yan etkiler  nelerdir?  
Tüm ilaçlar gibi, ARİSTU'nun içeriğinde bulunan maddelere duyarlı olan kişilerde yan etkiler olabilir.  
 
Yan etkiler aşağıdaki gibi sıralanmıştır.  
Çok yaygın  : 10 hastanın en az birinde  görülebilir.  
Yaygın  : 10 hastanın birinden az, fakat 100 hastanın birinden fazla görülebilir. 
Yaygın  olmayan  : 100 hastanın birinden az, fakat 1000 hastanın birinden fazla görülebilir 
Seyrek  : 1000 hastanın birinden az görülebilir  
Çok seyrek  : 10000 hastanın birinden az görülebilir  
Sıklığı bilinemeyen  : Eldeki veriler ile belirlenemeyecek kadar az hastada görülebilir.  
 
Çok yaygın yan etkiler  
• Başağrısı,  
• Sıcak  basması,  
• Bulantı,  
• Saç incelmesi,  
• Alerjik  reaksiyonlar,  
• Deri döküntüsü, 
• Kas ve eklemlerde ağrı ve  sertlik,  
• Eklem iltihabı (artrit),  
• Halsizlik,  güçsüzlük, -5 / 6  • Kemik yoğunluğu kaybı  (osteoporoz). 
 
Yaygın yan etkiler  
• İştahsızlık,  
• Kolesterolün yükselmesi,  
• Uykusuzluk, 
• Karpal tünel sendromu (elin bazı bölgelerinde karıncalanma, ağrı, soğukluk ve 
güçsüzlük),  
• Kemik  ağrısı,  
• İshal,  
• Kusma,  
• Karaciğer  enzimlerinde  (alkalen  fosfotaz,  alanin  aminotransferaz  ve aspartat 
aminotransferaz)  artış,  
• Vajinal  kuruluk, 
• Vajinal kanama (genellikle tedavinin ilk birkaç  haftasında),  
• Kas ağrısı,  
• Saç incelmesi (saç kaybı). 
 
Yaygın olmayan yan etkiler  
• Karaciğer enzimlerin de (gamma -Gluamil transferaz)  artış,  
• Bilirubin seviyesinde  artış,  
• Sarılık,  
• Ürtiker gibi deri döküntüsü, 
• Kandaki kalsiyum seviyesinde artış gözlenmesi. Eğer bulantı, kusma ve susuzluk 
geçirirseniz doktorunuzu hemen bilgilendirmelisiniz çünkü size bazı kan testleri yapması 
gerekebilir.  
 
Seyrek yan etkiler  
• Eritema multiforma denen genelde kendiliğinden geçen el, yüz ve ayakta dantele benzer, 
kızarıklık,  
• Ciddi alerjik reaksiyonlar, kılcal damarlarda iltihabın neden olduğu deri  alerjisi,  
• Parmaktaki bağ dokusunun kalınlaşması sonucu parmakta şekil ve kullanım  bozukluğu. 
 
Sıklığı bilinmeyen yan etkiler  
• İltihaplı yara veya su toplaması şeklinde deride doku bozuklukları olarak görülen ve 
Stevens -Johnson sendromu denen çok ciddi deri  reaksiyonları,  
• Yüz, dudaklar, dil ve/veya boğazın şişmesi, nefes almada güçlük, yutmada güçlük gibi 
alerjik  reaksiyonlar.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile  konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovi jilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği  6 / 6  hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz . 
 
5. ARİSTU’nun  saklanması  
 
ARİSTU’yu çocukların göremeyeceği, erişemeyeceği yerlerde ve ambalajında saklayınız. 
 
25°C altındaki oda sıcaklığında saklayınız. 
 
Son kullanma tarihi ile uyu mlu olarak kullanınız.  
 
Ambalaj üzerinde belirtilen son kullanma tarihinden sonra ARİSTU’yu kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR ve bu atıkların yönetimi 2/4/2015 tarihli ve 29314 sayılı Resmî 
Gazetede yayımlanan Atık Yönetimi Yönetmeliğine göre yapılır. 
 
Ruhsat s ahibi:  
Onko İlaç Sanayi ve Ticaret A.Ş. 
Koşuyolu Cad. No: 34 34718 Kadıköy/ İSTANBUL  
Tel.      : 0 216 544 90 00 
Faks     : 0 216 545 59 99  
 
Üretim yeri:  
Onko İlaç Sanayi ve Ticaret A.Ş. 
Gebze Organize San. Bölgesi 1700 Sokak, No:1703 
41480 Gebze/ Kocaeli  
Tel. : 0 850 250 66 56 
 
 
Bu kullanma talimatı 21/05/2018 tarihinde onaylanmıştır.  