KISA ÜRÜN BİLGİSİ
1. BEŞERİ TIBBİ ÜRÜNÜN ADI
Fexizin 180 mg film tablet
2. KALİTATİF VE KANTİTATİF BİLEŞİM
Etkin madde:
Feksofenadin hidroklorür……………180 mg (168 mg feksofenadine eşdeğer)
Yardımcı maddeler:
Yardımcı maddeler için 6.1'e bakınız
3. FARMASÖTİK FORM
Film kaplı tablet.
Portakal renkli, oval film kaplı tablet
4.KLİNİK ÖZELLİKLER
4.1 Terapötik endikasyonlar
Erişkinler ile 12 yaş ve üzerindeki çocuklarda, kronik idiyopatik ürtikerin ciltte kaşıntı ve
kızarıklık gibi semptomlarının giderilmesinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Erişkinler ile 12 yaş ve üzerindeki çocuklar için önerilen feksofenadin hidroklorür dozu günde
tek doz 180 mg’dır.
Uygulama şekli:
FEXİZİN oral uygulanır.
FEXİZİN’den 15 dakika önce alüminyum ve magnezyum hidroksit jel içeren bir antiasidin
uygulanmasu, büyük olasılıkla gastrointestinal sistemde bağlanmaya bağlı olarak,
biyoyararlanımda bir azalmaya neden olmuştur. Bu nedenle, FEXİZİN uygulanması ile
alüminyum ve magnezyum hidroksit içeren antasitlerin uygulanması arasında 2 saatlik süre
bırakılması önerilmektedir.
Özel popülasyonlara ilişkin ek bilgiler:
Böbrek/Karaciğer yetmezliği:
Özel risk gruplarını (yaşlılar, böbrek veya karaciğer bozukluğu olan hastalar) kapsayan
çalışmalar bu hastalarda feksofenadin hidroklorür dozunun ayarlamasının gerekli olmadığını
göstermektir.
Pediyatrik popülasyon:
Feksofenadin hidroklorürün etkililik ve güvenliliği 12 yaşın altındaki çocuklarda
araştırılmamıştır.
1 / 7Geriyatrik popülasyon:
Özel risk gruplarını (yaşlılar, böbrek veya karaciğer bozukluğu olan hastalar) kapsayan
çalışmalar bu hastalarda feksofenadin hidroklorür dozunun ayarlanmasının gerekli olmadığını
göstermektedir.
4.3 Kontrendikasyonlar
FEXİZİN bileşenlerinden herhangi birine karşı aşırı duyarlı olduğu bilinen hastalarda
kontrendikedir.
FEXİZİN, yeterli güvenlilik ve etkililik verisi bulunmadığından, 12 yaşın altındaki çocuklarda
kontrendikedir.
4.4 Özel kullanım uyarıları ve önlemleri
Kardiyovasküler hastalığı veya kardiyovasküler hastalık geçmişi olan hastalar,
antihistaminikler terapötik grubunun taşikardi ve palpitasyon istenmeyen etkileri ile ilişkili
olduğu konusunda uyarılmalıdır (Bkz. Bölüm 4.8).
Yaşlılarda, böbrek veya karaciğer yetmezliği olan hastalarda uygulanmasına ilişkin çok sınırlı
veri bulunmaktadır. Bu hasta gruplarında feksofenadin hidroklorür dikkatle uygulanmalıdır.
4.5 Diğer tıbbi ürünler ileetkileşimler ve diğer etkileşim şekilleri
Feksofenadin hepatik biyotransformasyondan geçmez ve bu nedenle hepatik mekanizmaları
yoluyla diğer ilaçlarla etkileşmez.
Kullanım önerileri gerektiren kombinasyonlar
Topikal gastrointestinal ajanlar, antiasitler ve adsorban ajanlar:
Alüminyum ve magnezyum hidroksit jel içeren bir antasidin feksofenadin hidroklorürden 15
dakika önce uygulanması, büyük olasılıkla gastrointestinal sistemde bağlanmaya bağlı olarak,
biyoyararlanımda bir azalmaya neden olmuştur. Bu nedenle, feksofenadin hidroklorür
uygulanması ile alüminyum ve magnezyum hidroksit içeren antasitlerin uygulanması arasında
2 saatlik süre bırakılması önerilmektedir.
Feksofenadin ile omeprazol arasında herhangi bir etkileşim gözlenmemiştir.
Feksofenadin hidroklorürün eritromisin ya da ketokonazol ile birlikte uygulanmasının
feksofenadinin plazma düzeyinde 2-3 kat artışa yol açtığı saptanmıştır. Bu değişikliklere QT
aralığı üzerinde herhangi bir etki eşlik etmemiştir ve tek başına verilen ilaçlara kıyasla
istenmeyen olaylarda herhangi bir artışla ilişkili bulunmamıştır. Hayvan çalışmaları,
eritromisin ya da ketokonazol ile birlikte uygulama sonrasında feksofenadinin plazma
düzeylerinde görülen artışın gastrointestinal emilimde meydana gelen bir artışa ve safra
yoluyla atılımda ya da gastrointestinal sekresyonda meydana gelen bir azalmaya bağlı
olabileceğini göstermiştir.
2 / 74.6 Gebelik ve laktasyon
Genel tavsiye
Gebelik kategorisi : C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri bulunmamaktadır.
Gebelik dönemi
Gebe kadınlarda feksofenadin uygulamasının potansiyel teratojenik veya fetotoksik etkilerini
değerlendirmek için klinik veri halihazırda mevcut değildir.
Hayvanlarda teratojenik etki gözlenmediğinden insanlarda malformatif etki
beklenmemektedir. Bugüne kadar her iki türde yapılan iyi kontrollü çalışmalarda, insanlarda
malformasyona neden olan maddelerin hayvanlarda teratojenik olduğu gösterilmiştir. Kısıtlı
hayvan çalışmaları, gebelik, embriyonal/fetal gelişim, doğum veya doğum sonrası gelişim
üzerinde doğrudan veya dolaylı zararlı etki göstermemiştir.
Bu nedenle, FEXİZİN kesinlikle gerekli olmadıkça bir önlem olarak tercihen gebelik
döneminde kullanılmamalıdır.
Laktasyon dönemi
Feksofenadin hidroklorürün anne sütüne geçip geçmediğine dair herhangi bir veri yoktur.
Bununla birlikte, emziren annelere terfenadin uygulandığında, feksofenadinin insan sütüne
geçtiği saptanmıştır. Bu nedenle, feksofenadin hidroklorür emziren anneler için
önerilmemektedir.
Üreme yeteneği/Fertilite
Farelerde yapılan kapsamlı üreme toksisite çalışmalarında, feksofenadinin fertiliteyi
bozmadığı, teratojenik olmadığı ve prenatal ve postnatal gelişimi olumsuz etkilemediği
gösterilmiştir.
4.7 Araç ve makine kullanımı üzerindeki etkiler
FEXİZİN’in araç ve makine kullanımı üzerinde belirli bir etkisi yoktur veya sadece ihmal
edilebilir etkisi vardır.
Ancak, araç kullanmadan önce veya karmaşık görevlerden önce, bu tıbbi ürüne olağandışı
reaksiyon gösterebilecek şüpheli olguları tanımlayabilmek için bireysel cevabın
değerlendirilmesi önerilir.
4.8 İstenmeyen etkiler
Advers ilaç reaksiyonları aşağıdaki sıklık derecesine göre belirtilmiştir:
Çok yaygın(≥ 1/10); yaygın (≥ 1/100 ila < 1/10); yaygın olmayan (≥ 1/1000 ila ≤<1/100);
3 / 7seyrek (≥ 1/10000 ila < 1/1000); çok seyrek (<1/10.000); bilinmiyor (eldeki verilerden
hareketle tahmin edilemiyor).
Plasebo ile tedavi edilen hastalarla feksofenadin ile tedavi edilen hastaların karşılaştırıldığı
yetişkinlerde yürütülen kontrollü klinik çalışmalarda aşağıdaki istenmeyen etkiler
raporlanmıştır.
Sinir sistemi hastalıkları
Yaygın: Baş ağrısı, uyuşukluk, baş dönmesi
Gastrointestinal hastalıklar
Yaygın: Bulantı
Bilinmiyor: Ağız kuruluğu
Genel bozukluklar ve uygulama bölgesine ilişkin hastalıklar
Yaygın olmayan: Yorgunluk
Yetişkinlerde pazarlama sonrası deneyimde aşağıdaki istenmeyen etkiler raporlanmıştır.
Bağışıklık sistemi hastalıkları
Bilinmiyor: Anjiyoödem, göğüste sıkışma, dispne, yanma hissi ve diğer sistemik anafilaktik
hipersensitivite reaksiyonları.
Psikiyatrik hastalıklar
Bilinmiyor: Uykusuzluk, sinirlilik, uyku bozuklukları veya kabuslar/aşırı rüya görme
(paroniri)
Kardiyak hastalıklar
Bilinmiyor: Taşikardi, palpitasyon
Gastrointestinal hastalıklar
Bilinmiyor: Diyare
Deri ve deri altı doku hastalıkları
Bilinmiyor: Döküntü, ürtiker, pruritus
6 ile 11 yaşındaki çocuklarda yürütülen plasebo kontrollü klinik çalışmalarda, en sık (%1.0)
raporlanan advers reaksiyon baş ağrısı idi. Bu etkinin sıklığı plasebo grubunda raporlananla
karşılaştırılabilirdi.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4 / 74.9 Doz aşımı ve tedavisi
Feksofenadin hidroklorür doz aşımı ile sersemlik, baş dönmesi, yorgunluk ve ağız kuruluğu
semptomları rapor edilmiştir. Çocuklarda 2 hafta boyunca günde iki kez 60 mg’a kadar
dozlarda ve tek doz ile 800 mg’a kadar ve sağlıklı gönüllülerde bir ay boyunca günde iki kere
690 mg’a kadar olan dozlarda veya 1 yıl boyunca her gün 240 mg ile yapılan çalışmalarda,
plaseboya kıyasla herhangi klinik olarak belirli bir advers etki görülmemiştir. FEXİZİN’in
maksimum tolere edilen dozu saptanmamıştır. Herhangi bir emilmemiş ilacı uzaklaştırmak
için uygulanacak standart önlemler düşünülmelidir.
Aşırı doz aşımının yönetimi:
 Semptomatik tedavi
 Hayati fonksiyonların takibi
Hemodiyaliz feksofenadin hidroklorürü kandan etkili biçimde uzaklaştırmamaktadır.
Halihazırda bilinen bir antidotu bulunmamaktadır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik kullanılan antihistaminikler(R:solunum sistemi)
ATC kodu: R06AX26
Feksofenadin, selektif periferik H reseptör antagonist aktivitesi olan, önerilen dozlarda
1
sedasyon ve antikolinerjik etkileri bulunmayan hızlı ve uzun etkili bir antihistaminiktir.
Günde tek ve iki doz feksofenadin hidroklorür kullanarak histaminin yol açtığı deri
kabarcıkları ve kızarıklıklarını inhibe etmek üzere erişkinlerde yürütülen klinik çalışmalar
bileşiğin antihistaminik etkisinin bir saat içinde başladığını, maksimum etkisine 6 saatte
ulaştığını ve 24 saatte sona erdiğini göstermektedir.
Uygulamadan 28 gün sonra antihistaminik etkilerde düşmeye ilişkin bir kanıt
bulunmamaktadır. 10 mg ile 130 mg arası oral dozlar için doz-cevap ilişkisi olduğu
bulunmuştur. Derideki kabarcıklı ve kızarmış bölgenin maksimum inhibisyonu %80’den
fazladır.
Klinik çalışmalarda tavsiye edilen daha yüksek dozlarda dahi kardiyotoksik etki
görülmemiştir.
2 hafta boyunca günde iki kez 240 mg’a kadar feksofenadin hidroklorür verilen mevsimsel
alerjik rinit hastalarında plasebo ile karşılaştırıldığında QT aralığında belirgin farklılık
gözlenmemiştir. Aynı zamanda, 6 ay boyunca günde iki kez 60 mg, 6,5 gün boyunca günde
iki kez 400 mg ve 1 yıl boyunca günde bir kez 240 mg’a kadar feksofenadin hidroklorür
verilen sağlıklı gönüllülerde plasebo ile karşılaştırıldığında QT aralığında belirgin bir farklılık
gözlenmemiştir. 2 hafta boyunca günde iki kez 60 mg feksofenadin hidroklorür verilenler 6-
5 / 711 yaş aralığındaki çocuklarda plasebo ile karşılaştırıldığında QT aralığında belirgin bir
farklılık gözlenmemiştir. Erkeklerde terapötik konsantrasyonların 32 katı feksofenadin
konsantrasyonunda gecikmiş doğrultucu K+ kanalına etkisi bulunmamıştır.
5.2 Farmakokinetik özellikler
Emilim:
Oral yolla alınımını takiben feksofenadin hidroklorür vücut tarafımdan hemen emilerek dozu
takip eden 1-3 saatlerdeT değerine ulaşır.. Tek doz 60 mg uygulamasının ardından
maks
ortalama C yaklaşık 142 ng/ml, tek doz 120 mg uygulamasının ardından yaklaşık 289
maks
ng/ml ve tek doz 180 mg uygulamasının ardından yaklaşık 494 ng/ml’dir.
Dağılım:
Feksofenadin, plazma proteinlerine %60-70 oranında bağlanır.
Biyotransformasyon:
Feksofenadin ihmal edilebilir düzeyde değişime uğrar.
Eliminasyon:
Tek doz 60 mg oral feksofenadin kullanımından sonra, toplam feksofenadinin %80’i feçes
yolu ile ve %11’i idrar ile atılır. Feksofenadinin terminal eliminasyon yarılanma ömrü, çoklu
dozu takiben 11-15 saattir. Alınan dozun %10’u hiç değişmeden idrar ile atılırken,
eliminasyonun esas olarak biliyer yolla olduğu düşünülmektedir.
Doğrusallık/doğrusal olmayan durum:
Feksofenadin hidroklorür tek ve çoklu dozunun farmakokinetiği 20 mg’dan 120 mg’a kadar
doğrusaldır. Günde iki kez 240 mg’ın alımından sonra eğri altında kalan alanda orantılı olarak
artış (%8.8) olmuştur.
5.3 Klinik öncesi güvenlilik verileri
Köpekler 6 ay süreyle günde iki kez uygulanan 450 mg/kg dozu tolere etmiş ve nadir görülen
kusma dışında toksisite göstermemiştir. Ayrıca, tek dozluk köpek ve kemirgen çalışmalarında,
nekropside dozla ilişkili gözle görülür herhangi bir bulguya rastlanmamıştır.
Sıçanlarda doku dağılım çalışmalarında radyoişaretli feksofenadin hidroklorür feksofenadinin
kan beyin bariyerini geçmediğini göstermiştir.
Feksofenadin hidroklorürün çeşitli in vitro ve in vivo mutajeniklik çalışmalarında mutajenik
olmadığı saptanmıştır.
Feksofenadin hidroklorürün karsinojenik potansiyeli feksofenadin hidroklorür maruz
kalmasını gösteren (plazma EAA değerleri yoluyla) destekleyici farmakokinetik çalışmalarla
birlikte terfenadin çalışmaları kullanılarak değerlendirilmiştir. Terfenadin verilen (150
mg/kg/gün’e kadar) sıçan ve farelerde hiçbir karsinojeniklik bulgusu gözlenmemiştir.
6 / 76.FARMASÖTİK ÖZELLİKLERİ
6.1 Yardımcı maddelerin listesi
Mikrokristalin selüloz
Prejelatinize mısır nişastası
Kroskarmelloz Sodyum
Magnezyum Stearat
Saf su
Opadry 03623258 Orange
Karnauba Vaks
6.2 Geçimsizlikler
Geçerli değildir.
6.3 Raf ömrü
24 ay
6.4 Saklamaya yönelik özel tedbirler
25°C a1tındaki oda sıcaklığında saklayınız.
6.5 Ambalajın niteliği ve içeriği
FEXİZİN film tablet 10 ve 20 film tablet içeren beyaz opak Al/PVC/PVDC blister
ambalajlarda kullanıma sunulmuştur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7.RUHSAT SAHİBİ
Zentiva Sağlık Ürünleri San.ve Tic. A.Ş.
Büyükdere Caddesi No: 193 Levent
34394 Şişli-İstanbul
Tel: (0212) 339 39 00
Faks: (0212) 339 11 99
8.RUHSAT NUMARASI(LARI)
215/22
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.03.2008
Ruhsat yenileme tarihi:
10. KÜB’ÜN YENİLENME TARİHİ
7 / 7