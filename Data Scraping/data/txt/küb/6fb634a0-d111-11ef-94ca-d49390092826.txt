KISA ÜRÜN BİLGİSİ
1. BEŞERİ TIBBİ ÜRÜNÜN ADI
INTRALIPID %10 infüzyonluk emülsiyon
Steril
2. KALİTATİF VE KANTİTATİF BİLEŞİM
Etkin madde:
Saflaştırılmış soya fasulyesi yağı 100 g/1.000 ml
Osmolalite: 300 mosm/ kg su
pH yaklaşık 8
Enerji 4,6 MJ (1.100 kcal) /1.000 ml
Organik fosfat 15 mmol/1.000 ml
Yardımcı maddeler:
Sodyum hidroksit 0,8 mmol /1.000 ml
Yardımcı maddeler için 6.1’e bakınız.
3. FARMASÖTİK FORM
İnfüzyon için emülsiyon
Beyaz, homojen emülsiyon.
4. KLİNİK ÖZELLİKLER
4.1 Terapötik endikasyonlar
INTRALIPID %10 intravenöz beslenme gerektiren hastalarda enerji ve esansiyel yağ asitleri
kaynağı olarak kullanılır. INTRALIPID %10 ayrıca ağızdan yetersiz beslendiği için esansiyel
yağ asitlerini idame ettiremeyen veya yerine koyamayan esansiyel yağ asitleri eksikliği (EFAD)
hastalarda da endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Hastanın INTRALIPID eliminasyon kapasitesi, dozaj ve infüzyon hızını belirler (Bkz. Yağ
eliminasyonu) .
INTRALIPID %10’un 10 ml’si, 1 g trigliseride karşılık gelir.
Yetişkinler: Tavsiye edilen maksimum doz 3 g trigliserid/ kg vücut ağırlığı (v.a.)/ gün’dür.
INTRALIPID %10 üst limiti aşmayacak şekilde verildiğinde enerji ihtiyacının %70’ine kadar
olan kısmını ve bu ihtiyaçları yüksek derecede artmış hastaların gereksinimlerini karşılayabilir.
INTRALIPID %10’un infüzyon hızı 5 saat içersinde 500 ml’yi aşmamalıdır.
Yeni doğanlar ve bebekler. Yenidoğan ve bebeklerde önerilen doz aralığı 0,5-4 g trigliserit/kg
vücut ağırlığı/gün'dür. İnfüzyon hızı 0,17 g trigliserit/kg vücut ağırlığı/saati (24 saatte 4 g)
geçmemelidir. Prematüre ve düşük doğum kilolu yenidoğanlarda INTRALIPID tercihen 24 saat
1boyunca sürekli olarak infüze edilmelidir. Başlangıç dozu 0,5-1 g/kg vücut ağırlığı/gün olmalı,
ardından 0,5-1 g/kg vücut ağırlığı/gün şeklinde arttırılarak 2g/kg vücut ağırlığ/güne çıkılmalıdır.
Sadece serum trigliserit konsantrasyonunun, karaciğer testleri ve oksijen satürasyonunun
yakından izlenmesi ile dozaj 4 g/kg vücut ağırlığı/gün'e yükseltilebilir. Verilen oranlar
maksimum oranlardır ve atlanan dozları telafi etmek için bunları aşmaya çalışılmamalıdır.
Esansiyel yağ asitleri eksikliği (EFAD) durumunda:
Esansiyel yağ asitleri eksikliğinin engellenmesi veya düzeltilmesi için, protein dışı enerjinin %4-
8’lik kısmının INTRALIPID %10 halinde verilmesi gerekmektedir. Bu suretle yeterli miktarda
linoleik ve linolenik asit sağlanmış olur. EFAD’ye stres de eşlik ediyor ise, noksanlığı düzeltecek
gerekli INTRALIPID %10 miktarı arttırılmalıdır.
YAĞ ELİMİNASYONU
Yetişkinler: 4.4. "Özel kullanım uyarıları ve özel önlemler" bölümünde belirtilen rahatsızlıkları
olan hastalarda ve bir haftadan fazla Intralipid verilen hastalarda yağın vücuttan atılma yeteneği
yakından izlenmelidir. Bu, 5-6 saatlik yağ içermeyen eliminasyon periyodundan sonra kan
örneği alınarak yapılır. Kan hücreleri daha sonra plazmadan santrifüj ile ayrılır. Plazma rengi
değişiyor ise, infüzyon ertelenmelidir. Bu yöntemin duyarlılığı hipertrigliseridemi saptanmadan
geçebilir. Bu nedenle, yağ toleransı bozukluğu olması muhtemel hastalarda serum trigliserit
konsantrasyonlarının ölçülmesi önerilir.
Yeni doğanlar ve bebekler. Yenidoğanlarda ve bebeklerde yağı elimine etme kapasitesi düzenli
olarak ölçülmelidir. Serum trigliserit düzeylerini ölçmek tek güvenilir yöntemdir.
Uygulama şekli:
Damar yolu ile infüzyon şeklinde uygulanır.
Yenidoğanlarda ve 2 yaşın altındaki çocuklarda kullanıldığında, çözelti (torbalarda ve uygulama
setlerinde) uygulama tamamlanana kadar ışığa maruz kalmaktan korunmalıdır (bkz. bölüm 4.4,
6.3 ve 6.6).
Özel popülasyonlara ilişkin ek bilgiler:
Böbrek/Karaciğer yetmezliği: Böbrek yetmezliği ve bozulmuş karaciğer fonksiyonları olan
hastalarda dikkat edilerek verilmelidir.
Pediyatrik popülasyon:
Tavsiye edilen doz aralığı 24 saatte kilogram başına 0,5- 4g trigliseriddir. İnfüzyon hızı 0,17 g
trigliserid/ kg v.a./ saat’i (24 saatte 4 g) aşmamalıdır. Prematüreler ve düşük doğum ağırlıklı
yeni doğanlarda, INTRALIPID %10 24 saat süresince sabit bir hızla verilmelidir. Başlangıç dozu
0,5-1 g/ kg v.a./ gün zamanla arttırılarak 2 g/kg v.a./gün’le sürdürülmelidir. Serum trigliserid
konsantrasyonu, karaciğer testleri ve oksijen saturasyonu yakından izlenerek dozaj 4 g/kg v.a./
gün’e çıkartılabilir. Verilen hız maksimum hızdır ve kaçırılan dozları telafi etmek için arttırma
çabası gösterilmemelidir.
Geriyatrik popülasyon: Yaşlı hastalara özel herhangi bir veri yoktur.
24.3 Kontrendikasyonlar
- Yumurta, soya veya yer fıstığı proteinine veya herhangi bir etken madde veya yardımcı
maddeye aşırı duyarlılık,
- Ağır hiperlipidemi,
- Ağır karaciğer yetmezliği,
- Akut şok,
- Hemofagositotik sendrom
4.4. Özel kullanım uyarıları ve önlemleri
INTRALIPID %10; böbrek yetmezliği, kompanse edilmemiş diabetes mellitus, pankreatit,
bozulmuş karaciğer fonksiyonları, hipotiroidizm (hipertrigliseridemik ise) ve sepsis
durumlarında görülen yağ metabolizmasının bozulduğu hastalarda dikkat edilerek verilmelidir.
INTRALIPID %10 verilen bu gibi durumlarda, serum trigliserid konsantrasyonunun yakından
takip edilmesi zorunludur.
Bu tıbbi ürün nadir olarak alerjik reaksiyonlara yol açabilen soya fasulyesi yağı ve yumurta
fosfolipidleri içerir. Soya fasulyesi yağı ve yer fıstığı arasında çapraz alerjik reaksiyon
görülmüştür.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
INTRALIPID %10, hiperbilirübinemili ve akciğer hipertansiyonundan şüphelenilen yeni doğan
ve prematürelere dikkat edilerek verilmelidir. Yeni doğanlarda, özellikle uzun süreli parenteral
beslenme verilen prematürelerde trombosit sayısı, karaciğer testi ve serum trigliserid
konsantrasyonu takip edilmelidir.
Özellikle eser elementler ve/veya vitaminler ile karıştırıldıktan sonra intravenöz parenteral
beslenme için çözeltilerin ışığa maruz bırakılması, peroksitlerin ve diğer bozunma ürünlerinin
oluşması sebebiyle yenidoğanlarda klinik sonuçlar üzerinde olumsuz etkilere neden olabilir.
Yenidoğanlarda ve 2 yaşın altındaki çocuklarda kullanıldığında, Intralipid uygulama
tamamlanana kadar ışıktan korunmalıdır. (Bkz. 4.2, 6.3 ve 6.6)
Kan dolaşımından yağın yeterince elimine olmadan kan örneklerinin alınması durumunda
INTRALIPID %10 kesin laboratuvar ölçümlerini (bilirubin, laktat dehidrogenaz, oksijen
saturasyonu, Hb. vb) etkileyebilir. Yağ; hastaların çoğunda, yağ alımının olmadığı 5-6 saatlik
periyottan sonra elimine olur.
4.5 Diğer tıbbi ürünler ile etkileşimler ve diğer etkileşim şekilleri
İnsülin gibi bazı ilaçlar vücudun lipaz sistemiyle etkileşebilir. Bu tip etkileşmelerin çok düşük
klinik önemi bulunmaktadır.
Klinik dozlarda kullanılan heparin plazmada geçici bir lipoliz artışına neden olur. Bu olay
lipoprotein lipaz harcanmasından dolayı trigliserid klirensinde geçici bir düşüşe yol açar.
Soya fasülyesi yağı doğal vitamin K1 içeriğine sahiptir. Bu nedenle kumarin deriveleriyle tedavi
edilen hastalarda vitamin K1 ile etkileşmesinden dolayı dikkatli olunmalıdır.
3Özel popülasyonlara ilişkin ek bilgiler:
Bu konuda bilgi bulunmamaktadır.
Pediyatrik popülasyon:
Bu konuda bilgi bulunmamaktadır.
4.6 Gebelik ve laktasyon
Genel tavsiye
Hamilelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımı ve doğum kontrolü üzerine etkilerine
ilişkin veri yoktur.
Gebelik dönemi
Gebelerde INTRALIPID %10 kullanımına ilişkin bir veri yoktur.
Laktasyon dönemi
Emziren kadınlarda INTRALIPID %10 kullanımına ilişkin bir veri yoktur.
Üreme yetereneği /Fertilite
Bu konuda bilgi bulunmamaktadır.
4.7 Araç ve makine kullanımı üzerindeki etkiler
Araç ve makine kullanımı üzerinde herhangi bir etki beklenmemektedir.
4.8 İstenmeyen etkiler
INTRALIPID %10 infüzyonu vücut sıcaklığında artışa ve daha az sıklıkla titremeye ve mide
bulantısına/kusmaya neden olabilir (insidans < %1).
INTRALIPID %10 infüzyonu ile bağlantılı diğer advers olayların raporları son derece nadirdir,
bir milyon infüzyonda bir advers olaydan daha azdır.
Advers etkilerin değerlendirilmesi, aşağıdaki görülme sıklıklarına dayanmaktadır:
Çok yaygın (≥1/10), yaygın (≥1/100 – 1/10), yaygın olmayan (≥1/1,000 – 1/100), seyrek
(≥1/10,000 - <1/1,000), çok seyrek (<1/10,000), bilinmiyor (eldeki verilerden hareketle tahmin
edilemiyor)
INTRALIPID %10 uygulanması sırasında gözlenen istenmeyen etkiler:
Kan ve lenf sistemi hastalıkları:
Çok seyrek: Trombositopeni, hemoliz, retikülositoz
Kardiyak hastalıkları:
Çok seyrek: Kan dolaşımı etkileri (hiper/hipotansiyon.)
Gastrointestinal hastalıkları:
Yaygın olmayan: Anormal ağrı, bulantı, kusma
4Hepato-bilier hastalıkları:
Çok seyrek: Karaciğer fonksiyon testlerinde geçici artış
Deri ve derialtı doku hastalıkları:
Çok seyrek:Döküntü, ürtiker
Kas-iskelet bozukluklar, bağ doku ve kemik hastalıkları:
Çok seyrek: Kemik ağrısı
Genel bozukluklar ve uygulama bölgesine ilişkin hastalıkları:
Yaygın olmayan: Başağrısı, vücut sıcaklığında artış, titreme, üşüme, yorgunluk
Çok seyrek: Anafilaktik reaksiyon
Ürogenital sistem hastalıkları:
Çok seyrek: Priapizm
Bebeklerde uzun süreli INTRALIPID %10 infüzyonunun etkisine bağlı olarak trombositopeni
rapor edilmiştir.
INTRALIPID %10 içeren veya içermeyen uzun süreli IV beslenmeden sonra karaciğer
fonksiyon testlerinde geçici bir artış da kaydedilmiştir. INTRALIPID %10 ile uzun süreli
tedaviden sonra bebeklerde yükselmiş kolesterol seviyeleri görülmüştür. Bu durumların nedeni
henüz aydınlatılamamıştır.
Aşırı yağ yükleme sendromu:
INTRALIPID %10 ’un eliminasyon kapasitesindeki bozukluk, doz aşımının bir sonucu olarak
aşırı yağ yükleme sendromuna yol açabilir. Bu sendrom hastanın klinik durumunda ani bir
değişikliğe (renal fonksiyon yetmezliği ve enfeksiyon gibi) bağlı olarak tavsiye edilmiş infüzyon
hızlarında da görülebilir. Aşırı yağ yükleme sendromu, hiperlipemi, ateş, yağ infiltrasyonu,
çeşitli organlarda rahatsızlıklar ve komayla karakterizedir. INTRALIPID %10 infüzyonunun
kesilmesi durumunda tüm semptomlar genellikle geri dönüşlüdür.
4.9 Doz aşımı ve tedavisi
Bkz. Bölüm 4.8’de yer alan ‘‘Aşırı yağ yükleme sendromu’’. Trigiserid içeren yağ
emülsiyonlarının ciddi doz aşımı, özellikle aynı anda karbonhidrat verilmediği durumlarda
asidoza yol açar.
5. FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grup: Parenteral beslenme çözeltileri, yağ emülsiyonları
ATC -kodu: B05BA02
INTRALIPID %10, enerji metabolizması ve hücre membranları için gerekli olan esansiyel ve
non-esansiyel uzun zincirli yağ asitlerini içerir.
Tavsiye edilen dozlarda verilen INTRALIPID %10 hemodinamik değişikliklere yol açmaz.
Uygun biçimde kullanılan INTRALIPID %10 pulmoner fonksiyonlarda anlamlı klinik
değişikliklere yol açmaz. INTRALIPID %10 içeren TPN uygulamasında bazı hastalarda
5meydana gelen karaciğer enzimlerindeki geçici artış geri dönüşlüdür ve TPN kesilince kaybolur.
Benzer değişiklikler yağ emülsiyonları içermeyen parenteral beslenme esnasında da
görülmektedir.
5.2 Farmakokinetik özellikler
Genel özellikler
Emilim:
Ürün IV yola verildiği için uygulanabilir değildir.
Dağılım:
INTRALIPID %10 endojen şilomikronlarınkine benzer biyolojik özelliklere sahiptir.
Şilomikronlardan farklı olarak, INTRALIPID %10 yüksek miktarda fosfolipid içerirken
kolesterol esterleri ve apolipoproteinleri içermez.
Biyotransformasyon:
Ekzojen yağ partikülleri dolaşımda hidrolize edilir, periferik LDL reseptörleri ve karaciğer
tarafından alınırlar.
Eliminasyon:
INTRALIPID %10 en azından katabolizmanın başlangıcında, endojen şilomikronlara benzer
metabolik yolaklar ile dolaşımdan atılır.
Eliminasyon hızı; yağ partiküllerinin kompozisyonuna, beslenme durumuna, hastalıklara ve
infüzyon hızına bağlıdır. Sağlıklı gönüllülerde gece boyu açlıktan sonra INTRALIPID %10’un
maksimum klirens hızı 3,8+1,5 g trigliserid/ kg v.a./ gün’e eşdeğerdir.
Eliminasyon ve oksidasyon hızlarının her ikisi de hastanın klinik durumuna bağlıdır; ameliyat
sonrası hastalarda ve travma durumunda eliminasyon hızlıdır ve yararlanım artmıştır; böbrek
yetmezliği ve hipertrigliseridemisi olan hastalarda ise ekzojen yağ emülsiyonlarının
kullanılırlığının düşük seviyede olduğu görülmüştür.
Doğrusal/doğrusal olmayan durum:
Bu konu ile ilgili yeterli veri mevcut değildir.
5.3 Klinik öncesi güvenlilik verileri
INTRALIPID %10 uzun yıllardır klinik kullanımda bulunmaktadır. Güvenlik değerlendirilmesi
klinik tecrübe ve dokümantasyona dayanır.
6. FARMASÖTİK ÖZELLİKLER
6.1 Yardımcı maddelerin listesi
Saflaştırılmış yumurta fosfolipidleri
Gliserol (anhidr)
Sodyum hidroksit
Enjeksiyonluk Su
66.2 Geçimsizlikler
INTRALIPID %10 yalnız geçimliliği bildirilmiş diğer ilaçlarla karıştırılmalıdır.
6.3 Raf ömrü
24 ay
İlk açıldıktan sonraki raf ömrü: Emülsiyon mikrobiyolojik kontaminasyon riskinden ötürü
doğrudan kullanılmalıdır. Kullanılmamış kısım atılmalıdır.
Talimatlara göre ilave edildikten veya karıştırıldıktan sonraki raf ömrü: İnfüzyon çözeltisine
ilaveler yapıldığı zaman, infüzyon 24 saat içersinde tamamlanmalıdır.
Yeni doğanlarda ve 2 yaşın altındaki çocuklarda kullanıldığında, çözelti (torbalar ve uygulama
setleri) uygulama tamamlanana kadar ışıktan korunmalıdır. (bkz. bölüm 4.2, 4.4 ve 6.6)
6.4. Saklamaya yönelik özel tedbirler
25 °C’nin altındaki oda sıcaklığında saklanmalıdır. Dondurulmamalıdır.
Diğer beslenme bileşenlerinin ilavesinden sonra :
Plastik poşetteki karışım (ftalet film içermez): Kontrol edilmiş ve valide edilmiş aseptik
alanlarda hazırlanmış karışımlar, hazırlandıktan sonra 7 gün içerisinde kullanılmalıdır.
Karışımlar 2-8 °C’deki buzdolabında 6 güne kadar saklanabilir, takiben 24 saat içinde infüze
edilebilir.
6.5 Ambalajın niteliği ve içeriği
PVC ve lateks içermeyen 500 ml’lik polimer torbalar.
İç torba ve dış ambalaj arasında bir oksijen emici (OxalertTM) yerleştirilmiştir. İç torba, üç
tabakalı polimer film olan Biofin malzemesinden yapılmıştır. İç tabaka poli (propilen/etilen)
kopolimer ve sitiren/etilen/butilen/sitiren termoplastik elastomerden (SEBS) oluşmaktadır. Orta
tabaka SEBS ve dış tabaka kopoliester-eterden oluşmaktadır. İnfüzyon portunda poliolefinden
yapılmış bir kapak vardır. Ekleme portunda, sentetik poliizopren (lateks içermeyen) tıpa
bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Ambalaj hasarlı ise kullanmayınız.
Yenidoğanlarda ve 2 yaşın altındaki çocuklarda kullanıldığında, uygulama tamamlanana kadar
ışığa maruz kalmaktan koruyunuz. Özellikle eser elementler ve/veya vitaminler ile karışımlardan
sonra Intralipid'in ortam ışığına maruz kalması, ışığa maruz kalmaktan korunarak azaltılabilen
peroksitler ve diğer bozunma ürünleri üretmektedir. (Bkz.4.2, 4.4 ve 6.3)
Uygunluk indikatörü gözle incelendikten sonra dış ambalaj atılmalıdır.Dış ambalajı yırtmadan
önce infüzyon torbası içinde yer alan oksijen emiciyi (OxalertTM) kontrol ediniz. Oksijen
emicinin renginin siyah olması durumunda ürünü kullanmayınız.
7Dış ambalaj açıldıktan sonra oksijen emici ve uygunluk indikatörü atılmalıdır.
İlaveler aseptik olarak yapılmalıdır. INTRALIPID %10 yalnız geçimliliği ispatlanmış başka
ilaçlarla, beslenme ve elektrolit solüsyonlarıyla karıştırılmalıdır. Açılmış poşetlerden arta kalan
içerikler atılmalı, sonraki bir kullanım için saklanmamalıdır.
Kullanılmamış olan ürün ya da artık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri” ne uygun olarak imha edilmelidir.
7. RUHSAT SAHİBİ
Fresenius Kabi İlaç San. ve Tic. Ltd. Şti.
Maslak Mah. Eski Büyükdere Cad.
İz Plaza Giz No:9/80 Kat:4
34398 Sarıyer / İstanbul
Tel: (212) 365 56 56
Faks: (212) 365 56 99
e-posta: info.turkey@ fresenius-kabi.com
8. RUHSAT NUMARASI
105/53
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.02.1999
Ruhsat yenileme tarihi:
10. KÜB’ÜN YENİLENME TARİHİ
8