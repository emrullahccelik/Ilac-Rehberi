KISA ÜRÜN BİLGİSİ
1. BEŞERİ TIBBİ ÜRÜNÜN ADI
DELAKET 15 mg tablet
2. KALİTATİF VE KANTİTATİF BİLEŞİM
Etkin madde: Her bir tablet 15mg delapril içerir.
Yardımcı madde:
Laktoz....................................................................... 69.90 mg
Yardımcı maddeler için 6.1’e bakınız.
3. FARMASÖTİK FORM
Beyaz-krem, üst tarafı çentikli tablet.
4. KLİNİK ÖZELLİKLER
4.1 Terapötik endikasyonlar
Arteriyel hipertansiyon. Konjestif kalp yetmezliği.
4.2 Pozoloji ve uygulama şekli
Pozoloji/uygulama sıklığı ve süresi:
Esansiyel hipertansiyon
Önerilen dozaj şeması, basınçta istenen azalma sağlanıncaya kadar kademeli olarak
dozun artırılmasını önermektedir. Pratikte başlangıç uygulaması tek doz veya ikiye
bölünmüş şekilde (sabah ve akşam 15mg dozunda) 30 mg/gün’e eşit olabilir.
1-2 haftalık tedaviden sonra basınç parametrelerinin gelişimine bağlı olarak dozaj
60 mg/gün (sabah ve akşam 30 mg tablet) dozunda idame tedavisine geçilebilir.
Optimal doz bireysel olarak belirlenmelidir, ancak hafif ve orta düzeyde
hipertansiyonu olan hastaların çoğunda kan basıncı kontrolü 30-60 mg/gün
dozunun günde bir ya da iki kez uygulanmasıyla elde edilebilir.
120 mg/gün dozu ağır hipertansif hastalar için ayrılmalı ve maksimum günlük doz
olarak düşünülmelidir.
Yeterli bir kan basıncı kontrolü elde edilemeyen hastalarda delaprili bir diüretikle
örneğin 25 mg/gün hidroklorotiazid veya 2,5 mg/gün indapamid ile kombine etmek
mümkündür.
Basınç değerleri stabil hale geldiğinde, yeterli kan basıncı kontrolü aynı dozun veya
yarısının günde tek doz uygulanması ile sürdürülebilir. Halen diüretik ile tedavi
edilmekte olan şiddetli sodyum kaybı bulunan hipertansif hastalarda delaprilin
düşük dozlarının ilave edilmesi önerilir (örn. 15 mg/gün).
2 hafta sonrasında antihipertansif etki yetersiz ise doz artırılabilir.
Konjestif kalp yetersizliği
Kalp yetersizliği hastalarında delaprilin başlangıç dozu günde iki kere toplam 15
mg uygulanmasıdır (sabah 15 mg dozun yarısı ve akşam 15mg dozun yarısı). Tedavi
sıkı tıbbi denetim altında başlatılmalı ve arteriyel basınç üzerindeki başlangıç
Sayfa 1/12etkisini saptamak açısından hastalar dikkatle kontrol edilmelidir. Ayrıca, renal
fonksiyon ve serum potasyum düzeyleri de takip edilmelidir. ADE inhibitörlerinin
başlangıç dozlarını takiben görülen hipotansiyon, kronik tedavi sırasında yine
hipotansiyon ortaya çıkacağı anlamına gelmez ve ilacın sürekli kullanımını
engellemez. Hastanın tedaviye yanıtına ve hipotansiyon bulunmamasına bağlı
olarak, doz günde iki kez 30mg/gün idame dozuna artırılabilir. En ağır vakalarda
ve hastanın tolerabilitesine göre, maksimum 60 mg/gün dozu uygulanabilir (sabah
ve akşam 30 mg tablet). Günlük dozlardaki artış, yeterli kontrole erişilip
erişilemediğini gözlemek için 2-4 haftalık bir periyotta kademeli olarak
artırılmalıdır. Delapril, dijital ilaçlarla ya da dijital ilaçlar olmaksızın potasyum
atıcı diüretikler ile birlikte kullanılabilir. Mümkünse tedaviye başlanmadan önce
diüretik dozu azaltılmalıdır. Semptomatik hipotansiyon bakımından yüksek riskli
hastalar; ör. hiponatremi olsun ya da olmasın tuz kaybı bulunanlar, hipovolemisi
olanlar veya yüksek dozda diüretik ile tedavi edilen hastalarda, mümkünse delapril
tedavisi başlanmadan önce bu durumlar düzeltilmedir.
Uygulama şekli:
Çocuklar tarafından uygunsuz kullanımı engellemek için ilaç şişesinde çocuk-
emniyetli kapak bulunmaktadır. Bu nedenle:
1) Açmak için bastırın ve aynı zamanda kapağı döndürün
2) Kapatmak için bastırarak kapağı çevirin
Özel populasyonlara ilişkin ek bilgiler:
Böbrek yetmezliği:
Renal yetmezlik varlığında delapril atılımı azalacağından kreatinin serum düzeyleri
> 3mg/dl olan hastalarda doz ayarlaması gereklidir; uygun şekilde azaltılmış (ör.
günde iki doza bölünmüş 15 mg/gün) dozlardan başlayarak yeterli doza ulaşılması
önerilir.
Karaciğer yetmezliği: Delapril hepatik düzeyde kısmen aktif metabolitlerine
dönüştüğünden, hafif ve orta düzey hepatik yetmezlik olan hastalarda bu dönüşüm
yavaşlayabilir. Bu durumda uygulanan doza göre hastanın yanıtının gözlenmesi
önerilir. Ağır hepatik yetmezlikte kullanılmamalıdır.
Pediyatrik popülasyon:
Çocuklarda kullanılmamalıdır.
Geriyatrik popülasyon:
Yaşlı hastalarda böbrek fonksiyonlarındaki fizyolojik azalmayı göz önünde
bulundurarak, bu popülasyonda tedaviye düşük dozlarla ve muhtemelen günde tek
dozla başlanması değerlendirilmelidir.
Delaprilin emilimi yiyeceklerden etkilenmediğinden Delaket tabletler yemeklerden
önce, sonra veya yemek sırasında verilebilir.
4.3 Kontrendikasyonlar
Delapril veya diğer ADE inhibitörlerine veya yardımcı maddelerden herhangi
birisine karşı bilinen aşırı duyarlılık.
Hamileliliğin ikinci ve üçüncü trimesteri (bkz Bölüm 4.4 ve 4.6)
Sayfa 2/12Anjionörotik ödem hikayesi. Herediter/idiyopatik anjiyonörotik ödem. Ağır hepatik
yetmezlik. Bilateral renal arter stenozu veya tek soliter böbrek vakalarında
unilateral renal stenoz.
4.4 Özel kullanım uyarıları ve önlemleri
Anjiyoödem
ADE inhibitörleri ile tedavi edilen hastalarda, özellikle tedavinin ilk haftası
süresince yüz, dudak, muköz membranlar, dil, glotis ve/veya larenks anjiyonörotik
ödemleri ve eller ve ayaklarda anjiyonörotik ödemler bildirilmiştir. Nadir vakalarda
bir anjiyotensin dönüştürücü enzim inhibitörü ile uzun dönemli tedavide ciddi
anjiyoödem gelişebilir. Bu olaylarda tedavi hemen kesilmeli ve bir başka
farmakolojik sınıftan ajan ile değiştirilmelidir.
Dil, glottis veya larenksin anjiyoödemi ölümcül olabilir. Subkutan adrenalin
çözeltisi 1:1000 (0,3-0,5 ml) veya 1 mg/ml yavaş adrenalin infüzyonu ile EKG
kontrolünü içeren fakat bunlarla sınırlı olmayan acil tedavi verilmelidir. Hastanın
yatışı yapılmalı ve en az 12-24 saat gözetim altında tutulmalı ve semptomlar
tamamen düzelene kadar hastaneden çıkartılmamalıdır.
Öksürük
ADE inhibitörü ile tedavi süresince tedavinin kesilmesinden sonra geçen kuru ve
non-prodüktif bir öksürük meydana gelebilir.
Hipotansiyon
Özellikle konjestif kalp yetersizliği, renovasküler hipertansiyon, renal diyaliz, ciddi
elektrolit ve/veya sıvı kaybı olan risk altındaki hastalarda, diğer ADE
inhibitörlerinde olduğu gibi delapril tedavisi ile de belirgin hipotansif bir yanıt
ortaya çıkabilir. Bu hastalarda tedavi başlatılmadan önce önlem olarak diuretik
tedavisi kesilmeli veya uygun rehidratasyon tedavisi başlanmalıdır. İskemik kalp
hastalığı veya serebrovasküler hastalığı olanlarda tedavi yakın tıbbi takip altında ve
düşük dozlarla başlanmalıdır.
Renal yetmezlikle ilişkili olan ya da olmayan kalp yetersizliği bulunan hastalarda
ADE inhibitörleri ile tedavi sırasında semptomatik hipotansiyon gözlemlenmiştir.
Bu olay, yüksek doz kıvrım diüretiği kullanımı, hiponatremi ve fonksiyonel renal
yetmezlik ile doğrulanan daha ağır kalp yetersizliği olan hastalarda daha olasıdır.
Bu hastalardaki potansiyel basınç düşmesine bağlı olarak diuretik ve/veya ADE
inhibitörü dozunun azaltılması ve/veya tedavilerin kesilmesi gerekli olabilir.
Hipotansiyon durumunda hastanın sırt üstü pozisyonda yatırılması ve gerekli ise
normal fizyolojik salin ile intravenöz infüzyon önerilebilir.
Renal yetmezliği olan hastalar
Duyarlı bireylerde renin-anjiyotensin-aldosteron sisteminin inhibisyonuna bağlı
olarak renal fonksiyonda değişiklikler ortaya çıkabilir. Bu nedenle ADE
inhibitörleri renal yetmezlik hastalarda bunlar daha az veya daha seyrek dozlara
gereksinim gösterdiklerinden dikkatli kullanılmalıdır. Tedavi süresince renal
fonksiyonun yakın takibi gerçekleştirilmelidir. ADE inhibitörleri ile ilişkili olarak
özellikle de ağır kalp yetersizliği veya renal arter stenozu dahil altta yatan renal
hastalığı olanlarda. renal yetmezlik bildirilmiştir.
Önceden bilinen renal hastalığı bulunmayan bazı hastalarda eş zamanlı diüretik
verildiğinde kan üre ve kreatinin konsantrasyonlarında yükselme gelişmiştir.
Sayfa 3/12ADE inhibitörü dozunun azaltımı ve/veya diüretiğin kesilmesi gerekebilir.
Tedavinin ilk haftalarında renal fonksiyonun yakın takibi önerilir.
ADE inhibitörleri ile tedavi edilen hastalarda yüksek akımlı poliakrilonitril
membranlarla (AN69) hemodiyaliz sırasında anafilaktoid reaksiyonlar (yüzde şişme,
kızarıklık, hipotansiyon ve dispne gibi) gözlemlenmiştir. Bu nedenle bu vakalarda
başka sınıf bir antihipertansif veya başka çeşit dializ membranı kullanılması önerilir.
Renovasküler hipertansiyonu olan hastalar
Bilateral renal arter stenozu veya soliter böbrek arterinde stenozu ve renovasküler
hipertansiyonu olan hastalar ADE inhibitörleri ile tedavi edildiklerinde şiddetli
hipotansiyon ve renal yetmezlik riski artar. Diüretiklerle tedavi ek bir risk faktörü
olabilir.
Unilateral renal arter stenozu olan hastalarda bile renal fonksiyonda kayıp hafif
serum kreatinin değişiklikleri ile ortaya çıkabilir. Bu hastalarda, tedavi düşük
dozlarla ve dikkatli doz titrasyonları ile hastanede yakın tıbbi gözetim altında
başlatılmalıdır.
Diüretik tedavisi kesilmeli ve tedavinin ilk haftalarında renal fonksiyon yakın takip
edilmelidir.
Hepatik fonksiyon
Delapril hepatik düzeyde kısmen aktif metabolitlerine dönüştüğünden, hafif ve orta
düzey hepatik yetmezlik olan hastalarda bu dönüşüm yavaşlayabilir. Bu durumda
uygulanan doza göre hastanın yanıtının gözlenmesi önerilir.
Hiperkalemi
Bir ADE inhibitörü ile tedavi sırasında özellikle de renal yetmezlik ve/veya kalp
yetersizliği durumlarında hiperkalemi ortaya çıkabilir. Potasyum destekleri ve
potasyum tutucu diüretikler ADE inhibitörleri ile tedavi sırasında genellikle
önerilmez. Çünkü bunlar plazma potasyumunda belirgin artışlara neden olabilir.
Yukarıda belirtilen ajanların kullanımı gerekli ise serum potasyumunun sıklıkla
izlenmesi önerilir.
Cerrahi – anestezi
ADE inhibitörleri diğer hipotansif potansiyelleri kuvvetlendirerek major cerrahi
geçiren hastalarda veya anestezi sırasında hipotansiyona ve hatta hipotansif şoka
neden olabilir. Eğer ADE inhibitörünün kesilmesi mümkün değilse kan volümü
dikkatle kontrol edilmelidir.
Nötropeni/Agranulositoz
Bir ADE inhibitörü ile nötropeni riski doz ve tip ile ilişkili gibi görülmektedir ve
hastanın klinik durumuna bağlıdır. Komplike olmayan hastalarda nadir görülür
ancak bir renal yetmezliği olan hastalarda özellikle de bu durum kollajen vasküler
hastalıkla (ör. Sistemik lupus eritematozus, skleroderma) ve immünosupresif
ajanlarla tedavi ile ilişkili ise ortaya çıkabilir. ADE inhibitörü kesildikten sonra geri
dönüşlüdür.
Proteinüri
Renal fonksiyon bozukluğu bulunan hastalarda veya görece yüksek ADE inhibitörü
dozlarında ortaya çıkabilir.
Sayfa 4/12Himenoptera desensitizasyonu sırasında anafilaktik reaksiyonlar
ADE inhibitörü alan hastalar nadiren yaşamı tehdit edici anafilaktoid reaksiyonlar
yaşamışlardır. Bu reaksiyonlar her bir desensitizasyondan önce ADE inhibitör
tedavisinin geçici olarak kesilmesi ile önlenmiştir.
LDL aferezi sırasında anafilaktoid reaksiyonlar
Nadiren, dekstran sülfat ile LDL aferezi süresince ADE inhibitörleri alan hastalar
hayati tehlikesi olan anaflaktoid reaksiyonlar deneyimlemişlerdir. Bu reaksiyonlar
her bir aferezden önce ADE inhibitör tedavisinin geçici olarak kesilmesi ile
önlenmiştir.
Pediyatrik hastalar
Şimdiye kadar yeterli deneyim bulunmadığından bu ürün çocuklarda
kullanılmamalıdır.
Geriyatrik Hastalar
Bazı yaşlı hastalar gençlere göre ADE inhibitörlerine daha fazla yanıt verebilirler;
tedaviye düşük dozlarla başlanması tedavi başlangıcında renal fonksiyonun
değerlendirilmesi önerilir.
Aort stenozu/hipertrofik kardiyomiyopati
Sol ventrikül çıkışında obstrüksiyon bulunan hastalarda ADE inhibitörleri dikkatli
kullanılmalıdır.
Böbrek transplantasyonu
Yakın zamanda böbrek transplantasyonu geçirmiş hastalarda delapril kullanımı ile
ilgili yeterli deneyim bulunmamaktadır.
Primer hiperaldosteronizm
Renin anjiyotensin sisteminin inhibisyonu ile etki eden ilaçların uygulanması primer
hiperaldosteronizmli hastalarda önerilmez.
Gebelik
ADE inhibitörü tedavisi gebelikte başlatılmamalıdır. Bir gebelik planlanıyorsa
hekim hemen haberdar edilerek, bir ADE inhibitörü ile tedaviye devam etmek
zorunlu değilse gebelikte kullanımı güvenli olduğu kanıtlanmış alternatif tedaviler
kullanılmalıdır. Gebelik tanısı konulduğunda ADE inhibitörü tedavisi derhal
kesilerek eğer uygunsa alternatif bir tedavi başlatılmalıdır (bkz Bölüm 4.3 ve 4.6).
Ürün laktoz içermektedir bu nedenle nadir herediter galaktoz intoleransı, Lapp
laktaz eksikliği veya glukoz galaktoz malabsorpsiyonu olan hastalar bu ilacı
kullanmamalıdır.
Ürün laktoz içermektedir bu nedenle nadir herediter galaktoz intoleransı, Lapp
laktaz eksikliği veya glukoz galaktoz malabsorpsiyonu olan hastalar bu ilacı
kullanmamalıdır.
4.5 Diğer tıbbi ürünler ile etkileşimler ve diğer etkileşim şekilleri
Önerilmeyen kombinasyonlar
Sayfa 5/12Potasyum ve potasyum tutucu diüretikler: Delapril tedavisi, tiyazid diüretiklerinden
kaynaklanan potasyum kaybını azaltabilir.
Potasyum tutucu diüretikler (spironolakton, amilorid, triamteren ve diğerleri) veya
potasyum tuzlarının uygulanması hiperkalemi riskini artırabilir. Bu nedenle bu
ilaçların kullanımı eğer gerekli ise dikkatle uygulanmalı ve potasyum düzeyleri
sıkça izlenmelidir.
Kullanımında dikkat edilecekler
Diüretikler: Diüretik alan hastalar özellikle de volüm ve/veya tuz kaybı olanlar ADE
inhibitörü tedavisi başlanmasını takiben kan basıncında aşırı bir düşme
yaşayabilirler. Hipotansif etki olasılığı tedaviye düşük ADE inhibitörü dozlarıyla
başlanarak azaltılabilir. Doz artırımları dikkatle yapılmalıdır.
Lityum: ADE inhibitörleri ve lityumla eş zamanlı tedavi alan hastalarda kan lityum
düzeylerinde artış ve lityum zehirlenmesi semptomları bildirilmiştir. Bu nedenle bu
iki ilacın eş zamanlı uygulaması dikkatle yapılmalıdır ve lityum kan
konsantrasyonları sıklıkla kontrol edilmelidir. Bir diüretiğin eş zamanlı uygulaması
lityum toksisitesini artırabilir.
Anestetikler: ADE inhibitörleri bazı anestetik ilaçların hipotansif etkilerini
artırabilir.
Narkotik ilaçlar/antipsikotikler: Postural hipotansiyon ortaya çıkabilir.
Antihipertansif maddeler: ADE inhibitörlerinin hipotansif etkisini artırır.
Allopurinol, sitostatik veya immünosupresif ajanlar, sistemik kortikosteroidler veya
prokainamid: ADE inhibitörleri ile eş zamanlı tedavi lökopeni riskinde artışa neden
olabilir.
Dikkate alınması gerekenler
Non-steroid antienflamatuar ilaçların (NSAİ) eş zamanlı uygulaması: ADE
inhibitörleri NSAİ (ör. Selektif Cox-2 inhibitörleri, 325 mg/gün’den itibaren asetil
salisilik asit ve non-selektif NSAİ) ile birlikte verildiğinde antihipertansif etki
azalabilir.
NSAİ ve ADE inhibitörü eş zamanlı kullanımı özellikle renal fonksiyonları
bozulmuş olan hastalarda, olası akut renal yetmezlik ile renal fonksiyonda
kötüleşmeyi artırabilir ve serum potasyum artışına neden olabilir. Kombinasyon
özellikle yaşlı hastalarda dikkatle uygulanmalıdır. Hastalar yeterli şekilde rehidrate
edilmelidir ve eş zamanlı tedavi başlatılırken renal fonksiyonların izlenmesi
düşünülmelidir.
Sempatomimetikler: ADE inhibitörlerinin antihipertansif etkilerini azaltabilir;
istenen etkinin elde edildiğini teyit etmek için hastalar yakından izlenmelidir.
Alkol: Hipotansif etkiyi artırır.
ADE inhibitörlerinin ve antidiyabetiklerin (oral ajanlar veya insülin) birlikte
uygulanması her şeyden önce kombine tedavinin ilk haftalarında ve renal
Sayfa 6/12fonksiyonları bozulmuş olan hastalarda antidiyabetik etkiyi artırarak hipoglisemi
riskine yol açabilir.
4.6 Gebelik ve laktasyon
Genel tavsiye
Gebelik kategorisi X
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince uygun etkili doğum
kontrolü uygulamak zorundadırlar.
Gebelik dönemi
ADE inhibitörlerinin kullanımı gebeliğin ilk trimesterinde önerilmez (bkz. bölüm
4.4). ADE inhibitörlerinin gebeliğin ikinci ve üçüncü trimesterinde kullanılması
kontrendikedir (bkz.Bölüm 4.3 ve 4.4).
Gebeliğin ilk trimesterinde ADE inhibitörü maruziyeti ile teratojenik risk arasındaki
bağlantıya dair epidemiyolojik kanıtlar bir yargıya götürücü sonuçlar sunmamakla
birlikte küçük bir risk artışı dışlanamaz.
Bir gebelik planlanıyorsa hekim hemen haberdar edilerek, bir ADE inhibitörü ile
tedaviye devam etmek zorunlu değilse gebelikte kullanımı güvenli olduğu
kanıtlanmış alternatif tedaviler kullanılmalıdır.
Gebelik tanısı konulduğunda ADE inhibitörü tedavisi derhal kesilerek eğer uygunsa
alternatif bir tedavi başlatılmalıdır .
Gebeliğin ikinci ve üçüncü trimesterinde ADE inhibitörlerine maruz kalan
kadınlarda fetal toksisite (azalmış renal fonksiyon, oligohidramniyoz, kafatası
osifikasyonunda retardasyon) ve neonatal toksisite (renal yetmezlik, hipotansiyon,
hiperkalemi) ortaya çıkabileceği bilinmektedir.
Gebeliğin ikinci trimesterinden itibaren ADE inhibitörü maruziyeti ortaya çıkarsa
renal fonksiyonların ve kafatasının ekografik değerlendirmesi önerilir.
Anneleri ADE inhibitörü alan yeni doğanlar hipotansiyon açısından dikkatle
izlenmelidir (bkz. Bölüm 4.3 ve 4.4).
Laktasyon dönemi
DELAKET’in laktasyon döneminde kullanımı ile ilgili veri bulunmadığından,
DELAKET laktasyon sırasında özellikle de yenidoğan ve prematüre bebeklerin
emzirilmesi sırasında önerilmez ve laktasyon sırasında güvenlilik profili kanıtlanmış
alternatif tedaviler tercih edilmelidir.
Üreme yeteneği/Fertilite
Veri yoktur.
4.7 Araç ve makine kullanımı üzerine etkiler
Ürünün hipotansif etkileri dolayısıyla sersemlik ortaya çıkabileceğinden hastalar
araç ve makine kullanımı sırasında dikkatli olmaları konusunda uyarılmalıdır.
4.7 İstenmeyen etkiler
Delaket ile görülen yan etkiler genellikle hafif ve geçicidir. ADE inhibitörü tedavisi
ile ilişkili advers etkiler aşağıdaki sıklık derecelerine göre listelenmiştir: Çok yaygın
Sayfa 7/12(≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000)
Sinir sistemi hastalıkları
Seyrek :Sersemlik, yorgunluk, depresyon, uyku bozuklukları, paresteziler,
impotans, denge bozukluğu, konfüzyon, tinnitus, görme bozukluğu
Kardiyak hastalıklar:
Yaygın :Sersemlik, güçsüzlük hissi, görme bozukluğu ile birlikte
hipotansiyon
Seyrek :Bilinç kaybı (senkop) ile birlikte hipotansiyon
Çok seyrek :Hipotansiyon ile ilişkili taşikardi, palpitasyoni aritmi, anjina
pektoris, miyokard enfarktüsü, geçici iskemik ataklar, serebral
hemoraji.
Vasküler hastalıklar:
Çok seyrek :Yüz ve orofarengeal dokuları kapsayan anjiyonörotik ödem
Solunum, göğüs bozuklukları ve mediastinal hastalıklar:
Yaygın :Öksürük
Seyrek :Dispne, sinüzit, rinit, glossit, bronşit ve bronkospazm
Çok seyrek :Anjiyonörotik ödem
Gastrointestinal hastalıklar
Çok yaygın :Bulantı, kusma
Seyrek :Karın ağrısı, hazımsızlık, diyare, konstipasyon, ağız kuruluğu
Hepato-biliyer hastalıklar
Çok seyrek :Kolestatik sarılık, hepatit, pankreatit, ileus
Deri ve deri altı doku hastalıkları
Seyrek :Döküntü, pruritus, ürtiker, eritema multiforme, Stevens-Johnson
sendromu, toksik Epidermal nekroliz, psoriazis benzeri döküntüler,
alopesi, ateş, miyalji, artralji, eozinofili ve/veya ANA artışı
Böbrek ve idrar yolu hastalıkları:
Yaygın olmayan :Akut renal yetmezlik, daha önce var olan renal yetmezlikte
kötüleşme
Laboratuvar parametreleri:
Seyrek :Karaciğer enzimlerinde ve serum bilirubininde artış, ilaç
kesildiğinde geri dönen kan üre ve plazma kreatinin artışı, renal
yetmezlik, ciddi kalp yetmezliği, renovasküler hipertansiyon ve
hemoglobin, hematokrit, trombosit ve lökosit sayısında azalma.
Çok seyrek :Agranülositoz veya pansitopeni, konjenital glukoz 6 fosfat
dehidrojenaz eksikliğinde hemolitik anemi.
Sayfa 8/12ADE inhibitörü tedavisi aldosteron sekresyonunu azalttığından tedavi sırasında kan
potasyum seviyeleri artabilir. Potasyum tutucu diüretiklerin (spironolakton, amilorid
ve triamteren gibi) ve potasyum desteklerinin kullanımından kaçınmak gerekir
(Bkz. Bölüm 4.5).
4.9 Doz aşımı ve tedavisi
Doz aşımı semptomları şiddetli hipotansiyon, şok, stupor, bradikardi, elektrolit
bozuklukları ve renal yetersizliktir.
Aşırı dozun yutulmasından sonra, hasta tercihen yoğun bakım ünitesi olmak üzere,
yakın takip altında tutulmalıdır. Serum elektrolitleri ve kreatinin sıklıkla
izlenmelidir. Terapötik ölçümler semptomların doğasına ve şiddetine bağlıdır. Eğer
yutma yeni ise, gastrik lavaj gibi emilimleri önlemek için önlemler, adsorbent ve
yutmadan sonra 30 dakika içinde sodyum sülfat uygulanması ve acele eliminasyon
uygulaması yapılmalıdır. Hipotansiyon ortaya çıktığında hasta şok poziyonuna
getirilmeli ve hızla salin çözeltisi verilmelidir. Anjiyotensin II ile tedavi
düşünülmelidir. Bradikardi ya da aşırı vagal reaksiyonlar atropin uygulanması ile
tedavi edilmelidir. Eğer gerekli ise bir pacemaker kullanılabilir. ADE inhibitörleri
dolaşımdan hemodiyaliz ile uzaklaştırılabilir. Yüksek akımlı poliakrilonitril
membranların kullanımından kaçının.
5. FARMAKOLOJİK ÖZELLİKLER
5.1 Farmakodinamik özellikleri
Farmakoterapötik grup: Renin anjiyotensin sistemi üzerine etki eden ilaçlar – ADE
inhibitörleri, düz.
ATC kodu: C09AA12.
Delapril antihipertansif etkiye sahip yeni bir anjiyotensin I dönüştürücü enzim
(ADE) inhibitörüdür. Bu ilacın antihipertansif etkilerini ortaya çıkarma
mekanizması renin anjiyotensin sisteminde anjiyotensin I’in anjiyotensin II’ye
dönüştüren enzimin inhibisyonudur.
ADE inhibisyonu kan basıncı üzerinde etkisi olan anjiyotensin II üretiminde
azalmaya ve bunun sonucunda aldosteron sekresyonunda azalmaya yol açar.
Bradikinin inaktivasyonundan sorumlu kinaz enzimi (ADE ile aynıdır) inhibisyonun
da ürünün kan basıncı düşürücü fizyolojik mekanizmalarına katkısı olduğuna
inanılmaktadır.
Delapril emildikten sonra geniş oranda aktif metabolitleri delapril diasit (MI) ve 5-
hidroksi-delapril-diasit’e (MIII) metabolize olur. Delapril ve aktif metabolitleri
tavşan akciğer fraksiyonunda in-vitro olarak ve spontan hipertansif sıçanlarda
plazma ve damar duvarında in vivo olarak ADE aktivitesini inhibe eder. Aynı
hayvan modelinde oral uygulama doza bağımlı basınç düşmesi sağlar; deneysel
olarak oluşturulmuş renal hipertansiyonu olan sıçanlarda benzer şekilde belirgin
antihipertansif etki saptanabilir. Spontan hipertansif sıçanlarda delapril ve
hidroklorotiyazid kombine uygulaması antihipertansif etkinin hem yoğunluğunu
hem de süresini artırır. Delapril hem hafif hem de şiddetli derecede esansiyel
hipertansiyonda ve aynı zamanda renal ve renovasküler hipertansiyonun terapötik
tedavisinde araştırılmıştır. Esansiyel hipertansiyonlu hastalarda delaprilin tek oral
dozu uygulamadan 1 saat sonrasında başlayan ve 12 saate kadar süren belirgin
antihipertansif etki ortaya çıkartır. Arteriyel basınçta düşme periferik dirençlerdeki
düşme ile ilişkilidir ve kompansatuar kalp hızı artışı ortaya çıkmaz. Kaptoprille
Sayfa 9/12kıyaslandığında delapril şu avantajlara sahiptir: daha uzun etki süresi, daha yüksek
terapötik etki ve daha iyi tolerabilite. Delapril serebral ve renal kan akımı
değişikliklerine yol açmaz ve pratikte ortostatik hipotansiyon riski yoktur.
Enalaprilden daha iyi tolere edilir ancak klinik olarak eş etkililiktedirler. Dahası
delapril konjestif kalp yetersizliğinde terapötik olarak kullanılır. Dijital ve/veya
diüretik tedavisi altındaki konjestif kalp yetersizliği hastalarındaki klinik çalışmalar
delapril uygulamasının kalp hızını artırmadan ejeksiyon fraksiyonunu ve kalp
debisini artırdığını göstermiştir. Arteriyel basınç düşmüş, sistemik vasküler direnç
de azalma sağlanmıştır. Pulmoner kapiller basınç düşmüştür. Genel olarak hem ön
yük hem de art yükte azalma vardır. Efor direnci ve New York Kalp Cemiyeti
kriterleri ile değerlendirilen yetmezlik şiddetinde düzelme sağlanmıştır.
5.2 Farmakokinetik özellikler
Genel Özellikler
Emilim:
Delapril emilimi gastrointestinal kanalda yiyecek varlığından etkilenir.
Dağılım:
Esas serum metaboliti delapril-diasit (MI)’dir ve bunu 5-hidroksi-delapril-diasit
(MIII) takip ederken, inaktif bir siklik metabolit olan (MII) ve değişmemiş delapril
konsantrasyonları düşüktür. Metabolit MI diğer dolaşımdaki metabolitlerle
karşılaştırıldığında en yüksek C ve T değerlerine sırasıyla 1,3 - 1,6 saat
max max
içerisinde ulaşılır.
1.2 saatlik bir yarı ömür ile MI merkezi kompartmanlardan uzaklaşır.
Delapril ve (MI) %95’i aşan oranda serum proteinlerine bağlanır.
Biyotransformasyon:
Farmakokinetik çalışmalar delaprilin gastrointestinal kanalda hızla emildikten sonra
aktif formları delapril-diasit (MI) ve 5-hidroksi-delapril-diaside (MIII) metabolize
edildiğini göstermiştir.
Eliminasyon:
Ürünün yaklaşık % 55-58’i 24 saatlik idrarla atılır, esas olarak MI ve MIII
metabolitleri şeklinde ve minimum miktarlarda (MII) ve değişmemiş delapril
şeklindedir. Fekal atılım üriner atılımı tamamlayıcıdır.
Tekrarlanan dozlar delapril veya metabolitlerinin birikimine neden olmaz.
Doğrusallık/ Doğrusal olmayan durum:
Doz oransallığı değerlendirilmemiştir.
5.3 Klinik öncesi güvenlilik verileri
Tekrarlayan doz toksisite çalışmaları klinik kullanımda herhangi bir olası risk
göstermemiştir.
Sıçanlarda 30 mg/kg ve köpeklerde 100 mg/kg 52 haftaya kadar oral kullanımlar
tolere edilmiştir.
Delaprilin fertilite ve üreme, organogenez ve peri- ve postnatal gelişim üzerine
sıçan ve tavşanlarda bir etkisi yoktur.
Yapılan in vivo ve in vitro testlerde herhangi bir delapril mutajenik etkisi
görülmemiştir.
Sayfa 10/12Delapril fare ve sıçanlarda karsinojenite göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Laktoz
Düşük substitüe hidroksipropil selüloz
Hidroksipropil selüloz
Magnezyum stearat
6.2 Geçimsizlikler
Diğer ilaçlarla herhangi bir geçimsizlik bilinmemektedir.
6.3 Raf ömrü
36 ay.
Belirtilen raf ömrü açılmayan ve doğru şekilde muhafaza edilen ambalaj içindir.
Ürün ilk açıldıktan sonra 2 ay içerisinde kullanılmalıdır.
6.4 Saklamaya yönelik özel tedbirler
Oda sıcaklığında muhafaza edilmelidir.
Kullandıktan sonra ilaç şişesini doğru şekilde kapatın
6.5 Ambalajın niteliği ve içeriği
Çocuk korumalı kapaklı cam ilaç şişesi. Kap tıpasında kurutucu olarak silika jel
bulunur.
28 tabletlik kutu
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliklerine”
uygun olarak imha edilmelidir.
7. RUHSAT SAHİBİ
Chiesi İlaç Ticaret A.Ş
Büyükdere Cad. No:122 Özsezen İş Merkezi C Blok Kat:3 Esentepe-Şişli İstanbul
Tel: 0212 370 9100
Fax: 0212 370 9127
8. RUHSAT NUMARASI
125/66
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.09.2008
Ruhsat yenileme tarihi: 17.09.2013
10. KÜB’ÜN YENİLENME TARİHİ
Sayfa 11/12