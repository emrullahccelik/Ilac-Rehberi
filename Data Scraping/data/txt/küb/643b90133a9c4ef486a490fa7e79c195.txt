1/15 
 KISA ÜRÜN BİLGİSİ  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?  
 
1. BEŞERİ TIBBİ ÜRÜNÜN ADI  
 
SIMKELMA 10 g oral süspansiyon hazırlamak için toz  
 
2. KALİTATİF VE KANTİTATİF BİLEŞİM  
 
Etkin madde:  
Her bir saşe 10 g sodyum zirkonyum siklosilikat  içerir.  
 
Yardımcı maddeler:  
SIMKELMA, yardımcı madde içermemektedir.  
 
3. FARMASÖTİK FORM  
 
Oral süspansiyon hazırlamak için toz.  
Beyaz  ila gri arası  toz. 
 
4. KLİNİK ÖZELLİKLER  
4.1. Terapötik endikasyonlar  
 
SIMKELMA, erişkin  hastalar da hiperkalemi tedavisinde  endikedir  (Bkz. Bölüm 4.4 ve Bölüm 
5.1). 
 
4.2. Pozoloji ve uygulama şekli  
 
Pozoloji/uygulama sıklığı ve süresi:  
 
Düzeltme fazı  
SIMKELMA’nın önerilen başlangıç dozu, su içinde süspansiyon halinde oral yolla günde üç 
kez uygulanan 10 g’dır. Normokalemiye ulaşıldığında idame rejimine geçilmesi gerekmektedir 
(aşağıdaki açıklamaya bakınız).  
 
Normokalemiye genel olarak 24 ila 48 saat içinde ulaşılır. Hastalar, 48 saatlik tedaviden sonra 
halen hiperkalemik ise , aynı rejime 24 saat daha devam edilebilir. Eğer 72 saatlik tedaviden 
sonra normokalemiye ulaşılamıyorsa başka tedavi yaklaşımlarının göz önünde bulundurulması 
gerekmektedir.  
 
İdame fazı  
Sürekli idame tedavisi nde, hiperkalemi  nüksünü önlemek için minimum etkili doz 
oluşturulmalıdır. Normal bir potasyum seviyesini korumak için , günde bir kez 5 g’lık doz 
önerilir, gerekirse  günde bir kez 10 g'a kadar doz ar tırılabilir veya gün aşırı 5 g’a kadar  doz 
azaltılabilir.  İdame  tedavisi için günde bir kez 10 g'dan fazla kullanılmamalıdır.  
 
2/15 
 Tedavi sırasında serum potasyum düzeylerinin düzenli olarak izlenmesi gerekmektedir  (Bkz. 
Bölüm 4.4) .  
 
Unutulan  doz 
Hasta bir dozu almayı unutursa , kendisine bir sonraki dozu normal zamanında alması 
söylenmelidir.  
 
Uygulama şekli:  
SIMKELMA oral kullanım içindir.  
 
Saşe içeriğinin tamamı içerisinde yaklaşık 45 ml su bulunan bir bardağa boşaltılmalı ve iyice 
karıştırılmalıdır. Tatsız sıvı henüz bulanıkken içilmelidir. Toz çözünmeyecektir. Tozun 
çökmesi halinde, sıvı tekrar karıştırılarak alınmalıdır. Gerekirse, bardak biraz daha suyla 
çalkalanmalı ve içeriğin tamamı alınmalıdır.  
 
Süspansiyon aç veya tok karnına alınabilir.  
 
Özel popülasyonlara ilişkin ek bilgiler:  
 
Böbrek yetmezliği:  
Kronik hemodiyalize girmeyen b öbrek yetmezliği olan hastalar için normal dozlarda herhangi 
bir değişiklik gerekmemektedir.   
 
Diyalize giren hastalar için SIMKELMA sadece diyaliz yapılmayan günlerde uygulanmalıdır. 
Önerilen başlangıç dozu günde bir kez 5 g’dır. Normokalemiyi (4,0 - 5,0 mmol/L) sağlamak  
üzere, uzun diyaliz arası aralıktan sonra diyaliz öncesi serum potasyum değerine göre doz 
haftalık olarak artırılabi lir veya azaltılabilir. Doz, diyaliz yapılmayan günlerde günde bir kez 5 
g’dan 15 g ’a kadar artışlarla haftalık aralıklarla ayarlanabilir. Doz ayarlanırken serum 
potasyumunun haftalık olarak izlenmesi önerilir; normokalemi sağlandıktan  sonra, potasyum 
düze nli olarak izlenmelidir (ör. aylık olarak veya diyet potasyumundaki değişiklikler veya 
serum potasyumunu etkileyen ilaçlar dahil olmak üzere klinik karara göre daha sık).  
 
Karaciğer yetmezliği:  
Karaciğer yetmezliği olan hastalar için normal dozlarda herhangi bir değişiklik 
gerekmemektedir.  
 
Pediyatrik popülasyon:  
SIMKELMA’nın güvenliliği ve etkililiği 18 yaş ın altındaki  ergenlerde ve  çocuklarda 
belirlenmemiştir . Veri bulunmamaktadır.  
 
Geriyatrik popülasyon:  
Geriyatrik hastalar için özel doz ve uygulama yönergeleri önerilmemektedir.  
 
4.3. Kontrendikasyonlar  
 
SIMKELMA, sodyum zirkonyum siklosilikata  karşı aşırı duyarlılığı olan hastalarda 
kontrendikedir.  
 
 
 
3/15 
 4.4. Özel kullanım uyarıları ve önlemleri  
 
Serum potasyum düzeyleri  
Serum potasyum konsantrasyonunu etkileyen tıbbi ürünlerde (örn. renin -anjiyotensin -
aldosteron sistemi  (RAAS) inhibitörleri veya diüretikler) değişiklik yapıldıktan sonra ve 
SIMKELMA dozunun titre edilmesinden sonra klinik olarak gerektiğinde serum potasyum 
düzeyi  izlenmelidir.  
 
İzleme sıklığı, diğer tıbbi ürünler, kronik böbrek hastalığının ilerlemesi ve diyet potasyum alımı 
gibi çeşitli faktörlere bağlı dır. 
 
Hipokalemi  
Hipokalemi gözlenebilir ( Bkz. Bölüm 4.8). Bu gibi durumlarda orta ila şiddetli hipokalemiyi 
önlemek için idame pozolojisi başlığı altında verilen doz titrasyonu gerekli olabilir. Şiddetli 
hipokalemisi olan hastalarda SIMKELMA kesilmeli ve hasta yeniden de ğerlendirilmelidir.  
 
QT Uzaması  
Hiperkalemi düzeltildiği sırada, serum potasyum konsantrasyonundaki düşüşün fizyolojik 
sonucu olarak QT aralığında bir uzama gözlenebilir.  
 
X-ışınları ile etkileşim riski  
Sodyum zirkonyum siklosilikat, X -ışınlarını geçirmeyebilir. Eğer hasta batın röntgeni 
çektiriyorsa, radyologların bu durumu göz önünde bulundurması gerekmektedir.  
 
İntestinal perforasyon  
SIMKELMA kullanımı ile intestinal perforasyon riski halihazırda bil inmemektedir. 
SIMKELMA dahil olmak üzere potasyum bağlayıcılarla intestinal perforasyon bildirilmiş 
olduğundan, intestinal perforasyonun bulgu ve belirtilerine karşı özel dikkat gösterilmesi 
gerekmektedir.  
 
Sodyum içeriği  
Bu tıbbi ürün her 10 g’lık dozunda 800 mg sodyum ihtiva eder. Bu durum, kontrollü sodyum 
diyetinde olan hastalar için göz önünde bulundurulmalıdır.  
 
4.5. Diğer tıbbi ürünler ile etkileşimler ve diğer etkileşim şekilleri  
 
Diğer tıbbi ürünlerin sodyum zirkonyum siklosilikat üzerindeki etkisi  
Sodyum zirkonyum siklosilikat vücut tarafından emilmediğinden veya metabolize 
edilmediğinden, diğer tıbbi ürünlerin sodyum zirkonyum siklosilikatın farmakolojik aktivitesi  
üzerinde beklenen bir etkisi bulunmamaktadır .  
 
Sodyum zirkonyum siklosilikatın diğer tıbbi ürünler üzerindeki etkisi  
Sodyum zirkonyum siklosilikat vücut tarafından emilmediğinden veya metabolize 
edilmediğinden  ve diğer tıbbi ürünlere anlamlı düzeyde bağl anmadığından , diğer tıbbi ürünlerin 
üzerinde sınırlı etkileri bulunmaktadır . Sodyum zirkonyum siklosilikat, hidrojen iyonlarını 
absorbe ederek gastrik pH’ ı geçici olarak artırabilmekte ve bir arada uygulanan, 
biyoyararlanımı pH değerine bağ lı tıbbi ürünler in çözünürlüğünde ve emilim kinetiklerinde 
değişikliklere yol açabilmektedir. Sağlıklı gönüllülerde  yürütülen bir klinik ilaç -ilaç etkileşimi 
çalışmasında sodyum zirkonyum siklosilikat ile  amlodipin, klopidogrel, atorvastatin, 
furosemid, glipizid, varfarin, losartan veya levotiroksin ile birlikte  uygula nması, klinik olarak 
4/15 
 önemli  ilaç-ilaç etkileşimleri ile sonuçlanmamış . Diğer gastrik asit modifiye ediciler ile 
dabigatranın eşzamanlı uygula ması  ile uyumlu şekilde, sodyum zirkonyum siklosilikat ile 
birlikte uygulandığında dabigatranın C maks ve EAA değerleri yaklaşık %40 daha düşük 
bulunmuştur . Bu tıbbi ürünlerin hiçbiri için herhangi bir doz ayarlaması veya doz uygulama 
zamanlarının birbirind en ayrılması gerekmemektedir. Fakat sodyum zirkonyum siklosilikat, 
mide pH’ına bağımlı biyoyararlanımı klinik açıdan anlamlı olan oral tıbbi ürün lerden  en az 2 
saat önce veya 2 saat sonra uygulanmalıdır.  
 
Artmış mide pH’ı ile ilaçlar arasındaki olası etkileşimden kaçınmak adına sodyum zirkonyum 
siklosilikattan 2 saat önce veya 2 saat sonra uygulanması gereken tıbbi ürünlere verilebilecek 
örnekler arasında azol antifungaller (ketokonazol, itrakonazol ve posa konazol), anti -HIV 
ajanları  (atazanavir, nelfinavir, indinavir, ritonavir, sakuinavir, raltegravir, ledipasvir ve 
rilpivirin) ve tirozin kinaz inhibitörleri (erlotinib, dasatinib ve nilotinib) yer almaktadır.  
 
Sodyum zirkonyum siklosilikat, pH’a bağımlı bi yoyararlanım sergilemeyen oral tıbbi ürünlerle  
doz uygulama zamanları arasında aralık bırakılmadan eşzamanlı şekilde uygulanabilir.  
 
Sağlıklı gönüllülerde yapılan başka bir ilaç -ilaç etkileşim çalışmasında, 15  g SIMKELMA’nın 
5 mg takrolimus ile birlikte uygulanması takrolimus EAA ve C maks’ında sırasıyla %37 ve %29 
azalma ile sonuçlanmıştır. Bu nedenle takrolimus SIMKELMA’dan en az 2 saat önce veya 
sonra alınmalıdır. Aynı çalışmada, SIMKELMA ve siklosporinin birlikte uygulanması klinik 
olarak an lamlı bir etkileşim gösterme miştir . 
 
Özel popülasyonlara ilişkin ek bilgiler  
 
Pediyatrik popülasyon:  
Etkileşim çalışmaları sadece yetişkinlerde yapılmıştır.  
 
4.6. Gebelik ve laktasyon  
 
Genel tavsiye  
Gebelik Kategorisi: B  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Çocuk doğurma potansiyeli olan kadınlarda SIMKELMA’nın kullanımı hakkında veri yoktur. 
Kontrasepsiyona gerek duyulup duyulmadığı bilinmemektedir.  
 
Gebelik dönemi  
SIMKELMA’nın gebe  kadınlarda kullanımına ilişkin veri bulunmamaktadır.  Hayvan 
çalışmaları üreme toksisitesine bağlı olarak doğrudan veya dolaylı zararlı etkileri 
göstermemektedir (Bkz. Bölüm 5.3). Tedbir amaçlı olarak gebelik sırasında SIMKELMA 
kullanılmamalıdır.  
 
Laktasyon dönemi  
Emzirmekte olan kadının sodyum zirkonyum siklosilikata sistemik maruz kalması, ihmal 
edilebilir düzeyde olduğu için, emzirilen çocuk üzerinde herhangi bir etki öngörülmemektedir.  
SIMKELMA emzirme döneminde kullanılabilir.  
 
Sıçanlardaki bir postnatal çalışmada, sodyum zirkonyum siklosilikata maternal maruziyetin 
postnatal gelişim üzerinde bir etkisi olmamıştır. Fizikokimyasal özelliklerine bağlı olarak 
5/15 
 sodyum zirkonyum siklosilikat ın sistemik emil imi bulunma dığından anne sütüne atılması 
beklenmez.  
 
Üreme yeteneği/Fertilite  
Sodyum zirkonyum siklosilikatın fertilite üzerindeki etkisine ilişkin insan verisi 
bulunmamaktadır . Sıçanlarda, sodyum zirkonyum siklosilikat tedavisinin fertilite üzerinde bir 
etkisi olmamıştır.  
 
4.7.  Araç ve makine kullanımı üzerindeki etkiler  
 
SIMKELMA’nın araç ve makine kullanımı üzerinde  etkisi bulunmamakta ya da  etkisi  ihmal 
edilebilecek kadar azdır.  
 
4.8. İstenmeyen etkiler  
 
Güvenlilik profilinin özeti  
En yaygın sıklıkla bildirilen advers reaksiyonlar hipokalemi (% 4,1) ve ödem ile ilişkili olaylar 
(%5,7)’dır . 
 
874 gönüllüde 1 yıla kadar açık etiketli SIMKELMA maruziyeti söz konusu olan 2 klinik 
çalışmada, araştırmacılar tarafından aşağıdaki olayların ilişkili olduğu bildirilmiştir: 
gastrointestinal olaylar [konstipasyon (%2,9), bulantı (%1,6), diyare (%0,9), karın 
ağrısı/şişkinlik (%0,5) ve kusma (%0,5)] ve aşırı duyarlılık reaksiyonları [döküntü (%0,3) ve 
kaşıntı (%0,1) ]. Bu olaylar hafif ila şiddetli nitelik te olup, hiçbiri ciddi olarak bildirilmemiştir 
ve genellikle hasta tedaviye devam ederken iyileşmiştir. Açık etiketli çalışma tasarımı 
nedeniyle, bu olaylar ile SIMKELMA arasında bir nedensellik ilişkisi kurulamamaktadır.  
 
Ağırlıklı olarak Asya popülasyonun a sahip ülkelerde yürütülen klinik çalışmalarda, 
SIMKELMA alan diyaliz hastası olmayan hastalarda tahminen %8,9 sıklıkta konstipasyon  
meydana gel miştir;  ve doz ayarlaması veya tedavinin kesilmesiyle çözül müştür.  
 
Advers reaksiyonların tablolaştırılmış özeti  
SIMKELMA’nın güvenlilik profili, 507’si  bir yıl boyunca maruz kalan 1760 hastayı içeren 
klinik çalışmalarda değerlendirilmiş tir.  
 
Kontrollü çalışmalarda n ve pazarlama sonrası raporlarda n tanımlanan advers reaksiyonlar 
Tablo 1’de gösterilmektedir.  Aşağıda listelenen advers reaksiyonlar sıklık ve sistem organ 
sınıfına (SOC) göre sınıflandırılmaktadır. Advers reaksiyonların sıklığı için aşağıdaki standart 
kullanılmıştır: Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila 
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden 
hareketle tahm in edilemiyor).  
 
Tablo 1. Klinik çalışmalar  ve pazarlama sonrası raporlardaki  advers reaksiyonların 
listesi  
Sistem Organ sınıfı   
Metabolizma ve beslenme hastalıkları  Yaygın:  
Hipokalemi  
Gastrointestinal hastalıklar  Yaygın:  
Konstipasyon  
6/15 
 Genel bozukluklar ve uygulama bölgesine ilişkin 
hastalıklar  Yaygın:  
Ödem ile ilişkili olaylar  
 
Seçil i advers reaksiyonların tanımı  
 
Hipokalemi  
Klinik çalışmalarda SIMKELMA  hastaların ın %4,1’i 3,5 mmol/L’nin altında serum potasyum 
değerleriyle seyreden ve SIMKELMA dozunda ayarlama veya SIMKELMA’nın 
kesilmesiyle düzelen hipokalemi geliştirmiştir.   
 
Ödem ile ilişkili olaylar  
Sıvı tutulumu, jeneralize ödem, hipervolemi, lokalize ödem, ödem, periferik ödem ve periferik 
şişmeyi içeren ödem ile ilişkili olaylar, SIMKELMA kullanan  hastaların %5 ,7’si tarafından 
bildirilmiştir. Bu olaylar sadece idame fazında gözlenmiş ve 15 g ile tedavi edilen hastalarda 
daha yaygın olarak görülmüştür. Olayların %53 kadarı diüretik tedavisine başlanarak veya 
diüretik dozunda ayarlama yapılarak kontrol edilmiş, kalanı  ise tedavi gerektirmemiştir.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ;                  
e-posta: tufam@titck.gov.tr ; tel: 0 800 314 00 08; faks: 0 312 218 35 99).  
 
4.9. Doz aşımı ve tedavisi  
 
Sodyum zirkonyum siklosilikat ile doz aşımı hipokalemiye neden olabilir . Hastaların s erum 
potasyum  düzeyleri  kontrol edilmeli ve gerek irse potasyum takviyesi yapılmalıdır.  
 
5. FARMAKOLOJİK ÖZELLİKLER  
 
5.1. Farmakodinamik özellikler  
 
Farmakoterapötik grup:  Diğer tüm terapötik  ürünler;  hiperkalemi ve hiperfosfatemi tedavisi nde 
kullanılan  ilaçlar  
ATC kodu: V03AE10  
 
Etki mekanizması:  
Sodyum zirkonyum siklosilikat , hidrojen ve sodyum katyonları nın değiş -tokuş değişiminde 
potasyumu tercihli bir şekilde yakalayan tekdüze mikrogözenek li yapıya sahip absorbe 
olmayan, polimer olmayan bir inorganik tozdur. Sodyum zirkonyum siklosilikat, in vitro  
ortamda kalsiyum ve magnezyum gibi diğer katyonların var lığında dahi potasyum iyonları için 
yüksek düzeyde seçicidir. Sodyum zirkonyum siklosilikat, gastrointestinal (G İ) sistemin 
tamamında potasyumu yakalar ve G İ lümende serbest potasyum konsantrasyonu nu düşürür, 
böylece hiperkalemiyi düzeltmek için serum pota syum düzeylerini azaltı r ve feçes ile potasyum 
atılımını artırır.  
 
Farmakodinamik etkiler  
Sodyum zirkonyum siklosilikat, alımından  sonraki 1 saat kadar kısa bir süre içinde serum 
potasyum konsantrasyonlarını düşürmeye başlar ve normokalemi ye genel  olarak 24 ila 48 saat 
7/15 
 içinde ulaşılabilir . Sodyum zirkonyum siklosilikat , serum kalsiyum veya magnezyum 
konsantrasyonlarını ya da idrarla sodyum atılımını etkilemez. Başlangıç serum potasyum 
düzeyleri ile etkinin b üyüklüğü  arasında yakın bir korelasyon vardır; başlangıç serum potasyum 
düzeyleri daha yüksek hastalarda serum potasyum  düzeylerindeki azalmalar daha fazla 
olmaktadır . Serum potasy um konsantrasyonunda azalmanın bir sonucu  olarak idrarla potasyum  
atılımında bir düşüş meydana gelir. Dört gün süreyle günde bir kez SIMKELMA 5 g veya 10 
g verilen sağlıklı gönüllülerle gerçekleştirilen bir çalışmada, serum potasyum konsantrasyonu 
ve idrarla toplam potasyum atılımındaki doza bağımlı azalmaya , feçes ile potasyum atılımında 
ortalama artı şlar eşlik etmiştir. İdrarla sodyum atılımı nda istatistiksel olarak anlamlı 
değişiklikler gözlenmemiştir.  
 
Sodyum zirkonyum siklosilikatın aç veya tok karnına uygulandığı durumlarda 
farmakokinetiği ni inceleme amaçlı çalışmalar gerçekleştirilmemiştir.  
 
Sodyum zirkonyum siklosilikatın ayrıca in vitro  ve in vivo  koşullarda amonyumu bağladığı, 
böylelikle amonyumu uzaklaştırıp serum bikarbonat düzeylerini artırdığı gösterilmiştir. 
SIMKELMA ile tedavi edil en hastalar bikarbonat düzeyinde günde bir kez 5 g dozunda 1 ,1 
mmol/L, günde bir kez 10 g dozunda 2 ,3 mmol/L ve günde bir kez 15 g dozunda 2 ,6 mmol/L 
artış yaşamış, plasebo uygulanan hastalarda ise ortalama artış 0 ,6 mmol/L olmuştur. Renin ve 
aldosteronu e tkileyen diğer faktör lerin kontrol edilmediği bir ortamda SIMKELMA, plasebo 
grubu (+%14) ile karşılaştırıldığında, ortalama serum aldosteron düzeylerinde doz dan bağım sız 
bir değişim  sağlamıştır (aralık: -%30 ila -%31). Ancak bununla ilişkili olarak s istolik ve 
diyastolik kan basıncında herhangi bir etki gözlenmemiştir.  
 
Ek olarak, plasebo (0 ,8 mg/dL) ve düşük doz sodyum zirkonyum siklosilikat (0 ,3 mg/dL) 
gruplarındaki küçük ortalama  artışlar ile karşılaştırıldığında günde üç kez 5 g (1 ,1 mg/dL) ve 
10 g (2 ,0 mg/dL) gruplarında serum üre nitrojen (B ÜN) değerlerinde ortalama düşüşler 
gözlenmiştir.  
 
Klinik etkililik ve güvenlilik : 
SIMKELMA’nın potasyum düşürücü  etkisi, hiperkalemisi olan hastalarda  yürütülen 
randomize, çift kör, plasebo kontrollü üç çalışmada gösterilmiştir. Üç çalışma 48 saatlik bir 
periyot boyunca  SIMKELMA’nın hiperkalemiyi düzeltmedeki ilk etkisini test etmiş ve iki 
çalışma ayrıca elde edilen normoka lemi etkisinin idamesini test etmiştir. İdame  çalışmaları na, 
kronik böbre k hastalığı  (%58), kalp yetmezliği (%10), diabetes mellitus (%62) ve RAAS 
inhibitör tedavisi (%68) olan hastalar dahil edilmiştir . Ek olarak iki açık etiketli idame 
çalışması nda SIMKELMA’nın uzun süreli güvenliliği  test edilmiştir. Bu beş çalışmada 
SIMKELMA dozları verilen 1760 hasta yer almıştır; bu hastaların 507’si ilaca en az 360  gün 
maruz kalmıştır . Ek olarak, SIMKELMA'nın etkililiği ve güven liliği, 8 hafta boyunca 
SIMKELMA dozları alan hiperkalemili 196 kronik hemodiyaliz hastası  ile yürütülen  çift kör, 
plasebo kontrollü bir çalışmada incelenmiştir. Bu çalışmalarda SIMKELMA, altta yatan 
hiperkalemi sebebi, yaş, cinsiyet, ırk, komorbid hastalık ve eşzamanlı RAAS inhibitörleri 
kullanımı ndan bağımsız olarak serum potasyumu  düzeyini  düşürmüş  ve normal serum 
potasyum düzeylerini korumuştur . Herhangi bir diyet kısıtlaması getirilmemiş  olup, hastalara 
özel bir değişiklik olma ksızın  her zamanki diyetlerine devam etmeleri söylenmiştir .  
 
Çalışma 1  
 
İki fazlı, plasebo kontro llü düzeltme ve idame kullanımı çalışması  
8/15 
 Hiperkalemisi (5 ila ≤6 ,5 mmol/L, başlangıçtaki potasyum ortalaması 5 ,3 mmol/L) olan ve 
kronik böbrek hastalığı, kalp yetmezliği ve diyabeti olan ve RAAS inhibitör tedavisinde olan 
hastaların dahil olduğu 753 hasta da (ortalama yaş 66 yıl, aralık 22 ila 93) yürütülen  2 kısımlı, 
çift kör, randomize, plasebo kontrollü bir çalış madır . 
 
Düzeltme fazı sırasında hastalar, ilk 48 saat süreyle günde üç kez uygulanan SIMKELMA   
(1,25 g, 2 ,5 g, 5 g veya 10 g) ya da plasebo almak üzere randomize edilmiştir (Tablo 2).  
 
Tablo 2. Düzeltme fazı (Çalışma 1): 48 saat SIMKELMA sonrasında normokalemik 
olguların yüzdesi  
 
  SIMKELMA  dozu (günde üç kez)  
 Plasebo  1,25 g  2,5 g 5 g  10 g 
N 158  154 141  157  143 
Başlangıç serum potasyum, 
mmol/L  5,3  5,4 5,4  5,3  5,3 
48 saatte normokalemik, %  48 51  68  78  86 
Plaseboya karşı p değeri   AD <0,001 <0,001 <0,001 
AD: anlamlı değil  
 
Günde üç kez uygulanan SIMKELMA 10 g, 48 saatte serum potasyum  düzeyini 0,7 mmol/L 
düşürmüştür (plasebo ya karşı p<0 ,001); ilk dozdan 1 saat sonra istatistiksel olarak anlamlı %14 
potasyum düşüşü gözlenmiştir. Başlangıçta potasyum düzeyleri daha yüksek olan hastaların 
SIMKELMA’ya yanıtı daha fazla olmuştur. Tedavi öncesi potasyum düzeyleri 5 ,5 
mmol/L’nin üzerinde olan h astalar (ortalama başlangıç değeri 5 ,8 mmol/L) 48 saatte 1 ,1 
mmol/L’lik ortalama bir düşüş elde ederken başlangıçtaki potasyum düzeyleri 5 ,3 mmol/L veya 
bu değerin altında olanlarda ortalama düşüş, en yüksek dozda 0 ,6 mmol/L olmuştur.  
 
Düzeltme fazı sıras ında SIMKELMA aldıktan sonra normokalemik duruma geçen hastalar, 
günde bir kez plasebo veya düzeltme fazı sırasında günde üç kez aldıkları ile aynı doz düzeyinde 
günde bir kez SIMKELMA almak üzere tekrar randomize edilmiştir (Tablo 3).  
 
Tablo 3. İdame fazı (12 gün, Çalışma 1): Ortalama normokalemik gün sayısı  
 
 İdame fazı tedavisi (günde bir kez)  
 Plasebo   SIMKELMA Plasebo ya 
p değeri  
Düzeltme fazı 
SIMKELMA dozu  n Gün  n Gün   
1,25 g günde üç kez  41 7,6  49  7,2 AD 
2,5 g günde üç kez  46  6,2  54  8,6  0,008 
5 g günde üç kez  68  6,0  64  9,0  0,001 
10 g günde üç kez  61  8,2  63  10,2  0,005 
AD: anlamlı değil  
 
SIMKELMA’nın artık uygulanmadığı i dame periyodunun sonunda, ortalama potasyum 
düzeyleri, başlangıç düzeylerine yakın bir seviyeye yükselmiştir.  
 
 
 
9/15 
 Çalışma 2  
 
Ek bir açık etiket fazlı,  çok merkezli, plasebo kontrollü idame çalışması  
Çalışmanın düzeltme fazında, hiperkalemi si olan 258 hasta (başlangıç ortalaması 5 ,6, aralık 4 ,1 
-    7,2 mmol/L), 48 saat süreyle günde üç kez 10 g SIMKELMA almıştır. SIMKELMA’nın 
10 g’lık ilk dozundan 1 saat sonra potasyum  düzeylerinde  düşüşler gözlenmiştir. 
Normokalemiye kadar geçen medyan süre 2 ,2 saat olmuş , hastaların %66’ sı 24 saatte ve %88’i 
48 saatte normokalemiy e ulaşmıştır . Hiperkalemisi daha şiddetli olan hastalarda yanıtlar daha 
büyük olmuştur; başlangıç serum potasyum d üzeyleri  <5,5, 5,5-5,9 ve ≥6 mmol/L olan 
hastalarda serum potasyum düzeyi sırasıy la 0,8, 1,2 ve 1 ,5 mmol/L düşmüştür.  
 
Normokalemiye ulaşan hastalar (potasyum düzeyleri 3 ,5 ile 5 mmol/L arasında) çift kör olarak  
28 gün süreyle (çift kör randomize doz azaltma fazı ) günde bir kez uygulanan (çift kör 
randomize doz azaltma  fazı) SIMKELMA’nın üç dozundan birine [5 g (n=45), 10 g (n=51) 
veya 15 g (n=56)] ya da plaseboya (n=85) randomize edilmiştir.  
 
Çalışmada Gün 8’den Gün 29’a (üç haftalık periyot) ortalama serum potasy um düzeyi               
<5,1 mmol/L olan olguların oranı, plasebo (%46) ile karşılaştırıldığında, SIMKELMA’nın 
günde bir kez 5 g, 10 g ve 15 g dozlarında (sırasıyla %80, %90 ve %94) daha yüksek 
bulunmuştur. Serum potasyum değerinde sırasıyla 0 ,44 mmol/L, 0,77 mmol/L , 1,10 mmol/L  ve 
1,19 mmol/L ortalama düşüş olmuştur  ve normokalemik kalan olguların oranı, günde bir doz 
SIMKELMA 5 g, 10 g, 15 g ve plasebo gruplarında sırasıyla %71, %76, %85 ve %48 
olmuştur .  
 
SIMKELMA titrasyonu (açık etiketli) ile idame fazı sonuçları: 123 hasta 11 aylık açık etiketli 
faza girmiştir. Serum potasyum değerini etkileyebilen diğer faktörlere bakılm aksızın ortalama 
serum potasyum d üzeyi  <5,1 mmol/L olan olguların oranı %88  ve ortalama serum potasyum 
düzeyi 4 ,66 mmol/L idi. S erum potasyum düzeyi 3,5 mmol/L’nin altında olan olguların  oranı 
%1’in altında ; serum potasyum düzeyi 3,5 ile 5 ,1 mmol/L arasında olan olguların oranı %77 
veya serum potasyum seviyesi 3,5 ile 5 ,5 mmol/L arası olan olguların oranı %93 olmuştur . 
Çalışma  tamamlandığında  (Gün 365) tedavi kesilmiştir . 
 
İdame fazı nda relapsa kadar geçen zamana ilişkin Kaplan -Meier tahminleri, relapsa kadar geçen 
zamanda doza bağımlılık olduğunu göstermiş, 5 g dozu için medyan süre başlangıçtaki serum 
potasyum d üzeylerine  bağlı olarak 4 ila 21 gün arasında değişmiştir. Serum potasyum d üzeyinin 
periyodik olarak izlenmesi ve SIMKELMA dozunun Bölüm 4.2 altında belirtildiği  şekilde 
titre edilmesi gerekmektedir.  
 
Şekil 1 çalışmanın düzeltme  ve idame fazlarındaki ortalama serum potasyum u göstermektedir .  
 
 
 
 
 
 
 
 
 
 
 
10/15 
 Şekil 1. Düzeltme ve idame fazları (Çalışma 2): zaman içinde gözlenen ortalama serum 
potasyum düzeyleri ve %95 CI değerleri   
 
 
 
Çıkış=Son Dozun uygulanmasını takip eden 1 gün içindeki Son Ziyaret, EOS=Çalışma Sonu (Son Dozdan sonra 
7 gün +/ - 1 gün)  
*Günde üç defa  
 
Çalışma 3  
 
Hiperkalemili kronik böbrek hastalığı olan hastalarda bir çalışma  
Bu çalışma, başlangıç eGFR’ si 30 ila 60 ml/dk/1 ,73 m2 ve hiperkalemisi (başlangıç serum 
potasyum değeri 5 ,2 mmol/L, aralık: 4 ,6 - 6 mmol/L) olan 90 hasta da (60 SIMKELMA hastası; 
30 kontrol) yürütülen  çift kör, plasebo kontrollü bir doz yükseltme çalışmasıdır. Hastalar, iki 
ila dört gün süreyle günde üç kez yemek ile birlikte uygulanan SIMKELMA’nın yükselen 
dozların a (0,3 g, 3 g ve 10 g) veya plasebo  kollarına randomize e dilmiştir. Birincil sonlanım 
noktası tedavinin ilk 2 günü boyunca serum potasyum d üzeyinde  başlangıca göre değişim oranı 
olmuştur. Çalışma, plasebo ile karşılaştırıldığında SIMKELMA’nın 3 g ve 10 g dozlarında 
birincil etkililik sonlanım noktasına ulaşmıştır. SIMKELMA 10 g dozunda ve 3 g dozunda 
sırasıyla 0 ,92 mmol/L ve 0 ,43 mmol/L’lik ortalama maksimum düşüşler  ile sonuçlanmıştır. 
Yirmi dört  saatlik idrar örnekleri SIMKELMA’nın idrarla potasyum atılımını başlangıca 
kıyasla düşürdüğünü göstermiştir; plasebo 8 ,9 mmol/24 saat ile karşılaştırıldığında 15 ,8 
mmol/24 saat, (p <0 ,001). Sodyum atılımı plasebo ya göre  değişmemiştir (plasebo 36 ,9 
mmol/24 saat  (AD) ile karşılaştırıldığında  10 g için 25 ,4 mmol/24 saat ). 
 
 
 
 
11/15 
 Çalışma 4  
 
İki fazlı, çok merkezli, çok dozlu, açık etiketli bir güvenlik ve etkinlik çalışması  
SIMKELMA’nın uzun süreli (12 aya kadar) etkileri bu çalışmada hiperkalemili 751 gönüllü 
üzerinde araştırılmıştır (başlangıç ortalaması 5,59 mmol/L; aralık 4,3 – 7,6 mmol/L). Komorbid 
durumlar kronik böbrek hastalığı (%65), diabetes mellitus (%64), kalp yetmezliği (%15) ve 
hipertansiyonu içermiştir (%83). Gönüllülerin sırasıyla %51 ve 70’inde diüretik ve RAAS 
inhibitörü kullanımı bildirilmiştir. Düzeltme fazı sırasında en az 24 saat süresince ve 72 saate 
varan süreyle günde üç defa 10 g SIMKELMA uygulanmıştır. Norm okaleminin (3,5 – 5,0 
mmol/L, sınır değerleri dahil) 72 saat içinde sağlandığı gönüllüler çalışmanın idame fazına 
girmiştir. İdame fazındaki tüm gönüllüler günde bir defa 5 g şeklinde bir başlangıç dozuyla 
SIMKELMA almıştır ve bu doz günde bir defa 5 g’l ık artışlarla yükseltilebilmiştir (günde bir 
defa maksimum 15 g’a kadar) veya titrasyon rejimine göre azaltılabilmiştir (iki günde bir 
uygulanan minimum 5 g’a kadar).  
 
Düzeltme fazı dozunun uygulamasından 24, 48 ve 72 saat sonra gönüllülerin 494/748 (%66), 
563/748 (%75) ve 583/748’inde (%78) normokalemi sağlanmıştır ve serum potasyumdaki 
ortalama azalma 24 (n=748), 48 (n=104) ve 72 (n=28) saatte sırasıyla 0,81 mmol/L, 1,02 
mmol/L ve 1,10 mmol/L olmuştur. Normokaleminin başlangıçtaki potasyum konsantra syonuna 
bağlı olduğu görülmüştür ve başlangıçta en yüksek serum potasyum konsantrasyonlarına sahip 
olan gönüllülerin çalışma ilacına başladıktan sonra en belirgin azalmayı yaşadığı fakat 
normokalemi sağlanan gönüllülerin oranının bu grupta en düşük olduğu gözlenmiştir. Yüz 
yirmi altı hastanın başlangıç serum potasyum değerinin ≥ 6,0 mmol/L olduğu belirlenmiştir 
(başlangıçtaki ortalama potasyum 6,28 mmol/L). Bu gönüllülerde ortalama azalmanın düzeltme 
fazının sonunda 1,37 mmol/L olduğu tespit edilmiştir.  
 
Tablo 4. Düzeltme fazı (Çalışma 4): düzeltme fazındaki çalışma gününe göre serum 
potasyum konsantrasyonları 3,5 ile 5,0 mmol/L arasında (sınır değerleri dahil) veya 3,5 
ve 5,5 mmol/L (sınır değerleri dahil) arasında olan gönüllülerin oranı – ITT popülasyon  
 
Düzeltme Fazı (DF)  Günde üç defa 10 g SIMKELMA (N=749)  
Serum potasyum 3,5 ila 5,0 
mmol/L (sınır değerleri dahil)  Serum potasyum 3,5 ila 5,5 
mmol/L (sınır değerleri dahil)  
n/N Oran  %95 CI  n/N Oran  %95 CI  
DF 24 saat  494/748  0,660  0,625, 
0,694 692/748  0,925  0,904, 
0,943 
DF 48 saat  563/748  0,753  0,720, 
0,783 732/748  0,979  0,965, 
0,988 
DF 72 saat / DF Son  583/748  0,779 0,748, 
0,809 738/748  0,987 0,976, 
0,994 
Not: Bir gönüllünün doz sonrası değeri son dozu takip eden 1 günden daha sonrasına aitti. Dolayısıyla bu gönüllü 
Düzeltme Fazının ITT Popülasyonu için uygundu; fakat ilgili zaman noktası analize dahil edilmedi.  
 
Hastalar ilacı almaya devam ederken normokalemi korunmuştur ve ortalama serum potasyum 
değeri ilacın bırakılmasını ta kiben artmıştır. Başlangıçta RAAS inhibitörleri kullanan hastaların 
%89’u RAAS inhibitörü tedavisini bırakmamıştır, %74’ü idame fazı sırasında aynı dozda 
kalabilmiştir, başlangıçta RAAS inhibitörleri kullanmayanların ise %14’ü bu tedaviye 
başlayabilmiştir.  İdame fazı sırasında gönüllülerin %75,6’sı RAAS inhibitörü kullanımına 
rağmen normokalemiyi korumuştur.  
 
12/15 
 Şekil 2’de çalışmanın düzeltme ve idame fazlarındaki ortalama serum potasyum 
gösterilmektedir.  
 
Şekil 2: 12 aylık açık etiketli çalışmanın (Çalışma 4)  düzeltme ve idame fazları – %95 CI 
ile zaman içindeki ortalama serum potasyum  
 
 
 
CPBL=Düzeltme Fazı Başlangıcı, MPBL=İdame Fazı Başlangıcı  
Çıkış=Son Dozu Takip Eden 1 Gün İçindeki Son Ziyaret, EOS=Çalışma Sonu (Son Dozun Ardından 7 gün +/ - 1 
gün) 
 
Çalışma 5  
 
Kronik hemodiyaliz uygulanan hastalar üzerinde gerçekleştirilen randomize, çift kör, plasebo 
kontrollü çalışma  
Bu çalışmada son dönem  böbrek  hastalığı görülen, en az 3 aydır stabil diyaliz gören ve persistan 
diyaliz öncesi hiperkalemi sergileyen 196 hasta (ortalama yaş 58, aralık 20 ila 86 yaş), diyaliz 
uygulanmayan günlerde günde bir defa  5 g SIMKELMA veya plasebo almak üzere randomize 
edilmiştir. Randomizasyon sırasındaki ortalama serum potasyum seviyelerinin SIMKELMA 
grubunda 5,8  mmol/L (aralık 4,2 -7,3 mmol/L), plasebo grubunda ise 5,9  mmol/L (aralık 4,2 –
7,3 mmol/L) olduğu belirlenmişt ir. Doz ayarlama periyodu sırasında (ilk 4 hafta) 
4,0-5,0 mmol/L arası bir diyaliz öncesi serum potasyum seviyesine ulaşmak amacıyla doz, uzun 
diyaliz arası aralıktan sonra serum potasyum ölçümüne göre, haftalık olarak 5 g’l ık artışlarla 
ayarlanabilmiştir. Doz ayarlama periyodunun sonunda ulaşılan doz takip eden 4 haftalık 
değerlendirme periyodu süresince devam ettirilmiştir. Doz ayarlama periyodunun sonunda 
hastaların %37, %43 ve %19’unun 5 g, 10 g ve 15 g SIMKELMA almakta o lduğu 
belirlenmiştir. Değerlendirme periyodu sırasında kurtarma tedavisi görmeyenler ve uzun 
diyaliz arası aralıktan sonra 4 diyaliz tedavisinin en az 3’ünde diyaliz öncesi serum potasyum 
düzeyinin 4,0 ile 5,0  mmol/L arasında korunduğu gönüllüler şeklinde tanımlanan yanıt 
verenlerin oranı SIMKELMA grubunda %41, plasebo grubunda ise %1 olmuştur (p  < 0,001) 
(Bkz. Şekil 3).  
Tedavi Dışı  10 g  Titre edilen doz  
Düzeltme (saat)  
 idame (gün)  
 Çıkış EOS  %95 CI ile  serum potasyum  (mmol/L)  
CPBL  MPBL  
13/15 
  
Uzun diyaliz arası aralıktan sonra post -hoc analizlerde değerlendirme periyodu sırasında 
hastaların serum potasyum seviyesinin 4,0 ile 5 ,0 mmol/L arasında olduğu durumların sayısı 
SIMKELMA grubunda daha yüksek olmuştur. SIMKELMA grubunda 4 ziyaretin tümünde 
değerleri bu aralıkta olan hastaların oranının %24 olduğu belirlenmiştir, plasebo grubunda ise 
bu oran %0 olmuştur. Post -hoc analiz,  değerlendirme periyodu sırasında uzun diyaliz arası 
aralıktan sonra 4 diyaliz tedavisinin en az 3’ünde serum potasyum düzeyinin 3,5 ile 5,5 mmol/L 
arasında korunduğu hastaların oranının SIMKELMA grubunda %70, plasebo grubunda ise 
%21 olduğunu göstermişti r. 
 
Tedavinin sonunda, ortalama diyaliz sonrası serum potasyum seviyesi SIMKELMA  grubunda 
3,6 mmol/L (aralık 2,6 -5,7 mmol/L), plasebo grubunda ise 3,9  mmol/L (aralık 2,2 -7,3 mmol/L) 
olmuştur. Diyaliz arası kilo artışı (IDWG) açısından SIMKELMA ve plaseb o grupları arasında 
fark gözlenmemiştir. IDWG, diyaliz öncesi kilo eksi önceki diyaliz seansındaki diyaliz sonrası 
kilo şeklinde tanımlanmıştır ve uzun diyaliz arası aralıktan sonra  ölçülmüştür.  
 
Şekil 3: Kronik diyaliz uygulanmakta olan hastalarda ortalama diyaliz öncesi serum 
potasyum seviyelerinin zaman içindeki seyri  
 
Gösterilen hata çubukları %95 güven aralıklarına karşılık gelmektedir.  
n = Belirli bir ziyarette potasyum ölçümleri eksik olmayan hastaların sayısı.  
 
Pediatrik popülasy on 
Avrupa İlaç Ajansı, hiperkalemili pediatrik popülasyonun bir veya daha fazla alt grubunda 
SIMKELMA ile yapılan çalışmaların sonuçlarının sunulması yükümlülüğünü ertelemiştir 
(pediatrik kullanıma ilişkin bilgi için Bkz. Bölüm 4.2).  
 
5.2. Farmakokinetik özellikler  
 
Emilim:  
Klinik çalışmalar, sistemik emilimi olmadığını göstermiştir.  Sıçanlardaki bir in vivo  kütle 
dengesi çalışması, sodyum zirkonyum siklosilikatın herhangi bir sistematik emilim kanıtı 
olmadan feçeste tespit edildiğini göstermiştir. Bu faktörler ve çözün ür olmaması  nedeniyle, 
sitokrom P450 (CYP450) enzimleri veya taşıyıcı aktivitesi üzerinde ki etkisini değerlendirme k 
için in vivo  veya in vitro  çalışma gerçekleştirilmemiştir.  
14/15 
 Dağılım:  
Sistemik dağılımı bulunmam aktadır.  
 
Biyotransformasyon:  
Sodyum zirkonyum siklosilikat, enzimatik olarak metabolize olmayan inorganik, çözünme yen 
bir bileşiktir.  
 
Elimina syon: 
Sodyum zirkonyum siklosilikat feçes yoluyla elimine edilir.  
 
Doğrusallık/ doğrusal olmayan durum:  
Uygulanabilir değildir.  
 
5.3. Klinik öncesi güvenlilik verileri  
 
Klinik dışı veriler; güvenlilik farmakolojisi, tekrarlı doz toksisitesi, genotoksisite, karsinojenik 
potansiyel, üreme ve gelişim toksisitesi standart çalışmalar ına dayalı olarak insanlar için  
herhangi bir  özel tehlike ortaya koymamaktadır.  
 
6. FARMASÖTİK ÖZELLİKLER  
 
6.1. Yardımcı maddelerin listesi   
 
Bulunmamaktadır.  
 
6.2. Geçimsizlikler  
 
Geçerli değildir.  
 
6.3. Raf ömrü  
 
36 ay  
 
6.4. Saklamaya yönelik özel tedbirler  
 
30°C altındaki oda sıcaklığında saklayınız.  
 
6.5. Ambalajın niteliği ve içeriği  
 
3-katmanlı alüminyum folyo laminat tan (PET/alüminyum/LLDPE) yapılmış saşeler içinde 10g 
toz. 
Ambalaj büyüklüklüğü: 11 veya 28 saşe 
 
6.6. Beşeri tıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmelik”lerine uygun olarak imha edilmelidir.  
 
 
 
15/15 
 7. RUHSAT SAHİBİ  
 
AstraZeneca İlaç San. ve Tic. Ltd. Şti.      
Büyükdere Cad. Yapı Kredi Plaza,  
B Blok, Kat: 3 -4 Levent/ İstanbul   
 
8. RUHSAT NUMARASI  
 
2020/1 60 
 
9. İLK RUHSAT TARİHİ/RUHSAT YENİLEME TARİHİ  
 
İlk ruhsat tarihi: 16.07.2020  
Ruhsat yenileme tarihi:  
 
10. KÜB’ÜN YENİLENME TARİHİ   
 
 
