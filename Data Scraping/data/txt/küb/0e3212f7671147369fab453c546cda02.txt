 
1 
 KISA ÜRÜN BİLGİSİ  
 
 
1. BEŞERİ TIBBİ ÜRÜNÜN ADI  
 
OROHEKS PLUS  %0.15 + %0.12  oral sprey , çözelti  
 
2. KALİTATİF VE KANTİTATİF BİLEŞİM  
 
Etkin madde:  
30 ml (1 şişe)’de;  
Klorheksidin Glukonat                   36 mg  
Benzidamin HCl                             45 mg  
 
Yardımcı madde(ler):   
Yardımcı maddeler için 6.1’e bakınız . 
 
3. FARMASÖTİK FORM  
 
Oral sprey.  
Nane aromalı, renksiz, berrak  sıvı 
 
4. KLİNİK ÖZELLİKLER  
 
4.1 Terapötik endikasyonlar  
 
• Ağız ve boğaz antisepsisi  gereken durumlar ,  
• Hastanın yutma fonksiyonunun rahatlatılması , 
• Diş eti rahatsızlıklarında semptom giderici,  
• Diş hekimliğinde işlemlerden önce proflaktik amaçlı kullanılabilir.  
 
4.2 Pozoloji ve uygulama şekli  
 
Pozoloji/uygulama sıklığı ve süresi:   
OROHEKS PLUS’ın direkt olarak boğaza / inflamasyonlu alana uygulamasında genel doz 5 
10 spreydir. Gerekirse her 1,5 -3 saatte bir tekrarlanır.   
Aralıksız olarak 7 günden fazla kullanılmamalıdır.  
 
Uygulama şekli:  
OROHEKS PLUS seyreltilmeden kullanılır. OROHEKS PLUS yutulmamalı ve tükürmek 
suretiyle ağızdan uzaklaştırılmalıdır.  
İlk kullanımdan önce, yüzden uzak bir yöne doğru tutularak, düzenli bir püskürtme elde 
edilinceye kadar, pompalama düğmesine birkaç kez basılmalıdır.  
Ağız iyice açılarak, sprey burnu ağzın içine sokularak, ağız boşluğuna sıkılmalıdır. Bu işlem 
en az 4 defa değişik bölgelerde tekrarlanmalıdır.  
Uyguladıktan sonra şişe kutusuna yerleştirilip, dik duracak şekilde saklanmalıdır.  
OROHEKS PLUS’ın içeriğinde bulunan klorheksidin tedavi süresince plak ve gingivitiste 
azalma yapar. Oral hijyen prosedürlerine alternatif olarak kullanılıyorsa OROHEKS PLUS en 
az 1 dakika ağızda tutulmalıdır.   
2 
 OROHEKS PLUS’daki klorheksidinin sebep olduğu renklenmeyi en aza indirmek için 
kullanmadan önce dişleri fırçalamak uygundur.  
 
Özel popülasyonlara ilişkin ek bilgiler:  
Böbrek/karaciğer yetmezliği :  
Şiddetli renal bozukluğu ve şiddetli karaciğer bozukluğu olan hastalarda, sistemik etki 
olasılığı göz önünde bulundurularak dikkatli kullanılmalıdır (Bkz. Bölüm. 4.4).  
 
Pediyatrik popülasyon:  
OROHEKS PLUS 6 yaş ve altında kullanılmamalıdır.  
6 yaş üzeri ve 12 yaş altı çocuklarda, doktor tarafından tavsiye edilmedikçe OROHEKS 
PLUS kullanılmamalıdır.  
6 yaşın üzerindeki çocuklarda, sprey direkt olarak boğaza / inflamasyonlu alana uygulanır.  
OROHEKS PLUS 12 yaş ve üzerinde çocuklarda kullanılır.  
Genel doz 5 spreydir. Gerekirse her 1,5 -3 saatte bir tekrarlanır.  
 
Geriyatrik popülasyon:   
Geriyatrik hastalara, yetişkinlerle aynı doz uygulanabilir.  
 
4.3 Kontrendikasyonlar  
 
• Benzidamin ve klorheksidine ve OROHEKS PLUS ’ın içindeki maddelerden herhangi 
birine hipersensitivitesi olanlarda kontrendikedir.  
 
• Gebelik ve emzirme dönemlerinde kullanılmamalıdır (Bkz. Bölüm 4.6).  
 
• OROHEKS PLUS 6 yaş  ve altı çocuklarda kullanılmamalıdır.  
 
4.4 Özel kullanım uyarıları ve önlemleri  
• Haricen kullanılır.  
• Aralıksız olarak 7 günden fazla kullanılmamalıdır.  
• Yalnızca ağız içinde kullanılır, gözler ve kulaklar ile temas ettirilmesinden 
kaçınılmalıdır.  
• Eğer göz ile temas ederse derhal bol su ile iyice yıkanmalıdır.  
• Ağız içinde, dil ve diş üzerinde geri dönüşümlü renk değişikliği yapabilir. Renklenmeyi 
en aza indirmek için kullanmadan önce dişleri fırçalamak uygundur.  
•  OROHEKS PLUS  yutulmamalı ve tükürmek suretiyle ağızdan uzaklaştırılmalıdır. 
Seyreltilmeden kullanılır.  
• Boğaz ağrısı bakteriyel enfeksiyonla oluşmuş veya enfeksiyonla birlikte görülüyorsa 
OROHEKS PLUS  kullanımına ilave olarak antibakteriyel tedavi düşünülebilir.  
• Absorblanan benzidamin ve metabolitleri idrarla atıldığı için şiddetli renal bozukluğu 
olan hastalarda sistemik etki olasılığı göz önünde bulundurulmalıdır.  
• Absorblanan benzidamin yüksek oranda karaciğerde metabolize olduğu için şiddetli 
karaciğer bozukluğu olan hastalarda sistemik etki olasılığı göz önünde 
bulundurulmalıdır.  
 
4.5 Diğer tıbbi ürünler ile etkileşimler ve diğer etkileşim şekilleri  
 
Klorheksidin, geleneksel diş macunlarında bulunan anyonik ajanlarla geçimsizdir. Bu yüzden  
3 
 OROHEKS PLUS diş fırçalamadan önce kullanılmalıdır.  
• Klorheksidin tuzları, sabun ve diğer anyonik bileşiklerle geçimsizdir.  
• Klorheksidin tuzları, katyonik ve noniyonik yüzey aktif maddelerle geçimli olmakla 
birlikte, yüksek konsantrasyonlarda birlikte kullanıldıklarında misellerin 
bağlanmasıyla klorheksidinin aktivitesi azalabilir.  
• Klorheksidin tuzlarının setrimid ve lissapol NX gibi sürfaktanlarla çözünürlükleri 
artırılabilir.  
• Klorheksi din tuzları arap zamkı, sodyum alginat, sodyum  karboksi metil selüloz gibi 
anyonik polielektrolitler, nişasta ve kitre zamkı ile geçimsizdir, aynı zamanda bu 
maddelerle etkileri de azalır. Brillant green, kloramfenikol, bakır sülfat, floressein 
sodyum, formaldehit, gümüş nitrat, çinko sülfat ile de geçimsizdir.   
• Sert sularla seyreltildiğinde Ca+2 ve Mg+2 katyonları ile etkileştiğinden çözünmeyen 
tuzlar halinde çökebilir.  
• Benzoat, bikarbonat, k arbonat, borat, nitrat, fosfat v e sülfatlarla bir araya gelen 
klorheks idin tuzlarının çözeltileri % 0, 05'ten daha derişikse, çözünürlüğü daha az olan 
tuzlar oluşturacağı için çökme meydana gelir.  
• Klorheksidin glukonat, setrimid ve benzalkonyum klorürle geçimlidir. Bunlar 
klorheksidin glukonatın bakterisid etkisini sinerjik olarak arttırırlar. Setrimid, sert 
sularla klorheksidinin çökmesini önler.  
• Klorheksidin ve diğer tuzları, klorheksidin glukonata göre, alkolde suya oranla daha 
iyi çözünür. Klorheksidin diglukonat çözeltisi alkol üzerine ilave edildiğinde çökebilir.  
Formülasyonda %7 oranında alkol bulunması çözeltiyi gram negatif 
mikroorganizmalara karşı daha etkin kılar. Selülozik filtrelerden süzülürken adsorbe 
olabilirler . 
 
Benzidaminle herhangi bir ilaç etkileşimi bildirilmemiştir.  
 
Özel popülasyonlara ilişkin ek bilgiler:  
Özel popülasyonlar üzerinde etkileşim çalışması henüz yapılmamıştır.  
 
Pediyatrik popülasyon  
Pediyatrik popülasyon üzerinde etkileşim çalışması yapılmamıştır.  
 
4.6 Gebelik ve laktasyon  
 
Genel tavsiye  
Gebelik katego risi: C  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)  
OROHEKS PLUS’ın çocuk doğurma potansiyeli bulunan kadınlarda ve doğum kontrolü 
(kontrasepsiyon) uygulayanlarda ilacın kullanımı yönünden bir öneri bulunmamaktadır.  
 
Gebelik dönemi  
Hayvanlar üzerinde yapılan çalışmalar, gebelik /ve -veya/ embriyonal / fetal gelişim /ve -veya/ 
doğum /ve -veya/ doğum sonrası gelişim üzerindeki etkiler bakımından yetersizdir (bkz. kısım 
5.3). İnsanlara yönelik potansiyel risk bilinmemektedir.  
Benzidamin ile ilgili ise hayvanlarda ve gebelerde yapılmış yeterli araştırma mevcut değildir.  
Hayvanlarda ve gebelerde, kombinasyonu oluşturan etkin maddelerin bir arada güvenli 
kullanımı saptanmamıştır.  Bu nedenle  ilacın  gebelikte kullanımı kontrendikedir.  
  
4 
 Laktasyon dönemi  
Benzidamin ve klorheksidin glukonatın insan ya da hayvan sütüyle atılıp atılmadığına ilişkin 
herhangi bir veri mevcut değildir. Bu nedenle memedeki çocuk açısından bir risk olduğu göz 
ardı edilemez. OROHEKS PLUS’ ın emziren annelerde kullanımı kontrendikedir.  
 
Üreme yeteneği / Fertilite  
Klorheksidin glukonat ile üreme ve fertilite üzerine yapılmış çalışmalar mevcuttur. Sıçanlarda 
fertilite üzerinde; yine sıçan ve tavşanlarda fetüs üzerinde zararlı etki görülmemiştir.  
Benzidamin tedavisinin insanlarda fertiliteyi etkileyip etkilemediği bilinmemektedir.  
 
4.7 Araç ve makine kullanımı üzerindeki etkiler  
 
Araç ve makine kullanma üzerine herhangi bir olumsuz etkisi söz konusu değildir.  
 
4.8 İstenmeyen etkiler  
 
Rapor edilen istenmeyen etkiler aşağıdaki sıklık derecesine göre listelenmiştir:  
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);  
seyrek (≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden  
hareketle tahmin edilemiyor).  
 
OROHEKS PLUS genellikle iyi tolere edilir ve yan etkileri çok azdır.  
 
Klinik çalış malar sonunda bildirilen ciddi yan etki ve advers etki yoktur.  
 
Daha çok lokal yan etkiler gözlenir. Sistemik yan etkiler genellikle görülmez ve ciddi 
değildir.  
 
Bağışıklık sistemi hastalıkları  
Çok seyrek:  Alerjik reaks iyonlar, hipersensitivite ve anaflaksi  
 
Endokrin sistem hastalıkları  
Çok seyrek:  Parotis bezinde geçici şişme  
 
Sinir sistemi hastalıkları  
Çok yaygın:  Ağızda geçici his azalması  
Yaygın:  Dil ve dişlerde renk değişikliği,  ağızda batma ve yanma hissi  
Bilinmiyor:  Ağızda irritasyon , baş dönmesi, baş ağrısı ve uyuşukluk  
 
Solunum, göğüs bozuklukları ve mediastinal hastalıklar:  
Çok seyrek:  Laringospazm, bronkospazm  
Bilinmiyor:  Faringeral irritasyon, öksürük  
  
Gastrointestinal hastalıkları  
Yaygın :  Bulantı, kusma, öğürme  
Bilinmiyor:  Ağız kuruluğu  
 
Deri ve  deri altı doku hastalıkları  
Çok seyrek:  İrritasyona bağlı cilt reaksiyonları, döküntü ile birlikte görülen kaşıntı, ürtiker , 
fotodermatid, oral deskuamasyon   
5 
  
Genel bozukluklar ve uygulama bölgesine ili şkin hastalıklar  
Yaygın:  Tat almada değişiklik dişlerde ve diğer oral yüzeylerde lekelenme, kalkulus 
(tartar) formasyonunda artış  
Diş lekelenmesi zararsızdır ve uygulamadan önce diş fırçalamayla en aza indirilebilir.  
Çok seyrek:  Lokal kuruluk, susuzluk,  sızlama, ağızda serinlik hissi  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; e-
posta: tufam@titck.gov.tr ; tel: 0 800 314 00 08; faks: 0 312 218 35 99).  
 
4.9 Doz aşımı ve tedavisi  
 
Klorheksidin ağız yolundan alındığında çok az absorbe olur. Fazla miktarda yutulduğunda 
destekleyici tedaviye ek olarak gastrik lavaj yapılabilir.  
Etkin maddenin uygulama yolu dikkate alındığında zehirlenme mümkün değildir.  Ancak, 
OROHEKS PLUS yanlışlıkla içilirse, semptomatik tedavi yapılmalıdır. Belirli bir antidotu 
yoktur.  
 
5 FARMAKOLOJİK ÖZELLİKLER  
 
5.1 Farmakodinamik özellikler  
 
Farmakoterapötik grup: Lokal oral tedavide kullanılan diğer ajanlar  
ATC kodu: A01AD11  
 
Benzidamin yapı olarak steroid grubuyla ilişkili olmayan bir antiinflamatuvar analjezik 
ajandır. Benzidamin baz oluşu açısından diğer non steroidal antiinflamatuvar ajanlardan 
farklıdır.  
 
Topikal tedavide kullanılan konsantrasyonlarda benzidamin lokal anestezik etki 
göstermektedir. Benzidaminin analjezik aktivitesi deneysel inflamasyon içeren modellerde 
non-inflamatuvar ağrıya kıyasla daha çok bildirilmiştir.  
 
Benzidaminin antiinflamatuvar etki mekanizması Hipotalamus -hipofiz -adrenal aks 
salgılanmasıyla ilişkili değildir.  
Diğer non -steroidal antiinflamatuvar ajanlar gibi benzidamin belirli koşullarda prostaglandin 
biyosentezini inhibe eder. Fakat bu özelliği tam olarak açıklanamamıştır. Selüler membranlar 
üzerindeki stabilize edici etkileri etki mekanizmasına bağlanabilir.  
İlacın normal topikal uygulanmasından sonra klorheksidin uzatılmış bakteriyostatik etkisinin 
arkasından bakteriyosidal etki gösterir.  
 
Klorheksidin bir biguanid antiseptiktir ve genel oral hijyene ara verildiği zaman plak ve 
gingivitis gelişimini azaltmaya yardımcı olur. Diş minesi hidroksiapatiti, diş yüzeyi, bakteri 
ve tük ürük pro teinleri içeren oral yapılara a finitesiyle güçlü bir yapısı vardır. Klorheksidin 
dental plak depozisyonunu ve beraberinde gingivada kırmızılık, şişlik veya kanamayla  
6 
 karakterize gingivitisi azaltır. Aft ülserlerinin oluşma sıklığını azaltır ve periodontal cerrahi 
sonrasında iyileşme oranını arttırır.  
 
Klorheksidin gram(+) ve gram( -) bakterilerin, maya ve bazı mantarların ve virüslerin çoğuna 
etkilidir. Klorheksidin geciktirilmiş yüzey etkisiyle bakteriyel üremeyi geciktirir. Mikrobiyal 
hücre duvarlarından absorbe olur ve membran sızıntısına sebep olur.  
 
5.2 Farmakokinetik özellikler  
 
Genel özellikler  
  
Emilim:  
Klorheksidin diglukonat topikal oral solüsyonunun ağız gargarası olarak uygulanmasını 
takiben sistemik emilimi olmadığı görülmektedir. Tarif edildiği gibi kullanıldığında oral 
gargara dozunun %4’ü yutulur ve bir kısmı emilir. Yutulan klorheksidin dozunun %90’ı 
emilmez ve doğrudan feçes ile atılır.  
 
Klorheksidin diglukonat oral solüsyonu topikal olarak uygulandığında ilacın yaklaşık %30’u 
ağız boşluğunda kalır. Klorheksidin diglukonat 24 saat boyunca kademeli olarak serbest 
bırakılır.  
 
Benzidamin hidroklorürün topikal uygulamasını takiben, benzidamin iltihaplı oral mukoza 
tarafından emilir ve uygulama bölgesinde antiinflamatuvar ve lokal anestezik etkisini gösterir. 
Benzidaminin oral kullanımı sonrasında elde edilen plazma benzidamin seviyesi düşüktür ve 
fiilen alınan miktarla doğru orantılıdır.  
 
Dağılım:  
OROHEKS PLUS lokal etkili bir ilaçtır. Bu nedenle tarife uygun kullanımda yutulmaması 
gerekir. Böylece sistemik emilim ve da ğılım beklenmez. Ayrıca her iki bileşenin de 
gastrointestinal mukozadan emilimi düşüktür.  
 
Biyotransformasyon:  
Klorheksidinin emilimi minimal düzeyde olduğu için plazmada ölçülemez. Benzidamin ise 
genel olarak oksidasyon ve konjugasyon yolu ile karaciğerde metabolize olur.  
 
Eliminasyon:  
Klorheksidin vücutta birikmez ve sadece çok az miktarı metabolize olur Yutulan 
klorheksidinin yaklaşık % 10’u, emilimi takiben böbrek yolu ile atılır; emilmeyen %90 ilaç 
feçes ile atılır. Sistemik dolaşıma katılan benzidamin ve metabolitleri büyük oranda idrarla 
atılır.  
 
5.3 Klinik öncesi güvenlilik verileri  
 
Klorheksidin glukonatın oral LD 50’si erkek ve dişi sıçanlarda 3 mg/kg’ı, erkek farelerde 2,5 
mg/kg’ı, dişi farelerde 2,6 mg/kg’ı aşar; IV LD 50’si erkek sıçanlarda 21 mg/kg, dişi sıçanlarda 
23 mg/kg, erkek farelerde 25 mg/kg, dişi farelerde 24 mg/kg’dır; subkutan LD 50’si ise erkek 
ve dişi sıçanlarda 1 g/kg’dan, erkek farelerde 637 mg/kg’dan, dişi farelerde 632 mg/kg’dan 
fazladır.  İnsanlarda klorheksidin glukonatın oral LD 50’si yaklaşık 2 g/kg’dır. Benzidaminin 
akut çalışmalarda letal dozu t edavi dozunun çok üzerindedir. İ nsanda terapötik doz 0.7 -1.0 
mg/kg.dır. Farelerde LD 50 değerleri (mg/kg) 33 i.v.; 110 i.p.; 218 s.c.; ve 515 p.o; sıçanlarda  
7 
 100 i.p. ve 1050 p.o. olarak belirlenmiştir. Klorheksidin diglukonat ile üreme ve fertilite 
üzerine çalışmalar yapılmıştır.  Sıçanlarda fertilite üzerinde, yine sıçan ve tavşanlarda fetüs 
üzerinde zararlı etki görülmemiştir.  
 
6 FARMASÖTİK ÖZELLİKLERİ  
 
6.1 Yardımcı maddelerin listesi  
Polisorbat 20  
Sakkarin sodyum  
Nane Esansı  
Etanol (%96)  
Gliserin  
Deionize su  
 
6.2 Geçimsizlikler  
Klorheksidin sabun veya diğer anyonik bileşiklerle karıştırılmamalıdır.  
6.3 Raf ömrü  
24 ay  
 
6.4 Saklamaya yönelik özel uyarılar  
25°C altındaki oda sıcaklığında ve ışıktan koruyarak saklanmalıdır.  
 
6.5 Ambalajın niteliği ve içeriği  
Özel püskürtme apareyli, HDPE kapaklı, kahverengi cam şişe  
 
6.6 Tıbbi üründen arta kalan maddelerin imhası ve di ğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj  Atıklarının Kontrolü Yönetmeliği”ne uygun olarak imha edilmelidir.  
 
7. RUHSAT SAHİBİ  
 
Tripharma  İlaç San. ve Tic. A.Ş.  
Reşitpaşa Mahallesi, Eski Büyükdere Caddesi No:4   
34467 Maslak/Sarıyer/İstanbul  
Tel No  : 0212 – 366 84 00   
Faks No : 0212 – 276 20 20  
 
8. RUHSAT NUMARASI  
 
204/91  
 
9. İLK RUHSAT TARİHİ / RUHSAT YENİLEME TARİHİ  
 
İlk ruhsat tarihi: 17.11.2004  
Ruhsat Yenileme tarihi: 22.04.2011  
 
10. KÜB’ÜN YEN İLENME TAR İHİ 