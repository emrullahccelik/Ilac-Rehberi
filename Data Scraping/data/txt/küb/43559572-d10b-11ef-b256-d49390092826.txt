KISA ÜRÜN BİLGİSİ
1. BEŞERİ TIBBİ ÜRÜNÜN ADI
ÜREPİAL Lipo % 10 Deriye Uygulanacak Emülsiyon
2. KALİTATİF VE KANTİTATİF BİLEŞİM
Etkin madde:
Her 1 g emülsiyon 100 mg (%10 a/a) üre (karbamid) içerir.
Yardımcı maddeler:
Yardımcı maddelerin tam listesi için bölüm 6.1.’e bakınız.
3. FARMASÖTİK FORM
Emülsiyon.
Beyaz renkli, homojen emülsiyon.
4. KLİNİK ÖZELLİKLER
4.1. Terapötik endikasyonlar
Nemlendirici ve yumuşatıcı etkisine bağlı olarak, iktiyozis ve hiperkeratozlu deri hastalıkların
(atopik egzama, kseroderma, asteatozis ve diğer kronikleşmiş kuru cilt durumlarının eşlik ettiği
deri hastalıklarının) tedavisinde kullanılır. Aynı zamanda, topikal kortikosteroid tedavisinde,
aralıklı tedavi yönteminde kortikosteridlerle birlikte kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Doktorunuz tarafından başka türlü önerilmediği takdirde günde 2-3 kez hastalıklı bölge üzerine
sürülmek suretiyle kullanılır.
Uygulama şekli:
Sadece topikal olarak deri üzerine sürülerek uygulanır. Kullanmadan önce çalkalayınız.
Özel popülasyonlara ilişkin ek bilgiler:
Böbrek/Karaciğer yetmezliği:
Ciddi böbrek yetmezliği olan hastalarda geniş yüzey alanlarında kullanılmamalıdır.
1 / 6Pediyatrik popülasyon:
Pediyatrik popülasyonda doz ayarlamasına gerek yoktur. Cilt iritasyonu açısından sistematik
olarak araştırılmadığı için süt çocuklarında kullanılmamalıdır.
Geriyatrik popülasyon:
Geriyatrik popülasyonda kullanımı incelenmemiştir.
4.3. Kontrendikasyonlar
• Üreye veya ÜREPİAL LİPO’nun herhangi bir bileşenine alerji veya aşırı duyarlılık var ise,
• Yara veya açık yara var ise,
• Cilt iritasyonu açısından sistematik olarak araştırılmadığı için, süt çocuklarında
kontrendikedir.
• Ciddi böbrek yetmezliği olan hastalarda geniş yüzey alanlarında kullanılmamalıdır.
4.4. Özel kullanım uyarıları ve önlemleri
• ÜREPİAL LİPO haricen kullanılır.
• Gözler ve mukoz membranlarla temasında sakınılmalıdır. Eğer iritasyon gelişirse, geçici
olarak ilacın kullanımı durdurmalı ve doktora danışılmalıdır.
• Çocuklardan uzak tutulmalıdır.
• Eğer bölgesel iritasyon, deride çatlama veya enfeksiyon var ise dikkatli kullanılmalıdır,
geçici sızı oluşabilir.
4.5. Diğer tıbbi ürünler ile etkileşimler ve diğer etkileşim şekilleri
ÜREPİAL LİPO’nun içeriğindeki üre; 5-florourasil ve ditranol içeren topikal formülasyonların
etkililiğini arttırabilir. Ayrıca, kortikosteroitler gibi diğer topikal ürünlerde de, etkin maddenin
deriden geçişini ve salımını arttırabilir.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik ve laktasyon
Genel tavsiye
Gebelik Kategorisi: C
2 / 6Çocuk doğurma potansiyeli bulunan kadınlar/Doğum kontrolü (Kontrasepsiyon)
Topikal olarak uygulanan ürenin, çocuk doğurma potansiyeli bulunan kadınlar ve doğum
kontrolü üzerinde etkisini gösteren bir veri bulunmamaktadır.
Gebelik dönemi:
Ürenin gebe kadınlarda kullanımına ilişkin yeterli veri bulunmamaktadır.
Hayvanlar üzerinde yapılan çalışmalar, gebelik /ve-veya/ embriyonal/ fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. kısım
5.3). İnsanlara yönelik potansiyel risk bilinmemektedir.
ÜREPİAL LİPO, gerekli olmadıkça gebelik döneminde kullanılmamalıdır.
Laktasyon dönemi:
Ürenin insan sütüyle atılıp atılmadığı bilinmemektedir. Ürenin süt ile atılımı hayvanlar üzerinde
araştırılmamıştır. ÜREPİAL LİPO tedavisinin durdurulup durdurulmayacağına ilişkin karar
verilirken, fayda/zarar oranı dikkate alınmalıdır.
Emziren kadınlarda, ÜREPİAL LİPO meme üzerine uygulanmışsa emzirme öncesinde meme
üzerinden temizlenmelidir.
Üreme yeteneği/Fertilite:
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
ÜREPİAL LİPO’nun araç ve makine kullanma yeteneği üzerinde etkisi yoktur ya da ihmal
edilebilecek düzeydedir.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor)
Bağışıklık sistemi hastalıkları:
Çok seyrek: Alerjik reaksiyonlar, hipersensitivite ve anaflaksi
3 / 6Deri ve deri altı doku hastalıkları:
Hassas, sulantılı veya çatlaklar olan deriye uygulandığında aşağıda belirtilen istenmeyen etkiler
oluşabilir.
Bilinmiyor: Deride kaşıntı, yanma, ödem, kızarıklık veya pullanma görülebilir. Ürün sürüldükten
sonra hafif iritasyonlar gözlemlenebilir.
Uygulama sonrasında eritem, deride yanma hissi, pruritus, döküntü veya hipersensitivite
reaksiyonları görülürse tedavi durdurulmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
ÜREPİAL LİPO’nun kullanım sonrası intoksikasyon verisi bulunmamaktadır ve ayrıca
bileşimine bağlı olarak böyle bir durum beklenmemektedir.
ÜREPİAL LİPO, gereken miktardan fazla kullanılırsa deride tahriş belirtisi yapabilir fakat bunun
dışında risk teşkil etmez. Doz aşımına bağlı deri tahrişi, ilacın kullanımı durdurulduğunda hızla
azalır. Kaza eseri fazla miktarda ÜREPİAL LİPO yutulursa mide bağırsak tahrişi (mide bulantısı
ve kusma) beklenebilir. Belirtilere yönelik ve destekleyici tedavi yapılmalıdır. Ağızdan büyük
miktarda süt veya su alımı yardımcı olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Yumuşatıcılar ve Koruyucular
ATC Kodu: D02AE01
Üre; kuru ve hasarlı derinin tedavisinde topikal yoldan yaygın olarak kullanılan, bilinen bir
nemlendirici ajandır.
Üre, antipruritik, hidratizan, keratolitik, antibakteriyel, penetrasyon artırıcı ve epidermal
proliferasyonu önleyici etkileri olan bir bileşiktir.
Derinin transepidermal su kaybını azaltıp, deride su tutulmasını sağlayarak etkisini gösterir. Bu
şekilde stratum korneum’un nem oranı kontrol altına alınmış olur.
4 / 65.2. Farmakokinetik özellikler
Genel özellikler
Ürenin topikal uygulama sonrasında dermatofarmakokinetiği üzerine yapılmış bir çalışma
bulunmamaktadır. Bununla birlikte, topikal uygulama sonrası sistemik dolaşıma geçebilecek
olan ürenin vücutta uğradığı dağılım, metabolizma ve eliminasyon yolakları aşağıda
belirtilmiştir.
Emilim:
Üre, sağlıklı ve hasar görmüş insan derisinden sırasıyla % 9,5 ve % 67,9 oranında absorbe
olmaktadır.
Dağılım:
Kan, safra, lenf ve beyin-omurilik sıvısı gibi intraselüler ve ekstraselüler sıvılarda dağılır.
Biyotransformasyon:
Üre protein metabolizmasının son ürünü olup, % 17 oranında metabolize olmaktadır. Ürenin
ortalama metabolizasyon hızı günde 3,91 g’dır.
Eliminasyon:
Değişmemiş olarak idrarla atılır.
Doğrusallık/doğrusal olmayan durum:
Bu konuda yapılmış bir çalışma bulunmamaktadır.
5.3. Klinik öncesi güvenlilik verileri
Üre, vücut sıvılarında bol miktarda endojen olarak zaten bulunduğundan, toksik etkiye sebep
olabilecek oranda emilime uğramaz. Klinik öncesi güvenliliği konusunda yapılmış çalışma
mevcut değildir.
6. FARMASÖTİK ÖZELLİKLER
6.1. Yardımcı maddelerin listesi
Fenoksietanol
Hafif likit parafin
Orta zincirli trigliserit
Simetikon
Arlacel 582-SO
Croduret 7 LQ
Crodamol ML LQ (Miristil laktat)
5 / 6Elfacos E 200 (Metoksi PEG22/Dodesil glikol kopolimeri)
Saf su
Sodyum laktat çözeltisi
Laktik asit
Parfüm (Soft Touch 92011)
6.2. Geçimsizlikler
Bilinen veya tespit edilmiş bir geçimsizlik mevcut değildir.
6.3. Raf ömrü
24 ay
6.4. Saklamaya yönelik özel tedbirler
Özel saklama şartları mevcut değildir, 25°C altındaki oda sıcaklığında ve kuru yerde
saklanmalıdır.
6.5. Ambalajın niteliği ve içeriği
Ağzı polipropilen kapakla kapatılmış ve LDPE tıpa içeren, HDPE şişede 200 g emülsiyon.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘‘Tıbbi Atıkların Kontrolü Yönetmeliği’’ ve
‘‘Ambalaj Atıklarının Kontrolü Yönetmeliği’’ne uygun olarak imha edilmelidir.
7. RUHSAT SAHİBİ
DROGSAN İlaçları Sanayi ve Ticaret A.Ş.
Oğuzlar Mah. 1370. Sokak 7/3
06520 Balgat- ANKARA
8. RUHSAT NUMARASI
2019/102
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.02.2019
Ruhsat yenileme tarihi:
10. KÜB’ÜN YENİLENME TARİHİ
6 / 6