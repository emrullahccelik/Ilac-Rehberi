KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRİLEPTAL® 60 mg/ml oral süspansiyon
2. KALİTATİF VE KANTİTATİF BİLEŞİM
Etkin madde:
Bir ml oral süspansiyon
Okskarbazepin 60 mg içerir.
Yardımcı maddeler:
Bir ml oral süspansiyon
Sorbitol 175 mg
Etanol 100 mg’ın altında
Parahidroksibenzoatlar 0,30 mg
Propilen glikol 25 mg
içerir.
Yardımcı maddelerin tam listesi için 6.1.’e bakınız.
3. FARMASÖTİK FORM
Oral süspansiyon.
Kırık beyaz ile hafifçe kahverengi veya hafifçe kırmızı oral süspansiyon.
4. KLİNİK ÖZELLİKLER
4.1. Terapötik endikasyonlar
TRİLEPTAL, erişkinler ve 6 yaş ve üzeri çocuklarda kısmi nöbetlerin (basit, kompleks ve
ikincil olarak yaygın nöbetlere dönüşen kısmi nöbetlerin alt tipleri dahil) ve yaygın tonik-
klonik nöbetlerin tedavisinde endikedir.
TRİLEPTAL, birinci basamak antiepileptik ilaç olarak monoterapide veya adjuvan tedavide
(destekleyici) olarak endikedir.
TRİLEPTAL, nöbet kontrolünde mevcut tedavinin yetersiz kaldığı durumda diğer
antiepileptik ilaçların yerine kullanılabilir (bkz. “Bölüm 5.1. Farmakodinamik Özellikler”,
Klinik çalışmalar).
4.2. Pozoloji ve uygulama şekli
Pozoloji/uygulama sıklığı ve süresi:
TRİLEPTAL monoterapi şeklinde veya diğer antiepileptik ilaçlarla kombinasyon şeklinde
kullanılmaya uygundur. Monoterapi ve destekleyici tedavide TRİLEPTAL ile tedaviye ikiye
bölünmüş şekilde verilen klinik olarak etkili dozla başlanır. Hastanın klinik yanıtına bağlı
olarak doz artırılabilir. Diğer ilaçların yerine TRİLEPTAL kullanılacağı zaman, TRİLEPTAL
tedavisine başlanması ile beraber, alınan diğer antiepileptik ilaçların dozu kademeli olarak
azaltılmalıdır. Adjuvan tedavide, hastanın toplam antiepileptik ilaç yükü artacağından, birlikte
1 / 23alınan diğer antiepileptik ilacın/ilaçların dozunu azaltmak ve/veya TRİLEPTAL dozunu daha
yavaş artırmak gerekebilir (bkz. Bölüm 4.5).
TRİLEPTAL yiyecek ile beraber veya aç karnına alınabilir.
Terapötik ilaç takibi:
Okskarbazepinin terapötik etkisi başlıca okskarbazepinin aktif metaboliti 10-monohidroksi
türevi (MHD) ile ortaya konulur (bkz. Bölüm 5.1).
Okskarbazepin veya MHD için rutin plazma düzeyi takibi gerekli değildir. Bununla birlikte
MHD’nin plazma düzeyi takibi uyumsuzluğu ortadan kaldırmak üzere TRİLEPTAL tedavisi
sırasında veya MHD klirensinde değişikliğin beklendiği aşağıdakileri içeren durumlarda
düşünülebilir:
• Böbrek fonksiyonunda değişiklikler (bkz. Bölüm 4.2)
• Gebelik (bkz. Bölüm 4.6 ve Bölüm 5.1)
• Karaciğer enzimini indükleyen ilaçların eşzamanlı kullanımı (bkz. Bölüm 4.5)
• Bu durumlardan herhangi biri geçerliyse, TRİLEPTAL dozu pik MHD plazma düzeylerini
< 35 mg/L’de tutmak üzere ayarlanabilir (dozdan 2-4 saat sonra ölçülen plazma
düzeylerine dayalı olarak).
TRİLEPTAL Oral Süspansiyon mililitre olarak verilmelidir (dönüşüm tablosu aşağıdadır).
Miligram olarak doz (mg) Mililitre olarak doz (ml)
10 mg 0,2 ml
20 mg 0,3 ml
30 mg 0,5 ml
40 mg 0,7 ml
50 mg 0,8 ml
60 mg 1,0 ml
70 mg 1,2 ml
80 mg 1,3 ml
90 mg 1,5 ml
100 mg 1,7 ml
200 mg 3,3 ml
300 mg 5,0 ml
400 mg 6,7 ml
500 mg 8,3 ml
600 mg 10,0 ml
700 mg 11,7 ml
800 mg 13,3 ml
900 mg 15,0 ml
1.000 mg 16,7 ml
2 / 23Monoterapi ve Adjuvan (Destekleyici) tedavi
Önerilen başlangıç dozu:
TRİLEPTAL’e günde 600 mg’ lık (8-10 mg/kg) doz ile başlanmalı, günlük doz ikiye
bölünerek verilmelidir.
İdame dozu:
Terapötik etkiler günde 600 mg ve 2.400 mg arasındaki dozlarda görülmektedir. Klinik olarak
uygunsa, arzu edilen klinik yanıtı elde etmek için, başlangıç dozundan itibaren yaklaşık
haftalık aralıklarla günlük en fazla 600 mg doz artırılabilir.
Tavsiye edilen maksimum doz:
Kontrollü hastane ortamında, 48 saatlik bir süre içinde günde 2.400 mg’ a kadar ulaşan doz
artışı sağlanmıştır.
Klinik çalışmalarda, 2.400 mg/gün üzerindeki dozlar henüz sistematik olarak çalışılmamıştır.
Uygulama sıklığı ve süresi:
Doktora danışmadan kullanılmamalıdır. Okskarbazepin aç veya tok karna kullanılabilir.
Gerek monoterapide gerekse diğer antiepileptik ilaçlarla kombine edildiğinde, günde iki kez
kullanılır. Doz, hastanın klinik yanıtına göre artırılabilir. Okskarbazepin tedavisi sırasında
plazma okskarbazepin düzeyinin izlenmesi gerekmez.
Uygulama şekli:
Ağızdan kullanım içindir.
TRİLEPTAL oral süspansiyon kullanılmadan önce şişe iyice çalkalanmalıdır. Oral
süspansiyonun reçetede belirtilen miktarı, kutunun içinde verilen oral dozlama şırıngasını
kullanarak şişeden çekilmelidir. 10 ml’lik şırınga kullanılırken, miktar 0,5 ml’ye yakın
olmalıdır (büyük çocuklar ve yetişkinler için).
TRİLEPTAL oral süspansiyon direkt olarak şırıngadan veya küçük bir bardak suya karıştırılarak
içilebilir.
İlacın Hazırlanması
Şişe üç bölümden oluşmaktadır
1. İlk uygulamada şişenin boğazına
doğru itilen plastik adaptör tıpa.
Adaptör tıpa sürekli şişe üzerinde
kalmalıdır.
3 / 233. Reçetede
2. 250 ml ilacı
belirtilen dozu
içeren çocuk
şişeden
emniyet kapaklı
çekebilmek için
şişe. Her zaman
plastik adaptör
uygulamadan
tıpaya uygun 10
sonra çocuk
ml oral dozlama
emniyet kapağını
şırıngası
kapatınız.
Plastik Adaptör Tıpanın Yeni İlaç Şişesine Takılması
1. İlacı içeren şişeyi en az 10 saniye
çalkalayınız.
2. Çocuk emniyet kapağını sıkıca aşağıya
doğru bastırarak ve saat yönünün tersine
çevirerek (kapak üzerinde gösterildiği
gibi) açınız.
Not: Her kullanımdan sonra emniyet kapağını
kapatmak üzere kaybetmeden saklayınız.
3. Şişeyi masa üzerinde dik olarak tutun ve
plastik adaptör tıpayı sıkıca şişenin
boynuna doğru aşağıya itebildiğiniz kadar
bastırın.
4. Emniyet kapağı tam kapatarak adaptör
tıpanın tümüyle yerine oturtulduğundan
emin olun.
Not: Adaptör tıpayı tam olarak aşağıya
ittiremeyebilseniz dahi şişenin kapağını tam
olarak kapattığınızda şişeye zorunlu olarak
tümüyle girecektir.
4 / 23Bu şekilde, şişe şırıngayla ilacı çekmeye
uygun hale gelecektir. Adaptör tıpa sürekli
şişenin ağzında bırakılmalıdır.
Doz hazırlamak için İlaç Dozunun
Hazırlanması bölümündeki talimatların
tümüne uyunuz.
İlaç Dozunun Hazırlanması
İlaç doğrudan oral şırıngadan veya küçük bir bardakta suya
karıştırılarak içilebilir.
Şişeyi iyice çalkalayınız (en az 10 saniye). Doz hemen
arkasından vakit kaybetmeden oral şırıngaya çekilmelidir.
1. Şişeyi açmak için çocuk emniyet kapağını bastırıp saat
yönünün tersine çeviriniz (Not: Her zaman kullanımdan
sonra şişenin çocuk emniyet kapağını kapatınız)
2. Oral şırınganın pistonunun hazne içinde
tamamen aşağıya inmiş olduğundan emin
olunuz.
3. Şişeyi baş yukarı ve dik tutup oral şırıngayı
sıkıca plastik adaptör içine daldırınız.
4. Oral şırıngayı yerinde tutarak şişeyi dik
olarak baş aşağı çeviriniz. Şırınga
üzerindeki doz çizgilerini görebileceğiniz
açıyla şişeyi tutunuz.
5. Şırıngayı şişeden ayırmadan pistonu aşağıya
doğru hafifçe çekerek şırınganın
TAMAMEN ilaçla dolmasını sağlayınız.
Pistonu hafifçe ileri doğru iterek şırınga
içinde kalmış olabilecek büyük hava
kabarcıklarını çıkartınız.
5 / 236. Reçetede belirtilen dozun çekilmesi:
Pistonu, oral şırınga haznesi üzerinde
işaretlenen doz çizgisi ya da aralığındaki ve
reçetede belirtilen dozu gösteren siyah
halkanın üst sınırına gelinceye kadar hafifçe
yukarıya doğru itin ya da aşağıya doğru
çekin.
Dozunuz
Note: Eğer reçetede belirtilen doz 10 ml’den
fazlaysa, tam dozu hazırlamak için oral şırıngayı
kalan doz kadar tekrar doldurmak gerekecektir.
7. Şişeyi dikkatli bir şekilde sağdan yukarı
döndürünüz. Oral şırıngayı plastik adaptör
tıpasından hafifçe çevirerek ayırınız. Tıpa
şişede bırakılmalıdır.
8. İlacın dozu doğrudan oral şırıngadan
yutulabilir (Bunun için hasta dik olarak
oturmalı ve piston hafifçe itilerek hastanın
ilacı yutmasına olanak tanınmalıdır). Bundan
başka, uygulamadan hemen önce verilecek
doz küçük bir bardakta az miktar suyla
karıştırılabilir. İyice karıştırılarak tümü vakit
geçirmeden içilmelidir.
9. Kullanımdan sonra çocuk emniyet kapağını
tekrar kapatınız.
10. Temizleme: Kullanımdan sonra, şırınganın
dış yüzeyini kuru ve temiz bir kağıt mendille
siliniz.
Eşit dozlarda olmak üzere TRİLEPTAL oral süspansiyon yerine TRİLEPTAL film kaplı
tabletler kullanılabilir.
Özel popülasyona ilişkin ek bilgiler:
Böbrek yetmezliği:
Böbrek yetmezliği olan (kreatinin klerensi 30 ml / dakikadan düşük) hastalarda TRİLEPTAL
tedavisine normal başlangıç dozunun yarısı (300 mg / gün) ile başlanmalı ve istenen klinik
yanıtı elde etmek için doz yavaşça artırılmalıdır (bkz. Bölüm 5.2).
6 / 23Karaciğer yetmezliği:
Hafif ve orta şiddette karaciğer yetmezliği olan hastalar için doz ayarlaması gerekli değildir.
TRİLEPTAL’in şiddetli karaciğer yetmezliği olan hastalarda kullanılmasına ilişkin klinik
deneyim yoktur, bundan dolayı bu tür hastalarda doz ayarlaması yapılırken önlem alınmalıdır
(bkz. Bölüm 5.2).
Pediyatrik popülasyon:
Monoterapi ve adjuvan (destekleyici) tedavide TRİLEPTAL, bölünmüş 2 doz olarak verilen
8-10 mg/kg/gün’lük bir dozla başlatılmalıdır.
Yardımcı tedavi çalışmalarında, iki hafta boyunca elde edilen 30-46 mg/kg/gün'lük bir idame
dozunun, çocuklarda etkili ve iyi tolere edildiği gösterilmiştir. Terapötik etkiler ortalama 30
mg/kg/gün'lük bir ortalama idame dozunda görülmüştür.
Maksimum önerilen doz
Eğer klinik olarak endike ise, doz, başlangıç dozundan yaklaşık haftalık olarak maksimum 10
mg/kg/gün, istenen klinik cevabı elde etmek için maksimum 46 mg/kg/gün dozuna kadar
arttırılabilir.
TRİLEPTAL 6 yaş ve üzeri çocuklarda kullanılmak üzere önerilmektedir. 6 yaşın altındaki (1
aylığa kadar) yaklaşık 230 çocukla yapılan kontrollü klinik çalışmalarda güvenlilik ve etkililik
değerlendirilmiştir. 6 yaşın altındaki çocuklarda güvenlilik ve etkililik yeterince
gösterilmediğinden TRİLEPTAL önerilmemektedir.
Yukarıdaki tüm dozlama önerileri (yetişkinler, yaşlılar ve çocuklar), tüm yaş grupları için
klinik çalışmalarda incelenen dozlara dayanmaktadır. Bununla birlikte, uygun olduğunda
düşük başlatma dozları düşünülebilir.
Geriyatrik popülasyon (65 yaş ve üzeri):
Terapötik dozlar bireysel olarak ayarlandığından geriyatrik hastalarda özel doz önerileri gerekli
değildir. Böbrek bozukluğu olan (kreatinin klerensi 30 ml/dak’dan az) yaşlı hastalarda dozajın
ayarlanması önerilmektedir.
Hiponatremi riski taşıyan hastalarda sodyum düzeyleri yakından takip edilmelidir (bkz. Bölüm
4.4).
4.3. Kontrendikasyonlar
• Etkin madde okskarbazepine, eslikarbazepine veya bileşimindeki maddelerden herhangi
birine aşırı duyarlılık.
4.4. Özel kullanım uyarıları ve önlemleri
Aşırı Duyarlılık
Pazarlama sonrası dönemde; deri döküntüsü, kaşıntı, ürtiker, anjiyoödem dahil olmak üzere
Tip I (erken tip) aşırı duyarlılık reaksiyonları ve anaflaksi vakaları bildirilmiştir.
TRİLEPTAL’in ilk ya da takip eden dozlarını aldıktan sonra, hastalarda larinks, glottis,
dudaklar ve göz kapaklarını kapsayan anjiyoödem ve anaflaksi vakaları bildirilmiştir. Bir
hastada TRİLEPTAL tedavisinden sonra bu reaksiyonlar geliştiği takdirde, ilaç tedavisi
kesilmeli ve alternatif bir tedaviye başlanmalıdır.
7 / 23Karbamazepine karşı aşırı duyarlılık reaksiyonları gösteren hastaların % 25-30’ unun
TRİLEPTAL’e karşı da aşırı duyarlılık (örn. şiddetli cilt reaksiyonları) gösterebileceği
bildirilmelidir (bkz. Bölüm 4.8).
Birden fazla organda ortaya çıkan aşırı duyarlılık reaksiyonları da dahil olmak üzere aşırı
duyarlılık reaksiyonları, karbamazepine aşırı duyarlılık öyküsü olmayan hastalarda da
görülebilir. Bu reaksiyonlar deriyi, karaciğeri, kan ve lenf sistemini ya da diğer organları, tek
tek ya da bir sistemik reaksiyon bağlamında eş zamanlı olarak etkileyebilir (bkz. Bölüm 4.8).
Genel olarak, aşırı duyarlılık reaksiyonlarının bulgu ve belirtileri görüldüğü takdirde
TRİLEPTAL tedavisi derhal kesilmelidir.
Cilt Üzerindeki Etkiler
TRİLEPTAL kullanan kişilerde, çok seyrek olarak Stevens-Johnson sendromu (SJS), toksik
epidermal nekroliz (TEN) (Lyell sendromu) ve multiform eritemi de içine alan ciddi
dermatolojik reaksiyonlar bildirilmiştir. Bu durum hayatı tehdit edici ve çok seyrek olarak
fatal olabileceğinden dolayı ciddi dermatolojik reaksiyon gösteren hastaların hastaneye
yatırılmaları gerekebilir. TRİLEPTAL ile ilişkili vakalar hem çocuklarda hem de yetişkinlerde
görülmüştür. Başlangıca kadar geçen ortanca süre 19 gündür. TRİLEPTAL tekrarlayan
şekilde verildiğinde ciddi cilt reaksiyonlarının nüks ettiği birkaç izole vaka bildirilmiştir.
TRİLEPTAL ile cilt reaksiyonu gelişen hastalar acilen değerlendirilmeli ve döküntünün kesin
olarak ilaçla ilgili olmadığı durumlar hariç TRİLEPTAL derhal kesilmelidir. Tedavinin
kesilmesi durumunda, yoksunluk nöbetlerinden kaçınmak için TRİLEPTAL’in başka bir
antiepileptik ilaç tedavisiyle değiştirilmesi düşünülmelidir. Aşırı duyarlılık reaksiyonu
nedeniyle tedaviyi bırakan hastalarda TRİLEPTAL yeniden başlatılmamalıdır (bkz. Bölüm
4.3).
Farmakogenomik
Farklı İnsan Lökosit Antijeni (HLA) alellerinin yatkın hastalarda advers kütanöz
reaksiyonlarla ilişkili bir rol oynadığına dair giderek artan kanıtlar mevcuttur.
HLA-B*1502 ile ilişki
Han Çinlileri ve Tai kökenli hastalarda yürütülen retrospektif çalışmalarda karbamazepin ile
ilişkili Stevens-Johnson sendromu (SJS) / toksik epidermal nekroliz (TEN) deri reaksiyonları
ve bu hastalarda İnsan Lökosit Antijeni (HLA)-B*1502 alleli varlığı arasında güçlü bir
korelasyon bulunmuştur. Okskarbazepinin kimyasal yapısı karbamazepininkine benzerdir ve
HLA-B*1502 pozitif olan hastaların da okskarbazepin ile tedaviden sonra SJS/TEN için risk
altında olmaları mümkündür. Okskarbazepin için böyle bir ilişkinin var olduğunu düşündüren
bazı veriler vardır.
HLA-B*1502 alelinin sıklığı Han Çinlisi ve Tai popülasyonlarında yaklaşık % 10’dur.
Mümkün olduğunca, bu bireyler, karbamazepin veya kimyasal olarak ilişkili bir etkin madde
ile tedaviye başlamadan önce bu allel için taranmalıdır. Bu kökenden gelen hastalar HLA-B
* 1502 alleli için test pozitif ise, faydaların risklerden fazla olduğu düşünülürse,
okskarbazepin kullanılması düşünülmelidir.
Diğer Asyalı popülasyonlarda bu alel'in yaygınlığı nedeniyle (ör. Filipinler ve Malezya'da %
15'in üzerinde), risk popülasyonlarında HLA-B * 1502 varlığının genetik olarak testi
düşünülebilir.
HLA-B*1502 alelinin sıklığı Avrupa kökenli insanlarda, çeşitli Afrika popülasyonlarında,
örneklenen Hispanik popülasyonlarda, Japonlarda ve Korelilerde ihmal edilebilir düzeydedir
(< % 1).
8 / 23Burada belirtilen alel sıklıkları, belirtilen popülasyonun söz konusu aleli taşıyan
kromozomlarının yüzdesini ifade etmektedir, yani iki kromozomundan en az birinde alelin bir
kopyasını taşıyan hastaların yüzdesi (yani, “taşıyıcı sıklığı”) alel sıklığının yaklaşık olarak iki
katıdır. Dolayısıyla SJS riski altındaki hastaların yüzdesi alel sıklığının neredeyse iki katıdır.
Soyları açısından genetik risk altında bulunan popülasyonlara ait hastalarda TRİLEPTAL
tedavisine başlanmadan önce HLA-B*1502 alel varlığının tespit edilmesi için test yapılması
düşünülmelidir. Faydaları risklerinden açık bir şekilde üstün olmadığı sürece HLA-B*1502
test sonucu pozitif çıkan hastalarda TRİLEPTAL kullanılmamalıdır. HLA-B*1502, SJS/TEN
ile ilişkili başka antiepileptik ilaçlar (AED) alan Çinli hastalarda SJS/TEN gelişimi için bir
risk faktörü olabilir. Dolayısıyla, alternatif tedavilerin aynı düzeyde kabul edilebilir olduğu
durumlarda HLA-B*1502 pozitif hastalarda SJS/TEN ile ilişkilendirilen diğer ilaçların
kullanımından kaçınılmalıdır.
HLA-A*3101 alleli – Avrupa kökenli ve Japon popülasyonlar
HLA-A*3101’in, Avrupa kökenli ve Japon kişilerde SJS, TEN, Eozinofilinin eşlik ettiği ilaç
döküntüsü (DRESS) veya daha az şiddetli akut jeneralize ekzantematöz püstülozis (AGEP)
ve makülopapüler döküntü dahil karbamazepine bağlı kutanöz advers reaksiyonlar açısından
artmış bir riskle ilişkili olduğunu düşündüren bazı veriler mevcuttur.
HLA-A*3101 allelinin sıklığı etnik popülasyonlar arasında büyük farklılık gösterir. HLA-
A*3101 alleli Avrupa popülasyonlarında % 2 ila % 5 ve Japon popülasyonunda yaklaşık %
10’luk bir prevalansa sahiptir.
HLA-A*3101 allelinin varlığı; karbamazepine bağlı kutanöz reaksiyonlar için riski
(çoğunluklu daha az şiddetli) genel popülasyondaki % 5’ten Avrupa kökenli gönüllülerde %
26,0’a artırırken yokluğu; riski % 5’ten % 3,8’e düşürmektedir.
HLA-A*3101 alleli – Diğer kökenler
Bu allelin sıklığının, % 5 ila % 12 içinde yer alan bazı istisnalarla Avustralya, Asya, Afrika
ve Kuzey Amerika popülasyonlarının çoğunda %5’den az olduğu öngörülmektedir. Güney
Amerika (Arjantin ve Brezilya), Kuzey Amerika (ABD Navajo ve Sioux ve Mexico Sonora
Seri) ve Güney Hindistan’da (Tamil Nadu) bazı etnik gruplarda % 15 üzerinde bir sıklık ve
bu aynı bölgelerde diğer yerli etnik kökenlerde % 10 ve % 15 arasında bir sıklık
hesaplanmıştır.
Allel sıklıkları popülasyonda belli bir alelli taşıyan kromozom yüzdesi anlamına gelir. Bir kişi
her bir kromozomdan iki kopya taşıdığından, ancak SJS riskini artırmak için HLA-A*3101
allelinin bir kopyası bile yeterli olabileceğinden risk altındaki hasta yüzdesi allel sıklığının
neredeyse iki katıdır.
Karbamazepin veya kimyasal açıdan ilişkili bileşikler ile tedaviye başlamadan önce HLA-
A*3101 taraması için bir öneriyi destekleyen veriler kısıtlıdır.
Avrupa kökenli veya Japon kökenli hastaların HLA-A*3101 alleli için pozitif oldukları
biliniyorsa, karbamazepin veya kimyasal açıdan ilişkili bileşiklerin kullanımı; faydaların
risklerden fazla olduğu düşünülüyorsa dikkate alınabilir.
Genetik tarama sınırlaması
Genetik tarama sonuçları hiçbir zaman uygun klinik vijilans ve hasta yönetiminin yerine
kullanılmamalıdır. HLA-B*1502 pozitif olan ve TRİLEPTAL tedavisi gören birçok Asyalı
hastada SJS/TEN gelişmezken, herhangi bir etnik kökene mensup HLA-B*1502 negatif
hastalarda SJS/TEN gelişebilmektedir. Benzer şekilde, HLA-A*3101 pozitif ve TRİLEPTAL
tedavisi gören birçok hastada SJS, TEN, DRESS, AGEP veya makülopapüler deri döküntüsü
gelişmezken, herhangi bir etnik kökene mensup HLA-A*3101 negatif hastalarda bu şiddetli
9 / 23kütanöz advers reaksiyonlar gelişebilmektedir. Bu şiddetli kütanöz advers reaksiyonların
gelişimi veya bunlara bağlı morbiditede AED dozu, uyum, eşzamanlı ilaçlar, komorbiditeler
ve dermatolojik takip düzeyi gibi diğer olası faktörlerin rolü incelenmemiştir.
Sağlık mesleği mensuplarına yönelik bilgi
HLA-B*1502 varlığının tespit edilmesi için test yapılması gerekiyorsa, yüksek çözünürlüklü
"HLA-B*1502 genotipleme” tavsiye edilmektedir. Bir veya iki HLA-B*1502 aleli tespit
edilirse, test sonucu pozitif; herhangi bir HLA-B*1502 aleli tespit edilmezse, test sonucu
negatiftir. Aynı şekilde, HLA-A*3101 varlığının tespit edilmesi için test yapılması
gerekiyorsa, yüksek çözünürlüklü "HLA-A*3101 genotipleme” tavsiye edilmektedir. Bir
veya iki HLA-A*3101 aleli tespit edilirse, test sonucu pozitif; herhangi bir HLA-A*3101 aleli
tespit edilmezse, test sonucu negatiftir.
Nöbetin ağırlaşması açısından risk
TRİLEPTAL ile nöbette ağırlaşma riski bildirilmiştir. Nöbetin ağırlaşması riski özelikle
çocuklarda görülmekle birlikte yetişkinlerde de görülebilir. Nöbetin ağırlaşması durumunda
TRİLEPTAL bırakılmalıdır.
Hiponatremi
TRİLEPTAL ile tedavi edilen hastaların yaklaşık % 2,7’sinde genellikle asemptomatik olan
ve tedavide ayarlama gerektirmeyen, 125 mmol/L altında serum sodyum düzeyleri
gözlenmiştir. Klinik çalışmalardan elde edilen deneyimler, TRİLEPTAL dozu azaltıldığında,
kesildiğinde veya hasta ihtiyatlı bir şekilde tedavi edildiğinde (örn. sıvı alımının kısıtlanması)
serum sodyum düzeylerinin normale doğru döndüğünü göstermektedir.
Düşük sodyum düzeyi ile ilişkili böbrek bozukluğu (örn. yetersiz ADH sekresyonu benzeri
sendromu) olan veya eş zamanlı olarak sodyum seviyesini düşürücü ilaçlar ile (diüretikler,
desmopressin gibi), aynı zamanda da NSAİ ilaçlar (indometaszin gibi) ile tedavi gören
hastalarda serum sodyum düzeyleri tedaviye başlamadan önce ölçülmelidir. Bunu takiben,
sodyum seviyeleri yaklaşık 2 hafta sonra ölçülmelidir ve daha sonra tedavinin ilk 3 ayında her
ay veya klinik açıdan gerektikçe ölçülmelidir. Bu risk faktörleri özellikle yaşlı hastalar için
önemlidir.
TRİLEPTAL ile tedavi edilen hastalar, sodyum seviyesini düşürücü ilaçlar almaya
başladıklarında sodyum düzeylerinin aynı yaklaşımla izlenmesi gerekir. Genel olarak,
TRİLEPTAL tedavisinde hiponatremiyi düşündüren klinik semptomlar ortaya çıkarsa (bkz.
Bölüm 4.8), serum sodyum seviyesinin ölçülmesi düşünülebilir. Diğer hastaların serum
sodyum seviyeleri rutin laboratuvar tetkiklerinin bir parçası olarak ölçülebilir.
Sıvı tutulmasının tespit edilmesi için, kalp yetersizliği ve sekonder kalp yetmezliği olan tüm
hastaların vücut ağırlıkları düzenli olarak ölçülmelidir. Sıvı tutulması veya kardiyak durumun
kötüleşmesi halinde serum sodyum seviyesi kontrol edilmelidir. Eğer hiponatremi görülürse,
su kısıtlaması bu durumda alınabilecek önemli bir önlemdir. Okskarbazepin çok nadiren
kalpte iletiyi bozabildiğinden daha önceden iletim bozukluğu olan hastalar (AV-blok, aritmi
v.s.) dikkatle izlenmelidir.
Hipotiroidizm
Hipotiroidizm okskarbazepinin bir advers reaksiyonudur (“yaygın olmayan’’ sıklıkta, bkz.
Bölüm 4.8). Çocukların doğumdan sonra gelişiminde tiroid hormonlarının önemi
düşünüldüğünde, pediatrik yaş grubunda TRİLEPTAL tedavisi sırasında tiroid fonksiyonu
takibi önerilmektedir
10 / 23Karaciğer Fonksiyonu
Çok seyrek olarak hepatit vakaları bildirilmiş olup; bu vakaların çoğu düzelmiştir. Hepatitten
şüphelenilmesi halinde karaciğer fonksiyonları değerlendirilmeli ve TRİLEPTAL tedavisinin
kesilmesi düşünülmelidir. Şiddetli hepatik yetmezliği olan hastaların tedavisi sırasında dikkat
gösterilmelidir (bkz. Bölüm 4.2 ve Bölüm 5.2).
Böbrek fonksiyonu
Böbrek fonksiyonu bozulmuş hastalar (30 mL/dakikadan düşük kreatinin klerensi),
TRİLEPTAL tedavisi sırasında özellikle başlangıç dozu ve dozda yukarı titrasyon açısından
dikkat gösterilmelidir. MHD’nin plazma düzeyinin takibi düşünülebilir (bkz. Bölüm 4.2 ve
Bölüm 5.2).
Hematolojik etkiler
Pazarlama sonrası dönemde, TRİLEPTAL ile tedavi edilen hastalarda seyrek olarak
agranülositoz, aplastik anemi ve pansitopeni bildirilmiştir (bkz. Bölüm 4.8).
Önemli düzeyde kemik iliği depresyonu geliştiğini düşündüren kanıtlar oluştuğu takdirde
ilacın kesilmesi düşünülmelidir.
İntihar Düşüncesi ve Davranışı
Birçok endikasyonda antiepileptik ilaçlarla tedavi edilen hastalarda intihar düşüncesi ve
davranışı görüldüğü bildirilmiştir. Antiepileptik ilaçlarla yapılmış randomize, plasebo
kontrollü bir meta-analiz çalışması, hastalarda intihar düşüncesi ve davranışında düşük oranda
artan bir risk göstermiştir. Bu riskin mekanizması bilinmemektedir ve mevcut veriler
okskarbazepin için artmış risk olasılığını dışlamamaktadır.
Bu ilaçla tedavi edilen hastalarda intihar düşüncesi ve davranışı bildirilmiştir. Bu nedenle
hastalar intihar düşüncesi ve davranışının belirtileri açısından izlenmeli ve uygun tedavi
başlatılmalıdır. Hastalara (ve hastaların bakıcılarına) intihar düşüncesi veya davranışı
belirtilerinin ortaya çıkması halinde tıbbi yardım almaları tavsiye edilmelidir.
Etkileşimler
Hormonal Kontraseptifler
Doğurganlık yaşında olan kadın hastalara, hormonal kontraseptifler ile birlikte TRİLEPTAL
kullanımının bu tip kontraseptiflerin etkisini azaltacağı bildirilmelidir (bkz. Bölüm 4.5).
TRİLEPTAL kullanırken, ek olarak hormon içermeyen kontraseptif yöntemlerin kullanımı
tavsiye edilir.
Alkol
Sedatif etkinin artma olasılığı nedeniyle TRİLEPTAL tedavisi ile birlikte alkol alındığında
dikkatli olunmalıdır.
İlaç kesilmesi etkisi
Diğer bütün antiepileptik ilaçlarda olduğu gibi, nöbet sıklığındaki artış olasılığını azaltmak
için TRİLEPTAL kademeli bir şekilde azaltılarak kesilmelidir.
Plazma düzeylerinin takibi
Okskarbazepinin plazma düzeyleri ve dozaj ve plazma düzeyleri ile klinik etkililik veya
tolerabilite arasındaki korelasyonlar zayıf olmasına rağmen plazma düzeylerinin takibi
uyumsuzluğu ekarte etmek amacıyla aşağıdaki durumlarda veya MHD klirensinde bir
değişikliğin bekleneceği aşağıdakileri içeren durumlarda faydalı olabilir:
• Böbrek fonksiyonunda değişiklikler (bkz. Bölüm 4.2).
11 / 23• Gebelik (bkz. Bölüm 4.6 ve 5)
• Karaciğer enzimi indükleyici ilaçların eşzamanlı kullanımı (bkz. Bölüm 4.5).
Diğer
TRİLEPTAL oral süspansiyon, 1 ml’de 0,8 mg’dan daha az miktarda etanol (alkol) içerir. Bu
açıklama, üründe az seviye alkol olması ile ilgili endişe taşıyan ebeveyn ve çocukların
endişelerini gidermek içindir.
TRİLEPTAL oral süspansiyon, parahidroksi benzoatlar içermesi nedeniyle alerjik
reaksiyonlara (muhtemelen gecikmiş) neden olabilir.
1 ml TRİLEPTAL oral süspansiyon 175 mg sorbitol içerir. Sorbitol midede rahatsızlığa ve
ishale yol açabilir. Sorbitol içerdiğinden dolayı nadir kalıtımsal fruktoz intolerans problemi
olan hastaların bu ilacı kullanmamaları gerekir.
TRİLEPTAL 1 ml'de 1 mmol'den (23 mg) daha az sodyum içerir. Yani esasında 'sodyum
içermez'.
TRİLEPTAL oral süspansiyon, her 1 ml’de 25 mg propilen glikol içerir.
4.5. Diğer tıbbi ürünler ile etkileşimler ve diğer etkileşim şekilleri
Enzim inhibisyonu
Okskarbazepin ve MHD CYP2C19’u inhibe eder. Bu nedenle yüksek dozlarda TRİLEPTAL
başlıca CYP2C19 ile metabolize olan tıbbi ürünlerle (örn. fenitoin) birlikte uygulandığında
etkileşimler artabilir. Fenitoin plazma düzeyleri, TRİLEPTAL 1.200 mg/gün üzerindeki
dozlarda verildiğinde % 40 artar (diğer antikonvülzanlarla bulguların özetlendiği aşağıdaki
tabloyu inceleyiniz). Bu durumda, birlikte uygulanan fenitoinde azaltma gerekebilir (bkz.
Bölüm 4.2).
Enzim indüksiyonu
Okskarbazepin ve onun farmakolojik olarak aktif metaboliti (monohidroksi türevi, MHD), in
vitro ve in vivo ortamlarda, immünosupresanlar (örn. siklosporin, takrolimus), oral
kontraseptifler (aşağıya bakınız) ve bu tıbbi ürünlerin daha düşük plazma konsantrasyonu
(diğer antiepileptik tıbbi ürünler ile sonuçların özetlendiği aşağıdaki tabloya bakınız) ile
sonuçlanan diğer bazı antiepileptik tıbbi ürünler (örn. karbamazepin) dahil çok sayıda ilacın
metabolizmasından sorumlu olan sitokrom P450 enzimleri CYP3A4 ve CYP3A5’in zayıf
indükleyicilerdir.
In vitro ortamda, okskarbazepin ve MHD, UDP-glukuronil transferazların zayıf
indükleyicisidir (bu ailede spesifik enzimler üzerindeki etkiler bilinmemektedir). Bu nedenle,
in vivo okskarbazepin ve MHD, esas olarak UDP-glukuronil transferazlar yoluyla olan
konjugasyon aracılığıyla elimine edilen tıbbi ürünlerin metabolizması üzerinde küçük bir
indükleyici etkiye sahip olabilir. TRİLEPTAL ile tedaviye başlanırken veya doz
değiştirilirken, yeni indüksiyon seviyesine ulaşmak 2 ila 3 hafta sürebilir.
TRİLEPTAL tedavisinin kesilmesi durumunda, eşlik eden ilaçların dozunun azaltılması
gerekebilir ve buna klinik izlem ve/veya plazma seviyesi izlemi ile karar verilmelidir. İlacın
kesilmesinden sonraki 2 ila 3 hafta içinde indüksiyonun kademeli olarak azalması
muhtemeldir.
Hormonal Kontraseptifler
TRİLEPTAL’in oral kontraseptiflerin iki bileşeni olan etinilestradiol (EE) ve levonorgestreli
(LNG) etkilediği gösterilmiştir. EE ve LNG’nin ortalama EAA değerleri sırasıyla, % 48-52
ve % 32-52 oranında azalmıştır. Diğer oral veya implant kontraseptiflerle çalışma
12 / 23yapılmamıştır. Bu nedenle, TRİLEPTAL’in hormonal kontraseptiflerle birlikte kullanımı bu
kontraseptifleri etkisiz kılabilir (bkz. Bölüm 4.4).
Antiepileptik ve Enzim İndükleyici İlaçlar
TRİLEPTAL ve diğer antiepileptik ilaçların arasındaki potansiyel etkileşimler klinik
çalışmalarda değerlendirilmiştir. Bu etkileşimlerin ortalama EAA ve C üzerindeki etkileri
min
aşağıda özetlenmiştir:
TRİLEPTAL ile antiepileptik tıbbi ürün etkileşimlerinin özeti
TRİLEPTAL’in Antiepileptik İlaç Antiepileptik İlacın
Antiepileptik İlaçlar Üzerine Etkisi MHD Üzerine Etkisi
Birlikte kullanılan ilaçlar Konsantrasyon Konsantrasyon
Karbamazepin % 0-22 azalma % 40 azalma
(% 30 karbamazepin-epoksit artışı)
Klobazam Çalışılmamıştır Etkisi yok
Felbamat Çalışılmamıştır Etkisi yok
Fenobarbital % 14 -15 artış % 30 - 31 azalma
Fenitoin % 0 - 40 artış % 29 - 35 azalma
Valproik asit Etkisi yok % 0 -18 azalma
Lamotrijin Etkisi yok Etkisi yok
Günde 1.200 mg’ın üstündeki dozlarda kullanılan okskarbazepin, birlikte kullanılan fenitoinin
plazma düzeylerini yaklaşık % 40 arttırdığından fenitoin dozunun azaltılması gerekebilir (bkz.
Bölüm 4.2). Fenobarbital ile birlikte okskarbazepin kullanıldığında fenobarbital düzeyinde az
bir artış (% 15) gözlenir.
Güçlü sitokrom P450 enzimi ve/veya UGT indükleyicilerinin (yani, rifampisin,
karbamazepin, fenitoin ve fenobarbiton) yetişkinlerde MHD plazma/serum düzeylerini
azalttığı gösterilmiştir (% 29-49); 4 ila 12 yaşındaki çocuklarda MHD klirensi monoterapiye
kıyasla üç enzim indükleyici antiepileptik tıbbi üründen biri verildiğinde yaklaşık % 35
artmıştır. TRİLEPTAL ve lamotrijinin eşzamanlı tedavisi, advers olaylar (bulantı, uyku hali,
sersemlik hali ve baş ağrısı) riskinde artış ile ilişkilendirilmiştir. TRİLEPTAL ile eşzamanlı
olarak bir veya birkaç antiepileptik tıbbi ürün verildiğinde, başta lamotrijin ile birlikte tedavi
edilen pediatrik hastalar olmak üzere, vaka bazında dikkatli bir doz ayarlaması ve/veya plazma
seviyesi takibi göz önünde bulundurulabilir.
Okskarbazepin ile oto-indüksiyon gözlenmemiştir.
Kalsiyum Antagonistleri
Tekrarlanan şekilde TRİLEPTAL ile birlikte uygulamalar sonrası, felodipinin EAA değerleri
% 28 azalmıştır. Bununla birlikte, plazma düzeyleri önerilen terapötik aralıkta kalmıştır.
Diğer yandan, verapamil, MHD’nin plazma düzeylerinde % 20 düşüşe neden olmuştur.
MHD’nin plazma düzeylerinde meydana gelen bu düşüşün klinik açıdan önemli olduğu
düşünülmemektedir.
Diğer İlaç Etkileşimleri
Simetidin, eritromisin, viloksazin, varfarin ve dekstropropoksifenin MHD farmakokinetiği
üzerinde etkileri yoktur.
13 / 23Okskarbazepin ve MAOIİ'ler arasındaki etkileşim, oksikarbazepinin trisiklik antidepresanlara
olan yapısal benzerliği nedeni ile teorik olarak mümkündür.
Trisiklik antidepresan tedavisi gören hastalar klinik çalışmalara dahil edilmiştir ve klinik
açıdan anlamlı etkileşimler gözlenmemiştir.
Viloksazin MHD’nin plazma seviyelerinde küçük değişiklikler meydana getirmiştir (birlikte
uygulanım tekrarlandığında yaklaşık % 10 artış).
Lityum ve okskarbazepin kombinasyonu artmış nörotoksisiteye neden olabilir.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir. Fakat 4 ila
12 yaşındaki çocuklarda enzim indükleyen antiepileptik ilaçların MHD klirensi üzerindeki
etkisini değerlendiren farmakokinetik analizinin sonucu, Bölüm 4.5’te “Antiepileptik ve
Enzim İndükleyici İlaçlar” bölümünde sunulmaktadır.
4.6. Gebelik ve laktasyon
Genel tavsiye:
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon):
Çocuk doğurma potansiyeli olan kadınlara TRİLEPTAL ile tedavi sırasında etkililiği yüksek
bir doğum kontrolü (tercihen hormonal olmayan; örn., rahim içi implantlar) kullanmaları
tavsiye edilmelidir. TRİLEPTAL etinilöstradiol ve levonorgestrel içeren oral doğum kontrol
ilaçlarının terapötik etkisinde bir başarısızlığa neden olabilir (bkz. Bölüm 4.4 ve Bölüm 4.5).
Gebelik dönemi:
Epilepsi ve genel olarak antiepileptik tıbbi ürünlerle ilişkili risk:
Tedavi edilen popülasyonda, bilhassa valproatı da içeren politerapide olmak üzere politerapi
ile malformasyonlarda bir artış not edilmiştir.
Ayrıca, hastalıkta alevlenme hem anne hem de fetüs için zararlı olduğundan etkili anti-
epileptik tedavi kesilmemelidir.
Okskarbazepin ile ilişkili riskler:
Gebe kadınlara ilişkin makul veri bulunmaktadır (300-1000 gebelik sonucu).
Bununla birlikte konjenital malformasyon ile ilişkili okskarbazepine dair veri sınırlıdır. Genel
popülasyonda gözlenen oranla (% 2-3) kıyaslandığında TRİLEPTAL ile toplam
malformasyon oranında bir artış söz konusu değildir. Bununla birlikte, mevcut verilerle orta
düzeyde bir teratojenik risk tamamen dışlanamaz. Anne karnında okskarbazepine maruz kalan
çocuklarda nörogelişimsel bozukluk riskine ilişkin çalışma sonuçları çelişkilidir ve risk
dışlanamaz.
Bu veriler dikkate alınarak:
• TRİLEPTAL kullanan kadınlar gebe kalırsa veya gebe kalma planları varsa, bu ürünün
kullanımı yeniden dikkatlice değerlendirilmelidir. Minimum etkili doz verilmeli ve
mümkün olduğunda en azından gebeliğin ilk üç ayı sırasında monoterapi tercih
edilmelidir. Kombinasyon tedavileri ile tedavi edilen kadınların çocuklarında konjenital
anomalilik potansiyeli, monoterapi görenlere göre daha fazladır.
14 / 23• Gebelik sırasında hastalıkta alevlenme hem anne hem de fetüs için zararlı olduğundan
etkili anti-epileptik tedavi kesilmemelidir.
TRİLEPTAL kesinlikle gerekli olmadıkça (sadece faydasının fötusun karşı karşıya olduğu
potansiyel riski göze alınır kıldığı) gebelik döneminde kullanılmamalıdır.
İzleme ve önleme
Antiepileptik ilaçlar, folik asit eksikliğine, bu eksiklik ise tedavi edilen epileptik kadınların
çocuklarında doğum kusurlarının artmasına yol açabilir. Bu nedenle hamilelikten önce veya
hamilelik sırasında folik asit desteği önerilir. Bu takviyenin etkinliği kanıtlanmadığından, ek
folik asit tedavisi alan kadınlar için bile spesifik bir antenatal tanı önerilmelidir.
Gebelik esnasındaki fizyolojik değişikliklere bağlı olarak okskarbazepinin aktif metaboliti
olan 10-monohidroksi türevinin (MHD) plazma seviyeleri gebelik boyunca giderek azalabilir.
Gebelik döneminde TRİLEPTAL tedavisi gören kadınlardaki klinik yanıtın dikkatlice
gözlenmesi önerilir. MHD plazma seviyelerindeki değişiklikler, gebelik boyunca yeterli nöbet
kontrolünün sağlandığından emin olmak için dikkatle gözlenmelidir. Özellikle gebelik
döneminde ilacın kullanımının arttığı durumlarda doğum sonrası MHD plazma seviyelerinin
izlenmesi de düşünülebilir.
Yenidoğan bebekler
Hepatik indüktör antiepileptik ilaç kullanan annelerin yenidoğan çocuklarında kanama
bozuklukları bildirildiğinden, önlem olarak, gebeliğin son birkaç haftasında anneye ve doğum
sonrasında yenidoğana koruyucu önlem olarak K vitamini uygulanmalıdır.
1
Okskarbazepin ve aktif metaboliti (MHD) plasentayı geçer. Bir vakada, yenidoğan ve
annedeki plazma MHD konsantrasyonları benzer bulunmuştur.
Laktasyon Dönemi:
Okskarbazepin ve aktif metaboliti (MHD) anne sütüne geçer. Sınırlı veriler, anne sütüyle
beslenen bebeklerin MHD plazma konsantrasyonlarının, anne MHD plazma
konsantrasyonunun yaklaşık % 5'ine karşılık gelen 0,2-0,8 µg/ml olduğunu göstermektedir.
Maruziyet düşük gibi görünse de, bebeğe yönelik risk dışlanamaz. Bu nedenle, TRİLEPTAL
kullanımı sırasında emzirip emzirmemeye ilişkin karar verirken, hem emzirmenin yararı hem
de bebekte potansiyel yan etki riski göz önünde bulundurulmalıdır. Bebek, anne sütü ile
besleniyorsa uyku hali, yetersiz kilo alma gibi advers etkiler açısından izlenmelidir.
Üreme Yeteneği / Fertilite:
İnsanlarda fertiliteye ilişkin veri bulunmamaktadır.
Sıçanlarda, her iki cinsiyette de fertilite güvenlilik marjının olmadığı 150 mg/kg/güne varan
oral dozlarda okskarbazepinden etkilenmemiştir. Bununla birlikte insandakine benzer
dozlarda MHD için dişi hayvanlarda östrus siklusunda bozulma ve azalmış sayıda korpus
luteum, implantasyon ve canlı embriyo gözlenmiştir (bkz. Bölüm 5.3).
4.7. Araç ve makine kullanımı üzerindeki etkiler
TRİLEPTAL'in araç ve makine kullanımı üzerinde orta düzeyde etkisi vardır. TRİLEPTAL ile
özellikle tedavinin başlangıcında ve dozda ayarlama yapıldığında (titrasyon fazı sırasında daha
sık) baş dönmesi, somnolans, ataksi, diplopi, bulanık görme, görme bozuklukları, hiponatremi
ve azalmış bilinç düzeyi gibi advers reaksiyonlar bildirilmiştir (İstenmeyen etkilerin tam listesi
için bkz. Bölüm 4.8). Bu nedenle hastalar araç veya makine kullanırken dikkatli olmalıdır.
15 / 234.8. İstenmeyen etkiler
Hastaların % 10’undan fazlasında bildirilen en yaygın istenmeyen etkiler; uyuklama hali, baş
ağrısı, sersemlik, diplopi, mide bulantısı, kusma ve yorgunluktur.
Güvenlilik profili klinik çalışmalarda TRİLEPTAL ile ilişkili olarak değerlendirilen advers
olaylara dayanır. Ayrıca, anlaşmalı hasta programlarında ve pazarlama sonrası deneyimlerden
elde edilen, klinik olarak anlamlı advers olay bildirimleri dikkate alınmıştır.
Klinik çalışmalardaki istenmeyen ilaç reaksiyonları MedDRA sistem organ sınıfına göre
listelidir. Her bir sistem organ sınıfı içinde, istenmeyen ilaç reaksiyonları en sık görülen
reaksiyon ilk önce olacak şekilde sıklığa göre sıralanır. Her bir sıklık gruplandırması içinde
istenmeyen ilaç reaksiyonları azalan ciddiyetlerine göre sunulur. Ayrıca, her bir istenmeyen
ilaç reaksiyonu için ilgili sıklık kategorisi şu dönüşümü temel alır (CIOMS III):
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000) çok seyrek (< 1/10.000)
Kan ve lenf sistemi hastalıkları
Yaygın olmayan: Lökopeni
Seyrek: Kemik iliği depresyonu, aplastik anemi, agranülositoz, pansitopeni, nötropeni.
Çok seyrek: Trombositopeni
Bağışıklık sistemi hastalıkları
Seyrek: Anafilaktik reaksiyonlar
Çok seyrek: Aşırı duyarlılık#
Endokrin hastalıkları
Yaygın: Kilo alımı
Yaygın olmayan: Hipotiroidizm
Metabolizma ve beslenme hastalıkları
Yaygın: Hiponatremi†
Seyrek: Letarji, bulantı, sersemlik hali, serum (kan) ozmolalitesinde azalma, kusma, baş
ağrısı, konfüzyonel durum gibi bulgu ve belirtilerin veya diğer nörolojik bulgu ve belirtilerin
eşlik ettiği yetersiz ADH salınımı
Psikiyatrik hastalıklar
Yaygın: Ajitasyon (örn. Sinirlilik), duygudurum değişkenliği, konfüzyonel durum, depresyon,
apati
Sinir sistemi hastalıkları
Çok yaygın: Uyuklama hali, baş ağrısı, sersemlik
Yaygın: Ataksi, dikkat güçlüğü, nistagmus, tremor, amnezi, konuşma bozuklukları (dizartri
dahil); TRİLEPTAL dozu yükseltilirken daha sık.
Göz hastalıkları
Çok yaygın: Diplopi
Yaygın: Bulanık görme, görme bozukluğu
16 / 23Kulak ve iç kulak hastalıkları
Yaygın: Vertigo
Kardiyak hastalıklar
Çok seyrek: Atriyoventriküler blok, aritmi
Vasküler hastalıklar
Yaygın olmayan: Hipertansiyon
Gastrointestinal hastalıklar
Çok yaygın: Kusma, bulantı
Yaygın: Diyare, karın ağrısı, konstipasyon
Çok seyrek: Pankreatit ve/veya lipaz ve/veya amilazda artış
Hepato-bilier hastalıklar
Çok seyrek: Hepatit
Deri ve deri altı doku hastalıkları
Yaygın: Akne, alopesi, döküntü
Yaygın olmayan: Ürtiker
Seyrek: Eozinofili ve Sistemik Semptomların Eşlik Ettiği İlaç Döküntüsü (DRESS), Akut
Jeneralize Ekzantematöz Püstülozis (AGEP).
Çok seyrek: Stevens-Johnson sendromu, toksik epidermal nekroliz (Lyell sendromu),
anjiyoödem, eritema multiforme (bkz. Bölüm 4.4).
Kas-iskelet bozuklukları, bağ doku ve kemik hastalıkları
Seyrek: Uzun süreli TRİLEPTAL tedavisi görmekte olan hastalarda kemik mineral
yoğunluğunda azalma, osteopeni, osteoporoz ve kemik kırılmaları bildirilmiştir.
TRİLEPTAL’in hangi mekanizmayla kemik metabolizmasını etkilediği henüz
tanımlanmamıştır.
Çok seyrek: Sistemik lupus eritematozus
Genel bozukluklar ve uygulama bölgesine ilişkin hastalıklar
Çok yaygın: Yorgunluk
Yaygın: Asteni
Araştırmalar
Yaygın olmayan: Karaciğer enzimlerinde artış, kan alkalen fosfataz seviyesinde artış.
Seyrek: T4’te azalma (klinik anlamı net değildir).
Yaralanma, zehirlenme ve prosedürle ilgili komplikasyonlar
Yaygın olmayan: Düşme
Seçili advers reaksiyonların tarifi
# Döküntü, ateş gibi özellikler ile karakterize aşırı duyarlılık (çoklu organ aşırı duyarlılığı
dahil). Kan ve lenfatik sistem (örn. eozinofili, trombositopeni, lökopeni, lenfadenopati,
splenomegali), karaciğer (örn. hepatit, anormal karaciğer fonksiyonu testleri), kaslar ve
eklemler (örn. eklem şişliği, kas ağrısı, eklem ağrısı), sinir sistemi (örn. hepatik ensefalopati),
17 / 23böbrekler (örn. böbrek yetmezliği, interstisyel nefrit, proteinüri), akciğerler (örn. pulmoner
ödem, astım, bronkospazmlar, interstisyel akciğer hastalığı, dispne), anjiyoödem gibi başka
organlar ve sistemler etkilenebilir.
† TRİLEPTAL ile tedavi edilen hastaların % 2,7’si kadarında yaygın sıklıkla 125 mmol/l’nin
altında serum sodyum düzeyleri gözlenmiştir (bkz. Bölüm 4.4). Çoğu durumda hiponatremi
asemptomatiktir ve tedavide ayarlama gerektirmez,
Çok seyrek olarak, hiponatremi nöbetler, ensefalopati, azalmış bilinç düzeyi, kafa karışıklığı
(ilave istenmeyen etkiler için ayrıca bkz. Sinir sistemi hastalıkları), görme bozuklukları (örn.
bulanık görme), hipotiroidizm, kusma ve bulantı gibi işaret ve semptomlarla ilişkilendirilir.
Düşük serum sodyum düzeyleri genellikle TRİLEPTAL ile tedavinin ilk 3 ayı sırasında
görülmüştür ancak ilk < 125 mmol/l serum sodyum düzeyini tedavi başladıktan 1 yıldan daha
uzun süre sonra geliştiren hastalar da olmuştur (bkz. Bölüm 4.4).
Pediyatrik popülasyon
Genel olarak çocuklardaki güvenlilik profilinin, yetişkin popülasyonda gözlenen profile
benzer olduğu belirlenmiştir (bkz. Bölüm 5.1).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Çok az olarak bildirilen doz aşımı vakalarında en fazla alınan doz yaklaşık 24.000 mg’dır.
Semptomlar:
Elektrolit ve sıvı dengesi bozuklukları: Hiponatremi
Göz bozuklukları: Diplopi, miyozis, bulanık görme
Gastrointestinal bozukluklar: Bulantı, kusma, hiperkinezi
Genel bozukluklar ve uygulama bölgesi sorunları: Yorgunluk
Tetkikler: Solunum hızında azalma, QTc uzaması
Sinir sistemi bozuklukları: Sersemlik ve somnolans, baş dönmesi, ataksi, nistagmus, titreme,
koordinasyonda bozukluk (anormal koordinasyon), konvülziyon, baş ağrısı, koma, bilinç
kaybı, diskinezi
Psikiyatrik bozukluklar: Saldırganlık, ajitasyon, konfüzyonel durum
Vasküler bozukluklar: Hipotansiyon
Respiratuar, torasik ve mediastinal bozukluklar: Dispne
Kontrol:
Özel bir antidot yoktur. Uygun biçimde semptomatik ve destekleyici tedavi uygulanmalıdır.
İlaç, gastrik lavaj ve/veya aktif karbon uygulamak suretiyle inaktive edilerek
uzaklaştırılmalıdır.
18 / 235. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antiepileptikler, karboksamid türevleri
ATC kodu: N03AF02
Hareket mekanizması
Okskarbazepinin başlıca farmakolojik aktivitesi, metaboliti olan monohidroksi türevi (MHD)
ile kendini gösterir (bkz. Bölüm 5.2). Okskarbazepin ve MHD’nin etki mekanizması başlıca,
voltaja duyarlı sodyum kanallarının bloke edilmesine ve böylelikle aşırı uyarılmış nöral
membranların stabilizasyonu, tekrarlayan nöronal ateşlemenin inhibisyonu ve sinaptik
impulsların yayılmasını azaltmaya dayandığı düşünülmektedir. Ayrıca, artmış potasyum
iletimi ve yüksek-voltaj ile aktive edilen kalsiyum kanallarının modülasyonu da, ilacın
antikonvülsan etkilerine katkıda bulunabilir. Beyindeki nörotransmitter veya modülator
reseptör bölgeleri ile anlamlı bir etkileşim bulunmamıştır.
Farmakodinamik etkiler
Hayvan modellerinde, okskarbazepin ve aktif metaboliti (MHD) kuvvetli ve etkili
antikonvülsanlardır. Kemiricileri yaygın tonik-klonik ve daha az derecede olmak üzere klonik
nöbetlere karşı korumuştur ve aluminyum implantlı Rhesus maymunlarında kronik olarak
tekrarlayan kısmi nöbetlerin sıklığını azaltmış veya ortadan kaldırmıştır. Fareler veya sıçanlar,
sırası ile 5 gün veya 4 hafta okskarbazepin veya MHD ile tedavi edildiğinde tonik-klonik
nöbetlere karşı tolerans (antikonvülsif etkinliğin azalması) gözlenmemiştir.
Klinik etkililik ve güvenlilik
Hindistan’da prospektif, açık etiketli, çok merkezli, karşılaştırmalı olmayan, 24 haftalık
gözlemsel pazarlama sonrası bir çalışma yürütülmüştür. 816 hastadan oluşan bir çalışma
popülasyonunda, genel tonik-klonik nöbetleri (ikincil veya birincil) olan 256 pediatrik hasta
(1 ay ila 19 yaş) okskarbazepin monoterapisi ile tedavi edilmiştir. 6 yaşın üzerindeki tüm
hastalar için başlangıç okskarbazepin dozu, 2 bölünmüş doz halinde verilen 8-10 mg/kg/gün
olmuştur. 1 aydan 6 yaşına kadar olan 27 olguda başlangıç dozu için doz aralığı 4,62-27,27
mg/kg/gün ve 4,29-30,00 mg/kg/gün idame dozu şeklinde olmuştur. Birincil sonlanım noktası
24. haftada başlangıçtan nöbet sıklığında azalma olarak belirlenmiştir. 1 aylıktan 6 yaşa kadar
(n=27) nöbet sayısı 1’den [aralık] [1-12] 0’a [0-2] değişmiştir. 7 ila 12 yaş (n=77) yaş
grubunda sıklık 1’den [1-22] 0’a [0-1], 13-19 yaş grubunda (n=152) ise sıklık 1’den [1-32]
0’a [0-3] değişmiştir. Pediatrik hastalarda spesifik bir güvenlik kaygısı tespit edilmemiştir. 6
yaşın altındaki çocuklara ilişkin çalışmadan elde edilen, fayda/riski destekleyen veriler kesin
değildir (bkz. Bölüm 4.2).
Randomize kontrollü çalışmalardan elde edilen verilere dayanarak, güvenlilik ve etkililik
yeterince gösterilmediğinden 6 yaşın altındaki çocuklarda okskarbazepin kullanımı
önerilmemektedir (bkz. Bölüm 4.2).
Pediyatrik popülasyon
1 ay ila < 17 yaş aralığındaki pediyatrik hastalarda iki randomize, değerlendirme uzmanının
körlendiği, doz kontrollü etkililik çalışması (Çalışma 2339 ve Çalışma 2340) yürütülmüştür
(6 ila < 17 yaş arasında n=31 hasta; < 6 yaşında n=189 hasta). Buna ilave olarak, çocukların
kaydedildiği bir dizi açık etiketli çalışma da yürütülmüştür. Genel olarak, okskarbazepinin
küçük çocuklardaki (< 6 yaş) güvenlilik profili, daha büyük çocuklardaki (≥ 6 yaş) profile
benzer olmuştur. Diğer yandan, küçük çocuklarda (< 4 yaş) ve daha büyük çocuklarda (≥ 4
19 / 23yaş) yapılan bazı çalışmalarda, konvülsiyonların (%7,9’a karşılık %1,0) ve status
epileptikusun (% 5’e karşılık % 1) olduğu hastaların oranında ≥ 5 katlık bir farklılık
gözlenmiştir.
5.2. Farmakokinetik özellikler
Genel özellikler
Emilim:
TRİLEPTAL oral süspansiyon olarak alındıktan sonra, okskarbazepin tamamen emilir ve
geniş ölçüde farmakolojik olarak aktif metaboliti olan 10-monohidroksi türevine (MHD)
metabolize edilir.
Sağlıklı erkek gönüllülere aç karnına tek doz 600 mg TRİLEPTAL oral süspansiyon
verildikten sonra, MHD’ nin ortalama C değeri 24,9 mikromol/L (medyan t : 6 saat)
maks maks
bulunmuştur.
İnsanda ilaç kütle dengelenmesinin tespit edildiği bir çalışmada plazmadaki toplam
radyoaktivitenin sadece % 2’ si değişmemiş okskarbazepine, yaklaşık % 70’ i MHD ve kalanı
hızla atılan minör sekonder metabolitlerine atfedilebilir.
Yiyeceğin, okskarbazepinin emilim hızına ve derecesine herhangi bir etkisi yoktur.
Dolayısıyla, TRİLEPTAL yiyecek ile birlikte veya aç karnına alınabilir.
Dağılım:
MHD’nin görünür dağılım hacmi 49 litredir.
MHD’nin yaklaşık % 40’ı başlıca albümine olmak üzere serum proteinlerine bağlanır.
Bağlanma, terapötik aralık içindeki serum konsantrasyonundan bağımsızdır. Okskarbazepin
ve MHD alfa-1-asit glikoproteine bağlanmaz.
Okskarbazepin ve MHD plasentaya geçer. Neonatal ve maternal plazma MHD
konsantrasyonları bir vakada benzerdir.
Biyotransformasyon:
Okskarbazepin, karaciğerde sitosolik enzimler vasıtasıyla, TRİLEPTAL’ in başlıca
farmakolojik etkisinden sorumlu olan MHD’ye hızla indirgenir. MHD daha sonra glukuronik
asitle konjugasyon oluşturmak suretiyle metabolize edilir. Az bir miktar (dozun % 4’ü)
farmakolojik olarak aktif olmayan metabolitine (10, 11-dihidroksi türevi, DHD) okside olur.
Eliminasyon:
Okskarbazepin, vücuttan çoğunlukla metabolitleri (başlıca böbreklerden atılan) şeklinde,
başlıca böbrek yoluyla atılır. %1’den daha az bir kısmı değişmemiş okskarbazepin olmak üzere,
dozun % 95’ inden daha fazlası idrarda bulunur. Alınan dozun % 4’ten daha az bir kısmı feçese
atılır. Dozun yaklaşık % 80’i, MHD nin glukuronidleri (% 49) veya değişmemiş MHD (%
27) şeklinde, idrarla atılır. İdrarla atılan dozun yaklaşık % 3’ü aktif olmayan DHD ve % 13’ü
okskarbazepinin konjugatlarıdır.
Okskarbazepin plazmadan hızlı bir şekilde elimine edilir. Görünür yarılanma ömrü 1,3 ve 2,3
saat arasındadır. MHD nin ortalama plazma yarılanma ömrü ise 9,3 ± 1,8 saattir.
Doğrusallık /Doğrusal Olmayan Durum:
TRİLEPTAL hastalara günde iki defa verildiği zaman MHD’nin kararlı durum plazma
konsantrasyonlarına 2-3 gün içinde ulaşılır. Kararlı durumda, MHD’nin farmakokinetiği
lineerdir ve günde 300 ila 2400 mg doz aralığında doz ile orantılıdır.
20 / 23Hastalardaki karakteristik özellikler
Pediyatrik hastalar:
TRİLEPTAL’in farmakokinetiği 10-60 mg/kg/gün doz aralığında TRİLEPTAL alan
pediyatrik hastalarda yürütülen klinik çalışmalarda değerlendirilmiştir. Kiloya göre
düzeltilmiş MHD klirensi yaşın ve kilonun yetişkilerdekine yaklaşan oranlarda artmasıyla
birlikte azalır. 4 ila 12 yaşındaki çocuklarda ortalama kiloya göre düzeltilmiş klirens
yetişkinlerdekinden yaklaşık % 40 daha fazladır. Bu nedenle, bu çocuklarda MHD
maruziyetinin benzer kiloya göre düzeltilmiş dozla tedavi edildiklerinde yetişkinlerdekinin
yaklaşık üçte ikisi olması beklenmektedir. 13 yaş ve üzerindeki hastalar için kilo arttıkça
kiloya göre düzeltilmiş MHD klirensinin yetişkinlerdekine erişmesi beklenmektedir.
Geriyatrik hastalar:
60-82 yaşlarındaki sağlıklı gönüllülerde TRİLEPTAL’in tek doz (300 mg) ve çoklu dozlarda
(600 mg/gün) verilmesini takiben, MHD’nin en yüksek plazma konsantrasyonları ve EAA
değerleri daha genç (18-32 yaş) gönüllülerdekinden % 30 - % 60 daha yüksektir. Genç ve
yaşlı gönüllülerde kreatinin klirenslerindeki kıyaslamalar, kreatinin klirensinde yaşa bağlı
azalmalardan dolayı fark göstermiştir. Terapötik dozlar kişisel olarak ayarlandığından özel
doz ayarlamaları gerekli değildir.
Böbrek yetmezliği:
MHD’nin böbrek klirensi ile ilacı alanın kreatinin klirensi arasında doğrusal korelasyon
vardır. Böbrek yetmezliği olan (kreatinin klirensi 30 ml / dakikadan az) hastalarda
TRİLEPTAL tek dozda 300 mg verildiği zaman MHD’nin eliminasyon yarılanma ömrü,
normal böbrek fonksiyonu olan yetişkinlere (10 saat) kıyasla EAA’da iki kat artışla % 60-90
(16 ila 19 saat) uzamaktadır.
Karaciğer yetmezliği:
Sağlıklı gönüllüler ve karaciğer yetmezliği olan hastalarda 900 mg oral tek dozdan sonra
okskarbazepin ve MHD’nin farmakokinetiği ve metabolizması değerlendirilmiştir. Hafif ve orta
şiddette karaciğer yetmezliği okskarbazepin ve MHD’nin farmakokinetiğini etkilememiştir.
Şiddetli karaciğer yetmezliği olan hastalarda TRİLEPTAL ile klinik deneyim yoktur.
Gebelik:
Gebelik esnasındaki fizyolojik değişikliklere bağlı olarak okskarbazepinin aktif metaboliti olan
10-monohidroksi türevinin (MHD) plazma seviyeleri gebelik boyunca giderek düşebilir. (bkz.
Bölüm 4.6)
Cinsiyet:
Çocuklarda, erişkinlerde ve yaşlılarda cinsiyetle ile ilgili farmakokinetik farklılıklar
gözlenmemiştir.
5.3. Klinik öncesi güvenlilik verileri
Klinik olmayan veriler, okskarbazepin ve farmakolojik aktif metaboliti (MHD) ile yapılan
tekrarlayan doz toksisite, güvenlilik farmakolojisi, genotoksisite çalışmalarına dayanarak,
insanlar için özel bir hasar riski oluşturmadığını göstermiştir. Tekrarlanan doz toksisitesi sıçan
çalışmalarında nefrotoksisite kanıtı kaydedilirken köpek veya fare çalışmalarında bu tür bir
bulgu söz konusu olmamıştır.
İmmünotoksisite
Farelerde yapılan immünostimülasyon testleri MHD’nin (ve daha az miktarda
okskarbazepinin) gecikmiş tipte aşırı duyarlılığı indükleyebildiğini göstermiştir.
21 / 23Mutajenisite
Okskarbazepin beş bakteriyel suştan birinde metabolik aktivasyon yokluğunda in vitro bir
Ames testinde mutasyon sıklığını arttırmıştır. Okskarbazepin ve MHD metabolik aktivasyon
yokluğunda in vitro Çin hamster overi analizinde kromozomal anomali ve/veya poliploidide
artışlar üretmiştir. MHD Ames testinde negatif çıkmış olup, V79 Çin hamster hücrelerinde in
vitro okskarbazepin veya MHD ile mutajenik veya klastojenik aktivite tespit edilmemiştir.
Okskarbazepin ve MHD’nin her ikisi de in vivo sıçan kemik iliği analizinde klastojenik veya
anöjenik etkiler (mikronukleus oluşumu) açısından negatif bulunmuştur.
Karsinojenisite
Karsinojenisite çalışmalarında, tedavi edilen hayvanlarda karaciğer (sıçan ve farelerde), testis
tümörlerine ve dişi genital kanal granüler hücresi (sıçan) tümorlerinde artışa sebep olmuştur.
Karaciğer tümörlerinin oluşumu, TRİLEPTAL verilen sıçan ve farelerde hepatik mikrozomal
enzim indüksiyonuna bağlanabilir. TRİLEPTAL ile tedavi edilen hastalarda tamamen
dışlanmasa da indüksiyon etkisi ya zayıftır ya da mevcut değildir. Testis tümörleri,
lüteinleştirici hormon konsantrasyonlarının artışına bağlı olarak oluşmuş olabilir. İnsanlarda
bu artışların olmaması nedeniyle, bu tümörlerin klinik geçerliliğinin olmadığı
düşünülmektedir. Sıçanda MHD ile yapılan bir karsinogenez çalışmasında, dişi genital
kanalda (serviks ve vajina) granüler hücre tümörlerinin sıklığında doza bağlı artış
kaydedilmiştir. Bu tümörlerin gelişimi için mekanizma tamamen aydınlatılmamış olmakla
birlikte, sıçana özgü artmış östradiol düzeyleriyle ilişkili olabilir. Bu tümörlerin klinik ilgisi
belirsizdir.
Üreme toksisitesi
Sıçanlarda, her iki cinsiyette fertilite, güvenlik marjının olmadığı 150 mg/kg/güne varan oral
dozlarda okskarbazepinden etkilenmemiştir. İnsanlardakine benzer dozlarda MHD için dişi
hayvanlarda östroz döngüde kesinti ve azalmış korpora lutea, tutunma ve canlı embriyo sayısı
gözlenmiştir (bkz. Bölüm 4.6).
Kemirgenlerde ve tavşanlarda standart üreme toksisitesi çalışmaları embriyo-fetal mortalite
insidansında artışlar ve/veya maternal açıdan toksik doz düzeylerinde dölün antenatal ve/veya
postnatal büyümesinde bir miktar gecikme gibi etkiler ortaya koymuştur. Yine maternal
toksisiteye neden olmuş dozlarda ya okskarbazepin ya da MHD ile yürütülmüş sekiz embriyo-
fetal toksisite çalışmasından birinde sıçan fetal malformasyonlarında bir artış gözlenmiştir
(bkz. Bölüm 4.6).
6. FARMASÖTİK ÖZELLİKLER
6.1. Yardımcı maddelerin listesi
Sorbitol çözeltisi
Propilen glikol
Dispersiyon haline getirilebilir selüloz: Mikrokristalin selüloz ve karboksimetilselüloz
sodyum
Askorbik asit
Sarı-erik-limon aroması
Metil parahidroksibenzoat
Polietilen glikol-400-stearat (Makrogol stearat 400)
Etanol
22 / 23Sorbik asit
Sakarin sodyum
Propil parahidroksibenzoat
Saf su
6.2. Geçimsizlikler
Bilinen bir geçimsizliği yoktur.
6.3. Raf ömrü
36 ay
Şişe açıldıktan sonra 7 hafta içinde kullanılır.
6.4. Saklamaya yönelik özel uyarılar
25 oC’ nin altındaki oda sıcaklığında muhafaza edilir.
6.5. Ambalajın niteliği ve içeriği
250 ml oral süspansiyon içeren, kahverengi (amber) cam şişe, 10 ml'lik dozlama şırıngası ve
basılarak şişeye yerleştirilen bir adaptör ile birlikte karton kutularda ambalajlanır.
6.6. Beşeri Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği”
ve “Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Novartis Sağlık, Gıda ve Tarım Ürünleri San. ve Tic. A.Ş.
Kavacık/Beykoz/İstanbul
8. RUHSAT NUMARASI
114/27
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 07.07.2003
Ruhsat yenileme tarihi: -
10. KÜB’ÜN YENİLENME TARİHİ
…………..
23 / 23