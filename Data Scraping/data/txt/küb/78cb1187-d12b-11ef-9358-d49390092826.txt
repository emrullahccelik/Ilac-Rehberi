KISA ÜRÜN BİLGİSİ
1. BEŞERİ TIBBİ ÜRÜNÜN ADI
MEPOLEX® 5 mg/5 ml IV enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Her bir ampul (5 ml) 5 mg metoprolol tartarat içerir. Birim dozunda (1ml’de) 1 mg etkin madde
içerir.
Yardımcı madde(ler):
Sodyum klorür 45 mg
Sodyum hidroksit k.m.
Yardımcı maddeler için 6.1.’e bakınız.
3. FARMASÖTİK FORM
Enjeksiyonluk çözelti
Şeffaf cam ampul içerisinde steril, berrak ve renksiz çözelti
4. KLİNİK ÖZELLİKLER
4.1. Terapötik endikasyonlar
Supraventriküler taşiaritmiler.
Şüphelenilen veya tanısı konmuş miyokard infarktüsünde ağrı, taşiaritmi ve miyokard
iskemisinin profilaksi ve tedavisinde.
4.2. Pozoloji ve uygulama şekli
Pozoloji/uygulama sıklığı ve süresi:
Supraventriküler taşiaritmi:
İlk başta, 5 mg’a (=5 ml) kadar metoprolol dakikada 1-2 mg hızında intravenöz yoldan
uygulanır. Bu uygulama, tatmin edici bir yanıt alınana kadar 5’er dakikalık aralıklarla
tekrarlanabilir. Toplam 10-15 mg’lık bir doz genellikle yeterli olmaktadır (10-15 ml). Önerilen
maksimum intravenöz doz 20 mg’dır (=20 ml).
Şüphelenilen ya da tanısı konmuş miyokard infarktüsünde ağrı, taşiaritmi ve miyokard
iskemisinin profilaksi ve tedavisinde:
Akut: İntravenöz yoldan 5 mg (=5 ml) uygulanır. Doz, her 2 dakikada bir tekrarlanabilir,
maksimum doz 15 mg’dır (=15 ml). Son enjeksiyondan 15 dakika sonra oral yoldan 6 saatte bir
50 mg metoprolol tartarat tableti verilir ve 48 saat boyunca devam edilir. Tedaviye metoprolol
tartarat tableti ile oral yoldan devam edilmelidir.
Tedaviye ne zaman başlanmaması gerektiği ile ilgili bilgiler için bkz. Bölüm 4.3. ve 4.4.
1/12Uygulama şekli:
MEPOLEX intravenöz yolla uygulanır.
MEPOLEX’in parenteral uygulaması, kan basıncı ve EKG ölçümlerinin yapılabileceği ve
resüsitasyon için gerekli işlemlerin yapılabileceği yerlerde, uygun personelin denetiminde
yapılmalıdır.
Özel popülasyonlara ilişkin ek bilgiler:
Böbrek yetmezliği:
Eliminasyon hızı böbrek fonksiyonlarından anlamlı derecede etkilenmediği için böbrek
yetmezliği olan hastalarda doz ayarlaması gerekmez.
Karaciğer yetmezliği:
Metoprolol genellikle, karaciğer sirozu olan hastalara ve karaciğer fonksiyonu normal olan
hastalara aynı dozda verilir. Ağır karaciğer fonksiyon bozukluğu belirtileri olan hastalarda
(örneğin şant ameliyatı geçirmiş hastalarda) dozun azaltılması dikkate alınmalıdır.
Pediyatrik popülasyon:
Çocuklarda MEPOLEX tedavisi ile ilgili deneyim sınırlıdır.
Geriyatrik popülasyon:
Yaşlı hastalarda doz ayarlanması gerekmez.
4.3. Kontrendikasyonlar
MEPOLEX aşağıdaki durumlarda kontrendikedir:
• Kardiyojenik şok
• Hasta sinüs sendromu
• İkinci ya da üçüncü derece atriyoventriküler blok
• Unstabil, dekompanse kalp yetmezliği olan hastalarda (pulmoner ödem, hipoperfüzyon
veya hipotansiyon) ve beta reseptör agonistleri ile sürekli ya da intermitent inotropik tedavi
olan hastalar
• Semptomatik bradikardi veya hipotansiyon. Metoprolol, akut miyokard infarktüsü
geçirdiğinden şüphelenilen hastalarda, kalp hızı dakikada 45’in altında, P-Q aralığı 0,24
saniyeden uzun ya da sistolik kan basıncı 100 mmHg’nin altında olduğu sürece
kullanılmamalı
• Supraventriküler taşiaritmilerin tedavisinde, MEPOLEX sistolik kan basıncı 110
mmHg’nin altında olan hastalara uygulanmamalı
• Gangren tehdidi olan ciddi periferik vasküler hastalık
• Bileşimindeki herhangi bir maddeye ya da diğer beta-blokerlere bilinen aşırı duyarlılığı
olan hastalarda
2/124.4. Özel kullanım uyarıları ve önlemleri
Verapamil beta-bloker tedavisi gören hastalara intravenöz yoldan uygulanmamalıdır.
Şüphelenilen ya da tanısı konmuş kalp yetmezliği nedeniyle metoprolol tedavisine başlanan
hastaların hemodinamik durumu her dozdan sonra yakından izlenmelidir. Dispnede ağırlaşma
ya da soğuk terleme durumunda tedavi kesilmelidir.
Metoprolol, periferik arteriyel dolaşım bozukluğunun semptomlarında şiddetlenmeye yol
açabilir (örneğin intermittent claudication-kesik kesik topallama-). İleri derecede böbrek
yetmezliğinde, metabolik asidoz ile birlikte görülen akut ciddi tabloda, dijital preparatları ile
kombine tedavide dikkatli olunmalıdır.
MEPOLEX, gizli ya da tanısı konmuş kalp yetmezliği olan hastalarda gerekli tedaviler ile
birlikte kullanılmalıdır.
Prinzmental’s anjinası olan hastalarda anjina nöbet sayısı ve şiddeti, alfa reseptörler aracılığı
ile oluşan koroner spazm nedeniyle artabilir. Bu nedenle, prinzmental’s anjinası olan hastalarda
selektif olmayan beta-blokerler kullanılmamalı, selektif beta-1 blokerler ise dikkatli
kullanılmalıdır.
Bronşiyal astım veya diğer obstrüktif akciğer hastalığı olan hipertansif hastaların tedavisi
sırasında ek olarak bir bronkodilatatör tedavisi de uygulanmalıdır. Bu durumda beta-2 agonist
dozunun yükseltilmesi gerekebilir.
Selektif olmayan beta-blokerlere göre, metoprolol tedavisinin karbonhidrat metabolizması ile
etkileşme ve hipoglisemi belirtilerini maskeleme riski daha düşüktür.
Çok ender olarak, daha önceden var olan orta derecedeki bir atriyoventriküler bloğun
şiddetlenmesi (muhtemelen AV bloğa yol açar) mümkündür.
Beta-blokerler ile tedavi, olası bir anafilaktik reaksiyonun tedavisini zorlaştırır.
Feokromasitoması olan bir hastaya MEPOLEX tedavisi ile birlikte bir alfa-bloker de
verilmelidir.
MEPOLEX tedavisinin kesilmesi gerekiyorsa, tedavi 2 hafta içinde doz yavaş yavaş azaltılarak
kesilmelidir. Aksi takdirde miyokard infarktüsü riskinin artması ile birlikte angina pektoris
belirtileri ağırlaşabilir.
Ameliyattan önce anesteziste hastanın metoprolol kullandığı belirtilmelidir. Ameliyata girecek
hastalarda beta-bloker tedavisinin kesilmesi önerilmez. Kardiyak cerrahi dışında ameliyatlara
girecek hastalarda yüksek dozda metoprolol tedavisine başlamaktan kaçınılmalıdır, çünkü
kardiyovasküler risk faktörleri olan hastalarda ölümcül sonuçlara yol açan bradikardi,
hipotansiyon ve inme ile bağlantılı bulunmuştur.
3/12Kalp hızı dakikada 40’ın altında, sistolik kan basıncı 90 mmHg’dan düşük ve P-Q aralığı 0,26
saniyeden uzun ise ikinci ya da üçüncü dozlar uygulanmamalıdır.
Bu tıbbi ürün her “doz”unda 45 mg sodyum ihtiva eder. Bu durum, kontrollü sodyum diyetinde
olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Metoprolol bir CYP2D6 substratıdır. CYP2D6’yı inhibe eden ilaçlar (örn. ritonavir, kinidin,
terbinafin, paroksetin, fluoksetin, sertralin, selekoksib, propafenon ve difenhidramin)
metoprololün plazma konsantrasyonlarını etkileyebilirler. Bu ilaçlar ile tedaviye
başlanıldığında, MEPOLEX ile tedavi edilen hastalardaki doz miktarının azaltılması
gerekebilir.
MEPOLEX aşağıdaki belirtilen ilaçlarla birlikte kullanılmamalıdır:
Barbitürik asit türevleri: Barbitüratlar (pentobarbital ile yapılan çalışma) enzim indüksiyonu ile
metoprololün metabolizmasını hızlandırır.
Propafenon: Metoprolol ile tedavi edilen 4 hastaya propafenon verildiğinde, metoprololün
plazma konsantrasyonu 2-5 katına çıkmış, 2 hastada metoprolole özgü yan etkiler ortaya
çıkmıştır. Etkileşim 8 sağlıklı gönüllüde yapılan çalışma ile teyit edilmiştir. Propafenon ile
etkileşim, propafenonun kinidine benzer şekilde, muhtemelen sitokrom P450 2D6 aracılığı ile
metoprololün metabolizmasını inhibe etmesi şeklinde açıklanabilir. Propafenonun ayrıca beta-
bloker etkisi olması nedeniyle bu kombinasyonun uygulanması zordur.
Verapamil: Verapamilin beta-bloker ilaçlarla (atenolol, propranolol ve pindolol) birlikte
kullanılması bradikardiye ve kan basıncının düşmesine yol açar. Verapamil ve beta-blokerler
birlikte kullanıldığında, AV-ileti ve sinüs düğümü fonksiyonu üzerine aditif inhibitör etki
gösterirler.
Aşağıda belirtilen kombinasyonlarda MEPOLEX dozunun ayarlanması gerekebilir:
Amiodaron: Bir vaka raporunda amiodaron ile tedavi edilen hastalara metoprolol verildiğinde
belirgin sinüs bradikardisi gelişebileceği bildirilmiştir. Amiodaronun yarılanma süresi çok uzun
olduğundan (ortalama 50 gün) etkileşim, ilaç kesildikten sonra uzun müddet devam eder.
Antiaritmikler, sınıf I: Sınıf I antiaritmiklerin ve beta-blokerlerin birlikte kullanılması, negatif
inotropik etkilerinin aditif olması nedeniyle, sol ventrikül fonksiyon bozukluğu olan hastalarda
ciddi hemodinamik yan etkilerin ortaya çıkmasına neden olur. Bu kombinasyon ayrıca “hasta
sinüs sendromu”nda ve patolojik atriyoventriküler ileti bozukluğunda kullanılmamalıdır. Bu
etkileşim disopiramid ile yapılan çalışma ile belgelenmiştir.
Steroid olmayan antiinjlamatuvar/antiromatizmal ilaçlar (NSAİİ): NSAİİ-antiflojistik ilaçların,
beta-blokerlerin antihipertansif etkilerini azalttığı gösterilmiştir. Çalışma temel olarak
4/12indometasin ile yapılmıştır. Bu etkileşim muhtemelen sulindak ile görülmez. Diklofenak ile
negatif etkileşim çalışması yapılmıştır.
Difenhidramin: Difenhidramin, hızlı hidroksilasyon olan bireylerde CYP 2D6 aracılığıyla
metoprololün alfa-hidroksimetoprolole dönüşmesi şeklindeki klerensini azaltır (2,5 kat).
Böylece metoprololün etkisi artar.
Dijital glikozitler: Beta-blokerler ile ilişkili dijital glikozitler, atriyoventriküler iletim zamanını
artırabilir veya bradikardiye neden olabilir.
Diltiazem: Diltiazem ve beta-blokerlerin birlikte kullanılması AV-ileti ve sinüs düğümü
fonksiyonu üzerine aditif inhibitör etki gösterir.
Diltiazem ile metoprolol birlikte kullanıldığında belirgin bradikardi görülmüştür (vaka
raporları).
Epinefrin: 10 vaka raporunda, selektif olmayan beta-bloker (pindolol ve propranolol dahil)
kullanan hastalara epinefrin (adrenalin) verildiğinde ileri derecede hipertansiyon ve bradikardi
oluştuğu bildirilmiştir. Bu gözlemler sağlıklı gönüllülerde yapılan çalışmalarla doğrulanmıştır.
Ayrıca epinefrin içeren lokal anesteziklerin damar içine uygulanmasının da aynı etkileri
gösterebileceği bildirilmiştir. Kardiyoselektif beta-blokerler kullanıldığında risk daha azdır.
Fenilpropanolamin: Sağlıklı gönüllülerde fenilpropanolamin (norepinefrin) 50 mg tek doz
uygulandığında diyastolik kan basıncını patolojik değerlere yükseltebilir. Propranolol,
fenilpropanolamin ile yükselen kan basıncını genellikle düşürür. Bununla birlikte, beta-
blokerler paradoksal olarak yüksek doz fenilpropanolamin alan hastalarda hipertansif
reaksiyonları şiddetlendirebilir. Birkaç vakada, tek başına fenilpropanolamin kullanan
hastalarda hipertansif kriz görüldüğü belirtilmiştir.
Kinidin: Kinidin, hızlı hidroksilasyon olanlarda (İsveç popülasyonunun %90’ından fazla)
metoprololün metabolizmasını inhibe ederek plazma düzeyini ve dolayısıyla beta-bloker
etkisini artırır. Benzer etkileşim aynı enzimle (CYP 2D6) metabolize olan diğer beta-blokerlerle
de görülebilir.
Klonidin: Klonidinin ani kesilmesine bağlı hipertansif reaksiyon, beta-blokerlerle birlikte
kullanıldığında şiddetlenebilir. Beta-bloker ile uygulanan klonidin tedavisinin kesilmesi
düşünülüyorsa, beta-bloker tedavisi klonidin tedavisinden birkaç gün önce kesilmelidir.
Rifampisin: Rifampisin metoprololün metabolizmasını hızlandırarak plazma düzeyini düşürür.
Metoprolol ile birlikte, diğer beta-bloker ilaçları (göz damlaları gibi) ya da MAO inhibitörü
kullanan hastalar yakından izlenmelidir.
İnhalasyon anestezikler, beta-bloker tedavisi gören hastalarda kardiyodepresan etkiyi
güçlendirebilir.
5/12Beta-bloker alan hastalarda, oral antidiyabetiklerin dozlarının ayarlanması gerekebilir. Eş
zamanlı olarak simetidin veya hidralazin uygulandığında metaprololün plazma konsantrasyonu
artabilir.
Özel popülasyonlara ilişkin ek bilgiler
Özel popülasyonlar ile ilgili olarak hiçbir etkileşim çalışması yapılmamıştır.
Pediyatrik popülasyon:
Metoprololün pediyatrik kullanımını tavsiye etmek için yeterli çalışma yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Gebelik dönemi
Metoprolol, gebelik dönemi içinde zorunlu olmadıkça kullanılmamalıdır. Beta- blokerler fetüs,
yenidoğan bebeklerde bradikardi gibi yan etkilere yol açabilir. Gebeliğin son üç ayında ve
doğum esnasında kullanırken bu konu göz önünde tutulmalıdır.
MEPOLEX tedavisi planlanan doğum zamanından 48-72 saat önce azaltılarak kesilmelidir.
Eğer bu mümkün değil ise, yeni doğan bebek 48-72 saat boyunca, beta blokaj semptomlarının
(kalp ve akciğer komplikasyonları) tespit edilebilmesi için gözlem altında tutulmalıdır.
Hayvanlar üzerinde yapılan çalışmalar, gebelik/ve-veya/embriyonal/fetal gelişim/ve-
veya/doğum/ve-veya/doğum sonrası gelişim üzerindeki etkiler bakımından yetersizdir (bkz.
Bölüm 5.3.). İnsanlara yönelik potansiyel risk bilinmemektedir.
Laktasyon dönemi
Metoprolol, emzirme dönemi içinde zorunlu olmadıkça kullanılmamalıdır. Metoprolol annenin
plazmasında bulunan miktarın yaklaşık 3 katına karşılık gelen miktarda anne sütüne
geçmektedir. Fakat terapötik dozlarda uygulandığında anne sütü ile beslenen çocuk üzerinde
zararlı reaksiyonlara neden olabilecek risk düşüktür.
Yine de anne sütü ile beslenen bebek beta blokaj belirtileri açısından izlenmelidir.
Üreme yeteneği/Fertilite
Üreme yeteneği/Fertilite ile ilgili bir bilgi mevcut değildir.
4.7. Araç ve makine kullanımı üzerindeki etkiler
Uygulanabilir değildir.
6/124.8. İstenmeyen etkiler
Yan etkiler genellikle doza bağlıdır ve hastaların yaklaşık %10’unda görülür.
Metoprolol kullanımına bağlı istenmeyen etkiler aşağıda sistem organ sınıf ve sıklıklarına göre
verilmiştir.
Çok yaygın (>1/10); yaygın (>1/100 ila <1/10); yaygın olmayan (>1/1000 ila <1/100); seyrek
(>1/10000 ila <1/1000); çok seyrek (<1/10000); bilinmiyor (eldeki verilerden hareketle tahmin
edilemiyor.)
Kan ve lenf sistemi hastalıkları
Seyrek: Trombositopeni
Psikiyatrik hastalıkları
Yaygın olmayan: Depresyon, kabus, uyku bozuklukları
Seyrek: Unutkanlık, konfüzyon, sinirlilik, anksiyete, halüsinasyon
Bilinmiyor: Konsantrasyon bozukluğu
Sinir sistemi hastalıkları
Yaygın: Baş ağrısı, sersemlik
Yaygın olmayan: Parestezi
Göz hastalıkları
Seyrek: Görme bozuklukları, gözlerde kuruluk ve/veya kızarıklık
Bilinmiyor: Konjonktivit
Kulak ve iç kulak hastalıkları
Seyrek: Kulak çınlaması
Kardiyak hastalıkları
Yaygın: Bradikardi, palpitasyon
Yaygın olmayan: Göğüs ağrısı, kalp yetmezliği belirtilerinde geçici ağırlaşma, akut miyokard
infarktüslü hastalarda kardiyojenik şok
Seyrek: AV-ileti zamanında uzama, kalp aritmileri
Vasküler hastalıklar
Yaygın: Ekstremitelerde soğuma
Seyrek: Senkop
Bilinmiyor: Şiddetli periferal vasküler bozukluğu olan hastalarda gangren
Solunum, göğüs bozuklukları ve mediastinal hastalıklar
Yaygın: Egzersiz sonrası nefes darlığı
Yaygın olmayan: Bronşiyal astımı veya astmatik problemleri olan hastalarda
bronkospazm
Bilinmiyor: Rinit
7/12Gastrointestinal hastalıklar
Yaygın: Karın ağrısı, bulantı, kusma, diyare ve kabızlık
Seyrek: Tat alma bozuklukları
Bilinmiyor: Ağız kuruluğu
Hepatobiliyer hastalıklar
Seyrek: Transaminazlarda artış
Bilinmiyor: Hepatit
Deri ve derialtı doku hastalıkları
Yaygın olmayan: Deride aşırı duyarlılık reaksiyonları
Seyrek: Psöriyaziste ağırlaşma, fotosensitivite reaksiyonları, hiperhidroz, saç dökülmesi
Kas-iskelet bozuklukları, bağ doku ve kemik hastalıkları
Bilinmiyor: Kas krampları, artralji
Üreme sistemi ve meme hastalıkları
Seyrek: Geri dönüşümlü libido disfonksiyonu
Genel bozukluklar ve uygulama bölgesine ilişkin hastalıklar
Çok yaygın: Yorgunluk
Yaygın olmayan: Kilo artışı, ödem
MEPOLEX’in intravenöz yoldan uygulanmasının ardından izole vakalarda kan basıncında
klinik anlamda bir düşüş meydana gelebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Toksisite:
Bir yetişkinde 7,5 g letal toksikasyona neden olmuştur. 5 yaşında bir çocukta 100 mg, gastrik
lavajdan sonra hiçbir semptom göstermemiştir. Bir yetişkinde 1,4 g, 12 yaşında bir çocukta 450
mg orta derecede toksisiteye neden olmuştur. Bir yetişkinde 2,5 g ciddi toksisiteye, 7,5 g’da ise
çok ciddi intoksikasyon görülmüştür.
Doz Aşımı Belirtileri:
En önemlisi kardiyovasküler semptomlardır, fakat bazen özellikle çocuk ve genç yetişkinlerde
merkezi sinir sistemi semptomları ve solunum depresyonu ön plana çıkabilir. Bradikardi, AV-
8/12blok I-III, QT-uzaması (olağanüstü durumlar), asistol, kan basıncının düşmesi, yetersiz
periferik dolaşım, kalp yetmezliği, kardiyojenik şok, solunum depresyonu, apne.
Diğer Belirtiler:
Yorgunluk, konfüzyon, bilinç kaybı, titreme, kramplar, terleme, parestezi, bronkospazm,
bulantı, kusma, muhtemelen özofagus spazmı, hipoglisemi (özellikle çocuklarda) veya
hiperglisemi, hiperkalemi, böbreklere etki, geçici miyastenik sendrom görülebilir. Beraberinde
alkol, antihipertansifler, kinidin veya barbitüratların alınması hastanın durumunu
kötüleştirebilir. Doz aşımının ilk belirtileri ilaç alımından 20 dakika ila 2 saat sonra
görülmektedir.
Tedavi:
Gerekirse aktif kömür ya da mide lavajı. Gastrik lavajdan önce vagal stimülasyon riskine karşı
atropin (intravenöz yoldan; yetişkinlere 0,25-0,50 mg, çocuklara 10-20 mcg/kg) verilmelidir.
Duruma göre entübasyon ve suni solunum uygulanır. Plazma hacmi yeterli sıvı desteği ile
korunur. Glukoz infüzyonu yapılır. EKG izlenir. İntravenöz yoldan 1-2 mg atropin (vagal
stimülasyonu önlemek için) verilir, gerekirse tekrarlanabilir.
Miyokardiyal depresyonda:
Dobutamin veya dopamin infüzyonu ve kalsiyum glubiyonat (9 mg/ml 10-20 ml) verilir.
İntravenöz yoldan bir dakikadan daha uzun sürede 50-150 mcg/kg glukagon verilir, daha sonra
infüzyon şeklinde uygulanabilir. Amrinon da verilebilir. Bazı durumlarda epinefrin
eklenmesinin de yararlı olduğu görülmüştür. QRS kompleksinde genişleme ve aritmilerde
sodyum (klorür veya bikarbonat şeklinde) infüzyonu uygulanır. Pacemaker gerekli olabilir.
Kalp durması halinde uzun süre resüsitasyon gerekli olabilir. Bronkospazma görüldüğünde,
terbütalin (enjeksiyon veya inhalasyon şeklinde) verilebilir. Semptomatik tedavi uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Selektif beta-reseptör blokeri
ATC kodu: C07A B02
Miyokard infarktüsünde metoprolol ile intravenöz tedavi, göğüs ağrısını azaltır, atriyal
fibrilasyon ve atriyum flatter insidansını düşürür. Erken uygulamanın (ilk semptomlar
görülmeye başladıktan sonraki 24 saat içinde) miyokard infarktüsünün gelişmesini sınırlamaya
katkısı vardır. Erken yapılan uygulamalar tedaviden elde edilecek faydayı artırır.
Paroksismal atriyal taşikardi ve atriyal fibrilasyon/flatterli hastalarda ventriküler kalp hızını
azaltır.
Metoprolol, β -selektif reseptör blokeridir, kalpteki beta-1 reseptörlerini, periferik damarlar ve
1
bronşlardaki beta-2 reseptörlerini bloke etmek için gereken dozlardan daha düşük dozlarda
bloke eder. Artan dozlarda β adrenerjik reseptörlere selektivitesi azalabilir.
1
9/12Metoprololün beta adrenerjik reseptörlere agonist etkisi yoktur ve membran stimülasyonu etkisi
çok düşüktür. Beta-blokerlerin negatif inotropik ve kronotropik etkileri vardır.
Metoprolol tedavisi, fiziksel ve mental stres sırasında salgılanan katekolaminlerin etkisiyle
ortaya çıkan kalp hızı, kalp debisi ve kan basıncı artışını azaltır. Adrenal bezlerden adrenalin
salgısının yükselmesi ile birlikte görülen stres durumlarında, metoprolol normal fizyolojik
vasküler dilatasyonu engellemez.
Metoprolol, terapötik dozlarda, bronş kasları üzerinde, selektif olmayan beta blokerlere göre
daha az kontraksiyona neden olur. Metoprololün bu özelliği, bronşiyal astım ya da ilerlemiş
obstrüktif akciğer hastalığı olanlarda β -adrenerjik reseptör agonistleri ile birlikte tedavi olanağı
2
sağlar.
Metoprolol, insülin salgılanmasını ve karbonhidrat metabolizmasını, selektif olmayan beta-
blokerlere göre daha az etkiler, bu nedenlerle diabetes mellitus hastalarında da kullanılabilir.
Metoprolol, selektif olmayan beta blokerlere göre hipoglisemideki taşikardi gibi
kardiyovasküler yanıtları daha az etkiler ve kan şekerinin normal düzeye dönmesi daha hızlıdır.
5.2. Farmakokinetik özellikler
Genel özellikler
Biyotransformasyon:
Metoprolol karaciğerde temel olarak CYP2D6 enzimi ile metabolize olur. Plazmada 3 temel
metabolit saptanmıştır, hiçbirinin klinik açıdan belirgin beta bloker etkisi yoktur.
Dağılım:
İntravenöz enjeksiyondan sonra metoprolol 5-10 dakika boyunca hızlıca dağılır. Plazma
seviyeleri 5-20 mg aralığında uygulanan dozlar ile lineer bir ilişki göstermektedir.
Metoprololün plazma proteinlerine bağlanma oranı düşük olup, yaklaşık %5-10’dur.
Eliminasyon:
Plazmadaki yarı ömrü 3-5 saattir. Verilen metoprolol dozunun yaklaşık %5’i idrarla
değişmeden, geri kalan kısmı metobolitleri şeklinde böbrek yolu ile atılır.
5.3. Klinik öncesi güvenlilik verileri
Metoprolol, klinik açıdan geniş ölçüde incelenmiştir. İlgili bilgiler Kısa Ürün Bilgisi’nin diğer
bölümlerinde bulunabilir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Sodyum hidroksit
Hidroklorik asit
Enjeksiyonluk su
10/126.2. Geçimsizlikler
40 mg metaprolole eşdeğer miktarda MEPOLEX ampul 1 mg/ml aşağıdaki infüzyon
solüsyonlarının 1000 ml’sine eklenebilir; sodyum klorür 9 mg/ml, mannitol 150 mg/ml, glukoz
100 mg/ml, glukoz 50 mg/ml, fruktoz 200 mg/ml, invertoz 100 mg/ml, Ringer, Ringer-Glukoz,
Ringer-Asetat.
MEPOLEX’i Macodex’e ilave etmek uygun değildir.
6.3. Raf ömrü
24 ay
İnfüzyon solüsyonu ile seyreltilen MEPOLEX ampul 12 saat içinde kullanılmalıdır.
6.4. Saklamaya yönelik özel tedbirler
25 °C altındaki oda sıcaklığında, ışıktan koruyarak saklayınız.
Son kullanma tarihi ile uyumlu olarak kullanınız.
Ambalajdaki son kullanma tarihinden sonra MEPOLEX’i kullanmayınız.
MEPOLEX normalde doktorunuzda ya da hastanede saklanır.
Tıbbi personel MEPOLEX’in doğru bir şekilde saklanması, kullanılması ve imhasından
sorumludur.
Eğer üründe ve/veya ambalajında bozukluklar fark ederseniz, MEPOLEX’i kullanmayınız.
Uygulama için hazırlanan seyreltilmiş çözeltilerin mümkün olan en kısa zamanda kullanılması
önerilir. Bir defalık kullanım içindir. Kullanılmayan kısmı atınız.
İnfüzyon solüsyonu ile seyreltilen MEPOLEX ampul 12 saat içinde kullanılmalıdır.
6.5. Ambalajın niteliği ve içeriği
Şeffaf, Tip I cam ampullere doldurulmuş ürün, 5 ml’lik 1 adet ampul içeren karton kutu içinde
ambalajlıdır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Menta Pharma İlaç Sanayi ve Ticaret Limited Şirketi
Orta Mah. Üniversite Cad. No:35/1
Tuzla/İSTANBUL
Tel: 0 216 594 59 36
Faks: 0 216 594 59 35
e-posta: info@mentapharma.com.tr
8. RUHSAT NUMARASI
2016/174
11/129. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.01.2016
Ruhsat yenileme tarihi: 20.01.2017
10. KÜB’ÜN YENİLENME TARİHİ
12/12