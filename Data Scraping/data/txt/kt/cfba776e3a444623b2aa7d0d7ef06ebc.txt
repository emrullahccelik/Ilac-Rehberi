 
1/7 KULLANMA TALİMATI  
 
VERALAZİN 4 g / 100 mL rektal süspansiyon  
Rektal yoldan kullanılır.  
• Etkin madde:  Her 100 mL’de 4 g mesalazin içerir. 
• Yardımcı maddeler:  Sodyum metabisülfit  (E223) , sodyum benzoat  (E211) , ksantan 
zamkı ve deiyonize su içerir.  
 Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz . 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu Kullanma Talimatında:  
1. VERALAZİN nedir ve ne için kullanılır?  
2. VERALAZİN’i kullanmadan önce dikkat edilmesi gerekenler  
3. VERALAZİN nasıl  kullanılır?  
4. Olası yan etkiler nelerdir? 
5. VERALAZİN’in saklanması  
 Başlıkları yer almaktadır.  1. VERALAZİN nedir ve ne için kullanılır? 
VERALAZİN, karakteristik kokulu, kahverengimsi renkte süspansiyon içerir. 7 adet 100 mL’lik düşük yoğunluklu polietilen (LDPE) akordeon biçimli, kanül ve LDPE emniyet kapaklı 
beyaz şişelerde 7’li şişe içeren ambalajlarda kullanıma sunulmaktadır. VERALAZİN, iltihabi (inflamatuvar) bağırsak hastalığına karşı kullanılan ilaçlar 
grubundandır. Ülseratif kolit (sol tar aflı), proktit ve proktosigmoidit kalın bağırsağın ve makata 
yakın bağırsak kısmının (rektum) iltihaplı hastalıklarıdır. VERALAZİN, ülseratif kolitte, sol 
taraflı kolit, proktit veya proktosigmoiditte lokal olarak etki eder ve bağırsaktaki iltihabi durumu azaltır.  
VERALAZİN ayrıca ülseratif kolitte ağızdan tedaviye yardımcı olarak da kullanılabilir. 
VERALAZİN’in etki mekanizması ya da size neden bu ilacın reçete edildiği ile ilgili herhangi 
bir sorunuz varsa doktorunuza sorunuz.  
  
2/7 2. VERALAZİN’i kullanmadan önc e dikkat edilmesi gerekenler  
VERALAZİN’i aşağıdaki durumlarda KULLANMAYINIZ  
 
Eğer:  
• Mesalazine veya VERALAZİN’in içerdiği yardımcı maddelerden herhangi birine karşı alerjiniz (aşırı duyarlılık) varsa,  
• Aspirin ya da diğer herhangi bir salisilata (aspirin benzeri ilaç grubu) alerjiniz varsa, 
Şiddetli karaciğer veya böbrek probleminiz varsa,  
• Kanamaya meyilli mide ya da bağırsak ülseriniz varsa,  
• VERALAZİN, sadece erişkinlerin kullanması içindir, 6 yaştan küçük çocuklarda kullanılmaz.  
 
VERALAZİN’i aşa ğıdaki durumlarda DİKKATLİ KULLANINIZ  
Eğer:  
• Karaciğer ya da böbrek problemleriniz varsa,  
• Kanla ilgili herhangi bir bozukluk ya da bir hastalığınız varsa, Geçirilmiş ya da mevcut 
kalp sorununuz varsa,  
• Akciğer fonksiyon bozukluğunuz (astım) varsa,  
• Daha önce iltihabi bağırsak hastalığına karşı kullanılan ilaçlara (sülfasalazin) alerjiniz 
varsa,  
• Kalbinizle ilgili alerji durumları (miyokardit, perikardit) varsa,  
 
Eğer yukarıda  belirtilen  durumlardan herhangi biri sizin  durumunuza  uyuyorsa, 
VERALAZİN’i kullanmada n önce doktorunuza ya da eczacınıza danışınız.  
 Mide, bağırsak sisteminizde ülser varsa, tedaviye başlarken dikkatli olunmalıdır. 
Tedaviniz sırasında kan ile ilgili nadir görülen ciddi bozukluklar olabilir. Bu nedenle, doktorunuz bazı kan testleri yapmak i steyebilir. Beklenmeyen kanama, morarma, nokta ya da 
yama tarzında morluklar, inatçı ateş ve boğaz ağrısı varsa, doktorunuz başka kan testleri yapmak isteyebilir.  
 VERALAZİN’in yiyecek ve içecek ile kullanılması  
Geçerli değildir.  
 Hamilelik  
İlacı kullanmadan önce doktorunuza veya eczacınıza danışınız.  
 Hamileyseniz ya da hamile olduğunuzu düşünüyorsanız bunu doktorunuza söyleyiniz.   
3/7 Hamilelik sırasında VERALAZİN kullanımıyla ilgili bilgiler sınırlıdır. VERALAZİN, 
hamilelik sırasında sadece mutlak g erekli olduğunda ve hekim kontrolünde dikkatle 
kullanılması önerilir.  
 
Tedavi sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 VERALAZİN’in içind eki etkin maddenin bir kısmı anne sütüne geçebilir. Eğer emziriyorsanız 
ya da emzirmeyi planlıyorsanız bunu doktorunuza söyleyiniz.  
Araç ve makine kullanımı  
Araç ve makine kullanımı üzerinde hiçbir etkisi gözlenmemiştir. 
 VERALAZİN’in içeriğinde bulunan bazı yardımcı maddeler hakkında önemli bilgiler  
VERALAZİN, 0,10 g sodyum metasülfit içerir. Bu nedenle nadir olarak şiddetli aşırı duyarlılık 
reaksiyonları ve bronkospazma (bronşların daralması) neden olabilir.  
VERALAZİN, 0,10 g sodyum benzoat içer ir. Bu nedenle deriye, göze ve mukoz membranlarına 
hafif derecede iritan (tahriş edici) olabilir. 
 
Diğer ilaçlar ile birlikte kullanımı  
VERALAZİN, bazı ilaçların işlevini etkileyebilir. Bazı ilaçlar da VERALAZİN’in işlevlerini 
etkileyebilir. Bu nedenle aşa ğıda belirtilen ilaçları doktorunuzla kontrol ediniz:  
 
• Savunma sistemini baskılayan bazı ilaçlar (azatiyoprin, merkaptopürin)  
• Kan sulandırıcı ilaçlar (varfarin)  
• İnflamasyon ve ağrı tedavisinde kullanılan ilaçlar (ağrı kesiciler)  
• Kanser tedavisinde kullanılan ilaçlar (metotreksat)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. VERALAZİN nasıl kullanılır?  
Uygun kullanım ve doz/uygulama sıklığı için talimatlar:  
Hekim tarafından aksi belirtilmedikçe aşağıdaki bilgiler göz önüne alınır.  
• Rektal s üspansiyon formu sadece rektal uygulama içindir, yutulmamalıdır. 
• Proktit, proktosigmoidit ve sol taraflı kolitte düzelme sağlanması için yetişkinlerde 
günlük doz 4 g/100 mL olup, gece dışkıladıktan sonra uygulanır.   
4/7 • Rektal süspansiyon uygulanmadan önce, plastik şişe vücut ısısına gelmesi için 10 
dakika kadar hafif sıcak suya tutularak ısıtılmalıdır. Uygulamadan önce plastik şişe 
iyice çalkalanmalıdır.  
• Kullanıma hazırlamak için şişenin kapağını çıkarıp, aplikatörü (uygulama ucu) şişeye takınız. Aplikatörün ucunu vazelinleyebilirsiniz.  
• Uygulama için, önce vücudunuzun sol yan tarafı üzerine uzanınız, sol bacağınızı uzatıp, 
sağ bacağınızı karnınıza doğru çekerek bükünüz. Bu pozisyonda iken aplikatörü 
rektuma yerleştiriniz ve şişeyi yavaşça sıkarak içeriğin rektuma akışını sağlayınız. 
• Daha sonra şişeyi sıkmaya devam ederken aplikatörü rektumdan çıkarınız. Uygulama 
pozisyonunuzu bozmadan 5- 10 dakika boyunca bekleyiniz ve sonrasında aynı 
pozisyonda sağ tarafa dönüp 5- 10 dakika daha bekleyiniz. Mümkünse uygulamadan 
sonra sabaha kadar dışkılamaktan kaçınılması önerilir. 
 
Eğer size uygulanan VERALAZİN dozundan emin değilseniz ya da ilacın dozu ile ilgili herhangi bir sorunuz varsa doktorunuza danışınız. 
 
Uygulama yolu ve metodu:  
VERALAZİN, sadece rektal yoldan kullanılır, yutulmamalıdır.  
Değişik yaş grupları:  
Çocuklarda kullanımı:  
Çocuklarda kullanıma ilişkin bilgiler sınırlı olduğundan kullanımı önerilmemektedir.  
 Yaşlılarda kullanımı:  
Yaşlılarda, ileri derecede böbrek yetmezliği olmadığı sürece, normal yetişkin dozu 
uygulanabilir. 
 
Özel kullanım durumları:  
Böbrek/karaciğer yetmezliği:  Eğer ileri derecede böbrek ya da karaciğer yetmezliğiniz varsa, 
doktorunuz durumunuza uygun bir doza karar verecektir. Bu durumda doktorunuz tarafından 
böbrek ya da karaciğer işlevleriniz belirli aralıklarla yakından izlenmelidir.  
 Eğer VERALAZİN’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  Kullanmanız gerekenden daha fazla VERALAZİN kullandıysanız:  
Aşırı dozda VERALAZİN alınması sonucu zehirlenme belirtileri görüldüğünde, belirtileri giderici ve destekleyici tedavi uygul anır. 
 VERALAZİN’i kullanmanız gerekenden fazlasını kullanmışsanız bir doktor veya eczacı ile 
konuşunuz.  
5/7 VERALAZİN’i kullanmayı unutursanız:  
Eğer VERALAZİN’i kullanmayı unutursanız, bir sonraki dozu almaya kısa bir süre kalmış 
olmamak kaydı ile, hatırlar hatırlamaz ilacınızı kullanınız. Tedavinizin geri kalanını size 
önerilen şekilde tamamlayınız. Size verilen ilacın dozu konusunda emin olmadığınız durumlarda doktorunuza danışınız. 
 
Unutulan dozları dengelemek için çift doz almayınız.  VERALAZİN i le tedavi sonlandırıldığında oluşabilecek etkiler:  
Herhangi bir etki oluşmaz.  4. Olası yan etkiler nelerdir?  
Tüm ilaçlar gibi, VERALAZİN’in içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden  biri olursa, VERALAZİN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Alerji belirtisi görürseniz. Alerji belirtileri, döküntü, kaşıntı, ateş, zorlu ya da hırıltılı solunum, çarpıntı, göğüs ağrısı, yüzde  veya boğazda şişlik, yutma güçlüğü gibi 
belirtilerdir.  
Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin VERALAZİN’e karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür. 
 
Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
• Ateş, boğaz ağrısı, ağızda ülser, deri altında lekelenmeler, solgunluk, eklemlerde şişme, 
beklenmedik kanama (diş eti ya da burun kanaması gibi) varsa.  
• Deride döküntü ya da pullanma, ağızda aft ya da yara varsa.  
• Kolay morarma ya da diğer kan anormalliği şüpheleri varsa.  
• Böbrek fonksiyonları problemleri (idrar  miktarında azalma) varsa.  
 
Bunların hepsi ciddi yan etkilerdir. Acil tıbbi müdahale gerekebilir. Ciddi yan etkiler çok seyrek 
görülür.  Aşağıdakilerden herhangi birini fark ederseniz, doktorunuza söyleyiniz:  
• İshal, karın ağrısı, kusma, bulantı, baş dönmesi, baş ağrısı, eklem veya kas ağrısı, 
hazımsızlık varsa.   
6/7 • Kalp, karaciğer, akciğer veya böbrek işlevlerinde bozukluk varsa. Karaciğer, böbrek 
veya pankreas iltihabı varsa.  
• Kan değerlerinde anormallik varsa. 
• Baş dönmesi, sersemlik hissi varsa. 
• Yüz kemi klerinin içindeki hava boşluklarının iltihabı (sinüzit) ya da saman nezlesi 
(rinit) varsa.  
• Deri döküntüsü, saç dökülmesi varsa.  
• Sperm sayısında azalma (reversibl oligospermi) varsa.  
• El ve ayaklarda hissizlik, belirsiz his, güçsüzlük, yanma şeklinde ağrı (periferik nöropati) varsa.  
• Hırıltılı solunum, nefes darlığı, öksürük, grip benzeri belirtiler varsa.  
• Eritema multiforme ya da Stevens -Johnson Sendromu (deri ve mukozaları tutan 
hastalıklar) varsa.  
• Uygulama yerinde tahriş varsa.  
 Bu belirtiler kendiliğinden geçmezse veya şiddetli/sıkıntı verici boyutlardaysa, doktorunuzla 
temas kurunuz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrı ca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattım arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkil eri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. VERALAZİN’in saklanması  
VERALAZİN’i çocukların göremeyeceği, erişemeyeceği yerlerde ve ambalajında saklayınız. 
 
25°C altındaki oda sıcaklığında saklanmalıdır. Kuru yerde, güneş ışığından uzak ve ambalajında muhafaza edilmelidir.  
 
Son kullanma tarihiyle uyumlu olarak kullanınız. 
 Ambalajdaki son kullanma tarihinden sonra VERALAZİN’i kullanmayınız.  
Eğer rektal süspansiyonun görünümünde renk değişimi veya başka herhangi bir değişiklik fark 
ederseniz VERALAZİN’i kullanmayınız.  
7/7 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 Ruhsat Sahibi:  
HAVER FARMA İlaç A.Ş.  
Akbaba Mah. Maraş Cad. No.:52/2/1 Beykoz / İstanbul  
 Üretim Yeri:  
OSEL İlaç San. ve Tic. A.Ş. 
Akbaba Mah. Maraş Cad. No.: 52 Beykoz / İstanbul  
 
Bu kullanma talimatı 22/ 12/2021 tarihinde onaylanmıştır.  