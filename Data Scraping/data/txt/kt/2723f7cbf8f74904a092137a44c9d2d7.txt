  
-1-  KULLANMA TALİMATI  
 
DE-RİKETS D 3 150.000 I.U./15 ml oral damla,  çözelti  
Ağızdan alınır.  
 
Etkin madde : Her 1 ml’lik oral damla 10.000 I.U.’e eşdeğer 0,25 mg vitamin D 3 (koyun 
yünü yağı kaynaklı) içerir.  
Yardımcı maddeler: Zeytinyağı  
 
 
 
 Bu Kullanma Talimatında:  
 
1. DE-RİKETS D 3 nedir ve ne için kullanılır?  
2. DE-RİKETS D 3‘ü kullanmadan önce dikkat edilmesi  gerekenler  
3. DE-RİKETS D 3 nasıl kullanılır?  
4. Olası yan etkiler  nelerdir?  
5. DE-RİKETS D 3‘ün saklanması  
 
Başlıkları yer almaktadır. 
 
1. DE-RİKETS D 3 nedir ve ne için  kullanılır?  
DE-RİKETS D 3, etkin madde olarak, kolekalsiferol (vitamin D 3) içerir. DE -RİKETS 
D3,  ters damlalık aparatlı 15 ml’lik amber renkli cam şişe içinde berrak, yağsı 
görünümlü, sarı -yeşil renkli çözelti ile karton kutularda kullanıma sunulmaktadır. 
 
    DE -RİKETS D 3, D vitamini eksikliği tedavisinde, idamesinde ve önlenmesinde kullanılır . 
 
   
 Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 
  
-2-  2. DE-RİKETS D 3’ü kullanmadan önce dikkat edilmesi gerekenler  
DE-RİKETS  D3’ü aşağıdaki durumlarda KULLANMAYINIZ  
Eğer;  
• Kolekalsiferol (vitamin D 3) veya yardımcı maddelerden herhangi birine karşı  
alerjiniz (aşırı duyarlılığınız) var  ise, 
• Ağır yüksek tansiyon (hipertansiyon)  hastasıysanız,  
• İleri seviyede damar sertleşmesi (arterioskleroz)  hastasıysanız,  
• Aktif akciğer tüberkülozunuz varsa, bu ilacı uzun süre yüksek dozda  
kullanmamalısınız.  
• D hipervitaminozu (D vitamininin aşırı alınmasına ya da birikimine bağlı olarak 
ortaya çıkan bir hastalık. Belirtileri; iştahsızlık, kabızlık, bulanık görme ve kas  
güçsüzlüğüdür)  
• Hiperkalsemi (kanda kalsiyum konsantrasyonunun normalden yüksek bulunması), 
veya hiperkalsiüri (idrarla atılan kalsiyum miktarının artması)  varsa  
• Böbrek yetmezliğiniz varsa,  
• Böbrek taşınız varsa (kalsiyum  içeren)  
• Kalsiyuma karşı hassasiyetiniz varsa  
 
DE-RİKETS D 3’ü aşağıdaki durumlarda DİKKATLİ KULLANINIZ  
Eğer;  
• Fazla hareket  etmiyorsanız,  
• Benzotiadiazin türevi diüretik (idrar söktürücü) ilaçlar  kullanıyorsanız  
• Böbrek taşı geçmişiniz varsa  
• Sarkoidozunuz  (vücutta artan D vitamini seviyelerine neden olabilecek bir bağışıklık  
sistemi hastalığınız ) varsa 
• Pseudohipoparatiroidizm (bir çeşit paratiroid bezi yetmezliği)  varsa  
• Böbrek yetmezliğiniz ya  da hasarınız varsa  
• D vitamini ve türevlerini içeren başka bir ilaç  kullanıyorsanız veya D vitamini ile 
zenginleştirilmiş süt içiyorsanız ya da besinler alıyorsanız  
• Günlük veya uzun bir süre boyunca 1000 I.U'yu aşan D 3 vitamini alıyorsanız, doktorunuz 
laboratuvar testi ile kanınızdaki kalsiyum seviyesini takip etme lidir.  
• Kalp rahatsızlıklarını tedavi etmek için kullanılan belirli ilaçlarla tedavi görüyorsanız (örn. 
digoksin gibi kalp glikozitleri)  
• DE-RİKETS kullanırken çok fazla güneş ışığına maruz kalma olasılığınız varsa  
• Kalsiyum içeren ek takviyeler alıyorsanız DE -RİKETS kullanırken doktorunuz kandaki 
kalsiyum seviyenizin çok yüksek olmadığından emin olmak için sizi takip edecektir. 
 
D vitamininin tedavi edici indeksi bebek ve çocuklarda oldukça düşüktür. Hiperkalsemi uzun 
sürerse bebeklerde zihinsel ve fiziksel gelişmede gerileme yapar. Farmakolojik dozlarda D 
vitamini alan emziren annelerin bebeklerinde hiperkalsemi riski vardır.  
  
-3-   
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
DE-RİKETS  D3’ün yiyecek ve içecek ile kullanılması  
Yiyecek ve içeceklerle bilinen herhangi bir etkileşimi yoktur.  
  
   Hamilelik  
İlacı kullanmadan önce doktorunuza veya eczacınıza danı şınız. 
 
 
DE-RİKETS D 3, gebelik döneminde kullanılması önerilmez, gerektiğinde hekim kontrolünde 
kullanılmalıdır.  
 
D vitamini içeren ilaçların g ebelikte önleme amacıyla kullanımında maksimum doz  
1000IU/gün’ü geçmemelidir .  
 
Tedavi niz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
D vitamini anne sütüne geçer.  
 
İlacı kullanmadan önce doktorunuza veya eczacınıza danı şınız. 
 
Araç ve makine kullanımı  
DE-RİKETS D 3’ün araç ve makine kullanma yeteneğini etkilediğine dair herhangi bir bilgi 
yoktur. 
 
DE-RİKETS D 3’ün içeriğinde bulunan bazı yardımcı maddeler hakkında önemli bilgiler  
 
Ürün, zeytinyağı  içerir ancak uyarı gerektiren herhangi bir etkisi yoktur. 
 
Diğer ilaçlar ile birlikte kullanımı  
Antikonvülsanlar, hidantoin, barbitüratlar veya pirimidon (sara hastalığında kullanılan ilaçlar) 
ve rifampisin (verem tedavisinde kullanılan bir antibiyotik) ile birlikte kullanıldığında vitamin D’nin etkisi azalabilir.  
 
Kalsitonin, etidronat, galyum nitrat, pamidronat veya pliamisin içeren ilaçlar ile hiperkalsemi 
(kan kalsiyum seviyesinin yüksek olması hastalığı) tedavisinde aynı anda birlikte kullanımı 
adı geçen bu ilaçların etkisini  azaltabilir.  
 
Yüksek dozda kalsiyum içeren ilaçlar veya diüretikler ve tiazid (idrar söktürücüler) ile aynı 
  
-4-  anda birlikte kullanıldığında kanda ve idrarda kalsiyum konsantrasyonu normal düzeyin 
üzerine çıkabilir (hiperkalsemi riski). Uzun süreli tedavilerde serum kalsiyum 
konsantrasyonlarının dikkatlice gözlenmesi gereklidir. 
 
D3 vitamini içeren ilaçlar ın kullanılması veya D 3 vitamini ile zenginleştirilmiş bazı sütler gibi 
D3 vitamini  açısından zengin gıdaların birlikte tüketimi zehirlilik (toksisite) olasılığını 
artırması nedeni ile tavsiye edilmez.  
 
İzoniyazid (tüberküloz tedavisi için kullanılır), vitamin D 3 etkililiğini azaltabilir.  
 
Digitalis ve diğer k ardiyak glikozidleri (kalp yetmezliğinde kullanılan ilaçlar) ile tedavi edilen 
hastalar, yüksek kalsiyum seviyelerine karşı duyarlı olabilir ve digitalis toksisitesi (düzensiz  
kalp atışı ile ortaya çıkan zehirlenme ), riski artabilir. B u nedenle bu hastaların EKG (kalp 
grafisi) parametreleri ve kalsiyum seviyeleri mutlaka doktor tarafından gözlemlenmelidir.  
 
Yağ emiliminin azalmasına neden olan ilaçlar, [orlistat (obezite tedavisinde kullanılır) , bazı 
laksatifler (sıvı parafinler, müshil gibi bağırsak yumuşatıcı ilaçlar),  kolestiramin  ve kolestipol  
(kolestrol tedavisinde kullanılır) gibi] vitamin D emilimini azaltabilir.  
 
Glukokortikoid (hidrokortizon veya prednizolon gibi vücutta iltihaplanmaya yol açan çeşitli 
hastalıkların tedavisinde kullanılan ilaçlar ) gibi ilaçlar D 3 vitamininin etkisini ve emilimini 
engelleyebilir.  
 
Aktinomisin (bazı kanser türlerini tedavi etmek için kullanılan bir ilaç) ve imidazol 
antifungalleri [(örn., klotrimazol ve ketokonazol ) mantar hastalıklarını tedavi etmek için 
kullanılan ilaçlar ] vücudunuzun D 3 vitaminini işleme şeklini etkileyebilir; 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. DE-RİKETS  D3 nasıl  kullanılır?  
Uygun kullanım ve doz/uygulama sıklığı için talimatlar:  
DE-RİKETS D 3’ü nasıl kullanacağınıza doktorunuz karar verecektir. Doktorunuzun 
tavsiyesine göre kullanılacaktır.  
 
 
 
   
  
-5-  1 ml DE -RİKETS D 3 25 damladır. 
Tavsiye edilen doz aşağıdaki tabloya uygun olarak hastanın belirtilerine göre belirlenir:  
 
Yaş Grubu   Profilaksi/ İdame 
Önerilen Doz  D Vitamini Eksikliği Tedavi Dozu  İdame Tedavide ve 
Riskli Grupların 
Profilaksisi İçin 
Tolere Edilebilen En 
Yüksek Doz  Günlük tedavi  
** Haftalık uygulama  
Yeni doğan  400 IU/gün  
(10 µg/gün)  1000 IU/gün  
(25 µg/gün)  YOK  1000 IU/gün  
(25 µg/gün )  
1 ay- 1 yaş  400 IU/gün  
(10 µg/gün)  2000 -3000 IU/gün  
(50-75 µg/gün)  YOK  1500 IU/gün  
(37.5 µg/gün ) 
1-10 yaş  400-800* IU/gün  
(10-20 µg/gün )  3000 -5000 IU/gün  
(75-125 µg/gün)  YOK  2000 IU/gün  
(50 µg/gün)  
11-18 yaş  400- 800* IU/gün  
(10-20 µg/gün )  3000 -5000 IU/gün  
(75-125 µg/gün)  YOK  4000 IU/gün  
(100 µg/gün)  
18 yaş üstü erişkinler  600-1500 IU/gün  
(15-37.5 µg/gün )  7000 -10.000 IU/gün  
(175-250 µg/gün)  50.000 IU/hafta  
(1250 µg/ hafta)*** 4000 IU/gün  
(100 µg/gün)  
*Gerektiğinde 1000 IU’ye kadar çıkılabilir  
**6-8 haftaya kadar kullanılabilir. 
***G ünlük yerine haftalık doz uygulanmak istenirse 50.000 IU tek seferde haftalık doz olarak 
6 -8 haftaya kadar kullanılabilir. Tek seferde 50.000 IU’den fazla D vitamini kullanılması 
önerilmez.  
 
D vitamini içeren ilaçların gebelikte rutin kullanımı önerilmemekle birlikte, 
gerektiğinde hekim kontrolünde kullanılmalıdır. 
 
D vitamini içeren ilaçların g ebelikte önleme amacıyla kullanımında maksimum doz  
1000IU/gün’ü geçmemelidir.  
 
Uygulama yolu ve metodu:  
DE-RİKETS D 3 günde bir kez ağızdan alınır.  
 
Değişik yaş grupları:  
Çocuklarda k ullanımı:  
Uygun kullanım ve doz/uygulama sıklığı için talimatlar bölümünde belirtildiği şekilde 
kullanılır.  
Yaşlılarda kullanımı:  
 Uygun kullanım ve doz/uygulama sıklığı yetişkinlerdeki gibidir.    
   
  
-6-  Özel kullanım durumları: 
Böbrek/karaciğer yetmezliği:  
D3 vitamininin sürekli kullanılmasını gerektiren durumlarda böbrek fonksiyonları kontrol 
edilmelidir. B öbrek yetmezliği olan hastalarda kullanılmamalıdır.  
Karaciğer yetmezliği olan hastalarda doz ayarlaması gerekmemektedir.  
 
Eğer DE-RİKETS D 3’ün etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla DE -RİKETS D
3 kullandıysanız  
Eğer aşırı miktarda DE-RİKETS D 3 kullandıysanız, sizde hiperkalsemi gelişebilir. 
Hiperkalseminin belirtileri; yorgunluk, psikiyatrik belirtiler [öfori (neşe, güven, güçlülük gibi duyguların aşırı şekilde bulunması), sersemlik, bilinç bulanıklığı gibi], bulantı, kusma, iştah kaybı, kilo ka ybı, susama, poliüri (aşırı miktarda idrar yapma), böbrek taşı oluşumu, 
nefrokalsinoz (böbrekte tuz birikmesi), kemiklerde aşırı kireçlenme ve böbrek yetmezliği, 
EKG değişimleri, kalp ritim bozukluğu ve pankreatittir (pankr eas iltihabı).  
 
Tedavisi; Güneş ışığına maruziyetten kaçınınız. İlaç yeni alınmışsa mide içeriği kusarak 
boşaltılabilir.  
 
DE-RİKETS D 3’den kullanmanız gerekenden fazlasını kullanmışsanız bir doktor veya eczacı 
ile konuşunuz. 
 
DE-RİKETS D 3’ü kullanmayı unutursanız  
Unutulan dozları dengelemek için çift doz almayınız. 
DE-RİKETS D 3 ile tedavi sonlandırıldığında oluşabilecek etkiler  
Tedavi sonlandırıldığında herhangi bir etki oluşması beklenmez. Doktorunuz tarafından 
belirtilmedikçe, DE -RİKETS D 3 tedavisini durdurmayınız. 
 
4. Olası yan etkiler  nelerdir?  
Tüm ilaçlar gibi DE -RİKETS D 3’ün içeriğinde bulunan maddelere duyarlı olan kişilerde yan 
etkiler olabilir.  
 
DE-RİKETS D 3’ün normal dozlar ve sürelerde yan etki olasılığı azdır. D 3 vitamininin yüksek 
dozlarda verilmesi ve tedavi süresinin kontrolsüz bir şekilde uzatılması sonucu aşağıdaki yan 
etkiler gelişebilir: 
 
Aşağıdakilerden biri olursa, DE-RİKETS D 3’ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kaşıntı, döküntü, ciltte beyaz veya kırmızımsı kabartılar (ürtiker) gibi aşırı duyarlılık 
belirtileri 
-7- Y
an etkiler aşağıdaki kategorilerde gösterildiği şekilde sıralanmıştır:  
Çok yaygın  :10 hastanın en az 1’inde  görülebilir. 
Yaygın :10 hastanın birinden az, fakat 100 hastanın birinden fazla görülebilir. 
Yaygın olmayan  :100 hastanın birinden az, fakat 1.000 hastanın birinden fazla  görülebilir. 
Seyrek  :1.000 hastanın birinden az, fakat 10.000 hastanın birinden fazla 
görülebilir. 
Çok seyrek  :10.000 hastanın birinden az görülebilir.  
Bilinmiyor             : Eldeki verilerden hareketle tahmin edilemiyor.  
A
şağıdakilerden birini fark ederseniz doktorunuza  başvurunuz.  
Seyrek 
•Kaşıntı, döküntü, ciltte veya kırmızımsı kabartılar (ürtiker) gibi aşırı duyarlılık belirtileri
B
ilinmiyor 
•İdrarla atılan kalsiyum miktarında artış, kanda kalsiyum miktarının normalden yüksek
bulunması (hiperkalsemi), ve kanda arta kalan (rezidüel) azot miktarının yükselmesi (bunlar
kan ve idrar testleri ile tespit edilir).
•Kabızlık, mide gazı, bulantı, karın bölgesinde ağrı, ishal
•Aşırı miktarda idrar yapma (poliüri), aşırı susama (polidipsi), idrar yapamamak (anüri)
•Ateş
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güve nliliği hakkında daha fazla bilgi edinilmesine katkı sağlamış olacaksınız. 
5.DE-RİKETS D 3’ün saklanması
DE-RİKETS D 3’ü çocukların göremeyeceği, erişemeyeceği yerlerde ve ambalajında 
saklayınız . 
25°C'nin altındaki oda sıcaklığında saklayınız. Açıldıktan sonra 25°C’nin altındaki oda sıcaklığında 6 ay saklayabilirsiniz. 
  
-8-   
Son kullanma tarihiyle uyumlu olarak kullanınız. 
 Ambalajdaki son kullanma tarihinden sonra DE -RİKETS D
3’ü kullanmayınız. 
 
Eğer üründe ve/veya ambalajında bozukluklar fark ederseniz DE-RİKETS D 3’ü 
kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  
İlko İlaç San. ve Tic. A.Ş.  
Veysel Karani  Mah. Çolakoğlu Sok. No:10  
34885 Sancaktepe / İstanbul  
Tel: 0216 564 80 00 
 
Üretim yeri:  
Vefa İlaç San. ve Tic. A.Ş. 
Beylikdüzü OSB Mah.  
2.Cadde No:3/2 
Beylikdüzü / İstanbul  
Tel: 0 850 711 8332 
Fax: 0 212 438 7087  
 
 
Bu kullanma talimatı 29.07.2024 tarihinde onaylanmı ştır. 
 
