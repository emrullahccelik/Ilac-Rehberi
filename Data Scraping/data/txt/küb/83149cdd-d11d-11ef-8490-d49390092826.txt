KISA ÜRÜN BİLGİSİ
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
İNZİO MR 10 mg Değiştirilmiş Salımlı Film Kaplı Tablet
2. KALİTATİF VE KANTİTATİF BİLEŞİM
Etkin madde: Her bir tablet etkin madde olarak 10 mg mizolastin içerir.
Yardımcı madde(ler):
Hidrojene kastor yağı 25 mg/tablet
Laktoz monohidrat (sığır sütünden elde edilen) 109,4 mg/tablet
Yardımcı maddeler için 6.1’e bakınız.
3. FARMASÖTİK FORM
Değiştirilmiş salımlı film kaplı tablet
Oblong, beyaz ya da beyazımsı, bir yüzü çentikli diğer yüzü M10 baskılı film kaplı tablettir.
4. KLİNİK ÖZELLİKLER
4.1. Terapötik endikasyonlar
12 yaş ve üzeri hastalarda günde tek doz olmak üzere;
- Alerjik rinitin (Mevsimsel veya yıl boyu süren/ intermitan veya persistan)
- Ürtikerin semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka bir şekilde tavsiye edilmediği takdirde erişkinler ve adölesanlarda (12
yaş ve üzerinde) aç veya tok karnına günde 1 tablet (10 mg) kullanılmaktadır.
Uygulama şekli:
Sadece ağızdan kullanım içindir. Tabletin bölünmeden, kırılmadan kullanılması
gerekmektedir.
Yemeklerden önce veya sonra alınabilir.
1/8Özel popülasyonlara ilişkin ek bilgiler:
Böbrek/Karaciğer yetmezliği: Klinik deneyimin olmaması nedeniyle, İNZİO MR’ın böbrek
ya da karaciğer fonksiyonları bozulmuş olan hastalarda kullanılması önerilmemektedir.
Önemli ölçüde bozulmuş karaciğer fonksiyonu olan hastalarda kontrendikedir.
Pediyatrik popülasyon: İNZİO MR’ın güvenliliği ve etkililiği 12 yaşın altındaki çocuklarda
gösterilmemiştir.
Geriyatrik popülasyon: Duyarlılık artışı olabileceğinden, yaşlı hastalarda (65 yaş ve üzeri)
dikkatle kullanılmalıdır.
4.3. Kontrendikasyonlar
İNZİO MR, aşağıdaki durumlarda kontrendikedir:
- Etkin madde veya bölüm 6.1’de listelenen yardımcı maddelerden herhangi birine karşı aşırı
duyarlılığı olan kişilerde,
- Makrolid antibiyotikler veya sistemik imidazol antifungalleri ile eşzamanlı uygulama,
- Önemli ölçüde bozulmuş karaciğer fonksiyonu,
- Klinik olarak anlamlı kardiyak hastalık veya semptomatik aritmi öyküsü,
- Bilinen veya şüphelenilen QT uzaması olan veya elektrolit dengesizliği olan, özellikle
hipokalemisi olan hastalar,
- Klinik olarak anlamlı bradikardi,
- Sınıf I ve III anti-aritmikler gibi QT aralığını uzattığı bilinen ilaçlar.
4.4. Özel kullanım uyarıları ve önlemleri
Mizolastinin bazı bireylerde QT aralığını uzatmaya yönelik zayıf bir potansiyeli vardır.
Uzamanın derecesi makul düzeydedir ve kardiyak aritmiler ile ilişkilendirilmemiştir.
Yaşlılar mizolastinin sedatif etkilerine ve ilacın kardiyak repolarizasyon üzerindeki potansiyel
etkilerine özellikle duyarlı olabilirler.
İçeriğinde bulunan laktoz nedeniyle nadir kalıtımsal galaktoz intoleransı, Lapp laktaz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
İçeriğinde bulunan hidrojene kastor yağı nedeniyle mide bulantısına ve ishale sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
Mizolastinin biyoyararlanımının yüksek olmasına ve temel olarak glukuronidasyonla
metabolize edilmesine rağmen sistemik olarak uygulanan ketokonazol ve eritromisin
mizolastinin plazma konsantrasyonunu orta derecede arttırır ve eş zamanlı kullanımları
kontrendikedir.
2/8Sağlıklı gönüllülerde yapılan çalışmalarda, yiyecek, varfarin, digoksin, teofilin, lorazepam
veya diltiazem ile klinik olarak anlamlı bir etkileşim kaydedilmemiştir.
Mizolastin ile diğer güçlü hepatik oksidasyon (sitokrom P450 3A4) inhibitörlerinin veya
substratlarının eşzamanlı kullanımı dikkatli şekilde olmalıdır. Bunlar simetidin, siklosporin ve
nifedipini içerir.
Alkol: Mizolastin ile yapılan çalışmalarda, alkolün neden olduğu sedasyon
potansiyalizasyonu ve performans değişikliği gözlemlenmemiştir.
Özel popülasyonlara ilişkin ek bilgiler
Pediyatrik popülasyon:
Pediyatrik popülasyona ilişkin hiçbir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar/doğum kontrolüne ilişkin veri mevcut değildir.
Gebelik dönemi
Mizolastinin insan gebeliğinde kullanımındaki güvenliliğe yönelik çalışma yapılmamıştır.
Deneysel yapılan hayvan çalışmaları, embriyonun veya fetusun gelişimi, gebeliğin seyri ve
doğum öncesi ve doğum sonrası gelişimin doğrudan veya dolaylı olarak zararlı etkilerini
göstermemektedir. Bununla birlikte, tüm tıbbi ürünlerde olduğu gibi, özellikle gebeliğin ilk üç
ayında mizolastin kullanımından kaçınılmalıdır.
İNZİO MR’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik/ ve-veya/ embriyonal/fetal gelişim/ve-veya
doğum/ve-veya/ doğum sonrası gelişim üzerindeki etkiler bakımından yetersizdir (bkz. bölüm
5.3). İnsanlara yönelik potansiyel risk bilinmemektedir.
Laktasyon dönemi
Mizolastin anne sütüne geçer, dolayısıyla emziren annelerde kullanımı önerilmemektedir.
Üreme yeteneği/Fertilite
Üreme yeteneği üzerine etkisi bilinmemektedir.
3/84.7. Araç ve makine kullanımı üzerindeki etkiler
Mizolastin kullanan çoğu hasta araç kullanabilir ya da konsantrasyon gerektiren işleri
yapabilir. Bununla birlikte, tıbbi ürünlere alışılmadık tepkiler veren hassas kişilerde, araç
kullanma veya karmaşık görevleri yerine getirmeden önce bireysel yanıtın kontrol edilmesi
tavsiye edilir. Uykulu hissetme ve baş dönmesi yan etkileri nedeniyle araç ve makine
kullanırken dikkatli olunmalıdır.
4.8. İstenmeyen etkiler
Aşağıda sıralanan istenmeyen etkilerin sıklığına ilişkin bilgiler şöyle tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 , <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
Kan ve lenf sistemi hastalıkları
Çok seyrek: Nötrofil sayısında düşme
Bağışıklık sistemi hastalıkları
Çok seyrek: Anafilaksi, anjioödem, jeneralize döküntü /ürtiker, kaşıntı ve hipotansiyon gibi
alerjik reaksiyonlar.
Psikiyatrik hastalıklar
Yaygın olmayan: Anksiyete ve depresyon.
Sinir sistemi hastalıkları
Yaygın: Geçici uyuşukluk, baş ağrısı, baş dönmesi.
Kardiyak hastalıklar
Yaygın olmayan: Taşikardi, çarpıntı.
Çok seyrek: Vazovagal atak.
Vasküler hastalıklar
Yaygın olmayan: Hipotansiyon
Gastrointestinal hastalıklar
Yaygın: Ağız kuruluğu, diyare, abdominal ağrı (dispepsi dahil), mide bulantısı.
Bilinmiyor: Kusma
Hepato-bilier hastalıklar
Yaygın olmayan: Karaciğer enzimlerinde yükselme.
Kas-iskelet sistemi bozuklukları, bağ doku ve kemik hastalıkları
Yaygın olmayan: Artralji ve miyalji.
4/8Genel bozukluklar ve uygulama bölgesine ilişkin hastalıkları
Yaygın: Geçici asteni, kilo alımı ile ilişkili iştah artışı.
Seçili advers reaksiyonların açıklaması
Bronkospazm ve astımın ciddileşmesi ile ilgili raporlar daha önceden mevcuttur, ancak tedavi
edilen hasta popülasyonunda astım sıklığının yüksek olması nedeniyle nedensel bir ilişki
belirsizliğini korumaktadır.
Belirli antihistaminiklerle tedavi, duyarlı kişilerde ciddi kardiyak aritmi riskini artıran QT
aralık uzaması ile ilişkilendirilmiştir.
Nadiren, kan şekeri ve elektrolitlerde minör değişiklikler gözlemlenmiştir. Bunun dışında
sağlıklı bireylerde bu değişikliklerin klinik anlamı açık değildir. Risk altındaki hastalar
(diyabetikler, elektrolit dengesizliğine ve kardiyak aritmilere duyarlı olanlar) periyodik olarak
izlenmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı vakalarında, emilmeyen herhangi bir ürünün uzaklaştırılması için alınan standart
önlemlerin yanı sıra, QT aralığı ve kalp ritmi de dahil olmak üzere kardiyak izleme ile birlikte
en az 24 saat genel semptomatik gözetim yapılması önerilmektedir.
Böbrek yetmezliği olan hastalarda yapılan çalışmalar, hemodiyalizin ürünün klerensini
artırmadığını düşündürmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için antihistaminikler
ATC kodu: R06AX25
Etki mekanizması:
Mizolastin, periferik histamin H reseptörlerinin spesifik ve seçici antagonizmasına bağlı
1
olarak antihistaminik ve antialerjik özelliklere sahiptir. Ayrıca, alerjik reaksiyon hayvan
modellerinde mast hücrelerinden (oral olarak 0,3 mg / kg) histamin salınımını ve nötrofillerin
5/8(oral olarak 3 mg / kg) migrasyonunu inhibe ettiği de gösterilmiştir.
Klinik etkililik ve güvenlilik:
İnsanda histaminle indüklenmiş çalışmalar, 10 mg mizolastinin hızlı, güçlü (4 saat sonra %
80 inhibisyon) ve sürekli (24 saat) bir antihistaminik olduğunu göstermiştir. Uzun süreli
uygulamadan sonra taşifilaksi görülmemiştir.
Hem klinik öncesi hem de klinik çalışmalarda, antikolinerjik etki gösterilmemiştir.
5.2. Farmakokinetik özellikler
Genel özellikler
Emilim:
Oral uygulamayı takiben mizolastin hızla emilir. Pik plazma konsantrasyonuna 1,5 saatlik
medyan sürede ulaşılır. Biyoyararlanım % 65'tir.
Dağılım:
Mizolastinin emiliminin ardından farmakokinetiği doğrusaldır. Plazma proteinlerine
bağlanması %98,4’dür.
Biyotransformasyon:
Esas metabolik yolak, ana bileşiğin glukuronidasyonudur. Sitokrom P450 3A4 enzim sistemi,
mizolastinin hidroksile metabolitlerinin oluşumu ile ek metabolik yolakların birinde yer alır.
Tanımlanan metabolitlerin hiçbiri mizolastinin farmakolojik aktivitesine katkıda bulunmaz.
Eliminasyon:
Ortalama eliminasyon yarı ömrü 13 saattir.
Doğrusallık/doğrusal olmayan durum:
Mizolastin doğrusal farmakokinetik sergiler.
Hastalardaki karakteristik özellikler:
Karaciğer yetmezliği:
Karaciğer yetmezliğinde mizolastinin emilimi daha yavaş ve dağılım fazı daha uzundur ve
sonuçta EAA'da % 50'lik hafif bir artış olur.
5.3 Klinik öncesi güvenlilik verileri
Birçok türdeki farmakolojik çalışmalar, terapötik dozun 10-20 katından fazla dozlarda
kardiyak repolarizasyon üzerinde bir etki göstermiştir. Bilinci açık köpeklerde mizolastin,
terapötik dozun 70 katında elektrokardiyografik seviyede ketokonazol ile farmakolojik
etkileşimler göstermiştir.
6/86. FARMASÖTİK ÖZELLİKLER
6.1. Yardımcı maddelerin listesi
Hidrojene kastor yağı
Laktoz monohidrat (sığır sütünden elde edilen)
Mikrokristalin selüloz (Tip 101)
Tartarik asit
Povidon (K30)
Kolloidal silikon dioksit
Magnezyum stearat
Film kaplama içeriği:
Opadry white 03H580003*
*Bileşimi: Hipromelloz, titanyum dioksit, propilen glikol
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel uyarılar
25˚C altındaki oda sıcaklığında nemden koruyarak saklayınız.
6.5. Ambalajın niteliği ve içeriği
İNZİO MR 10 mg Değiştirilmiş Salımlı Film Kaplı Tablet, 20 ve 30 tablet içeren Alüminyum
– Alüminyum folyo ambalajlarda kullanma talimatı ile birlikte karton kutuda piyasaya
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7/87. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad.
No.4 34467
Maslak / Sarıyer / İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
2021/83
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 27.03.2021
Ruhsat yenileme tarihi:
10. KÜB’ÜN YENİLENME TARİHİ
8/8