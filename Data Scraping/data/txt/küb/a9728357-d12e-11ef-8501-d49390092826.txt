KISA ÜRÜN BİLGİSİ
1. BEŞERİ TIBBİ ÜRÜNÜN ADI
DOPALEVO 200 mg/50 mg/200 mg film tablet
2. KALİTATİF VE KANTİTATİF BİLEŞİM
Etkin maddeler:
Levodopa 200 mg
Karbidopa 50 mg
Entakapon 200 mg
Yardımcı maddeler:
Kroskarmelloz Sodyum 15,50 mg
Laktoz Monohidrat 204,00 mg
Gliserin 1,25 mg
Yardımcı maddeler için, 6.1’e bakınız.
3. FARMASÖTİK FORM
Film Tablet
Koyu kahverengimsi kırmızı renkli, oval, bikonveks, bir tarafında “200” baskılı olan diğer
tarafı düz film kaplı tabletlerdir.
4. KLİNİK ÖZELLİKLER
4.1 Terapötik endikasyonlar
DOPALEVO, Parkinson hastalığının ve Levodopa dozunun etkisinin geçmeye başladığı
dönemlerde kötüleşme gözlenen hastaların tedavisinde endikedir.
4.2. Pozoloji ve uygulama şekli
Pozoloji
Her DOPALEVO tableti, besinlerle birlikte ya da onlardan ayrı olarak, oral yoldan alınmalıdır.
(Bkz. Bölüm 5.2 Farmakokinetik özellikler). Bir tablet bir tedavi dozu içerir ve tabletler her
zaman tam tablet olarak bölünmeden uygulanmalıdır.
Uygulama sıklığı ve süresi :
Doktor tarafından başka şekilde tavsiye edilmediği takdirde;
Optimum DOPALEVO günlük dozu, her hastada dikkatli bir titrasyon yoluyla belirlenmelidir.
Günlük DOPALEVO dozu, tercih edilen mevcut DOPALEVO tablet dozajlarından biri
(50/12,5/200 mg, 75/18,75/200 mg, 100/25/200 mg, 125/31,25/200 mg, 150/37,5/200 mg,
1/17175/43,75/200 mg ya da 200/50/200 mg levodopa/karbidopa/entakapon) kullanılarak optimize
edilmelidir.
Hastalara, her tablet dozunun uygulanmasında yalnızca tek bir DOPALEVO tableti almaları
gerektiği anlatılmalıdır. Toplam 200 mg üzerinde karbidopa günlük dozuyla ilgili deneyim
sınırlıdır, ancak bir günde 70-100 mg düzeyinden daha az karbidopa alan hastalarda bulantı ve
kusmanın yaşanma olasılığı yüksektir. Önerilen maksimum günlük entakapon dozu 2000 mg
olduğundan maksimum DOPALEVO dozu, DOPALEVO 50/12,5/200 mg, 75/18,75/200 mg,
100/25/200 mg, 125/31,25/200 mg ve 150/37,5/200 mg film kaplı tabletler için günde 10
tablettir. On (10) tablet DOPALEVO 150/37,5/200 mg günde 375 mg karbidopaya eşittir. Buna
göre karbidopanın maksimum önerilen günlük doz olan 375 mg olarak kullanılması
gerektiğinde, DOPALEVO 175/43,75/200 mg maksimum günlük dozu günde 8 tablet,
200/50/200 mg'm maksimum günlük dozu günde 7 tablettir.
DOPALEVO tedavisi esnasında uygulanacak günlük maksimum levodopa dozu 1500 mg'ı
aşmamalıdır.
DOPALEVO Tedavisine Başlangıç
Levodopa/Dopa dekarboksilaz inhibitörü (DDK) (karbidopa ya da benserazid) preparatları
ve Entakapon tabletleri alan hastalar DOPALEVO uygulamasına nasıl aktarılır:
DOPALEVO genellikle, karşılık gelen standart salımlı levodopa/DDK inhibitörü ve
entakapon dozları verilerek tedavi edilmekte olan hastalarda kullanıma yöneliktir.
Levodopa/karbidopada olduğu gibi, seçici olmayan monoamin oksidaz (MAO) inhibitörleri
DOPALEVO ile birlikte kullanım için kontrendikedir. DOPALEVO tedavisine başlanmadan
en az iki hafta önce bu inhibitörler kesilmelidir. DOPALEVO, MAO tip B için seçicilik
özelliğine sahip olan MAO inhibitörlerinin (Örneğin selejilin HCl) üreticileri tarafından
önerilen dozlanyla eş zamanlı olarak uygulanabilir.
a) Halen DOPALEVO tablet dozuna eşit dozlarda entakapon ve standart salımlı
levodopa/karbidopa ile tedavi edilen hastalar doğrudan doğruya karşılık gelen
DOPALEVO tablet uygulamasına aktarılabilirler.
Levodopa/Karbidopa Entakapon Eşdeğeri DOPALEVO
50/12,5 mg 200 mg 50/12,5/200 mg
100/25 mg 200 mg 100/25/200 mg
150/37,5 mg 200 mg 150/37,5/200 mg
175/43,75 mg 200 mg 175/43,75/200 mg
200/50 mg 200 mg 200/50/200 mg
a) Halen 50/12,5/200 mg (ya da 75/18,75/200 mg, 100/25/200 mg, 125/31,25/200 mg,
150/37,5/200 mg, 175/43,75/200 mg ya da 200/50/200 mg) DOPALEVO tabletine eşit
olmayan dozlarda standart salımlı levodopa/karbidopa ve entakapon ile tedavi edilen
2/17hastalarda DOPALEVO uygulamasına başlanırken, optimum klinik yanıtın
alınabilmesi için DOPALEVO dozu dikkatli bir biçimde titre edilmelidir. DOPALEVO
dozu, başlangıçta, o zamana kadar kullanılmakta olan günlük toplam levodopa dozuna
olabildiğince yakın olacak biçimde ayarlanmalıdır.
b) Halen standart salimli levodopa/benserazid ve entakapon ile tedavi edilen hastalarda
DOPALEVO uygulamasına başlanırken, bir önceki gece levodopa/benserazid dozuna
son verilir ve ertesi sabah DOPALEVO uygulamasına başlanır. Aynı miktarda ya da
biraz daha yüksek (%5-10) levodopa sağlayacak bir DOPALEVO dozu ile
başlanmalıdır.
Halen Entakapon ile tedavi edilmeyen hastalar DOPALEVO uygulamasına nasıl aktarılır:
Levodopa/karbidopa ile olduğu gibi, seçici olmayan monoamin oksidaz (MAO) inhibitörleri
DOPALEVO ile birlikte kullanım için kontrendikedir. DOPALEVO tedavisine başlanmadan
en az iki hafta önce bu inhibitörler kesilmelidir. DOPALEVO, MAO tip B için seçicilik
özelliğine sahip olan MAO inhibitörlerinin (örneğin selejilin HCl) üreticileri tarafından
önerilen dozlanyla eş zamanlı olarak uygulanabilir.
Parkinson hastalığı ve doz sonu motor dalgalanmaları olan ve uygulanmakta olan standart
salımlı levodopa/DDK inhibitörü tedavisiyle stabilize edilemeyen hastalarda, DOPALEVO,
mevcut tedaviye karşılık gelen dozlarda başlanabilir. Ancak diskinezisi olan veya günlük
levodopa dozu 800 mg üzerinde olan hastalarda levodopa/DDK inhibitörü tedavisinden
DOPALEVO'ya direk geçiş önerilmez. Bu tür hastalarda, DOPALEVO'ya geçilmeden önce,
entakapon tedavisi (entakapon tablet) ayrı bir medikasyon olarak kullanılmalı ve gerekirse,
levodopa dozları ayarlanmalıdır.
Entakapon, levodopanın etkilerini artırır. Dolayısıyla, özellikle diskinezili hastalarda,
DOPALEVO tedavisine başlandıktan sonraki ilk günlerden ilk haftalara kadar değişen bir süre
içerisinde levodopa dozajının %10-30 oranında azaltılması gerekebilir. Günlük levodopa dozu,
hastanın klinik durumuna göre doz uygulama aralıkları uzatılarak ve/veya doz başına levodopa
miktarı düşürülerek azaltılabilir.
Tedavinin seyri sırasında dozajın ayarlanması
Daha fazla levodopa gerekli olduğunda, Pozoloji bölümünde sözü edilen doz önerileri
çerçevesi içinde, dozların sıklığında bir artışa gidilmesi ve/veya alternatif bir DOPALEVO
dozajı kullanılması düşünülmelidir.
Daha az levodopa gerektiğinde, dozlar arasındaki sürenin uzatılmasıyla uygulama sıklığı
azaltılarak ya da bir uygulamadaki DOPALEVO dozajı düşürülerek günlük toplam
DOPALEVO dozu azaltılmalıdır.
DOPALEVO tablet uygulamasıyla birlikte bir başka levodopa ürününün daha kullanılıyor
olması durumunda maksimum doz önerilerine uyulmalıdır.
DOPALEVO tedavisine son verilmesi
3/17Eğer DOPALEVO tedavisine (levodopa/karbidopa/entakapon) son verilir ve hasta entakapon
olmaksızın levodopa/DDK inhibitörü tedavisine aktarılırsa, Parkinson belirtilerinin yeterli
düzeyde kontrol altına alınabilmesini sağlamak için, özellikle levodopa başta olmak üzere,
diğer anti-Parkinson tedavilerinin dozlarının ayarlanması gerekir. (Bkz. Bölüm 4.4. Özel
kullanım uyanları ve önlemleri, rabdomiyoliz)
Uygulama şekli :
Ağızdan kullanım içindir.
Özel popülasyonlara ilişkin ek bilgiler :
Böbrek yetmezliği:
Böbrek yetmezliği olan hastalarda levodopa ve karbidopa farmakokinetiği üzerine bildirilmiş
herhangi bir özgül çalışma yoktur. Bundan dolayı, DOPALEVO tedavisi, diyaliz uygulananlar
dahil şiddetli böbrek yetmezliği olan hastalara dikkatle uygulanmalıdır (Bkz. Bölüm 5.2
Farmakokinetik Özellikler). Renal hasar entakapon farmakokinetiğini etkilemez.
Karaciğer yetmezliği:
Hafif ila orta şiddette karaciğer yetmezliği olan hastalara DOPALEVO uygulanırken dikkatli
olunması önerilir. Doz azaltımı gerekebilir. (Bkz. Bölüm 5.2. Farmakokinetik özellikler).
Şiddetli karaciğer yetmezliği durumunda kontrendikedir.
Pediyatrik popülasyon:
DOPALEVO'nun 18 yaşından küçük çocuklarda (çocuklar ve adölesanlar) güvenliliği ve
etkililiği gösterilmemiştir. Başka veri mevcut değildir.
Geriyatrik popülasyon:
Yaşlı hastalar için herhangi bir DOPALEVO dozaj ayarlaması gerekmemektedir.
4.3 Kontrendikasyonlar
 Levodopa, karbidopa veya entakapon ya da formülasyonda bulunan katkı maddelerinden
herhangi birine karşı bilinen bir aşırı duyarlılık.
 Şiddetli karaciğer yetmezliği
 Dar açılı glokom
 Feokromositoma.
 DOPALEVO ile seçici olmayan monoamin oksidaz (MAO-A ve MAO-B) inhibitörlerinin
(örneğin fenelzin, tranilsipromin) birlikte kullanımı kontrendikedir.
 Seçici bir MAO-A inhibitörü ve seçici bir MAO-B inhibitörünün DOPALEVO ile birlikte
kullanımda kontrendikedir. (Bkz. Bölüm 4.5 Diğer tıbbi ürünlerle etkileşimler ve diğer
etkileşim şekilleri, diğer antiparkinson ilaçlar). DOPALEVO tedavisine başlanmadan en az
iki hafta önce bu inhibitörler kesilmelidir.
 Önceden var olan Nöroleptik Malign Sendrom (NMS) ve/veya non-travmatik rabdomiyoliz
öyküsü durumunda kontrendikedir.
4/174.4 Özel kullanım uyarıları ve önlemleri
DOPALEVO, ilaca bağlı ekstrapiramidal reaksiyonların tedavisinde önerilmemektedir.
DOPALEVO tedavisi, iskemik kalp hastalığı, şiddetli kardiyovasküler ya da pulmoner
hastalığı olan hastalara, bronşiyal astımı olan, renal, hepatik ya da endokrin hastalığı olan ya
da peptik ülser hastalığı öyküsü ya da konvülsiyon öyküsü olan hastalara dikkatli bir biçimde
uygulanmalıdır.
Miyokard infarktüsü öyküsü olan ve rezidüel atriyal nodal ya da ventriküler aritmisi bulunan
hastalara levodopa tedavisi uygulanırken dikkat edilmelidir. Bu tür hastalarda, başlangıçtaki
doz ayarlama dönemi boyunca kardiyak fonksiyon özel bir dikkatle izlenmelidir.
DOPALEVO ile tedavi edilen bütün hastalar, mental değişiklikler (halüsinasyonlar ve
psikozlar gibi), intihar eğilimleri ile birlikte olan depresyon ve diğer ciddi antisosyal
davranışları geliştirme olasılığına karşı dikkatle izlenmelidir. Halen ya da geçmişte psikozu
olan hastalar dikkatle tedavi edilmelidir.
Dopamin reseptör bloke edici özellikler taşıyan antipsikotikler, özellikle de D reseptör
2
antagonistleri eş zamanlı olarak uygulanırken dikkatli davranılmalı ve hasta DOPALEVO'nun
anti-Parkinson etkilerinin kaybı ihtimali ya da Parkinson belirtilerinin kötüleşmesi açısından
dikkatle gözlenmelidir.
Kronik geniş açılı glokomu olan hastaların DOPALEVO ile tedavisinde dikkatli olunmalı ve
intra-oküler basınçların iyi kontrol edilmesi sağlanmalı, basınç değişikliklerine karşı hastalar
dikkatli bir biçimde izlenmelidir.
DOPALEVO ortostatik hipotansiyon başlatabilir. Bu nedenle DOPALEVO, ortostatik
hipotansiyona neden olabilecek diğer ilaçları kullanmakta olan hastalara dikkatle
uygulanmalıdır.
Entakapon, levodopa ile birlikte uygulandığında, Parkinson hastalığı olanlarda uyku hali ve
aniden başlayan uyuklama epizotları ile ilişkilendirilmektedir ve bu nedenle araç sürerken ya
da makine kullanırken dikkatli olunmalıdır (Bkz. Bölüm 4.7. Araç ve makine kullanımı
üzerindeki etkiler).
Klinik çalışmalarda, entakapon ve dopamin agonistleri (örneğin bromokriptin), selejilin ya da
amantadin uygulanan hastalarda, bu kombinasyonla birlikte plasebo verilen hastalara kıyasla
daha sık olarak diskinezi gibi istenmeyen dopaminerjik etkiler görülmüştür. Halen entakapon
ile tedavi edilmeyen bir hasta DOPALEVO tedavisine alınacağı zaman diğer anti-Parkinson
ilaçların dozlarında bir ayarlama yapılması gerekebilir.
Nöroleptik malign sendrom (NMS) ya da diskineziye bağlı gelişen rabdomiyoliz Parkinson
hastalığı olan hastalarda nadiren gözlemlenmiştir. Entakapon tedavisi ile izole rabdomiyoliz
vakaları bildirilmiştir. Kapsamında rabdomiyoliz ve hiperterminin de bulunduğu NMS, motor
semptomlar (rijidite, miyoklonus, tremor), mental durum değişiklikleri (Örneğin ajitasyon,
konfüzyon, koma), hipertermi, otonom disfonksiyon (taşikardi, labil kan basıncı) ve serum
kreatin fosfokinaz düzeyinde yükselme ile karakterize edilir. Her bir olguda bu belirti ve/veya
bulguların yalnızca bir kısmı ortaya çıkmış olabilir. NMS'nin uygun biçimde tedavi
edilebilmesi için erken tanı önemlidir. Anti-Parkinson ilaçların aniden kesilmesiyle birlikte
5/17NMS'ye benzeyen, kas rijiditesi, vücut sıcaklığı artışı, mental değişiklikler ve serum kreatinin
fosfokinaz düzeyinin yükselişi gibi belirti ve bulgular veren bir sendrom bildirilmiştir.
Özellikle entakaponun ani olarak azaltılmasından ya da kesilmesinden sonra izole NMS
vakaları bildirilmiştir.
Gerekli görüldüğünde DOPALEVO veya diğer dopaminerjik tedaviler yavaşça kesilmelidir ve
DOPALEVO'nun yavaşça kesilmesine rağmen belirti ve/veya semptomlar ortaya çıkarsa,
levodopa dozunu yükseltmek gerekebilir.
Hekimler, hastalarının DOPALEVO'dan entakapon içermeyen bir levodopa/DDK İnhibitörü
tedavisine geçmelerine karar verirken dikkatli olmalıdır. Gerekli görüldüğünde DOPALEVO
veya diğer dopaminerjik tedaviler yavaşça kesilmelidir ve DOPALEVO'nun yavaşça
kesilmesine rağmen belirti ve/veya semptomlar ortaya çıkarsa, levodopa dozunu yükseltmek
gerekebilir.
Eğer genel anestezi verilmesi gerekli olursa, hastaya ağız yoluyla sıvı ve ilaç alımına izin
verildiği sürece DOPALEVO tedavisine devam edilebilir. Eğer tedavinin geçici bir süre
durdurulması gerekirse, oral yoldan ilaç alımına başlanabileceği ilk andan itibaren daha önceki
günlük dozun aynısıyla DOPALEVO tedavisine yeniden başlanabilir.
Uzun süreli DOPALEVO tedavisi sırasında hepatik, hematopoietik, kardiyovasküler ve renal
fonksiyonların periyodik olarak değerlendirilmesi önerilir.
Diyare görülen hastalarda, olası aşırı vücut ağırlığı kaybını önlemek amacıyla ağırlık takibi
önerilir. DOPALEVO ile ilişkili olduğundan şüphelenilen uzamış ya da inatçı diyare bir kolit
belirtisi olabilir. Uzamış ya da inatçı diyare durumunda ilaç bırakılmalı, uygun tıbbi tedavi ve
incelemeler yapılmalıdır.
Kısa bir süreç içerisinde ilerleyici anoreksia, asteni ve kilo kaybı yaşayan hastaların karaciğer
fonksiyonlarını da içeren bir genel medikal değerlendirilmeden geçirilmeleri düşünülmelidir.
Hastalar dürtü kontrol bozuklukları gelişimi açısından düzenli olarak takip edilmelidir.
Hastalar ve bakıcıları, dopamin agonistleri ve/veya DOPALEVO’nun da dahil olduğu
levodopa içeren dopaminerjik tedaviler ile tedavi gören hastalarda dürtü kontrol
bozukluklarının, patolojik kumar oynama, artmış libido, hiperseksüalite, kompulsif para
harcama veya satın alma, aşırı yeme ve kompulsif yemeyi içeren davranışsal semptomları
konusunda uyarılmalıdır. Bu tip semptomlar gelişirse tedavi gözden geçirilmelidir.
Üriner ketonu test etmek üzere batırma çubuğu kullanılıyorsa, Levodopa/karbidopa yalancı
pozitif sonuç elde edilmesine neden olabilir ve bu reaksiyon idrar örneğinin kaynatılmasıyla
değişmez. Glukoz oksidaz yöntemlerinin kullanılması glikozüri yönünden yalancı negatif
sonuçlar elde edilmesine neden olabilir.
Bu tıbbi ürün her dozunda 1 mmol (23 mg)’den daha az sodyum ihtiva eder; yani esasında
“sodyum içermez”.
Bu tıbbi ürün içeriğinde gliserin ihtiva eder. Gliserin miktarı nedeniyle uyarı
gerektirmemektedir.
6/17DOPALEVO tabletler laktoz içerir. Nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Diğer anti-Parkinson ilaçlar ile etkileşimler:
Bugüne kadar, standart anti-Parkinson ilaçların DOPALEVO tedavisi ile birlikte kullanımını
engelleyecek etkileşimlere dair belirtiler görülmemiştir.
Yüksek dozlarda uygulanan entakapon, karbidopa absorpsiyonunu etkileyebilir. Ancak
önerilen tedavi programında (günde 10 kereye kadar 200 mg entakapon) karbidopa ile
herhangi bir etkileşim gözlenmemiştir. Levodopa/DDK inhibitörü ile tedavi edilen Parkinson
hastalarıyla yapılan tekrarlayan doz çalışmalarında entakapon ile selejilin arasında herhangi bir
etkileşim gözlemlenmemiştir. DOPALEVO ile birlikte kullanıldığında günlük selejilin dozu
10 mg'ı geçmemelidir.
DOPALEVO entakapon içerdiğinden, Comtan (entakapon) ile eş zamanlı olarak
kullanılmamalıdır.
Aşağıdaki etkin maddeler levodopa tedavisiyle eş zamanlı olarak uygulanırken dikkatli
olunmalıdır.
Antihipertansif ilaçlar ile etkileşimler:
Halen antihipertansif İlaçlar uygulanmakta olan hastaların tedavilerine levodopa eklendiğinde
semptomatik postüral hipotansiyon ortaya çıkabilir. Antihipertansif ajanların dozlarının
ayarlanması gerekebilir.
Antidepresanlar ile etkileşimler.
Levodopa/karbidopa ve trisiklik antidepresanların birlikte kullanıldığı durumlarda nadiren
hipertansiyon ve diskinezi de dahil bazı yan etkiler bildirilmiştir. Entakapon ile imipramin ve
entakapon ile moklobemid arasındaki etkileşimler sağlıklı gönüllülerin katıldığı tekli doz
çalışmalarında incelenmiştir. Herhangi bir farmakodinamik etkileşim gözlenmemiştir.
Parkinson hastalığı olan önemli sayıda hasta, aralarında desipramin, maprotilin ve venlafaksin
gibi noradrenalin gerialım inhibitörleri, trisiklik antidepresanlar ve MAO-A inhibitörleri ile
KOMT (katekol-O-metil transferaz) tarafından metabolize edilen ilaçların (örneğin, katekol
yapılı bileşikler, rimiterol, izoprenalin, adrenalin, noradrenalin, dopamin, dobutamin, alfa-
metildopa, apomorfin ve paroksetin) bulunduğu bazı etkin maddelerle birlikte levodopa,
karbidopa ve entakapon kombinasyonu verilerek tedavi edilmiştir. Herhangi bir
farmakodinamik etkileşim gözlemlenmemiştir. Ancak bu ilaçlar DOPALEVO ile birlikte
kullanılacakları zaman dikkatli olunması yerinde olacaktır (Bkz. Bölüm 4.3.
Kontrendikasyonlar ve Bölüm 4.4. Özel kullanım uyarıları ve önlemleri).
7/17Diğer ilaçlar ile etkileşimler:
Dopamin reseptör antagonistleri (örneğin bazı antipsikotikler ve antiemetikler), fenitoin ve
papaverin levodopanın terapötik etkisini azaltabilir. DOPALEVO uygulamasıyla birlikte bu
ilaçlan kullanan hastaların terapötik yanıt kaybı açısından dikkatli bir biçimde izlenmesi
gerekir.
Levodopa/karbidopa/entakapon kombinasyonu, entakaponun sitokrom P450 2C9 enzimine in
vitro afınitesi nedeniyle ( Bkz. Bölüm 5.2. Farmakokinetik özellikler) , S-varfarin gibi
metabolizması bu izoenzime bağımlı olan ilaçlarla potansiyel olarak etkileşime girebilir.
Ancak, sağlıklı gönüllülerle yürütülen bir etkileşim çalışmasında entakapon etkisiyle R-
varfarin eğri altı alan (EAA) değeri ortalama %18 [CI %11- 26] kadar artarken S-varfarin
90
plazma düzeyleri değişmemiştir. INR değerleri ise ortalama %13 [CI %6-19] kadar
90
artmıştır. Dolayısıyla, varfarin kullanan hastalara DOPALEVO başlanması düşünüldüğünde
INR kontrolü önerilmektedir.
Diğer etkileşim biçimleri:
Levodopa belirli aminoasitlerle yarıştığı için, yüksek protein diyeti uygulayan bazı hastalarda
DOPALEVO absorpsiyonu bundan zarar görebilir.
Levodopa ve entakapon, gastrointestinal sistemde demirle birlikte şelatlar oluşturabilir. Bu
nedenle DOPALEVO ve demir preparatları en az 2-3 saat arayla alınmalıdır (Bkz. Bölüm 4.8.
İstenmeyen etkiler).
In vitro veriler:
Entakapon, diazem ve ibuprofenin de aralarında bulunduğu çeşitli ilaçların bağlandığı insan
albümini II bağlanma yerine bağlanır. Yapılan in vitro çalışmalara göre terapötik
konsantrasyonlarda bu ilaçlar için önemli düzeyde bir yer değiştirme olması
beklenmemektedir. Bu doğrultuda, bugüne kadar böyle bir etkileşimi gösteren herhangi bir
işarete rastlanmamıştır.
Özel popülasyonlara ilişkin ek bilgiler
Özel popülasyonlara ilişkin herhangi bir klinik etkileşim çalışması yürütülmemiştir.
Pediyatrik popülasyon: Pediyatrik popülasyona ilişkin herhangi bir klinik etkileşim çalışması
yürütülmemiştir.
4.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar uygun bir doğum kontrolü uygulamalıdır.
8/17Gebelik dönemi
Hayvanlar üzerinde yapılan çalışmalar, gebelik ve-veya embriyonel/fetal gelişim ve-veya
doğum ve-veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir. Gerekli olmadıkça kullanılmamalıdır. Annenin
tedavisi için yararı fötüse olası riskten fazla değilse gebelik döneminde kullanılmamalıdır.
Gebe kadınlarda levodopa/karbidopa/entakapon kombinasyonunun kullanımıyla ilgili yeterli
veri bulunmamaktadır. Hayvanlarda yapılan çalışmalarda, ayrı ayrı bileşiklerin üreme
toksisitesine yol açtığı gösterilmiştir (Bkz. Bölüm 5.3. Klinik öncesi güvenlilik verileri).
İnsanlar için olası risk bilinmemektedir. DOPALEVO gebelik döneminde kullanılmamalıdır.
Laktasyon dönemi
Levodopa insanlarda anne sütüne geçer. Levodopa tedavisi sırasında laktasyonun
baskılandığına dair kanıtlar bulunmaktadır. Hayvanlarda yapılan çalışmalarda karbidopa ve
entakaponun anne sütüne geçtiği saptanmıştır, ama bunların İnsanlarda anne sütüne geçip
geçmediği bilinmemektedir. Levodopa, karbidopa ya da entakaponun bebek için güvenli olup
olmadığı bilinmemektedir. Kadınlar DOPALEVO tedavisi sırasında bebeklerini
emzirmemelidir.
Üreme yeteneği / Fertilite
Entakapon, karbidopa veya tek başına levodopa ile yapılan klinik öncesi çalışmalarda fertilite
üzerinde herhangi bir advers etki gözlenmemiştir. Entakapon, levodopa ve karbidopa
kombinasyonu ile hayvanlarda fertilite üzerine çalışmalar yapılmamıştır
4.7 Araç ve makine kullanımı üzerindeki etkiler
DOPALEVO'nun araç ve makine kullanımı üzerinde önemli etkileri bulunmaktadır.
Levodopa, karbidopa ve entakapon, birlikte, baş dönmesi ve semptomatik ortostatizme neden
olabilmektedir. Bu nedenle araç sürerken ya da makine kullanırken dikkatli olunmalıdır.
DOPALEVO tedavisi uygulanan ve uyku hali ve/veya aniden başlayan uyuklama epizotları
sergileyen hastalar, tekrarlayan bu epizotlar çözümlenene kadar, dikkat bozukluğunun
kendilerini ya da diğer insanları ciddi yaralanma ya da ölüm riskiyle karşı karşıya bırakacak
etkinliklerde (örneğin makine kullanmak gibi) yer almaktan ya da araç sürmekten kaçınmaları
konusunda bilgilendirilmelidirler (Bkz. Bölüm 4.4. özel kullanım uyarıları ve önlemleri)
4.8 İstenmeyen etkiler
DOPALEVO ile en sık bildirilen istenmeyen etkiler hastaların %19'unda meydana gelen
diskinezi; hastaların sırasıyla yaklaşık %15 ve %12'sinde meydana gelen bulantı ve diyare
dahil gastrointestinal semptomlar, hastaların yaklaşık %12'sinde meydana gelen kas,
müsküloskeletal ve bağ doku ağrısı ve hastaların yaklaşık %10'unda idrarda meydana gelen
zararsız, kırmızımsı kahverengi renk değişimidir. Levodopa/DDK inhibitörü ile kombinasyon
halinde DOPALEVO veya entakaponla yapılan klinik çalışmalarda ciddi gastrointestinal
kanama (yaygın olmayan) ve anjiyödem vakaları (seyrek) saptanmıştır. Her ne kadar klinik
çalışma verilerinde herhangi bir vakaya rastlanmamış olsa da; kolestatik özellikleri olan ciddi
hepatit, rabdomiyoliz ve nöroleptik malignan sendrom meydana gelebilir.
9/17Aşağıda listelenmiş olan istenmeyen etkiler 3230 hastanın dahil edildiği (1810 hasta
levodopa/DDK inhibitörü ile kombinasyon halinde DOPALEVO veya entakaponla, 1420 hasta
levodopa/DDK inhibitörü ile kombinasyon halinde plasebo ile veya levodopa/DDK inhibitörü
ile kombinasyon halinde kabergolinle tedavi edilmiştir) on bir çift kör klinik çalışmadan ve
entakaponun levodopa/DDK inhibitörü ile kombinasyon halinde kullanılmak üzere piyasaya
çıkmasından bu yana yapılan pazarlama sonrası çalışmalardan elde edilen verilerden
toplanmıştır.
İstenmeyen etkiler, en sık görüleni ilk sıraya konmak üzere, aşağıdaki değerlere uygun ifade
birliği kullanılarak sıralandırılmışlardır*. Çok yaygın (≥1/10); yaygın (1≥100 ila <1/10);
yaygın olmayan (≥1/1.000 ila <1/100); seyrek (≥1/10.000 ila <1/1.000) ve çok seyrek
(<1/10.000); bilinmiyor (eldeki verilerden hareketle tahmin edilemiyor) ; izole bildirimler
dahildir. Her bir sıklık grubunda, istenmeyen etkiler azalan önem sırasıyla sıralanmıştır.
Kan ve lenf sistemi hastalıkları
Yaygın; Anemi
Yaygın olmayan: Trombositopeni
Metabolizma ve beslenme hastalıkları
Yaygın: Kilo azalması*, iştah kaybı*
Psikiyatrik hastalıklar
Yaygın: Depresyon, halüsinasyon, şaşkınlık durumu*, anormal rüyalar*,
anksiyete, insomnia.
Yaygın olmayan: Psikoz, ajitasyon*
Bilinmiyor: İntihar davranışları
Sinir sistemi hastalıkları
Çok yaygın: Diskinezi*
Yaygın: Parkinsonizmde şiddetlenme (örn. bradikinezi)*, titreme, açık-
kapalı fenomeni, distoni, mental bozukluk (öm. bellek bozuklukları,
demans), uyku hali, baş dönmesi*, baş ağrısı
Bilinmiyor: Nöroleptik malignan sendrom*
Göz hastalıkları
Yaygın: Bulanık görme
Kardiyak hastalıklar
Yaygın: Miyokard infarktüsü dışında iskemik kalp hastalığı olayları (örn.
angina pektoris)**, düzensiz kalp ritmi
Yaygın olmayan: Miyokard infarktüsü**
Vasküler hastalıklar
Yaygın: Ortostatik hipotansiyon, hipertansiyon
10/17Yaygın olmayan: Gastrointestinal hemoraji
Solunum sistemi hastalıkları
Yaygın: Dispne
Gastrointestinal hastalıklar
Çok yaygın: Diyare*, bulantı*
Yaygın: Konstipasyon*, kusma*, dispepsi, karm ağrısı ve rahatsızlık*, ağız
kuruluğu*
Yaygın olmayan: Kolit*, disfaji
Hepato-bilier hastalıklar
Yaygın olmayan: Anormal karaciğer fonksiyon testleri*
Bilinmiyor: Çoğunlukla kolestatik özellikleri olan hepatit (bkz. bölüm 4.4)*
Deri ve deri altı doku hastalıkları
Yaygın: Deri döküntüsü*, hiperhidroz
Yaygın olmayan: İdrar haricindeki renk değişiklikleri (örn. deri, tırnak, saç, ter)*
Seyrek: Anjiyödem
Bilinmiyor: Ürtiker*
Kas-iskelet sistemi ve bağ doku hastalıkları
Çok yaygın: Kas, müsküloskeletal ve bağ doku ağrısı*
Yaygın: Kas spazmları, artralji
Bilinmiyor: Rabdomiyoliz*
Böbrek ve idrar yolu hastalıkları
Çok yaygın: Kromatüri*
Yaygın: İdrar yolları enfeksiyonları
Yaygın olmayan: Üriner retansiyon
Genel ve uygulama bölgesine ilişkin hastalıklar
Yaygın: Göğüste ağrı, periferik ödem, düşme, yürüme bozuklukları, asteni,
yorgunluk
Yaygın olmayan: Bitkinlik
*Genellikle entakaponla ilişkilendirilen veya tek başına levodopa/DDK İnhibitörüne kıyasla
entakaponla daha sık (klinik çalışma verilerinde en az %1'lik sıklık farklılığı ile) görülen
istenmeyen etkiler.
**Miyokard enfarktüsü ve diğer iskemik kalp hastalığı oranlarının insidans oranları (sırasıyla
%0.43 ve % 1.54) doz uygulaması sonunda motor dalgalanmalar görülen 2082 hastanın dahil
edildiği 13 çift kör çalışmanın analizinden elde edilmiştir.
11/17Genellikle entakaponla ilişkilendirilen veya tek başına levodopa/DDK İnhibİtörüne kıyasla
entakaponla daha sık görülen istenmeyen etkiler yukarıda yıldız imi ile gösterilmiştir. Bu
istenmeyen etkilerden bazıları artan dopaminerjik aktivite ile ilişkilidir (örn. diskinezi, bulantı
ve kusma) ve en sık olarak tedavi başlangıcında meydana gelirler, levodopa dozunun
azaltılması, bu dopamineıjik reaksiyonların şiddetini ve sıklığını azaltır. Diyare ve idrarda
kırmızımsı kahverengi renk değişikliği dahil olmak üzere, çok az istenmeyen etkiler doğrudan
etkin madde entakaponla ilişkili olduğu bilinmektedir. Bazı durumlarda entakapon deri, tırnak
ve terde de renk değişikliklerine neden olabilmektedir. Yukarıda yıldız imiyle gösterilen diğer
istenmeyen etkiler bunların klinik çalışma verilerinde tek başma levodopa/DDK'ya kıyasla
entakaponla daha sık görülmesi (en az %1'lik sıklık farklılığına göre) veya entakaponun
piyasaya çıkmasından sonra alınan münferit vaka güvenlilik raporları baz alınmıştır.
Levodopa/karbidopa ile konvülsiyonlar seyrek görülmüştür; ancak levodopa/karbidopa
tedavisi ile bir nedensellik ilişkisi gösterilmemiştir.
Dürtü kontrol bozuklukları: Dopamin agonistleri ve/veya DOPALEVO’nun da dahil olduğu
levodopa içeren diğer dopaminerjik tedaviler ile tedavi gören hastalarda patolojik kumar
oynama, artmış libido, hiperseksüalite, kompulsif para harcama veya satın alma ve kompulsif
yeme görülebilir (Bkz., Bölüm 4.4 Özel kullanım uyarıları ve önlemleri).
Levadopa ile birlikte entakapon; izole gün içinde aşırı sersemlik ve ani uykuya dalma vakası
epizotları ile ilişkilendirilmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Pazarlama sonrası verileri, izole doz aşımı vakalarını da içermektedir ve bildirilen en yüksek
günlük levodopa ve entakapon dozları sırasıyla en az 10.000 mg ve 40.000 mg olmuştur. Bu
doz aşımı vakalarının akut semptom ve belirtileri, ajitasyon, konfüzyonel durum, koma,
bradikardi, ventriküler taşikardi, Cheyne-Stokes solunumu, cilt, dil ve konjunktivada renk
değişimi ve kromatüriyi içermiştir. DOPALEVO tedavisiyle akut doz aşımında yapılması
gerekenler levodopa uygulamasıyla akut doz aşımında yapılması gerekenlerin bir benzeridir.
Hospitalizasyon önerilir; derhal gastrik lavaj ve zaman zaman tekrarlanan kömür dozları ile
birlikte destekleyici genel önlemler uygulanmalıdır. Bunlar, özellikle gastrointestinal sistemde
absorpsiyon ve reabsorpsiyonunu azaltarak, entakaponun eliminasyonunu hızlandırır.
Solunum, dolaşım sistemleri ve renal sistemin yeterliliği dikkatli bir biçimde izlenmeli ve
uygun destekleyici önlemlere başvurulmalıdır. EKG takibi başlatılmalı ve aritmi gelişme
olasılığına karşı hasta dikkatli bir biçimde izlenmelidir. Eğer gerekirse, uygun bir anti-aritmik
tedavi uygulanmalıdır. Hastanın DOPALEVO dışında başka etkin maddeleri de almış olma
olasılığı göz önünde bulundurulmalıdır. Doz aşımının tedavisinde diyalizin rolü
bilinmemektedir.
12/175. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-parkinson dopamineıjik ilaç
ATC kodu: N04B A03
Bugünkü bilgiler, Parkinson hastalığında görülen belirtilerin, corpus striatum'daki dopamin
miktarının azalmasıyla bağlantılı olduğunu göstermektedir. Parkinson hastalarına doğrudan
doğruya dopamin verilmesi, bu bileşiğin kan-beyin engelini aşamaması nedeniyle etkisizdir.
Oysa ki dopaminin ön maddesi olan levodopa, kan-beyin engelini geçer ve hastalığın
semptomlarım hafifletir. Levodopa büyük oranda periferde metabolize olduğundan, metabolik
enzim inhibitörleriyle birlikte uygulanmadığı takdirde verilen dozun yalnızca küçük bir kısmı
santral sinir sistemine ulaşır.
Periferik DDK inhibitörleri karbidopa ve benserazid, levodopanın periferde dopamine
dönüşümünü azaltarak beyine ulaşabilen levodopa miktarının artmasını sağlar. Levodopanın
dekarboksilasyonu bir DDK inhibitörü ile birlikte uygulanarak azaltıldığı takdirde, daha düşük
dozda levodopa kullanılabilir ve bulantı gibi istenmeyen etkilerin insidansı azalır.
Dekarboksilaz bir DDK inhİbitörüyle inhibe edildiği takdirde, KOMT, levodopanın zararlı
olma ihtimali yüksek bir metaboliti olan 3-orto-metildopa(3-OMD) türevine, dönüşmesini
katalize eden temel periferik metabolik yolak haline gelir. Entakapon, levodopa ile eş zamanlı
uygulama için tasarlanmış olan, geri dönüşümlü, spesifik ve büyük oranda periferik etki
gösteren bir KOMT inhibitörüdür. Entakapon, levodopamn kan dolaşımından temizlenmesini
yavaşlatır; bu da levodopamn farmakokinetik profilinde EAA büyümesine neden olur. Sonuç
olarak, her levodopa dozuna klinik yanıt artar ve daha uzun süre devam eder.
DOPALEVO'nun terapötik etkileriyle ilgili kanıtlar, iki faz III çift-kör çalışmaya
dayanmaktadır. Bu çalışmalarda, Parkinson hastalığı ve doz sonu motor dalgalanmaları olan
376 hastaya, her levodopa/DDK inhibitörü dozuyla birlikte entakapon ya da plasebo
verilmiştir. Entakaponun kullanıldığı ya da kullanılmadığı durumlarda günlük belirtisiz geçen
(ON) süreleri hastalar tarafından evlerinde günlüklere kaydedilmiştir. İlk çalışmada, entakapon
ortalama günlük ON süresini başlangıca göre 1 saat 20 dakika artırmıştır (GA (Güven
Aralığı)%95 45 dakika-1 saat 56 dakika). Bu da günlük ON süresinin oranında %8.3’lük bir
artışa karşılık gelmektedir. Buna uygun şekilde, hastaların belirtili geçen (OFF) günlük
sürelerindeki azalma entakapon grubunda %24, plasebo grubunda ise %0 olarak bulunmuştur.
İkinci çalışmada, günlük ON süresinin ortalama oranı başlangıca göre %4.5 artmıştır (GA
(Güven Aralığı)%95 %0.93-7.97). Bu da, günlük ON süresinde ortalama 35 dakikalık bir artışa
denk gelmektedir. Buna uygun şekilde, günlük OFF süresinin entakapon grubunda %18,
plasebo grubunda %5 azaldığı saptanmıştır. DOPALEVO tabletlerin etkileri, aynı dozlardaki
standart salımlı karbidopa/levodopa preparatlarıyla eş zamanlı olarak uygulanan entakapon
200 mg tabletle eşdeğer olduğundan, bu sonuçlar DOPALEVO’nun etkilerinin tanımlanması
için de kullanılabilir.
Parkinson Hastalığının erken evrelerinde DOPALEVO ile levodopa/karbidopanın
karşılaştırıldığı randomize, çift-kör, paralel-gruplu, 39 haftalık bir çalışma bulunmaktadır.
Parkinson Hastalığının erken evrelerinde olan ve levodopa tedavisi gerektiren 423 hastada
13/17UPDRS kısım II (günlük yaşam aktivitelerİ) İle kısım III (motor fonksiyon) skorlarıyla ölçülen
semptom kontrolünde günde üç defa verilen DOPALEVO 100 mg/25 mg/200 mg, buna
karşılık gelen levodopa/karbidopa dozlarından daha etkili olmuştur. 39 haftaya kadar UPDRS
II+III skorlarında başlangıca göre ortalama azalma DOPALEVO grubunda 10.0 puan,
levodopa/karbidopa grubunda ise 8.5 puan olmuştur.
5.2. Farmakokinetik özellikler:
Genel özellikler
Emilim:
Levodopa, karbidopa ve entakaponun emiliminde birey içi ve bireyler arası önemli
değişkenlikler vardır. Levodopa ve entakapon hızla absorbe ve elimine edilirler. Karbidopa
ise, levodopa ile karşılaştırıldığında, biraz daha yavaş absorbe ve elimine edilir. Diğer iki etkin
madde olmaksızın ayrı ayrı uygulandıklarında levodopamn biyoyararlanımı %15-33,
karbidopanm biyoyararlanımı %40-70 ve entakaponun biyoyararlanımı %29-36 (200 mg oral
dozdan sonra %35) düzeylerindedir. Büyük nötral amino asitler yönünden zengin yiyecekler
levodopamn absorpsiyonunu geciktirir ve azaltır. Entakaponun absorpsiyonu ise besinlerden
anlamlı düzeyde etkilenmez.
Dağılım:
Dağılım hacmi, hem levodopa için (Vd 0.36-1.6 L/kg) ve hem de entakapon için (Vd 0.27
ss
L/kg) orta derecede küçükken karbidopaya ilişkin herhangi bir veri yoktur.
Levodopa, %10-30'luk küçük bir oranda plazma proteinlerine bağlanmaktadır. Karbidopa için
bu oran yaklaşık olarak %36 düzeyindedir. Entakapon ise temelde serum albümini olmak
üzere plazma proteinlerine büyük oranda (yaklaşık %98) bağlanır. Terapötik
konsantrasyonlarda entakapon, proteinlere büyük oranda bağlanan diğer etkin maddelerin
(örneğin varfarin, salisilik asit, fenilbutazon ya da diazepam gibi) yerini almaz ve bu ilaçların
terapötik ya da daha yüksek konsantrasyonlarında, herhangi biri tarafından anlamlı ölçüde
protein üzerinden uzaklaştırılamaz.
Biyotransformasyon:
Levodopa, geniş kapsamlı olarak çeşitli metabolitlerine metabolize edilir. KOMT enzimi
katalizörlüğüyle gerçekleşen O-metilasyon ve DDK etkisiyle gerçekleşen dekarboksilasyon,
levodopanın geçirdiği başlıca metabolik değişikliklerdir.
Karbidopanın, α-metil-3-metoksi-4-hidroksifenilpropiyonik asit ve α-metil-3,4-dihidroksi-
fenilpropiyonik asit olmak üzere başlıca 2 metaboliti vardır. Bunlar değişmeden ya da
glukuronik asitle konjüge olarak, öncelikle böbrekler yoluyla vücuttan atılır. Verilen dozun
idrarla çıkarılan bölümünün %30'u, değişikliğe uğramamış karbidopa şeklindedir.
Entakapon, idrar (%10-%20) ve safra/dışkı (%80-%90) yoluyla atılmadan önce hemen hemen
tamamen metabolize olur. Başlıca metabolik yolak, entakaponun ve tek aktif metaboliti olan
cis- izomerinin (plazmadaki miktarın yaklaşık %5'İni oluşturur) glukuronidasyonudur.
Eliminasvon:
Levodopanın toplam klerensi 0.55-1.38 L/kg/saat, entakaponun toplam klerensi ise 0.70
L/kg/saat aralığındadır. Eliminasyon yarılanma ömürleri (t ) levodopa için 0.6 - 1.3 saat,
1/2
karbidopa için 2 -3 saat, entakapon için de 0.4 - 0.7 saat olarak bulunmuştur.
14/17Tekrarlayan dozlar şeklinde kullanılan levodopa veya entakapon, eliminasyon yarılanma
ömürlerinin kısa olması nedeniyle vücutta gerçek anlamda birikmezler.
İnsan karaciğeri mikrozomal preparatların kullanıldığı in vitro çalışmalarda elde edilen veriler,
entakaponun sitokrom P450 2C9 (IC50 ~ 4 µM) enzimini inhibe ettiğini göstermektedir.
Entakapon, diğer P450 izoenzim türlerini (CYP1A2, CYP2A6, CYP2D6, CYP2E1, CYP3A ve
CYP2C19) ya hiç inhibe etmemiş, ya da çok az oranda inhibe etmiştir (Bkz. Bölüm 4.5. Diğer
tıbbi ürünler ile etkileşimler ve diğer etkileşim şekilleri).
Doğrusallık / doğrusal olmayan durum:
DOPALEVO için doğrusallık / doğrusal olmayan durum konusunda veri bulunmamaktadır.
Hastalardaki karakteristik özellikler
Böbrek yetmezliği:
Böbrek yetmezliği entakaponun farmakokinetiğini etkilemez. Böbrek yetmezliği olan
hastalarda levodopa ve karbidopanın farmakokinetiği ile ilgili özel herhangi bir özgül çalışma
bildirilmemiştir. Bununla birlikte, diyaliz tedavisi gören hastalarda DOPALEVO için daha
uzun bir doz uygulama aralığı düşünülebilir (Bkz. Bölüm 4.2. Pozoloji ve uygulama şekli).
Karaciğer yetmezliği:
Entakapon metabolizması, hafif-orta düzeyde karaciğer yetmezliği (Child-Pugh Sınıf A ve B)
olan hastalarda yavaşlayarak, hem absorpsiyon hem de eliminasyon dönemlerindeki, plazma
entakapon konsantrasyonlarının artmasına yol açmıştır (Bkz. Bölüm 4.2. Pozoloji ve uygulama
şekli ve 4.3. Kontrendikasyonlar) Karaciğer yetmezliği olan hastalarda karbidopa ve
levodopanın farmakokinetiği İle ilgili herhangi bir özgül çalışma bildirilmemiştir. Bununla
birlikte, DOPALEVO'nun hafif ya da orta şiddette karaciğer yetmezliği olan hastalarda
dikkatle uygulanması önerilir.
Pediyatrik popülasyon:
Pediyatrik popülasyonda farmakokinetik veri
yoktur.
Geriyatrik popülasyon;
Beraberinde karbidopa ve entakapon olmaksızın uygulandığında yaşlı hastalarda levodopanın
absorpsiyonu gençlerden daha fazla ve eliminasyonu da daha yavaş olmuştur. Ancak, levodopa
ile karbidopa kombinasyonundan sonra levodopanın absorpsiyonu yaşlılarda ve gençlerde
benzer düzeylerde gerçekleşmiş, ama yaşlanma dolayısıyla klerensin daha düşük olması ve
DDK enziminin etkinliğinin azalması nedeniyle yaşlılardaki EAA değeri 1.5 kat daha büyük
olma özelliğini korumuştur.
Daha genç (45-64) ve yaşlı (65-75) kişiler arasında, karbidopa veya entakaponun EAA
değerlerinde anlamlı herhangi bir fark olmamıştır.
Cinsiyet:
Levodopanın kadınlardaki biyoyararlanımı erkeklerdekinden anlamlı düzeyde daha yüksektir.
DOPALEVO ile yürütülen farmakokinetik çalışmalarda, karbidopa ve entakapon ile herhangi
bir cinsiyet farkı görülmezken, levodopanın kadınlardaki biyoyararlanımı, esas olarak vücut
ağırlığındaki fark nedeniyle, erkeklerdekinden daha yüksek olmuştur.
15/175.3 Klinik öncesi güvenlilik verileri
Güvenlilik farmakolojisi, tekrarlayan doz toksisitesi, genotoksisite ve karsinojenik potansiyel
ile ilgili konvansiyonel çalışmalara dayalı preklinik veriler levodopa, karbidopa ve
entakaponun tek başına ya da kombine olarak insanlar için özel bir zararı olmayabileceğini
telkin etmiştir. Tekrarlayan doz toksisitesi çalışmalarında, büyük bir olasılıkla entakaponun
demir şelatlama özelliklerinden kaynaklanan anemi gözlemlenmiştir. Entakaponun üreme
toksisitesi ile ilgili olarak, terapötik aralıkta sistemik maruz kalma düzeylerinde tedavi edilen
tavşanlarda fetüs ağırlığında azalma ve kemik oluşumunda hafif bir gecikme dikkat çekmiştir.
Hem levodopa, hem de karbidopa ve levodopa kombinasyonları, tavşanlarda hem iç
organlarda, hem de iskelette malformasyona neden olmuştur.
6. FARMASÖTİK ÖZELLİKLER
6.1 Yardımcı maddelerin listesi
Kroskarmelloz Sodyum
Mikrokristalin Selüloz
Poloksamer 188
Hidroksi Propil Selüloz (LFP)
Hidroksi Propil Selüloz (Klucel LF)
Laktoz Monohidrat
Magnezyum Stearat
Opadry Red 13M250002
Opadry Red 13M250002 içeriği:
Hipromelloz 2910
Titanyum Dioksit
Gliserin
Kırmızı Demir Oksit
Magnezyum Stearat
Polisorbat 80
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklıklığında saklayınız.
16/176.5 Ambalajın niteliği ve içeriği
Çocuk emniyetli kapaklı, yüksek dansiteli beyaz polietilen şişe. Kapağın altında kalan kısım
mühürlenmiştir. HDPE şişe içinde 100 film tablet.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi atıkların kontrolü yönetmeliği’ ve
‘Ambalaj ve Ambalaj Atıklarının Kontrolü yönetmelikleri’ne uygun olarak imha edilmelidir.
7. RUHSAT SAHİBİ
Abdi İbrahim İlaç Sanayi ve Ticaret A.Ş.
Reşitpaşa Mahallesi, Eski Büyükdere Cad. No:4
34467 Maslak/Sarıyer/İSTANBUL
Tel: 0212 366 84 00
Faks: 0212 276 20 20
8. RUHSAT NUMARASI
2015/384
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.05.2015
Ruhsat yenileme tarihi:
10. KÜB’ÜN YENİLENME TARİHİ
17/17