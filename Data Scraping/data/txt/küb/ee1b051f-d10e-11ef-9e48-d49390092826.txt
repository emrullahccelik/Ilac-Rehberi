KISA ÜRÜN BİLGİSİ
1. BEŞERİ TIBBİ ÜRÜNÜN ADI
FİX-AT 950 mg film tablet
2. KALİTATİF VE KANTİTATİF BİLEŞİM
Etkin maddeler:
Her bir film tablet 950 mg kalsiyum asetat içerir.
Yardımcı maddeler:
Sukroz 40,38 mg
Rafine kastor yağı 3,46 mg
Yardımcı maddeler için 6.1’ e bakınız.
3. FARMASÖTİK FORM
Film Tablet
Beyaz, oblong bikonveks iki yüzü çentikli film tablet
Çentiğin amacı yalnızca yutmak için tabletin kırılmasını kolaylaştırmaktır, tabletin eşit
dozlara bölünmesi için değildir.
4. KLİNİK ÖZELLİKLER
4.1. Terapötik endikasyonlar
Diyaliz yapılan hastalarda kronik böbrek yetmezliği ile birlikte olan hiperfosfateminin
düzeltilmesi.
4.2. Pozoloji ve uygulama şekli
Pozoloji:
Doz, serum fosfat seviyesine bağlı olarak belirlenir.
Uygulama sıklığı ve süresi:
Yetişkinler
Tedavi her yemekle beraber alınan 1 tablet ile başlanmalıdır (günde 2.850 mg kalsiyum
asetata tekabül eder).
FİX-AT dozunu her yemekle beraber alınan 2 tablete kadar artırmak mümkündür (günde
5.700 mg kalsiyum asetata tekabül eder). Günde 7 tabletten fazla FİX-AT 950 mg film tablet
alınmamalıdır.
FİX-AT tedavisi serum kalsiyum ve serum fosfat seviyelerinin monitorizasyonunu gerektirir.
Kalsiyum x fosfat seviyesi 5,3 mmol2/I2’yi aşmamalıdır. Aştığı durumlarda tedavi
kesilmelidir.
1Uygulama şekli:
Yemekler ile birlikte, oral yolla kullanılır.
Özel popülasyonlara ilişkin ek bilgiler:
Böbrek/Karaciğer yetmezliği:
Kronik renal yetmezlik nedeniyle uzun dönemli kalsiyum asetat tedavisi altında bulunan
hastalarda serum kalsiyum ve fosfat seviyelerinin monitorizasyonu gereklidir. Özellikle
beraberinde D vitamini türevlerini de alan hastalarda bu daha da önem kazanır.
Pediyatrik popülasyon:
Pediyatrik popülasyonlarda kullanımı ile ilgili bir bilgi bulunmamaktadır.
Geriyatrik popülasyon:
Geriyatrik popülasyonlarda kullanımı ile ilgili özel bir bilgi bulunmamaktadır.
4.3. Kontrendikasyonlar
Kalsiyum asetata veya ilacın formülasyonunda bulunan yardımcı maddelerden herhangi
birine karşı aşırı duyarlı olduğu bilinen kişilerde kontrendikedir (bkz. Bölüm 6.1).
Hipofosfatemi, şiddetli hipofosfatemi, hiperkalsemi, kalsiyum içeren böbrek taşları, kireç
çözücü tümörler ve iskelet metastazları ile ilişkili hiperkalsiüri; diyaliz tedavisi olmaksızın
şiddetli böbrek yetmezliği; kabızlık; kalın bağırsağın bilinen stenozu, hareketsizliğe bağlı
osteoporoz olan kişilerde kullanılmamalıdır.
4.4. Özel kullanım uyarıları ve önlemleri
Fosfat bağlayıcıların böbrek yetmezliğinde kullanımı, hastaya uygun diyaliz yöntemleri ve
fosfat alımı ile ilgili diyet tavsiyesi ile birlikte yapılmalıdır.
Diyaliz ile alınan veya atılan fosfat miktarına ve serum kalsiyumu üzerinde süregelen etkisine
bağlı olarak dozun ayarlanması gerekebilir. Örneğin her hafta olmak üzere ilacın etkililiği
saptamak ve hiperkalsemiyi önlemek için hem serum fosfat hem de kalsiyum seviyelerinin
düzenli olarak izlenmesi gerekir.
Eğer hiperkalsemi meydana gelirse, hiperkalseminin derecesine bağlı olarak doz azaltılmalı
veya geçici olarak tedavi durdurulmalıdır. Özellikle vitamin D preparatları ile aynı anda
tedavi yapılması halinde hiperkalsemi riskinin dikkate alınması gerekir.
Hastalar hiperkalsemi semptomları konusunda uyarılmalıdır. Kalsiyum ve D vitamini
türevlerinin birlikte uygulanması doktor gözetiminde yapılmalıdır.
Progresif böbrek yetmezliği olan hastalar, hiperkalsemi, ektopik veya vasküler kalsifikasyon
veya adinamik kemik hastalığı belirtileri gösterebilir ve bu semptomlar konusunda
uyarılmalıdır. Bu koşullar altında FİX-AT'ın uygulanmasında dikkatli olunması gerektiğinden
düzenli izleme gereklidir.
Klinik çalışmalarda kalsiyum asetat’ın uzun vadeli toksisitesi değerlendirilmemiştir. Özellikle
kalsiyum tuzları ile uzun vadeli fosfat tedavisi sırasında doku kalsifikasyonu hakkında
bildirimler yapılmıştır. Kalsifikasyon riskinin FİX-AT (kalsiyum asetat) ile diğer kalsiyum
tuzlarından daha fazla olup olmadığı bilinmemektedir.
2Hastaların kalsiyum yüküne daha fazla ilave yapılmasından kaçınmak için içinde kalsiyum
karbonat veya diğer kalsiyum tuzları bulunan reçetesiz antiasit ilaçları almadan önce doktora
başvurmaları tavsiye edilir.
Ailevi üriner kalsiyum taşları anamnezi olan hastalarda absorptif hiperkalsiüri ihtimalinin
olmadığı kanıtlanmalıdır.
Kardiyak glikozitlerle ve kalsiyumla eş zamanlı kullanan hastalarda EKG takibi yapılmalı ve
serum kalsiyum değerleri kontrol edilmelidir (bkz. Bölüm 4.5).
Ürün, 40,38 mg sukroz içerir. Nadir kalıtımsal fruktoz intoleransı, glukoz-galaktoz
malabsorpsiyon veya sukraz-izomaltaz yetmezliği problemi olan hastaların bu ilacı
kullanmamaları gerekir.
Ürün 3,46 mg rafine kastor yağı içerir. Mide bulantısına ve ishale sebep olabilir.
4.5. Diğer tıbbi ürünler ile etkileşimler ve diğer etkileşim şekilleri
FİX-AT'ın diğer tıbbi ürünlerle birlikte alınması emilimini bozabilir. Çok sayıda anyonik tıbbi
madde için, örn. tetrasiklinler ve doksisiklin, kinolonlar (giraz inhibitörleri), bifosfonatlar,
florürler ve antikolinerjiklerin emiliminde değişiklikler meydana gelebilir.
Kalsiyum rezorpsiyonu D vitamini ve D vitamini türevlerinin kullanımı ile artar. Tiyazid türü
diüretikler kalsiyum sekresyonunu azaltırlar. Tiyazidlerin eşzamanlı uygulanması,
hiperkalsemi riskinin artmasına neden olur. Kalsiyum seviyesi yükselirse, adrenalin kullanımı
ciddi kardiyak aritmiye yol açabilir. Kalsiyum ve tiyazidler aynı zamanda alınırsa, serum
kalsiyum seviyesinin monitorizasyonu gerekir.
Bu ilaçların alımı ile FİX-AT alımı arasında en az 3 saat süre bulunmalıdır.
Kardiyak glikozitlerin etkisi artabilir, kalsiyum antagonistlerinin etkisi azalabilir.
Hiperkalsemi varlığında digitalis glikozitler, verapamil ve gallopamil kardiyak etkileri
artırabilir ve kardiyak toksisiteye yol açabilir. Bu nedenle, kullanım için özel önlemler (EKG
ve biyolojik takip) alınmalıdır.
Daha büyük miktarlarda kalsiyum tuzlarının alınması, yağ veya safra asitlerinin kalsiyum
sabunları olarak çökelmesine neden olabilir. Bu, ursodeoksikolik asit ve kenodeoksikolik
asidin yanı sıra yağların ve yağda çözünen vitaminlerin emilimini bozabilir.
Alüminyum içerikli antiasitlerle birlikte kullanımı alüminyum absorpsiyonunda bir artışa
sebebiyet verebilir.
Özel popülasyonlara ilişkin ek bilgiler
Özel popülasyonlara ilişkin ek bilgi bulunmamaktadır.
Pediyatrik popülasyon:
Pediyatrik popülasyonlarda yapılmış bir etkileşim çalışması bulunmamaktadır.
4.6. Gebelik ve laktasyon
Genel Tavsiye
Gebelik kategorisi: C
3Çocuk doğurma potansiyeli bulunan kadınlar / doğum kontrolü (Kontrasepsiyon):
Çocuk doğurma potansiyeli bulunan kadınlarda kullanımına dair veri mevcut değildir.
Gebelik dönemi
Kalsiyum asetatın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
bölüm 5.3). İnsanlara yönelik potansiyel risk bilinmemektedir.
FİX-AT gerekli olmadıkça gebelik döneminde kullanılmamalıdır. Bununla birlikte, kalsiyum
ve D vitamininin birlikte uygulandığı gebe kadınlarda hiperkalsemi olasılığı artar.
Laktasyon dönemi
Kalsiyum asetat anne sütü ile atılmaktadır. Ancak, Kalsiyum asetat’ın tüm dozlarında,
emzirilen çocuk üzerinde herhangi bir etki görülmemektedir.
FİX-AT, sadece bu ilacı alabileceği açıkça belirtilmiş emziren kadınlara verilmelidir.
Üreme yeteneği/ Fertilite
FİX-AT’ın üreme yeteneğine ilişkin etkisi bilinmektedir.
4.7. Araç ve makine kullanımı üzerindeki etkiler
FİX-AT’ın araç ve makine kullanma yeteneğini etkileyip etkilemediği bilinmemektedir.
4.8. İstenmeyen etkiler
Tüm ilaçlar gibi, FİX-AT’ın içeriğinde bulunan maddelere duyarlı olan kişilerde istenmeyen
etkiler meydana gelebilir.
İstenmeyen reaksiyonların sıklığı aşağıdaki gibi sıralanmıştır:
Çok yaygın (≥ 1/10); yaygın (> 1/100 ila <1/10); yaygın olmayan (> 1/1.000 ila < 1/100);
seyrek (> 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Kan ve lenf sistem hastalıkları:
Bilinmiyor: Böbrek yetmezliğinde ve uzun süreli yüksek doz kullanımı sonucunda
hiperkalsemi, hiperkalsiüri ve metabolik alkaloz ortaya çıkabilir. Kronik böbrek iflası olan ve
fosfat bağlayıcı olarak Kalsiyum asetat kullanan hastalarda yüksek dereceli ve önceden
tahmin edilemeyen hiperkalsemik epizotlar gelişebilir. Bu nedenle serum kalsiyum ve fosfatın
düzenli kontrolü mutlaka gereklidir.
Bağışıklık sistemi hastalıkları
Yaygın olmayan: Alerjik reaksiyonlar: kızarma, şişme, solunumda zorluk, deride izler
Metabolizma ve Beslenme Bozuklukları
Çok yaygın: Hiperkalsemi
Gastrointestinal hastalıklar
Yaygın: Şişkinlik, gaz, konstipasyon veya diyare, bulantı, kusma
4Genel bozukluklar ve uygulama bölgesine ilişkin hastalıkları:
Yaygın olmayan: Kemiklerde ağrı, aşırı susama, aşırı miktarda idrar yapma, yumuşak doku
kalsifikasyonu (örn. deri altındaki yağ dokusunda) genellikle ancak uzun yıllar alımdan sonra
ortaya çıkar ve sıklıkla artan kan kalsiyum seviyeleri ile ilişkilidir.
Kalsiyum karbonat ile yapılmış klinik araştırmalar kronik renal yetmezlikte uzun dönemli
kalsiyum karbonat tedavisi sırasında yumuşak doku kalsifikasyonlarının gelişmesinin
mümkün olduğunu göstermiştir. Ancak bu durumla ilgili olarak kalsiyum asetat ile yapılan
tedaviler için herhangi bir veri yayımlanmamıştır. Bu şikayetlerin engellenmesi için kalsiyum
asetat dozu mümkün olduğunca düşük tutulmalı ve sıkı bir şekilde serum kalsiyum ve serum
fosfat seviyelerine göre ayarlanmalıdır.
İstenmeyen etki olarak bildirilen bulgu ve belirtilerin bazıları hafif veya ciddi kalsemiye bağlı
olabilir.
Hiperkalsemi oluşabilir ve bu yüzden toplam ve iyonize serum seviyeleri izlenmelidir.
Hastaların yaklaşık %1'inde hafif hiperkalsemi (Ca>2,6 mol/L) oluşabilir ve bu durum
asemptomatiktir veya kendisini kabızlık, iştahsızlık, bulantı ve kusma olarak gösterir.
Hastaların yaklaşık %1'inde daha ciddi hiperkalsemi (Ca>3 mmol/L) meydana gelebilir ve bu
konfüzyon, deliryum, stupor ve çok ciddi hallerde ise koma şeklinde ortaya çıkabilir.
Hastalara bu semptomlardan herhangi birisi meydana geldiğinde doktoruna danışması tavsiye
olunur.
Özel popülasyonlara ilişkin ek bilgiler:
Böbrek karaciğer yetmezliği:
Fosfat bağlayıcı ajan olarak FİX-AT kullanan kronik renal yetmezlikli hastalarda, özellikle
beraberinde D vitamini türevlerini de kullanıyorlarsa, hiperkalsemik epizotlar gelişebilir. Bu
nedenle sürekli ve düzenli serum kalsiyum ve serum fosfat monitorizasyonu gereklidir.
Kalsiyum tuzları, çözünmeyen tuz formları oluşturarak fosfat emilimini azaltır.
Literatürlerde kronik renal yetmezlikte uzun dönemli kalsiyum asetat tedavisi sırasında
yumuşak doku kalsifikasyonlarının gelişmesinin mümkün olduğuna ilişkin bilgiler vardır. Bu
raporların anlamlılığı henüz belirgin değildir. Profilaktik olarak mümkün olan en düşük
kalsiyum dozu tavsiye edilir ki bu serum kalsiyum ve fosfat seviyelerinin monitorizasyonu ile
tayin edilir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9. Doz aşımı ve tedavisi
Kalsiyum içeren maddeler ile doz aşımı yumuşak doku kalsifikasyonuna sebep olabilir.
Şiddetli hiperkalsemi hemodiyaliz ile tedavi edilebilir.
Aşırı dozda D vitamini alan hastalar dışında, doz aşımının büyük hiperkalsemiye neden
olması beklenmez. Doz aşımı durumunda alınacak önlemler: Tıbbi ürünün kesilmesi ve
5kalsiyum düzeylerinin düşürülmesi dahil semptomatik tedavi örn. oral fosfatların ve laktuloz
gibi tuzlu olmayan laksatiflerin uygulanması.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Hiperkalemi ve hiperfosfatemi tedavisinde kullanılan ilaçlar.
ATC kodu: V03AE07
Kalsiyum, bir dizi fizyolojik sürecin sürdürülmesi için gerekli olan vücudun endojen bir
iyonudur. Sinir sisteminin fonksiyonel bütünlüğünün korunmasında, kas dokusunun kasılma
mekanizmalarında, kanın pıhtılaşmasında ve iskeletin ana yapısal materyalinin oluşumunda
ayrılmaz bir faktör olarak yer alır.
Kan kalsiyumu ve iskelet kalsiyumu arasında dinamik bir denge oluşur, homeostaz esas
olarak paratiroid hormonu, kalsitonin ve D vitamini tarafından düzenlenir. İyonize kalsiyum
konsantrasyonundaki değişiklikler hiper/hipokalsemi semptomlarından sorumludur. Çözünür
kalsiyum tuzları, kalsiyum eksikliğinin tedavisinde yaygın olarak kullanılmaktadır.
Oral kalsiyum alımı kalsiyum eksikliği durumunda kemiklerin remineralizasyonunu artırır.
Fosfat bağlayıcı ajan olarak kalsiyum asetatın önemi, gastrik hidroklorik asit ile aktive
edilmeye ihtiyaç duymadan doğrudan bağırsaktaki diyet fosfatı ile çözünmez kalsiyum taşları
oluşturmasındandır. Oluşan bu çözünmez bileşikler ise feçesle atılır. Maksimum fosfat
bağlama kapasitesi pH 6 – 8 değerleri arasındadır. Bu nedenle kalsiyum asetat, fosfat
bağlayıcı ajan olarak hipo- ve anasidite hastalarında da uygundur.
5.2. Farmakokinetik özellikler
Genel özellikler
Emilim:
Kalsiyum asetat, gastrik asit ile reaksiyona girerek çözünür kalsiyum klorür ve asetik asit
oluşturur. Aktif solüsyonda kalsiyum asetat, kalsiyum hidroksit ve asetik aside ayrılır. Eğer
yiyeceklerle fosfat alınmamışsa kalsiyum iyonları bağırsaklardan absorbe olur. İntestinal
absorbsiyonda iki transport mekanizması söz konusudur.
1. D vitaminine bağlı aktif ve doyurulabilir transport
2. Hormondan bağımsız pasif transport
D vitamini durumuna ve alınan kalsiyum dozuna bağlı olarak kalsiyumun %10-36 kadarının
absorbe edilmesi beklenir. Diyaliz hastasında, özel olarak D vitamini tedavisi yapılmıyorsa
kalsiyumun absorbsiyonu daha azdır.
Oral uygulamayı takiben aç durumdayken %40'ı ve aç olmayan durumda yaklaşık %30'u
emilir.
Dağılım:
Kalsiyum asetatın kalsiyum iyonları, yemek esnasında alındığında yenen gıdada mevcut
fosfatı bağlar kolayca erimeyen Kalsiyum fosfat ürününü oluşturur.
6Biyotransformasyon:
Kalsiyum asetatın biyotransformasyonu hakkında detaylı bilgi yoktur.
Eliminasyon:
İtrah edilişi absorbe edilmemiş kalsiyum olarak başlıca feçesle olur. %20’si idrarla itrah olur.
5.3. Klinik öncesi güvenlilik verileri
Klinik dışı çalışmalardaki etkiler, insanlarda kullanılabilecek en yüksek düzeyden daha fazla
oranda maruz kalındığında gözlemlenmiştir ve bu klinik kullanım açısından fazla önem
taşımamaktadır.
6. FARMASÖTİK ÖZELLİKLER
6.1. Yardımcı maddelerin listesi
Mısır Nişastası
Sodyum Nişasta Glikolat
Kroskarmeloz Sodyum
Magnezyum Stearat
Sukroz (Öğütülmüş)
Jelatin 110 Bloom (sığır jelatini)
Hidroksi Propil Metil Selüloz Grade 606
Rafine Kastor Yağı
Sakkarin Sodyum
Talk
Portakal Aroması
Deiyonize Su
6.2. Geçimsizlikler
Bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25 °C altındaki oda sıcaklığında saklanmalıdır.
6.5. Ambalajın niteliği ve içeriği
PVC/PVDC- Alu Blisterde 90, 120, 150 ve 180 Tablet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmış olan ürünler ya da atık materyaller 'Tıbbi Atıkların Kontrolü Yönetmeliği' ve
'Ambalaj Atıklarının Kontrolü Yönetmeliği'ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4
34467 Maslak/Sarıyer/İstanbul
Tel: 0212 366 84 00
7Faks: 0212 276 20 20
8. RUHSAT NUMARASI
247/59
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 17.01.2013
Ruhsat yenileme tarihi:
10. KÜB’ÜN YENİLENME TARİHİ
8