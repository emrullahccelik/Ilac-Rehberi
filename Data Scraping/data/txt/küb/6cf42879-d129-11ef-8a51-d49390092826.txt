KISA ÜRÜN BİLGİSİ
1. BEŞERİ TIBBİ ÜRÜNÜN ADI
KYTRİL® 2 mg film kaplı tablet
2. KALİTATİF VE KANTİTATİF BİLEŞİM
Etkin madde: Bir film tablet 2 mg granisetrona eşdeğer miktarda 2,24 mg granisetron
hidroklorür içerir.
Yardımcı maddeler:
Laktoz monohidrat 138.8 mg
Sodyum nişasta glikolat 10 mg
Yardımcı maddeler için 6.1’e bakınız.
3. FARMASÖTİK FORM
Film tablet.
Tabletler, beyaz ya da beyazımsı renkte biyokonveks (her iki taraftan dışbükey) üçgen
şeklinde olup, bir tarafında yazıyla K2 baskılıdır.
4. KLİNİK ÖZELLİKLER
4.1 Terapötik endikasyonlar
KYTRİL®, sitostatik tedaviye (radyoterapi veya kemoterapi) bağlı olarak ortaya çıkan akut
ve gecikmiş bulantı ve kusmanın önlenmesi ve tedavisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Kemoterapiye bağlı bulantı ve kusma
- Yetişkinler: Kemoterapiyi takiben günde iki kez bir tablet (1 mg) veya 2 mg günde bir
kez bir haftaya kadar kullanılır. Başlangıç KYTRİL® dozu terapiye başlamadan bir saat
içinde alınmalıdır.
Radyoterapiye bağlı bulantı ve kusma
- Yetişkinler: Radyoterapiyi takiben bir haftaya kadar günde bir kez 2 mg. Başlangıç
KYTRİL® dozu terapiye başlamadan bir saat içinde alınmalıdır.
- Çocuklar: Çocuklarda radyoterapi kaynaklı bulantı ve kusmaların önlenmesi ve
tedavisinde KYTRİL® kullanımını önermek için yeterli bilgi bulunmamaktadır.
Özel popülasyonlara ilişkin ek bilgiler:
Böbrek yetmezliği:
Doz ayarlaması gerekmez.
1 / 8Karaciğer yetmezliği:
Hepatik yetmezliği olan hastalarda, yükselen bir yan etki insidansı olduğuna dair kanıt
bulunmamaktadır. Kinetiği baz alınarak, doz ayarlamasına gerek yokken, granisetron bu
hasta grubunda belli bir dikkatle kullanılmalıdır (bkz.Bölüm 5.2).
Pediyatrik popülasyon:
KYTRİL® tabletin çocuklarda kullanımına ilişkin güvenlilik ve etkililik verileri
bulunmamaktadır.
Geriyatrik popülasyon
Doz ayarlaması gerekmez.
4.3 Kontrendikasyonlar
Granisetron veya diğer yardımcı maddelerden (Bkz. Bölüm 6.1) herhangi birine karşı aşırı
duyarlılığı olduğu bilinen hastalarda kullanımı kontrendikedir.
4.4 Özel kullanım uyarıları ve önlemleri
Diğer 5HT antagonistlerde olduğu gibi, KYTRİL® kullanan hastalarda EKG
3
değerlerinde QT uzamasını da içeren değişiklikler rapor edilmiştir. Bu değişiklikler,
önceden aritmisi veya kardiyak ileti bozuklukları olan hastalarda klinik sonuçlara sebep
olabilmektedir. Bu nedenle, kardiyotoksik kemoterapi alan ve/veya eş zamanlı elektrolit
anormallikleri olan kardiyak komorbiditeli hastalarda dikkatli olunmalıdır.
5HT antagonistlerde (örneğin; dolasetron, ondansetron) çapraz duyarlılık
3
raporlanmıştır.
Uzun QT sendromu / Torsades de Pointes’e neden olabilir. Bu nedenle tanısı konmuş
veya şüpheli konjenital uzamış QT sendromu veya Torsades de Pointes hastalarında
kullanılmamalıdır.
KYTRİL® barsak hareketlerini azaltabileceğinden, subakut intestinal obstrüksiyon
belirtileri olan hastalar, KYTRİL® uygulamasını takiben izlenmelidir.
5HT antagonistlerinin tek başına, veya çoğunlukla diğer serotonerjik ilaçlarla (seçici
3
serotonin geri alım inhibitörleri – selective serotonin reuptake inhibitors: SSRI –,
serotonin noradrenalin geri alım inhibitörleri – serotonin noradrenaline reuptake
inhibitors: SNRI – dahil) kombinasyon halinde kullanımında serotonin sendromu
raporlanmıştır. Serotonin sendromu benzeri semptomları olan hastalarda, uygun
gözlemin yapılması tavsiye edilmektedir.
Yardımcı madde olarak laktoz monohidrat içermektedir. Nadir kalıtımsal galaktoz
intoleransı, Lapp laktoz yetmezliği ya da glikoz-galaktoz malabsorpsiyon problemi olan
hastaların bu ilacı kullanmamaları gerekir.
KYTRİL®’in her dozunda 1 milimol (23 mg)’den daha az miktarda sodyum
bulunduğundan, “sodyum içeriği olmadığı” kabul edilmektedir.
2 / 8Pediyatrik popülasyon:
KYTRİL® tabletin pediyatrik popülasyonda kullanımına ilişkin yeterli klinik veri yoktur
4.5 Diğer tıbbi ürünler ile etkileşimler ve diğer etkileşim şekilleri
Diğer 5HT antagonistlerde olduğu gibi, KYTRİL® kullanan hastalarda EKG değerlerinde
3
QT uzamasını da içeren değişiklikler rapor edilmiştir. Bu değişiklikler, QT aralığını
uzattığı ve/veya aritmojenik olduğu bilinen ilaçlarla aynı zamanda tedavi edilen hastalarda
klinik sonuçlara sebep olabilir. İlave olarak, emetojenik kanser ilaçları ile herhangi bir ilaç
etkileşmesi görülmemiştir.
Anestezi hastaları ile etkileşim çalışması yapılmamıştır.
Sağlıklı gönüllülerle yapılan çalışmalarda, granisetronun; benzodiazepinler (lorazepam),
nöroleptikler (haloperidol) ya da anti-ülser ilaçları (simetidin) ile etkileşiminin
bulunmadığı görülmüştür.
Serotonerjik ilaçlar (örneğin SSRI ve SNRI’ler) : 5HT antagonistleri ve diğer serotonerjik
3
ilaçlarla (SSRI ve SNRI’ler dahil) eş zamanlı kullanımı takiben serotonin sendromu
vakaları raporlanmıştır.
4.6 Gebelik ve laktasyon
Genel tavsiye
Gebelik kategorisi B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanıldığında üreme kapasitesini
etkileyip etkilemediği bilinmemektedir.
Gebelik dönemi
KYTRİL® için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. KYTRİL® gebelik sırasında, anneye sağlayacağı faydalar fetusun
maruz kalacağı potansiyel riski karşıladığı takdirde kullanılmalıdır.
Laktasyon dönemi
Gebe kadınlarda yapılmış çalışma yoktur ve KYTRİL®’in anne sütüne geçip geçmediği
bilinmemektedir. KYTRİL®’in olası etkilerine karşı önlem almak amacıyla, emzirme
döneminde kullanılması önerilmemelidir.
Üreme yeteneği (fertilite)
Sıçanlarda yapılan deneysel çalışmalarda, üreme performansı veya verimliliğe karşı hiçbir
istenmeyen etki görülmemiştir.
3 / 84.7 Araç ve makine kullanımı üzerindeki etkiler
Yapılan çalışmalarda, KYTRİL®’in araç ve makine kullanımı üzerine etkisini gösteren
hiçbir veri bulunmamaktadır.
4.8 İstenmeyen etkiler
Aşağıda KYTRİL® ve diğer 5-HT antagonistleri ile ilişkili klinik çalışmalardan ve
3
pazarlama sonrası verilerden elde edilen advers reaksiyonlar listelenmektedir.
Sıklık kategorileri aşağıdaki şekildedir:
Çok yaygın (≥1/10)
Yaygın (≥1/100 ile <1/10)
Yaygın olmayan (≥1/1.000 ile <1/100)
Seyrek (≥1/10.000 ile <1/1.000)
Çok seyrek (<1/10.000)
Bağışıklık sistemi hastalıkları:
Yaygın olmayan: Anafilaksi gibi aşırı duyarlılık reaksiyonları, ürtiker
Psikiyatrik hastalıklar:
Yaygın: İnsomnia
Sinir sistemi hastalıkları:
Çok yaygın: Baş ağrısı
Yaygın olmayan: Ekstrapiramidal reaksiyonlar, Serotonin sendromu (Bakınız Bölüm 4.4
ve Bölüm 4.5)
Kardiyak hastalıklar:
Yaygın olmayan: QT uzaması
Gastrointestinal hastalıklar:
Çok yaygın: Konstipasyon
Yaygın: Diyare
Hepato-bilier hastalıklar:
Yaygın: Karaciğer transaminazlarında artışlar*
Deri ve deri altı doku hastalıkları:
Yaygın olmayan: Döküntü
* Karşılaştırıcı tedavi alan hastalarda benzer sıklıkta görülmüştür.
Diğer 5HT antagonistlerde olduğu gibi, KYTRİL® kullanan hastalarda EKG
3
değerlerinde QT uzamasını da içeren değişiklikler rapor edilmiştir.(Bkz. 4.4 Özel
kullanım uyarıları ve önlemleri, 4.5 Diğer tıbbi ürünler ile etkileşimler ve diğer
etkileşim şekilleri).
4 / 8KYTRİL® ve diğer serotonerjik ilaçların eş zamanlı kullanımını takiben, diğer 5HT
3
antagonistleriyle olduğu gibi, serotonin sendromu vakaları (bozulmuş mental durum,
otonom disfonksiyon ve nöromuskuler anormallikler) raporlanmıştır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi’ne (TÜFAM) bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks:0 312 218 35
99).
4.9 Doz aşımı ve tedavisi
KYTRİL® için spesifik bir antidot yoktur. Doz aşımında semptomatik tedavi
uygulanmalıdır. 38.5 mg’a kadar aşırı dozda granisetron hidroklorürün tek bir enjeksiyon
şeklinde uygulanması semptomsuz bildirilmiştir veya yalnızca hafif bir baş ağrısı
bildirilmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Antiemetikler ve Bulantıya Karşı Kullanılan İlaçlar, Serotonin
(5-HT ) antagonistleri
3
ATC kodu: A04AA02
5-hidroksitriptamin3 (5-HT ) serotoninreseptörleri periferik olarak vagal sinir uçlarında ve
3
santral olarak area postremada kemoreseptör trigger zonda bulunurlar. Kemoterapi
kaynaklı kusma sırasında, mukozal enterokromafin hücreleri 5-HT reseptörlerini uyaran
3
serotonini serbest bırakırlar. Bu da vagal afferent boşalmaya neden olarak kusmayı
indükler.
KYTRİL® potent bir antiemetiktir ve 5-HT reseptörlerinin oldukça selektif antagonistidir.
3
Radyoligand bağlama çalışmaları KYTRİL®’in 5-HT ve dopamin D tipi reseptörler de
2
dahil olmak üzere diğer reseptörlerin bağlanma yüzeylerine affinitesinin önemsiz
olduğunu göstermiştir.
Etkinlik:
Kemoterapiye bağlı bulantı ve kusma
İ.v. ve oral olarak uygulanan KYTRİL®’in kanser kemoterapisine bağlı bulantı ve kusmayı
önlediği gösterilmiştir.
Radyasyon kaynaklı bulantı ve kusma
Yetişkinlerde oral yolla uygulanan KYTRİL®’in tüm vücuda veya karın bölgesine ışın
uygulaması sonucu görülen bulantı ve kusmaları önlemede etkili olduğu gösterilmiştir.
5 / 8Çocuklardaki etkinliği kontrollü klinik çalışmalarla kanıtlanmamıştır.
Post-Operatif Bulantı ve Kusma
KYTRİL®’in yetişkinlerde oral yoldan alındığında post-operatif bulantı ve kusmanın
önlenmesinde ve tedavisinde etkili olduğu görülmüştür.
Granisetron’un Farmakolojik Özellikleri
Sitokrom P-450’deki aktivitesi üzerinden nörotropik ve diğer etkin maddelerle etkileşim
gösterdiği raporlanmıştır (Bkz. Bölüm 4.5).
In vitro çalışmalarda, sitokrom P-450 ailesinden 3A4’ün (ana narkotik ajanların
metabolizmasında yer alır) granisetron tarafından modifiye edilmediği görülmüştür. In
vitro granisetronun ketakonazol tarafından halka oksidasyonunun engellendiği
görülmesine rağmen, klinik anlam taşıdığı düşünülmemektedir.
5-HT reseptörü antagonistlerinde QT uzaması gözlenmiş olmasına rağmen (bkz. Bölüm
3
4.4), bu etki normal hastalarda klinik anlam taşıyacak sıklıkta ve büyüklükte değildir.
Hastalar QT uzamasına neden olduğu bilinen ilaçlar ile tedavi edilirken, EKG ve klinik
abnormalitelerin gözlenmesi gerekmektedir (bkz. Bölüm 4.5)
5.2 Farmakokinetik özellikler
Emilim:
KYTRİL® absorpsiyonu hızlı ve tamdır, oral biyoyararlanım ilk geçiş metabolizması
nedeniyle yaklaşık olarak % 60’a düşer. Besinler genellikle oral biyoyararlanımı
etkilemez.
Dağılım:
KYTRİL® yaklaşık ortalama 3 L/kg’lık bir dağılım hacmi ile geniş oranda dağılır. Plazma
proteinlerine yaklaşık % 65 oranında bağlanır.
Biyotransformasyon:
Biyotransformasyon, N-demetilasyon ve konjugasyonu takip eden aromatik halka
oksidasyonu yoluyladır. İn vitro karaciğer mikrozomlarıyla yapılan çalışmalarda,
granisetron metabolizmasının majör yolunun, ketokonazol tarafından inhibe edilmesinin,
metabolizmanın sitokrom P-450 3A alt grubu aracılığıyla olabileceğini göstermiştir.
Eliminasyon:
Eliminasyon başlıca karaciğer metabolizması yoluyla olur. İdrarla atılan metabolitlerin
doza göre oranı %47 iken değişmemiş granisetronun oranı %12’dir. Kalanı feçesle
metabolitleri halinde atılır. Plazma yarı ömrü hastalarda oral ve i.v. yollarla verildiğinde
yaklaşık 9 saattir ve kişiler arası farklılıklar gösterebilir.
Doğrusallık / Doğrusal olmayan durum:
Granisetronun farmakokinetiği, tavsiye edilen klinik dozların, oral yolla 2.5, i.v. yolla 4
katına kadar alındığında lineer farmakokinetikten sapma göstermemektedir.
Yapılan çalışmalar, 3 mg granisetronun i.m. enjeksiyon sonrası sistemik dağılımının, 5
dakikalık i.v. infüzyondan daha yavaş olduğunu göstermiştir (düşük C ve geç T ile
maks maks
6 / 8de işaret edildiği gibi). Diğer taraftan, bu iki farklı yoldan uygulanan granisetronun
farmakokinetiği gerçekte farklılık göstermez.
Hastalardaki karakteristik özellikler
Böbrek yetmezliği: Ağır böbrek yetmezliği olan hastalardan elde edilen veriler, tek bir
intravenöz dozdan sonraki farmakokinetik parametrelerin sağlıklı insanlardakine yakın
olduğunu göstermiştir.
Karaciğer yetmezliği: Neoplastik karaciğer tutulumu nedeniyle karaciğer yetmezliği
bulunan hastalarda, bir i.v. dozun toplam plazma klerensi, karaciğer tutulumu olmayan
hastalara göre yaklaşık yarıya inmiştir. Bu değişikliğe rağmen, doz ayarlaması gerekli
değildir.
Geriyatrik popülasyon: Yaşlı hastalarda, tek bir i.v. dozdan sonra farmakokinetik
parametreler yaşlı olmayan hastalar için bulunan aralık içindedir.
Pediyatrik popülasyon: Bu tabletlerin çocuklarda kullanılması önerilmez.
5.3 Klinik öncesi güvenlilik verileri
KYTRİL®’in klinik öncesi verileri, güvenlik farmakolojisi, tekrarlayan doz toksisitesi,
üreme toksisitesi ve genotoksisite açısından insanlar için bir tehlike teşkil etmediğini
göstermektedir. KYTRİL®’in karsinojenisite çalışmaları, insanlarda önerilen doz
kullanıldığında bir tehlike teşkil etmediğini göstermektedir. Fakat daha yüksek dozda ve
uzun süreli kullanımda karsinojenisite riski göz ardı edilmemelidir.İnsan kardiyak iyon
kanalı klonlarında yapılan çalışma, KYTRİL®’in HERG potasyum kanallarını tıkama
yoluyla kardiyak polarizasyonu etkileme potansiyeli olduğunu göstermiştir. KYTRİL®’in
hem sodyum hem potasyum kanallarını tıkadığı gözlenmiştir ve PR, QRS ve QT
aralıklarının uzamasıyla depolarizasyon ve polarizasyonu etkileme potansiyeli vardır. Bu
veri, bu sınıftaki ajanların EKG’de ortaya çıkarabileceği değişikliklerin (özellikle QT ve
QRS uzaması) moleküler mekanizmalarını aydınlatmaktadır. Fakat, kardiyak frekansta,
kan basıncında veya EKG çıktısında modifikasyon yoktur. Değişiklikler gözlenirse de,
genelde klinik anlam taşımazlar.
6. FARMASÖTİK ÖZELLİKLER
6.1 Yardımcı maddelerin listesi
Tabletler:
• Laktoz monohidrat (inek sütünden elde edilmektedir)
• Hipromelloz
• Sodyum nişasta glikolat
• Mikrokristalize selüloz
• Magnezyum stearat
Film kaplama karışımı:
• Hipromelloz
7 / 8• Titanyum dioksit E171
• Makrogol 400
• Polisorbat 80
6.2 Geçimsizlikler
Bilinen herhangi bir farmasötik geçimsizliği bulunmamaktadır.
6.3 Raf ömrü
60 ay.
6.4 Saklamaya yönelik özel uyarılar
30°C altındaki oda sıcaklığında saklayınız.
6.5 Ambalajın niteliği ve içeriği
KYTRİL® 2 mg film kaplı tablet, PVC-ALU blisterde, 5 veya 10 adet.
Tüm paket boyutları pazarlanmayabilir.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
7. RUHSAT SAHİBİ
Assos İlaç Kimya, Gıda Ürünleri Üretim ve Tic. A.Ş.
Ümraniye, İstanbul, Türkiye
Tel: (0216) 612 91 91
Faks: (0216) 612 91 92
8. RUHSAT NUMARASI
2018/735
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 29.06.2017
Ruhsat yenileme tarihi: 28.12.2018
10. KÜB’ÜN YENİLENME TARİHİ
02.01.2019
8 / 8