KISA ÜRÜN BİLGİSİ
1. BEŞERİ TIBBİ ÜRÜNÜN ADI
GUDEF ® 20 mg+6 mg+2 mg/ml Şurup
2. KALİTATİF VE KANTİTATİF BİLEŞİM
Etkin madde:
Her 1 mL şurup;
Dekstrometorfan hidrobromür…………..2 mg
Guaifenesin…………………………….20 mg
Psödoefedrin hidroklorür………………..6 mg
5 mL şurup (1 ölçek);
Dekstrometorfan hidrobromür…………10 mg
Guaifenesin…………………………...100 mg
Psödoefedrin hidroklorür………………30 mg
Yardımcı maddeler :
5 mL şurup (1 ölçek);
Sakarin sodyum 5 mg
Sodyum benzoat 5 mg
Şeker (sukroz) 3000 mg
FDC Red no:3 0.03 mg
Yardımcı maddeler için bölüm 6.1’e bakınız.
3. FARMASÖTİK FORMU
Şurup
Pembe renkli, berrak, hafif viskoz çözelti.
4. KLİNİK ÖZELLİKLER
4.1 Terapötik endikasyonlar
• Soğuk algınlığı ve boğmaca gibi üst solunum yollarının rahatsızlığına bağlı öksürükler ile
iritan maddelerin inhalasyonu, solunum yollarının obstrüksiyonu ve irritasyonu sonucu
oluşan öksürüklerde,
• Prodüktif (balgamlı, göğse inmiş) öksürükle birlikte oluşan solunum yolu rahatsızlıklarında
semptomatik bir rahatlama sağlar.
• Ayrıca hastanın burnunu açar, burun akıntısını durdurur ve ekspektorasyonunu sağlayarak
hastayı rahatlatır.
4.2 Pozoloji / Uygulama sıklığı ve süresi:
Yetişkinlerde: Günde 4 defa 10 mL (2 ölçek)
1 / 11İlacın kullanılması sırasında sinirlilik, uykusuzluk ve baş dönmesi görülmesi halinde
kullanımına ara verilmeli ve doktora danışılmalıdır. Ayrıca bir haftalık tedavinin sonunda
semptomlarda iyileşme görülmemesi veya hastanın ateşinin yükselmesi halinde doktora
başvurulmalıdır.
Uygulama şekli:
GUDEF, oral olarak kullanılır. Gastrointestinal rahatsızlıklara sebebiyet vermemek için aç
karnına kullanılmamalıdır.
Özel popülasyonlara ilişkin ek bilgiler:
Böbrek/Karaciğer Yetmezliği:
Şiddetli böbrek ve/veya karaciğer fonksiyon bozuklukları olan hastalarla ilgili spesifik bir
araştırma bulunmamaktadır. Orta şiddette böbrek ve/veya karaciğer fonksiyon bozukluklarının
bulunması halinde, özellikle birlikte kardiyovasküler hastalığı olanlarda dikkatli olunmalıdır.
Şiddetli böbrek yetmezliğinde kullanılmamalıdır (Bakınız 4.3. Kontrendikasyonlar).
Pediyatrik popülasyon:
GUDEF, 12 yaşın altındaki çocuklarda kullanılmamalıdır (Bakınız 4.3. Kontrendikasyonlar).
Geriyatrik popülasyon:
60 yaşın üzerindeki hastalarda yetişkin dozunda kullanılmalı, dikkatli olunmalı ve 5 günden
daha uzun süre uygulanmamalıdır.
4.3 Kontrendikasyonlar
Aşağıdaki durumlarda GUDEF kullanımı kontrendikedir:
• Etken maddelerin herhangi birine karşı veya adrenerjik ilaçlara karşı aşırı duyarlılığı olan
hastalarda.
• Monoamino oksidaz inhibitörleri ile tedavi olanlarda (GUDEF kullanımından önceki 14
gün içinde MAOİ (bir antibakteriyel olan furazolidon dahil) / RIMA almış ve/veya almaya
devam eden hastalarda) kontrendikedir. Psödoefedrin ve bu tip bir ilacın aynı zamanda
kullanılması kan basıncında yükselmeye neden olabilir.
• Diğer sempatomimetik ilaçlar (dekonjestanlar, trisiklik antidepresanlar, iştah bastırıcı
ilaçlar ya da amfetamin benzeri psikostimülanlar) ve beta-blokör kullanan hastalarda.
• Dekstrometorfan, merkezi etkili diğer bütün öksürük gidericilerde olduğu gibi solunum
yetersizliği olan ya da bu riski taşıyan hastalarda.
• Kronik ve devamlı öksürüğü olan sigara içenler ile astım veya amfizem hastalarında ya da
soğuk algınlığında aşırı salgı ile birlikte öksürük görülen durumlarda.
• İçerdiği psödoefedrin nedeniyle koroner arter hastalığı, şiddetli hipertansiyonu ve
taşikardisi olanlarda.
• 12 yaşın altındaki çocuklarda.
• Şiddetli hipertansiyon ya da kontrol altına alınamamış hipertansiyon hastalarında.
• Şiddetli akut ya da kronik böbrek hastalığı/böbrek yetmezliği olanlarda.
4.4 Özel kullanım uyarıları ve önlemleri
Dekstrometorfanla birlikte histamin salınımı geliştiğinden çocuklarda dikkatle kullanılmalıdır.
2 / 11Dekstrometorfan ihtiva eden ilaçlar aşırı yüksek dozda alındığında santral sinir sistemi
eksitasyonu, solunum depresyonu ve psişik bağımlılığa sebep olabilir.
İlaç yatalak ve sedasyona maruz kimselerde dikkatle kullanılmalı, uzun süre devam eden
kronik öksürüklerde (mesela; sigara içme, amfizem, astım) veya öksürük büyük miktarda
sekresyonla birlikte olduğunda, hekim tarafından tavsiye edilmedikçe kullanılmamalıdır.
Öksürük bir haftadan fazla devam ediyorsa ve yüksek ateş, döküntü ve baş ağrısıyla birlikte
ise derhal hekime danışılmalıdır.
GUDEF; 60 yaş üzerindeki hastalarda ve aritmisi, hipertansiyonu, tiroid fonksiyon
bozuklukları, diabetes mellitusu, kardiyovasküler hastalığı, iskemik kalp hastalığı, glokomu,
feokromositoması, prostat hipertrofisi (hiperplazisi) veya mesane fonksiyon bozukluğu olan
hastalarda dikkatli kullanılmalıdır. Bir günde 4 dozdan fazla verilmemelidir. Uzun süreli
kullanımından kaçınılmalı; 5 günden daha uzun süre kullanılmamalıdır.
Halüsinasyonlar, huzursuzluk uyku düzensizliği oluştuğunda kesilmelidir.
Sempatomimetiklere karşı aşırı duyarlılığı olanlar içerdiği psödoefedrin nedeniyle GUDEF’e
karşı aşırı duyarlılık gösterebilir. Normotansif hastalarda psödoefedrinin görünür hiçbir presör
etkisi olmamakla birlikte, GUDEF, antihipertansif maddeler, trisiklik antidepresanlar ve
dekonjestanlar, iştah bastırıcı ilaçlar ve amfetamin benzeri psikostimülanlar gibi diğer
sempatomimetik ilaçları alan hastalarda dikkatle kullanılmalıdır. Tekrarlanan veya kontrol
edilemeyen tedaviye başlamadan önce, bu gibi hastaların tek doz verilmesinden sonraki kan
basınçları gözlenmelidir. GUDEF psödoefedrin içerdiği için, tanısı konmuş veya şüpheli
konjenital uzamış QT sendromu veya Torsades de Pointes hastalarında kullanımından
kaçınılmalıdır.
Posterior geri dönüşümlü ensefalopati sendromu (PRES) ve geri dönüşümlü serebral
vazokonstrikisiyon sendromu (RCVS)
Psödoefedrin içeren ilaçların kullanımıyla PRES ve RCVS vakaları bildirilmiştir. (bkz. Bölüm
4.8). Risk, şiddetli veya kontrol altına alınamayan hipertansiyon veya şiddetli akut ya da
kronik böbrek hastalığı/ böbrek yetmezliği bulunan hastalarda artmaktadır. (bkz. Bölüm 4.3).
Aşağıda belirtilen semptomların ortaya çıkması halinde psödoefedrin kullanımı bırakılmalı ve
acilen tıbbi yardım alınmalıdır; ani şiddetli baş ağrısı veya gök gürültüsü tarzında baş ağrısı
(kısa sürede başlayan ve çok kısa sürede en yüksek şiddete ulaşan baş ağrısı), mide bulantısı,
kusma, konfüzyon, nöbet ve/veya görme bozuklukları. Bildirilen PRES ve RCVS vakalarının
çoğu ilacın kullanımının bırakılması ve uygun tedavi uygulamasının ardından düzelmiştir.
Dekstrometorfanın kötüye kullanımı ile ilgili birkaç rapor bulunmakla birlikte, terapötik
dozlarda ilaç bağımlılığı oluşturduğu ile ilgili herhangi bir bilgi mevcut değildir.
Hasta alkol kullanıyorsa GUDEF dikkatli kullanılmalıdır.
3 / 11Nadir kalıtımsal fruktoz intoleransı, glikoz-galaktoz malabsorpsiyon veya sükraz-izomaltaz
yetmezliği problemi olan hastaların bu ilacı kullanmamaları gerekir.
Her ölçekte 3 g sukroz içerir. Bu durum, diabetes mellitus hastalarında göz önünde
bulundurulmalıdır.
Bu tıbbi ürün sakarin sodyum ve sodyum benzoat ihtiva etmektedir. Özellikle sodyum
diyetinde olanların bu konuda dikkatli olmaları önerilir.
Ürünün içeriğindeki renklendirici FD & C Red no:3 sebebiyle alerjik reaksiyonlar görülebilir.
4.5 Diğer tıbbi ürünler ile etkileşimler ve diğer etkileşim şekilleri
Monoamin oksidaz inhibitörleri (MAOİ), adrenerjik sinir sisteminde norepinefrin miktarının
artmasına yol açarak psödoefedrin presör etkilerinin güçlenmesine ve hipertansiyon krizine
neden olabilir. Bu nedenle, GUDEF, monoamin oksidaz inhibitörleri ile birlikte
kullanılmamalıdır. Trisiklik antidepresanlar, iştah bastırıcı ilaçlar, sempatomimetik ajanlar
(dekonjestanlar, iştah bastırıcılar ve amfetamin benzeri psikostimülanlar gibi) ve
sempatomimetik aminlerin katabolizmasını etkileyen monoamin oksidaz inhibitörleri
(furazolidon dahil) ile beraber kullanılması bazen kan basıncının yükselmesine neden olabilir.
Moklobemid ve oksitosin de tansiyon yükselmesine sebebiyet verebilir.
Propranolol gibi β adrenerjik blokörler de psödoefedrin’in presör etkilerini güçlendirebilir.
Psödoefedrin, alfa ve beta blokörlerin antihipertansif etkilerini azaltabilir. Psödoefedrin, sinir
blokajını antagonize ederek antihipertansif etkinin kaybına neden olabileceğinden; bretilyum,
betanidin, guanetidin, debriskoin, metildopa gibi sempatik aktiviteyi engelleyen
antihipertansifler kullanan hastalar yakından takip edilmelidir. Psödoefedrin’in, reserpin ve
mekamilamin hidroklorür’ün de antihipertansif etkilerini azaltabileceği bildirilmiştir.
Kardiyak glikozitler disritmi riskine, ergot alkaloidleri ise ergotism riskine sebep olabilir.
Dekstrometorfan, serotonin sendromuna neden olabildikleri için monoamin oksidaz
inhibitörleri, furazolidon, linezolit, prokarbazin ve fluoksetin’le birlikte kullanılmamalı ya da
dikkatle kullanılmalıdır. Dekstrometorfan; penisilin, tetrasiklin, salisilat ve yüksek oranda
potasyum iyodür ile geçimsizdir.
Guaifenesin; disülfiram, MAO inhibitörleri veya metronidazol’un etkisini artırabilir.
Özel popülasyonlara ilişkin ek bilgiler:
Özel popülasyonlar üzerinde bir çalışma mevcut değildir.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
4 / 11Çocuk doğurma potansiyeli bulunan kadınlarda GUDEF kullanımıyla ilgili herhangi bir veri
yoktur. İnsan fetüslerine yönelik olası riskleri bilinmediğinden, GUDEF çocuk doğurma
potansiyeli bulunan kadınlarda etkili bir kontrasepsiyon yöntemi ile beraber kullanılmalıdır.
Gebelik dönemi
GUDEF için, gebelikte maruz kalmaya ilişkin klinik veri mevcut değildir.
Hayvanlar üzeinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bakınız 5.3. Klinik öncesi güvenlik verileri).
Psödoefedrin ve guaifenesin uzun süreden beri istenmeyen etkiler görülmeden yaygın bir
şekilde kullanılmaktaysa da, bunların gebelik sırasında güvenli kullanımları saptanmamıştır.
Bu nedenle, gebe kadının ilaçtan sağlayacağı yarar ve ilacın gelişmekte olan fetusa olası
zararlı etkileri dengelemek koşuluyla kullanımına karar verilmelidir.
Laktasyon dönemi
Psödoefedrin anne sütüne az miktarda geçmekle birlikte emzirilen bebeklerdeki etki düzeyi
henüz bilinmemektedir. Ağız yoluyla tek doz psödoefedrin verilen annenin sütüyle 24 saat
içinde bunun % 0.5-0.7’sinin atılacağı tahmin edilmektedir.Guaifenesin, bebek üzerinde hiçbir
etkisinin olmadığı tahmin edilen küçük miktarlarda anne sütüne geçmektedir. Dekstrometorfan
veya metabolitlerinin anne sütü ile atılıp atılmadığı bilinmemektedir. GUDEF beklenen
yararları bebeğe olan potansiyel risklerinden daha fazla ise emziren annelerde
kullanılmamalıdır.
Üreme yeteneği / Fertilite
GUDEF’in üreme yeteneği / fertilite üzerine etkisi ile ilgili klinik veri mevcut değildir.
4.7 Araç ve makine kullanımı üzerindeki etkiler
Dikkatsizlik ve uyuşukluk oluşturabileceğinden, motorlu vasıta kullananlar, tehlikeli iş ve
aletlerle çalışanların uyarılması gerekir.
4.8. İstenmeyen etkiler
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın...........: 10 hastanın en az birinde görülebilir.
Yaygın..................: 10 hastanın birinden az, fakat 100 hastanın birinden fazla görülebilir.
Yaygın olmayan....: 100 hastanın birinden az, fakat 1.000 hastanın birinden fazla görülebilir.
Seyrek...................: 1.000 hastanın birinden az, fakat 10.000 hastanın birinden fazla
görülebilir.
Çok seyrek............: 10.000 hastanın birinden az görülebilir.
Bilinmiyor.............: Eldeki verilerden hareketle sıklık tahmin edilemiyor.
Bağışıklık sistemi hastalıkları
Seyrek: Serotonin sendromu, (belirtileri: şuur değişikliği, uykusuzluk, kas seyirmesi,
hiperrefleksi (diz kapağının atması)
5 / 11Psikiyatrik hastalıkları
Yaygın: Sinirlilik, uykusuzluk, depresyon
Yaygın olmayan: Ajitasyon, huzursuzluk, yorgunluk, telaş hali
Seyrek: Halüsinasyon (özellikle çocuklarda), paranoid delüsyon, iritabilite, anksiyete,
huzursuzluk, eksitabilite, baş ağrısı
Sinir sistemi hastalıkları
Yaygın: Sersemlik
Yaygın olmayan: Uyuşukluk
Bilinmiyor: Posterior geri dönüşümlü ensefalopati sendromu (PRES) (bkz. Bölüm 4.4) geri
dönüşümlü serebral vazokonstriksiyon sendromu (RCVS) (bkz. Bölüm 4.4)
Kardiyak hastalıkları
Seyrek: Taşikardi, hipertansiyon, diğer kardiyak disritmiler, palpitasyonlar
Vasküler hastalıkları
Seyrek: Kan basıncı artışı*
*Sistolik kan basıncı artışı gözlenmiştir. Terapötik dozlarda psödoefedrinin kan basıncı
üzerindeki etkisi klinik olarak anlamlı değildir.
Gastrointestinal hastalıkları
Yaygın: Ağız kuruluğu, bulantı, kusma
Yaygın olmayan: Gastrointestinal bozukluklar, hazımsızlık
Deri ve deri altı doku hastalıkları
Seyrek: İritasyona bağlı olan veya olmayan deri döküntüleri, hipersensivite reaksiyonları,
diğer sempatomimetiklerle çapraz reaksiyon, allerjik dermatit*
*Psödoefedrin kullanımı ardından bronkospazm, anjiyoödem gibi sistemik belirtileri
olan/olmayan çeşitli allerjik deri reaksiyonları bildirilmiştir.
Böbrek ve idrar hastalıkları
Yaygın olmayan: Dizüri, üriner retansiyon*
*Prostat hipertrofisi gibi mesane çıkış obstrüksiyonu olan hastalarda üriner retansiyon
meydana gelebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Psödoefedrin doz aşımı, merkezi sinir sistemi ve kardiyovasküler stimülasyona bağlı
semptomlara neden olabilir (Örn.; heyecan, huzursuzluk, halüsinasyonlar, hipertansiyon ve
6 / 11aritmiler). Şiddetli vakalarda psikoz, konvülziyon, koma ve hipertansif kriz meydana gelebilir.
Ekstraselüler alanlardan, intraselüler alana potasyum kayması nedeniyle serum potasyum
düzeyleri düşebilir.
Dekstrometorfan doz aşımı, yan etkiler bölümündekine benzer etkilere neden olabilir. Çok
fazla aşırı dozu takiben ek semptom olarak; eksitasyon, zihinsel karışıklık, ataksi, distoni,
psikoz ve solunum baskılaması görülebilir.
Yüksek doz guaifenesin alımı mide bulantısı ve kusmaya sebep olabilir.
Tedavi: Solunumu destekleyici ve koruyucu, konvülziyonları kontrol edici önlemler
alınmalıdır. Endike olduğu taktirde gastrik lavaj uygulanır. Mesane kateterizasyonu
gerekebilir. Beta blokörler kardiyovasküler komplikasyonları ve hipokalemiyi düzeltebilir.
Gerekli görüldüğü taktirde, psödoefedrin atılımının hızlandırılması amacıyla asit diürezi veya
diyaliz yapılabilir.
Özel bir dekstrometorfan antagonisti olarak nalokson, çocuklarda başarılı bir şekilde
kullanılmıştır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Öksürük ve soğuk algınlığı ilaçları
ATC kodu: R05DA09 (Dekstrometorfan hidrobromür), R05 CA03 (Guaifenesin)
Dekstrometorfan hidrobromür; morfin türevlerinin antitüssif etkisine sahip olup, öksürük
merkezine ve refleksine depresan etkisi kodein’e eşittir. Dekstrometorfan kimyasal olarak
opiyat agonistlerine benzemesine ve öksürüğü kodein kadar etkin bir şekilde süprese etmesine
rağmen, öksürüğün baskılamasında birden fazla mekanizma ile etkili olduğu sanılmaktadır.
Bunun nedeni beyinde yüksek afinite ile bağlandığı farklı yerlerin tanımlanmış olmasıdır.
Diğer bazı antitüssifler bu özelliğe sahip değildir. Dekstrometorfan öksürüğü baskılamak
üzere medulladaki öksürük merkezini doğrudan etkileyebilir. Terapötik dozlarda siliyer
aktivite üzerinde herhangi bir etkisi yoktur.
Psödoefedrin, direkt ve indirekt sempatomimetik ajan olup, üst solunum yolları dekonjestanı
olarak kullanılır. Hipertansif yan etkisi ve santral sinir sistemi üzerindeki uyarıcı etkisi,
efedrine oranla azdır. Efedrin gibi, psödoefedrin de depolanma yerlerinden noradrenalin
salıverilmesine neden olarak indirekt sempatomimetik etkinlik de gösterir. Solunum yolu
mukozasındaki α-adrenerjik reseptörler üzerindeki direkt etkisiyle vazokonstriksiyon yaparak
şişmiş durumdaki nazal mukozanın büzülmesini, dokulardaki hiperemi, ödem ve nazal
konjestiyonun azalmasını ve nazal hava yolu açıklığının artmasını sağlar. Sinüs salgılarının
drenajını da artırır ve tıkalı durumdaki östaki borusunun açılmasını sağlayabilir. Psödoefedrin
β 2-adrenerjik reseptörleri stimüle ederek bronş düz kasını gevşetebilir, fakat oral yoldan
kullanıldığında tutarlı bir bronkodilatasyon yaptığı gösterilememiştir.
Guaifenesin, ekspektoran etkiye sahiptir. Bu etkiyi bronşiyal salgının hacmini ve su içeriğini
arttırarak salya viskozitesini azaltmak ve böylece salyanın ekspektorasyonunu sağlayarak
yapmaktadır. Bu etkilerini hangi mekanizma ile gösterdiği tam olarak bilinmemektedir.
Ekspektoran etkisine bağlı olarak öksürük sıklığını azaltır. Tahrişe bağlı nonprodüktif
öksürükte ve kalın mukus sekresyonlu olgularda yararlı olabilir.
7 / 115.2 Farmakokinetik özellikler
Genel özellikler
-Dekstrometorfan hidrobromür:
Emilim:
Dekstrometorfan metabolizmasındaki bireysel farklılıktan ötürü farmakokinetik değerleri
oldukça değişkendir. 20 mg dektrometorfan dozunun alınmasını takiben sağlıklı gönüllülerde,
uygulamadan 2.5 saat sonra Cmax litrede < 1 mikrogram’dan 8 mikrogram’a değişkenlik
göstermiştir.
Dağılım:
Dekstrometorfan, gastrointestinal kanaldan absorbsiyonundan sonra barsak mukozası, vena
porta ve karaciğer metabolizması (ilk geçiş etkisi) ile sistemik sirkülasyona geçmektedir.
Biyotransformasyon:
Dekstrometorfan karaciğerde hızlı ve geniş ölçüde ilk-geçiş metabolizmasına uğrar. Başlıca ve
antitüssif etkili metaboliti dekstrorfan’dır.
Eliminasyon:
Dekstrometorfan’ın plazma yarı ömrü 11 saattir. Antitüssif etkisi 5-6 saat süreyle devam eder.
Bir bölümü değişmeksizin ana ilaç olarak, büyük çoğunluğu ise metabolitleri halinde
böbreklerden atılır.
Doğrusallık / Doğrusal olmayan durum:
Veri bulunmamaktadır.
-Guaifenesin:
Emilim:
500 mg guaifenesin alan yetişkinlerde Cmax yaklaşık 1.4 ng/mL, Tmax ise ilacın
verilmesinden sonra 15 dakikadır
Dağılım:
Guaifenesin’in insanlardaki dağılımı ile ilgili bilgi bulunmamaktadır.
Biyotransformasyon:
Guaifenesin hem oksidasyona, hem de demetilasyona uğramaktadır. Başlıca metaboliti β-2-
metoksifenoksi laktik asit’tir.
Eliminasyon:
Guaifenesin’in plazma yarılanma ömrü yaklaşık bir saat olup, 8 saat sonra kanda görülmez.
Böbrek yoluyla elimine olur. Yapılan bir çalışmada, oral yolla 400 mg guaifenesin verilen
kişilerin idrarında hiç metabolize olmamış halde etkin madde tespit edilmiştir.
Doğrusallık / Doğrusal olmayan durum:
Veri bulunmamaktadır.
8 / 11-Psödoefedrin hidroklorür:
Emilim:
Psödoefedrin hidroklorür mide-barsak kanalından hızla ve tam olarak absorbe edilir. Ağızdan
alındıktan sonraki 1-3 saat içerisinde plazmada doruk konsantrasyona ulaşır. Oral yolla 60 mg
psödoefedrin verilen kişilerdeki doruk plazma konsantrasyonu 2 saat sonra 180 ng/mL olarak
saptanmıştır.
Dağılım:
Psödoefedrin hidroklorür’ün kan-beyin engelini ve plasentayı aştığı tahmin edilmekte olup
sanal dağılım hacmi (Vd/F) yaklaşık 2.8 litre/kg’dır. Psödoefedrin hidroklorür’ün çok az
miktarı anne sütüne geçebilir.
Biyotransformasyon:
Monoaminooksidaz ile metabolizasyona oldukça dirençlidir. Karaciğerde az bir kısmı N-
demetilasyonla, norpsödoefedrine dönüştürülür.
Sağlıklı yetişkin gönüllülerde, 60 mg psödoefedrinin verilmesinden yaklaşık 2 saat sonra
(Tmaks), yaklaşık 180 ng/ml’lik bir pik plazma konsantrasyonu (Cmax) oluşmuştur. Plazma
yarılanma ömrü yaklaşık 5.5 saattir (İdrar pH’ı 5.0 ile 7.0 arasında kalır). Psödoefedrinin
plazma yarılanma ömrü idrarın asitleşmesiyle önemli ölçüde azalır ve alkalileşmesi ile artar.
Eliminasyon:
Psödoefedrin hidroklorür’ün % 55-75’i değişmeden ve az bir kısmı da hepatik metaboliti
halinde, idrarla atılır. İdrar asitlendirildiğinde, örneğin pH 5’e getirildiğinde bu hız
artmaktadır. İdrarın alkalileştirilmesi halinde ise böbreklerden reabsorbsiyonu artmakta ve
üriner atılımı yavaşlamaktadır. Psödoefedrinin görünür toplam vücut klerensi (Cl/F) yaklaşık
7.5 ml/dak/kg’dır. Eliminasyon hız sabiti (Kcl) yaklaşık 0.13 saat−1 ‘dir. Psödoefedrin
hidroklorür’ün eliminasyon yarı ömrü idrar pH’sına bağlı olarak 9-16 saat arasında
değişmektedir.
Doğrusallık / Doğrusal olmayan durum:
Veri bulunmamaktadır.
Hastalardaki karekteristik özellikler
Böbrek yetmezliği:
Değişen derecelerde böbrek yetmezliği olan hastalarda 60 mg psödoefedrin + 8 mg akrivastin
uygulamasını takiben, sağlıklı gönüllülerdeki ile karşılaştırıldığında orta şiddette böbrek
yetmezliği olan hastalarda psödoefedrin için Cmax1.5 kat daha fazla çıkmıştır. Tmaksböbrek
yetmezliğinden etkilenmemiştir. Sağlıklı gönüllülerdeki ile karşılaştırıldığında t hafif şiddetli
½,
böbrek yetmezliği olan hastalarda sırasıyla 3-12 kat artmıştır.
Karaciğer yetmezliği:
Karaciğer yetmezliği olan hastalarda GUDEF ile yapılmış hiçbir spesifik çalışma yoktur.
Pediyatrik hastalarda:
9 / 11Pediyatrik hastalar için guaifenesin, dekstrometorfan ve psödoefedrin farmakokinetiği ile
ilgili bilgi bulunmamaktadır.
Geriyatrik hastalarda:
Yaşlı hastalarda 60 mg psödoefedrin + 8 mg akrivastin uygulamasını takiben psödoefedrin için
görülen t sağlıklı gönüllülerdekinin 0.8 katı olmuştur ve V /F değişmemiştir. GUDEF ile
½ d
yaşlılarda yapılmış spesifik bir çalışma yoktur.
5.3 Klinik öncesi güvenlilik verileri
Mutajenite: Bakteri ve memelilerde yapılan in vivo ve in vitro tahlillerinde psödoefedrinin
genotoksik olmadığı saptanmıştır.
Karsinojenite: Psödoefedrinin karsinojenik potansiyeli olup olmadğı hakkında yeterli bigi
yoktur.
Teratojenite: Psödoefedrin sıçanlarda 432 mg/kg/gün oral doza veya tavşanlarda 200
mg/kg/gün oral doza kadar teratojenik etki göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Gliserin
Propilen glikol
Sitrik asit
Sodyum benzoat
Sakarin sodyum
FDC Red No:3
Spearmint aroması
Tutti frutti aroması
Şeker
Deiyonize su
6.2 Geçimsizlikler
Uygulanabilir değildir.
6.3 Raf ömrü
24 aydır.
6.4 Saklamaya yönelik özel tedbirler
25ºC’nin altındaki oda sıcaklığında, ışıktan korunarak saklanmalıdır.
6.5 Ambalajın niteliği ve içeriği
Türü: Plastikten burgulu kapaklı, koyu renkli, tip III cam şişe
Takdim Şekli: 100 mL şurup içeren cam şişe ve 5 mL’lik ölçü kaşığı/kutu
6.6 Tıbbi üründen arta kalan maddelerin imhası ve diğer özel önlemler
10 / 11Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrol Yönetmeliği”ne uygun olarak imha edilmelidir.
Çevreyi korumak amacıyla kullanılmayan GUDEF şehir suyuna veya çöpe atılmamalıdır.
Herhangi bir kullanılmamış ürün veya atık materyal lokal gereksinimler doğrultusunda imha
edilmelidir.
7. RUHSAT SAHİBİ
Pharmada İlaç San. ve Tic. A.Ş.
Dem Plaza, İnönü Mah. Kayışdağı Cad. No:172
34755 Ataşehir / İstanbul
Tel: 0216 577 80 25
Faks: 0 216 577 80 24
8. RUHSAT NUMARASI
224/60
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.05.2010
Ruhsat yenileme tarihi: 02.03.2015
10. KÜB’ÜN YENİLENME TARİHİ
29/05/2021
11 / 11