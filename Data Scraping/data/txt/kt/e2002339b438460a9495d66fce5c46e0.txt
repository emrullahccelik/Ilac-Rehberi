  
          Sayfa 1  KULLANMA  TALİMATI  
 
RAYENTA  PLUS 2,5 mg/ 1000 mg film kaplı tablet  
Ağızdan alınır.  
 
• Etkin  madde : Her bir film kaplı tablet 2,5 mg linagliptin  ve 1000 mg metformin hidroklorür  
içerir.  
 • Yardımcı  maddeler: Nişasta 1500, meglumin, kopovidon, silika, kolloidal hidrat, 
magnezyum stearat, hidroksipropilmetil selüloz, makrogol, titanyum dioksit, talk, kırmızı demir 
oksit, sarı demir oksit  
 ▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. b ölümün sonuna bakabilirsiniz.  
 
 
 
Bu Kullanma  Tali matı nda: 
 
1. RAYENTA  PLUS  nedir  ve ne için kullanılır?  
2. RAYENTA  PLUS ’ı kullanmadan  önce dikkat edilmesi  gerekenler  
3. RAYENTA  PLUS nasıl  kullanılır?  
4. Olası yan etkiler  nelerdir?  
5. RAYENTA  PLUS ’ın saklanması  
 
Başlıkları yer almaktadır.  
 1. RAYENTA  PLUS  nedir ve  ne için kullanılır?  
 RAYENTA  PLUS , bikonveks o val, açık pembe filmle kaplanmış tabletlerdir.  
Bu ilaç, iki ayrı etkin madde içerir: Linagliptin ve metformin.  
Linagliptin, “DPP -4 inhibitörleri (dipeptidil peptidaz -4 inhibitörleri)” olarak adlandırılan bir ilaç 
sınıfına aittir.  
Metformin, “biguanidler” olarak adlandırılan bir ilaç sınıfına aittir.  
 RAYENTA  PLUS , karton kutuda, 60 tabletlik PVC/AClar/PVC/ Al folyo blister ambalajda, 
kullanma talimatı ile birlikte sunulmaktadır.  Bu ilacı kullanmaya  başlamadan  önce  bu KULLANMA  TALİMATINI dikkatlice  
okuyunuz,  çünkü  sizin için önemli  bilgiler içermektedir.  
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza  bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen dozun dışında yüksek  
veya düşük doz kullanmayınız.    
          Sayfa 2  RAYENTA  PLUS  etkisini nasıl gösterir? 
Bu iki etkin madde, “Tip 2 diabetes mellitus” olarak adlandırılan bir şeker hastalığı tipinde, 
erişkin hastalarda kan şekeri düzeylerini kontrol altında tutmak için birlikte çalışır. RAYENTA  
PLUS , diyet ve egzersizle birlikte uygulanmasıyla, yemek lerden sonra salıverilen insülin 
düzeylerini iyileştirmeye yardımcı olur ve vücudunuz tarafından oluşturulan şeker miktarını düşürür.  
 RAYENTA PLUS, tek başına veya şeker hastalığı için kullanılan sülfonilüre, empagliflozin 
veya insülin gibi diğer belli ilaçlarla birlikte uygulanabilir.  
 Tip 2 diyabet (Tip 2 şeker hastalığı) nedir?  
Tip 2 diyabette vücudunuz, yeterli miktarda insülin oluşturmaz ve oluşan insülin gerektiği şekilde çalışmaz. Vücudunuz çok fazla şeker de üretebilir. Bu durum ortaya çıka rsa, şeker 
(glukoz) kanda birikir. Bu birikim, kalp hastalığı, böbrek hastalığı, körlük ve kol veya bacağın 
kesilmesinin gerekmesi gibi ciddi tıbbi sorunlara yol açabilir.  
 2. RAYENTA  PLUS ’ı kullanmadan  önce dikkat edilmesi  gerekenler  
 RAYENTA  PLUS ’ı aşağıdaki durumlarda  KULLANMAYINIZ  
 Eğer;  
− Linagliptin, metformin veya ilacın bileşiminde bulunan ve yukarıda “yardımcı maddeler” başlığı altında sıralanan maddelerden herhangi birine karşı alerjik iseniz , 
− Böbrek fonksiyonlarınız ciddi şekilde düşmüş ise, 
− Ağır hiperglisemi (yüksek kan şekeri), bulantı, kusma, ishal, hızlı kilo kaybı, laktik asidoz (laktik asit birikimi - Aşağıdaki “Laktik asit riski” kısmına bakınız) veya ketoasidoz gibi 
durumların eşlik ettiği kon trol altına alınamayan bir şeker hastalığınız varsa. Ketoasidoz 
‘‘keton cisimcikleri’’ denilen maddelerin kanda birikip diyabetik prekomaya yol açabileceği bir tablodur. Belirtileri mide ağrısı, hızlı ve derin soluk alıp verme, uykululuk hali veya olağandı şı meyvemsi bir nefes kokusudur.  
− Daha önce diyabetik prekoma geçirdiyseniz,  
− Akciğer ya da bronş sisteminizi veya böbreklerinizi etkileyen ağır bir enfeksiyonunuz varsa. Ağır enfeksiyonlar böbrek sorunlarına yol açabilir ve bu durum sizde laktik asidoz riski doğurabilir (Lütfen “RAYENTA PLUS ’ı aşağıdaki durumlarda DİKKATLİ 
KULLANINIZ ” bölümüne bakınız).  
− Uzun süreli veya şiddetli ishal veya üst üste birkaç kez kusma gibi durumlardan dolayı 
vücudunuzdan çok fazla su kaybı (dehidrasyon) olmuşsa, Dehidrasyon; böbrek sorunlarına 
yol açabilir, bu da sizde laktik asidoz oluşma riskine yol açabilir (Lütfen ‘‘ RAYENTA  
PLUS ’ı aşağıdaki durumlarda DİKKATLİ KULLANINIZ’’ bölümüne bakınız). 
− Aniden gelişen kalp yetmezliği için tedavi edildiyseniz veya yakın geçmişte bir kalp krizi 
geçirdiyseniz veya “şok” gibi şiddetli” dolaşım sorunlarınız varsa ya da nefes almada güçlük 
çekiyorsanız. Bu durum dokular için oksijen kaynağının eksikliğine yol açabilir, bu da sizde laktik asidoz oluşma riski oluşturabilir  (Lütfen ‘‘ RAYENTA PLUS ’ı aşağıdaki durumlarda 
DİKKATLİ KULLANINIZ’’ bölümüne bakınız).  
− Karaciğerinizle ilgili sorunlarınız varsa  
− Her gün veya sadece zaman zaman olsa bile aşırı miktarda alkol alıyorsanız ( bkz. bölüm 
RAYENTA PLUS  ile alkol) . 
   
          Sayfa 3  Yukarıda sayılan durumlardan herhangi biri sizin için geçerli ise RAYENTA PLUS  
kullanmayınız. Emin değilseniz, bu ilacı almadan önce doktorunuza veya eczacınıza danışınız. 
 RAYENTA PLUS ’ı aşağıdaki durumlarda DİKKATLİ KULLANINIZ  
Eğer aşağıdaki durumlardan biri sizin için geçerli ise mutlaka doktorunuzla konuşunuz:  
− Tip- 1 diyabetiniz (bu durumda vücudunuz hiç insülin oluşturmaz) varsa. RAYENTA PLUS  
bu durumların tedavisinde kullanılmamalıdır. 
− İnsülin veya sülfoni lüre olarak adlandırılan bir antidiyabetik ilacı (şeker hastalığı ilacı) 
kullanıyorsanız, bu ilaçlardan herhangi biri ile birlikte RAYENTA PLUS  alacağınız zaman 
doktorunuz, düşük kan şekerini (hipoglisemi) önlemek için, insülin veya sülfonilüre doz unu 
azaltmak isteyebilir.  
− Pankreas hastalığınız varsa ya da geçmişte pankreasla ilgili hastalık geçirmişseniz. 
 Akut pankreatiti (aniden gelişen pankreas iltihaplanması) gösteren, inatçı, şiddetli karın ağrısı gibi belirtiler ortaya çıkarsa, doktorunuza ba şvurmalısınız.  
 Cildinizde kabarcıklar ortaya çıkarsa bu durum büllöz pemfigoid olarak adlandırılan bir cilt hastalığının göstergesi olabilir. Doktorunuz ilacı kullanmanızı durdurabilir.  
 Eğer yukarıda sayılan durumlardan herhangi birisi size uyuyorsa lütfen doktorunuz veya eczacınız ile görüşünüz. Yukarıda belirtilen durumların sizin için geçerli olup olmadığından emin değilseniz, RAYENTA PLUS  kullanmadan önce doktorunuzla, eczacınızla veya 
hemşirenizle görüşünüz.  
 Şeker hastalığı ile ilgili deri lezyonları, şeker hastalığının sık görülen bir komplikasyonudur. 
Doktorunuzun, cilt ve ayak bakımınız için yaptığı tavsiyeleri özenle uygulamalısınız.  Laktik asidoz riski  
Metformin içeriği nedeni ile RAYENTA  PLUS , özellikle de böbrekleriniz düzenli 
çalışmıyorsa, laktik asidoz denilen çok seyrek görülen fakat çok ciddi bir soruna neden olabilir. Laktik asidoz gelişme riski, kontrol altında tutulmayan şeker hastalığı,  ciddi enfeksiyonlar, 
uzun süreli açlık ya da alkol alımıyla, vücudun su kaybetmesiyle (dehidrasyon – Daha fazla 
bilgi için aşağıdakileri okuyunuz), karaciğer problemleri ve vücudun herhangi bir bölümünün oksijen alımından mahrum kalması (aniden gelişen ağır kalp hastalığı gibi) ile artmaktadır. Yukarıda sayılanlardan herhangi biri sizin için geçerli ise, doktorunuzla konuşunuz.  Şiddetli kusma, ishal, ateş, sıcağa maruz kalma, normalden daha az sıvı tüketimi gibi vücudun su kaybetmesine yol açabilecek (deh idratasyon) her durumda kısa süreliğine RAYENTA PLUS  
alımını durdurunuz. Daha fazla bilgi için doktorunuz ile konuşunuz.  
 Laktik asidozun belirtilerinden bazılarını yaşıyorsanız, derhal RAYENTA PLUS  kullanmayı 
kesiniz ve derhal bir doktor i le temas kurunuz ya da en yakın hastaneye gidiniz. Çünkü bu 
durum komaya yol açabilir. Laktik asidoz belirtileri aşağıdakileri içerir;  
• Kusma  
• Karın ağrısı  
• Kaslarda kramp  
• Aşırı yorgunluk halinin eşlik ettiği genel olarak kendini iyi hissetmeme durumu   
          Sayfa 4  • Nefes almada güçlük  
• Vücut ısısında ve kalp atım hızında düşmedir. 
Laktik asidoz acil bir tıbbi durumdur ve hastanede tedavi edilmesi gereklidir. 
 Büyük bir ameliyat geçirecekseniz, RAYENTA PLUS  alımını bu sırada ve ameliyat sonrasında 
bir süre durdurunuz. RAYENTA PLUS  ile tedavinizi ne zaman durduracağınıza ve ne zaman 
yeniden başlayacağınıza doktorunuz karar verecektir.  RAYENTA PLUS  ile tedaviniz sırasında, doktorunuz en az yılda bir kez ya da ileri bir 
yaştaysanız ya da böbrek işleviniz kötüye gidiyorsa, daha sık olmak üzere böbreklerinizin işlevini kontrol edecektir.  Çocuklar ve ergenler  
Bu ilacın çocuklarda ve 18 yaşından küçük e rgenlerde kullanılması önerilmez.  
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  RAYENTA  PLUS’ın  yiyecek  ve içecek  ile kullanılması 
RAYENTA PLUS , yemekler ile birlikte veya yemeklerden sonra alınmalıdır. 
 Hamilelik  
İlacı kullanmadan önce doktorunuza veya eczacınıza danışınız.  
 Eğer hamile iseniz, hamile olabileceğinizi düşünüyorsanız veya bebek sahibi olmayı planlıyorsanız, RAYENTA PLUS  almaya başlamadan önce doktorunuza veya eczacınıza 
danışınız. Hamile iseniz RAYENTA PLUS  kullanmayınız. Bu ilacın anne karnındak i bebeğe zararlı olup 
olmadığı bilinmemektedir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Metformin insan sütüne düşük miktarlarda geçer. Linagliptinin ise insan sütüne geçip 
geçmediği bilinmemektedir. Bu ilacı alırken bebeğinizi emzirmek istiyorsanız, doktorunuza danışınız.  Araç ve makine kullanımı  
Araç ve makine kullanım yeteneği üzerine RAYENTA PLUS ’un etkisi yoktur veya bu etki 
ihmal edilebilir düzeydedir.  Bununla birlikte, RAYENTA PLUS  eğer sülfonilüre olarak adlandırılan ilaçlar veya insülin ile 
birlikte kullanılırsa, olması gerekenden daha düşük kan glukoz düzeylerine (hipoglisemi) yol açabilir. Bu durum ise, araç ve makine kullanma yeteneğinizi etkileyebilir veya güvensiz çalışma koş ullarına neden olabilir. 
   
          Sayfa 5  RAYENTA PLUS ’ın içeriğinde bulunan bazı yardımcı maddeler hakkında önemli bilgiler  
Uyarı gerektiren yardımcı madde içermemektedir.  
 
Diğer ilaçlar ile birlikte kullanımı  
Örneğin röntgen çekimi ya  da tarama için, kan dolaşımınıza bir kontrast madde zerk edilecek 
ise öncesinde ya da kontrast maddenin uygulaması anında RAYENTA PLUS  kullanmayı 
durdurunuz. RAYENTA  PLUS  tedavisini ne zaman durduracağınıza ve yeniden ne zaman 
başlayacağını za doktorunuz karar verecektir.  
 Aşağıda belirtilen etkin maddelerden herhangi birini içeren ilaçlar başta olmak üzere, başka bir ilaç kullanıyorsanız, son zamanlarda kullandıysanız veya kullanma ihtimaliniz varsa, bu konuda doktorunuza bilgi veriniz. Daha  sık kan gl ukoz ve böbrek fonksiyon testleri yaptırmanız ya da 
doktorunuzun RAYENTA PLUS  dozunu ayarlama gerekliliği olabilir. Özellikle aşağıdaki 
durumlar hakkında bilgi vermeniz önemlidir:  
 
− İdrar oluşumunu arttıran ilaçlar (diüretikler)  
− Ağrı kesi ci ya da yangı giderici ilaçlar (ibuprofen ve selekoks ib gibi NSA İ İlaçlar  ve COX -
2 inhibitörleri)  
− Yüksek kan basıncı tedavisinde kullanılan bazı ilaçlar (ACE inhibitörleri ve anjiotensin II 
reseptör antagonistleri)  
− Böbrek fonksiyonlarınız azalmış ise, kanınızdaki metformin miktarını değiştirebilen ilaçlar (verapamil, rifampisin, simetidin, dolutegravir, ranolazin, trimethoprim, vandetanib, isavukonazol, krizotinib, olaparib)  
− Karbamazepin, fenobarbital veya fenitoin. Bu ilaçlar, nöbeti (konvülziyon) veya kr onik 
ağrıları kontrol etmek için kullanılabilir. 
− Rifampisin. Bu ilaç, tüberküloz (verem) gibi enfeksiyonların tedavisinde kullanılan bir 
antibiyotiktir.  
− Astım ve artrit (eklem iltihabı) gibi iltihapla seyreden hastalıkların tedavisinde kullanılan 
ilaçlar ( kortikosteroidler)  
− Bronşiyal astım tedavisinde kullanılan bronş genişletici ilaçlar (beta -sempatomimetikler)  
− Alkol içeren ilaçlar  
 RAYENTA PLUS  ve alkol  
Laktik asidoz riskini artırabileceğinden, RAYENTA PLUS  kullanırken alkol ve alkol içeren 
ilaçları almaktan kaçınınız. ( bkz. “ RAYENTA PLUS ’ı aşağıdaki durumlarda DİKKATLİ 
KULLANINIZ” bölümüne bakınız).  
 Eğer reçeteli ya da reçetesiz herhangi bir ilacı şu anda kullanıyorsanız, son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 3. RAYENTA  PLUS nasıl kullanılır?  
 RAYENTA PLUS ’ı tam olarak doktorunuzun size anlattığı şekilde kullanınız. Emin değilseniz, 
doktorunuz veya eczacınız ile görüşünüz.  
 Almanız gereken RAYENTA PLUS  durumunuza ve kullanmakta olduğunuz metformin ve/veya 
ayrı ayrı ancak eş zamanlı kullandığınız linag liptin ve metformin tabletlerin dozuna bağlıdır. 
Doktorunuz size bu ilaçtan ne kadar almanız gerektiğini tam olarak söyleyecektir.    
          Sayfa 6   
Uygun kullanım ve doz/ Uygulama sıklığı için talimatlar:  
Doktorunuzun önerdiği dozda, ağızdan, günde iki kez birer tablet  alınız. 
Mide bulantısı olasılığını azaltmak üzere, yemeklerle birlikte kullanılmalıdır.  
 Günlük önerilen en yüksek doz olan 5 mg linagliptin ve 2000 mg metformin dozunu aşmayınız.  
 RAYENTA  PLUS ’ı doktorunuz size bu ilacı reçete ettiği süre boyunca kullanmaya devam 
ediniz, böylece kan şekerinizin kontrol altında tutulmasına yardımcı olabilirsiniz. Doktorunuz, bu ilacı, başka bir oral antidiyabetik ilaç (ağızdan kullanılan şeker hastalığı ilacı) veya insülin ile birlikte kullanmanızı isteyebilir. Sağlığınız için en iyi sonuçlara ulaşmak üzere, tüm ilaçlarınızı doktorunuzun önerdiği şekilde kullanmaya dikkat etmelisiniz.  
 RAYENTA  PLUS  kullanırken diyetinize devam etmeli ve günlük karbohidrat t üketiminizi tüm 
güne dengeli bir şekilde yaymalısınız. Eğer fazla kilolu iseniz, enerji kısıtlayıcı diyetinize size önerildiği şekilde devam ediniz. Tek başına RAYENTA  PLUS ’ın kan şekerinizde anormal 
şekilde düşmeye (hipoglisemi) yol açması beklenm ez. RAYENTA  PLUS , sülfonilüre grubu bir 
ilaçla veya insülinle birlikte kullanılırsa, düşük kan şekeri düzeylerine yol açabilir. Bu nedenle doktorunuz, sülfonilüre grubu ilacın veya insülinin dozunu düşürebilir.  
 Değişik yaş grupları:  
Çocuklarda ve ergenlerde kullanımı:  
Bu ilacın, çocuklarda ve 18 yaşın altındaki ergenlerde kullanımı önerilmez.  
 Yaşlılarda kullanımı:  
RAYENTA PLUS  yaş yükseldikçe daha dikkatli kullanılmalıdır. 80 yaşın üzerindeki hastalarda  
klinik  deneyim kısıtlıdır . Metformin bileşeni böbrekler yoluyla atılmaktadır. Bilhassa yaşlı 
hastalarda metformin ile ilişkilendirilen laktik asidoz denilen durumun önlenmesine yardımcı olmak üzere böbrek işlevlerinin izlenmesi önerilir.  
 Özel kullanım durumları:  
Böbrek yetmezliği  
Bu ilacı hangi dozda kullanacağınıza doktorunuz böbrek fonksiyonlarınızı da dikkate alarak karar verecektir. Böbrekleriniz yeterince çalışmıyorsa, doktorunuz bu ilacı size önermeyecektir.  
 Karaciğer yetmezliği  
Metformin içeriği nedeni ile  karaciğer yetmezliği olanlarda kullanımı önerilmez. Bu hastalarda 
klinik deneyim yoktur.  
 Eğer RAYENTA PLUS ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
  Kullanmanız gerekenden daha fazla RAYENTA PLUS kullandıysanız  
RAYENTA PLUS ’tan kullanmanız gerekenden fazlasını kullanmışsanız derhal bir doktor veya 
eczacı ile konuşunuz.  
 RAYENTA  PLUS  tabletlerden almanız gerekenden daha fazlasını almışsanız sizde laktik asidoz   
          Sayfa 7  denilen durum oluşabilir. Laktik asidozun belirtileri şiddetli bulantı, kusma, kas kramplarıyla 
seyreden karın ağrısı, aşırı yorgunluk halinin eşlik ettiği genel olarak kendini iyi hissetmeme 
durumu ve nefes almada güçlüktür. Diğer belirtiler vücut sıcaklığının ve kalp atımının azalmasıdır. Eğer bu belirtilerden bazıları sizde oluşursa, acilen hastanede tedavi olmanız gerekebilir, çünkü laktik asidoz komaya ilerleyebilir. RAYENTA PLUS  kullanmayı hemen 
bırakınız ve derhal bir doktor ile temas kurunuz ya da en yakın hastaneye gidiniz. Hastaneye giderken ilacınızın ambalajını da yanınızda götürünüz.  
 RAYENTA  PLUS  kullanmayı unutursanız  
RAYENTA PLUS  kullanmayı unutursanız, hatırlar hatırlamaz alınız. Ancak, hatırladığınızda 
bir sonraki doza az bir zaman kalmışsa unuttuğunuz dozu atlayınız. Unuttuğunuz dozu telafi etmek için çift doz almayınız. Aynı zamanda (sabah veya akşam) iki dozu birden kullanmay ınız. 
 Unutulan dozları dengelemek için çift doz almayınız.  
 RAYENTA  ile tedavi sonlandırıldığında oluşabilecek etkiler  
Doktorunuz ilacı kesmenizi söyleyinceye kadar bu ilacı kullanmaya devam ediniz. Bu ilaç, kan şekerinizin kontrol altında tutulmasına yardım eder.  
 Bu ilacın kullanımı hakkında başka bir sorunuz varsa doktorunuz veya eczacınız ile konuşunuz.  
 4. Olası yan etkiler nelerdir?  
 Tüm ilaçlarla olduğu gibi, RAYENTA  PLUS  kullanımında da yan etkiler oluşabilir. Bu etkiler 
ilacı kullanan herkeste görülmez.  
 Aşağıdakilerden biri olursa, RAYENTA PLUS  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Kan şeke rindeki düşmeyi (hipoglisemi) gösteren şu belirtiler ortaya çıkarsa, derhal RAYENTA  
PLUS ’ı kesiniz ve doktorunuza başvurunuz: Titreme, terleme, endişe hali, görmede bulanıklık, 
dudaklarda seyirme, renkte solukluk, duygu durumunda değişme veya kafa karışıklığı. 
Hipoglisemi, RAYENTA PLUS ’ın bir sülfonilüre ile veya insülin ile kombine halde 
kullanıldığı durumlarda, tanımlanmış ve çok yaygın görülen (10 kişide 1 kişiden fazlasını etkileyebilir) bir yan etkidir. 
 
Çok seyrek olarak (10.000 kişide 1 kişiye kadarını etkileyebilir), RAYENTA PLUS  kullanan 
hastalarda, “laktik asidoz” (kanda gereğinden fazla laktik asit bulunması) olarak adlandırılan çok ciddi bir yan etki ortaya çıkabilir ( bkz. “RAYENTA PLUS ’ı aşağıdaki durumlarda 
DİKKATLİ KULLANINIZ”). Eğer sizde bu durum ortaya çıkarsa, RAYENTA PLUS 
kullanmayı kesiniz ve derhal doktorunuza başvurunuz veya hemen en yakın hastaneye gidiniz. Çünkü laktik asidoz komaya neden olabilir.   Bazı hastalar da “pankreatit” adı verilen pankreasta iltihaplanma (ortaya çıkma sıklığı, 
bilinmiyor şeklinde değerlendirilmiştir, yani mevcut verilerden tahmin edilemiyor) ortaya çıkmıştır. Eğer aşağıda verilen yan etkilerden herhangi birini fark ederseniz RAYENTA  PLUS  
kullanmayı kesiniz ve derhal doktorunuza başvurunuz:  
 
• Eğer sırtınıza vurabilen, şiddetli ve inatçı bir mide ağrınız ve aynı zamanda bulantı ve   
          Sayfa 8  kusmanız varsa doktorunuza başvurunuz. Çünkü bu belirtiler pankreatiti (pankreasınızda 
iltihaplanmayı) iş aret ediyor olabilir. 
 Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin RAYENTA PLUS’a  karşı ciddi alerjiniz var 
demektir. Acil tıbbi müdahaleye veya hastaneye yatırılmanıza gerek olabilir.  Aşağıdakilerden herhangi birini fark ederseniz, hemen doktorunuza bildiriniz veya size en yakın hastanenin acil bölümüne başvurunuz:  
 
Seyrek (1.000 kiş ide 1 kişiye kadarını etkileyebilir)  
Bazı hastalarda ciddi olabilen alerjik yan etkiler görülebilir  Yaygın olmayan (100 kişide 1 kişiye kadarını etkileyebilir)  
Alerjik yan etkiler arasında, hırıltılı nefes alma ve nefes darlığı bulunabilir. Bazı hastalarda, döküntü (yaygın olmayan sıklıkta), kurdeşen (seyrek sıklıkta) ve soluk almayı ve yutkunmayı zorlaştıracak şekilde yüzde, dudaklarda, dilde, boğazda şişme (anj iyoödem - seyrek sıklıkta) 
ortaya çıkabilir. Bu belirtilerden biri sizde görülürse, RAYENTA PLUS  almayı kesiniz ve 
derhal doktorunuzu arayınız. Doktorunuz, alerjik reaksiyonu tedavi etmek üzere size ilaç yazabilir ve şeker hastalığınız için başka bir ilaç kullanmanızı isteyebilir.  Bunların hepsi ciddi yan etkilerdir. Acil tıbbi müdahale gerekebilir.  
 Aşağıdakilerden herhangi birini fark ederseniz, doktorunuza söyleyiniz:  
RAYENTA PLUS  alırken bazı hastalarda şu yan etkiler görülebilir:  
 Yaygın   
− İshal, kanda enzim artışı (lipaz yükselmesi)  
 Yaygın olmayan:  
− Burun veya boğazda iltihap (nazofarenjit),  
− Öksürük 
− İştah kaybı  
− Bulantı veya kusma  
− Kanda amilaz enzim düzeyinde artış  
− Kaşıntı 
 Sıklığı bilinmiyor:  
− Deride kabarcıklar (büllöz pemfigoid)  
 Tek başına linagliptin kullanımı ile görülen yan etkiler:  
Tek başına linagliptin kullananlarda görülen tüm yan etkiler, RAYENTA PLUS  için verilen 
kısımda listelenmiştir.  
 Bazı hastalar, RAYENTA PLUS ’ı insülin ile birlikte kullanırken şu yan etkilerle karşılaşmıştır:  
  Yaygın olmayan:    
          Sayfa 9  − Kabızlık  
− Karaciğer işlevlerinde bozukluklar  
 
Daha fazla bilgi için insülin ilacınızın kullanma talimatını da okuyunuz. 
 RAYENTA PLUS  kullanımı ile tanımlanmayan a ncak tek başına metformin kullanan 
hastalarda görülen yan etkiler:  
 Çok yaygın : 
− Karın ağrısı  
 
Yaygın   
− Ağızda tat bozukluğu (metalik tat)  
 Çok seyrek   
− Vitamin B12 düzeylerinde azalma,  
− Hepatit (karaciğerinizde bir sorun),  
− Deride kızarma ve döküntü gibi belirtiler ve kurdeşen 
 Bunlar  RAYENTA PLUS ’ın hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaks ınız. 
 5. RAYENTA  PLUS ’ın saklanması  
 RAYENTA PLUS ’ı çocukların göremeyeceği,  erişemeyeceği  yerlerde ve ambalajında saklayınız . 
 Son kullanma  tarihiyle uyumlu  olarak  kullanınız.  
 Ambalajdaki  son kullanma tarihinden  sonra RAYENTA  PLUS ’ı kullanmayınız. 
 Son kullanma tarihi belirtilen ayın son günüdür. 25ºC’nin altındaki oda sıcaklığında saklayınız.  
 Eğer üründe ve/veya ambalajında bozukluklar  fark ederseniz RAYENTA PLUS ’ı 
kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı’nca belirlenen toplama sistemine veriniz.   
          Sayfa 10   
Ruhsat sahibi:  
BİLİM İLAÇ SAN. ve TİC. A.Ş.  
Beyoğlu- İSTANBUL  
 Üretim yeri:  
BİLİM İLAÇ SAN. ve TİC. A.Ş.  
Gebze -KOCAELİ  
 Bu kullanma talimatı 25.08.2023 tarihinde onaylanmıştır.   