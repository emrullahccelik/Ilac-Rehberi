KISA ÜRÜN BİLGİSİ
1. BEŞERİ TIBBİ ÜRÜNÜN ADI
APROKAM 50 mg intrakameral enjeksiyonluk çözelti tozu
Steril
2. KALİTATİF VE KANTİTATİF BİLEŞİM
Etkin madde:
Her flakon 50 mg sefuroksim içerir (52,6 mg sefuroksim sodyuma eşdeğer).
5 mL çözücü ile sulandırıldıktan sonra (bkz. Bölüm 6.6), 0,1 mL çözelti 1 mg sefuroksim içerir.
Yardımcı maddeler:
Yardımcı maddeler için Bölüm 6.1’e bakınız.
3. FARMASÖTİK FORM
Enjeksiyonluk çözelti tozu. Beyaz ila beyaza yakın toz.
4. KLİNİK ÖZELLİKLER
4.1 Terapötik endikasyonlar
Katarakt cerrahisinden sonra postoperatif endoftalminin antibiyotik profilaksisinde endikedir (bkz.
Bölüm 5.1).
4.2 Pozoloji ve uygulama şekli
Göz içi (intrakameral) enjeksiyona yöneliktir. Flakon tek kullanımlıktır.
Pozoloji/uygulama sıklığı ve süresi:
Erişkinler:
Önerilen doz 0,1 mL sulandırılmış çözelti (bkz. Bölüm 6.6), yani 1 mg sefuroksimdir. ÖNERİLEN
DOZDAN FAZLASINI ENJEKTE ETMEYİNİZ (bkz. Bölüm 4.9).
Uygulama şekli:
APROKAM, katarakt ameliyatı için önerilen aseptik koşullarda, bir göz cerrahı tarafından,
sulandırıldıktan sonra, gözün ön kamarasına intraoküler enjeksiyon yoluyla uygulanmalıdır
(intrakameral kullanım). APROKAM’ın sulandırılması için sadece 9 mg/mL (%0,9) sodyum klorür
enjeksiyonluk çözeltisi kullanılmalıdır.
APROKAM, sulandırıldıktan sonra, uygulama öncesinde partikül ve renk değişikliği için görsel
olarak incelenmelidir.
Katarakt cerrahisinin sonunda 0,1 mL sulandırılmış çözelti gözün ön kamarasına yavaşça enjekte
1edilmelidir.
Uygulama öncesi tıbbi ürünün çözelti olarak hazırlanması talimatları için Bölüm 6.6’ya bakınız.
Özel popülasyonlara ilişkin ek bilgiler:
Böbrek/Karaciğer yetmezliği:
APROKAM’ın düşük dozu ve kullanım sonrası göz ardı edilebilir düzeyde sistemik sefuroksim
maruziyeti dikkate alındığında, herhangi bir doz ayarlamasına gerek yoktur.
Pediyatrik popülasyon:
APROKAM’ın optimal dozu ve güvenliliği pediyatrik popülasyonda araştırılmamıştır.
Geriyatrik popülasyon:
Herhangi bir doz ayarlamasına gerek yoktur.
4.3 Kontrendikasyonlar
APROKAM, sefuroksim veya sefalosporin grubu antibiyotiklerin herhangi birine karşı aşırı
duyarlılığı olanlarda kullanılmamalıdır.
4.4 Özel kullanım uyarıları ve önlemleri
APROKAM tedavisi yalnızca intrakameral kullanıma yöneliktir.
Çapraz reaksiyon meydana gelebileceğinden, penisilin veya beta-laktam antibiyotiklere karşı
alerjik reaksiyon öyküsü olan hastalarda özelikle dikkatli olunması gerekmektedir.
Dirençli suşlarla enfeksiyon riski olan hastalarda, MRSA (Metisiline dirençli Staphylococcus
aureus) ile bilinen enfeksiyon veya kolonizasyon öyküsü olan hastalarda, alternatif profilaktik
antibiyotikler kullanılmalıdır.
Özel hasta gruplarına yönelik yeterli bilgi bulunmadığından (ciddi enfeksiyon riski olan hastalar,
komplikasyonlu kataraktı olan hastalar, katarakt cerrahisi ile birlikte başka operasyonlar
uygulanacak olan hastalar, şiddetli tiroid hastalığı olanlar, korneal endotel hücre sayısı 2000’den
düşük olan hastalar), APROKAM yalnızca dikkatli bir risk/yarar değerlendirmesinin ardından
kullanılmalıdır.
Sefuroksim kullanımı tek önlem olarak kabul edilmemeli ve profilaktik antiseptik tedavisi gibi
diğer önlemler de dikkate alınmalıdır.
Sefuroksimin önerilen dozlarında korneal endotel toksisitesi bildirilmemiş olmakla birlikte, bu risk
göz ardı edilemez ve cerrahi sonrası gözetimde, hekimler bu riski göz önünde bulundurmalıdır.
4.5 Diğer tıbbi ürünler ile etkileşimler ve diğer etkileşim şekilleri
Sistemik maruziyetin oldukça küçük olması beklendiğinden, sistemik etkileşimler olası değildir.
Literatürde, katarakt cerrahisinde yaygın şekilde kullanılan birçok ürünle herhangi bir geçimsizlik
2bildirilmemiştir.
Özel popülasyonlara ilişkin ek bilgiler Pediyatrik popülasyon
Herhangi bir etkileşim çalışması yapılmamıştır.
Geriyatrik popülasyon
Herhangi bir etkileşim çalışması yapılmamıştır.
4.6 Gebelik ve Laktasyon Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
APROKAM’ın çocuk doğurma potansiyeli ve doğum kontrolü üzerine etkisi bilinmemektedir.
Gebelik dönemi
Sefuroksim için, gebeliklerde maruz kalmaya ilişkin klinik veri mevcut değildir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir (bkz.
Bölüm 5.3).
Gebe kadınlara verilirken tedbirli olunmalıdır.
Gebe kadınlarda sefuroksim kullanımına ilişkin sınırlı veri mevcuttur. Hayvanlarla yapılan
deneysel çalışmalar embriyonal ve fetal gelişim üzerinde herhangi bir zararlı etki göstermemiştir
(Bkz. Bölüm 5.3). Sefuroksim plasenta yoluyla embriyo/fetüse taşınır. APROKAM’a sistemik
maruziyet önemsiz düzeyde olduğundan, gebelikte herhangi bir etki beklenmemektedir.
APROKAM gebe kadınlara verilirken tedbirli olunmalıdır.
Laktasyon dönemi
Sefuroksim anne sütüne çok küçük miktarlarda geçebilir. APROKAM kullanımından sonra
terapötik dozlarda istenmeyen etkiler beklenmemektedir. APROKAM laktasyon sırasında
kullanılabilir.
Üreme yeteneği / Fertilite
Sefuroksim sodyumun insanlarda fertilite üzerindeki etkilerine ilişkin herhangi bir veri yoktur.
Hayvanlar üzerinde gerçekleştirilen üreme çalışmaları, fertilite üzerinde herhangi bir etki
göstermemiştir.
4.7 Araç ve makina kullanımı üzerindeki etkiler
Geçici görme bulanıklığı veya diğer görsel rahatsızlıklar araç ve makina kullanımını etkileyebilir.
Uygulamadan sonra görmede bulanıklık meydana gelmesi durumunda, araç ve makina
kullanılmadan önce bulanıklık geçinceye kadar beklenmelidir.
4.8 İstenmeyen etkiler
Literatürde sefuroksimin intrakameral (göz içi) enjeksiyon yoluyla uygulanmasından sonra,
aşağıdakiler yan etkiler bildirilmiştir.
3İstenmeyen etkiler aşağıdaki sıklık derecelerine göre sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Çok seyrek: Anafilaktik reaksiyon
Göz hastalıkları
Bilinmiyor: Maküler ödem
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir. (www.titck.gov.tr; e-posta: tufam@titck.gov.tr; tel: 0 800
314 00 08; faks: 0 312 218 35 99)
4.9 Doz aşımı ve tedavisi
Bildirilen doz aşımı vakaları hatalı seyreltme ve sistemik uygulamaya yönelik sefuroksimin onaylı
olmayan kullanımı sonrasında literatürde bildirilen vakalardır.
Evde sefuroksim seyreltme protokolüne bağlı olarak hatalı seyreltmeyi takiben 6 hastada
istenmeyen yüksek doz (önerilen dozun 3 katı) intrakameral sefuroksim kullanımı bildirilmiştir. Bu
enjeksiyonlar, hastaların hiçbirinde oküler dokuda dahi tespit edilebilir herhangi bir istenmeyen
etkiye neden olmamıştır.
Katarakt cerrahisi sırasında bir seyreltme hatasından sonra sefuroksimin önerilen dozunun 40 ila 50
katı yüksek dozlar uygulanan 6 hastadan alınan toksisite verileri mevcuttur. Başlangıç ortalama
görme keskinliği 20/200’dür. Şiddetli ön segment enflamasyonu mevcuttur ve retinal optik
koherans tomografisi yaygın maküler ödem göstermiştir. Cerrahiden altı hafta sonra, ortalama
görme keskinliği 20/25’e ulaşmıştır. Maküler optik koherans tomografi profili de normale
dönmüştür. Bununla birlikte tüm hastalarda skotopik elektroretinografide %30 azalma gözlenmiştir.
Hatalı şekilde seyreltilen sefuroksimin (her göze 10-100 mg) 16 hastaya uygulanması, birkaç
haftada iyileşen korneal ödem dahil oküler toksisiteye, geçici yüksek intraoküler basınca, korneal
endotel hücre kaybına ve elektroretinografide değişikliklere neden olmuştur. Bu hastaların bir
bölümünde kalıcı ve ciddi görme kaybı meydana gelmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Duyu Organları – Oftalmolojikler- Antienfektifler- Antibiyotikler
ATC kodu: S01AA27
Etki mekanizması
4Sefuroksim, penisilin bağlayan proteinlere (PBP’ler) bağlandıktan sonra bakteriyel hücre duvarı
sentezini inhibe eder. Bu etki hücre duvarı (peptidoglikan) biyosentezinin bozulmasına ve bunun
sonucunda bakteriyel hücre lizisi ve ölümüne neden olmaktadır.
Direnç mekanizması
Sefuroksime bakteriyel direnç aşağıdaki mekanizmaların bir veya daha fazlasına bağlı olabilir:
 Beta-laktamazların hidrolizi. Sefuroksim belirli geniş spektrumlu bata-laktamazlar
(ESBL’ler) ve belirli aerobik gram negatif bakteri türlerinde indüklenebilen veya stabil
şekilde baskılanabilen kromozomal-kodlu (AmpC) enzim tarafından etkin şekilde hidrolize
edilebilir.
 Penisilin bağlayan proteinlerin sefuroksime yönelik azalan afinitesi
 Sefuroksimin gram negatif bakterilerdeki penisilin bağlayan proteinlere erişimini
sınırlandıran dış membran permeabilitesi
 Bakteriyel ilaç dışakım pompaları
Metisiline dirençli stafilokoklar (MRS) sefuroksim dahil olmak üzere halihazırda piyasada bulunan
tüm β-laktam antibiyotiklerine dirençlidir.
Penisiline dirençli Streptococcus pneumoniae, penisilin bağlayan proteinlerin değişimi yoluyla
sefuroksim gibi sefalosporinlere karşı çapraz dirençlidir.
H. influenzae’nın beta-laktamaz negatif, ampisiline dirençli (BLNAR) suşları, belirgin in vitro
duyarlılığa rağmen sefuroksime dirençli kabul edilmelidir.
Sınır değerler
Burada sunulan mikro-organizma listesi endikasyonda hedeflenmektedir (bkz. Bölüm 4.1).
APROKAM yalnızca intrakameral uygulamaya yöneliktir ve sistemik enfeksiyonların tedavisinde
kullanılmamalıdır (bkz. Bölüm 5.2); klinik kırılma noktaları bu uygulama yolu için geçerli değildir.
Yabanıl tip popülasyonun edinilmiş dirençli izolatlardan ayırt edilmesi için epidemiyolojik cut-off
değerleri (ECOFF) aşağıdaki gibidir:
ECOFF (mg/L)
Staphylococcus aureus ≤ 4
Streptococcus pneumoniae ≤ 0,125
E. coli ≤ 8
Proteus mirabilis ≤ 4
H. influenzae ≤ 2
Stafilokokun sefuroksime duyarlılığını, metisilin duyarlılığı belirlemektedir.
Streptokok grupları A, B, C ve G’nin duyarlılığını benzilpenisilin duyarlılıkları belirlemektedir.
Klinik deneyim
16,603 hasta ile bir akademik prospektif, randomize, kısmen maskelenmiş, çok merkezli katarakt
cerrahisi çalışması gerçekleştirilmiştir. 29 hastada (“sefuroksim” içermeyen gruplarda 24 ve
5“intrakameral sefuroksim” gruplarında 5 hasta) endoftalmi mevcuttu ve bunların 20’si
(“sefuroksim” içermeyen gruplarda 17 ve “intrakameral sefuroksim” gruplarında 3 hasta)
belgelenmiş infektif endoftalmiye sahipti. Bu belgelenmiş 20 endoftalmi vakası arasında 10 hasta
“plasebo göz damlası ve sefuroksim içermeyen” grupta, 7 hasta “levofloksasin göz damlaları ve
sefuroksim içermeyen” grupta, 2 hasta “plasebo göz damlaları ve intrakameral sefuroksim”
grubunda ve 1 hasta “levofloksasin göz damlaları ve intrakameral sefuroksim” grubunda idi. 0,1 mL
sodyum klorür 9 mg/mL (%0,9) içinde 1 mg’lık enjeksiyonluk çözelti olarak intrakameral
profilaktif sefuroksim tedavi rejiminin uygulanması, toplam postoperatif endoftalmi riskinde 4,92
katlık bir düşüşle ilişkilendirilmiştir.
İki prospektif çalışma (Wedje 2005 ve Lundström 2007) ve 5 retrospektif çalışma pivot ESCRS
çalışmasını desteklemiş olup, postoperatif endoftalmide intrakameral sefuroksimin etkililiğini
doğrulamıştır.
5.2 Farmakokinetik özellikler
Genel özellikler
Emilim:
Katarakt hastalarında 10 mg/mL sefuroksim çözeltisinin 0,1 mL’lik önerilen tekli doz
düzeyinde intrakameral yoldan uygulanmasını takiben, ortalama intrakameral sefuroksim
düzeyi ilaç uygulamasından 30 saniye sonra 2614 ± 209 mg/L (10 hasta) ve 60 dakika sonra
1027 ± 43 mg/L (9 hasta) idi.
İntrakameral enjeksiyonu takiben sistemik maruziyet araştırılmamış olmakla birlikte göz ardı
edilebilir düzeyde olması beklenmektedir.
Dağılım:
Herhangi bir bilgi bulunmamaktadır.
Biyotransformasyon:
Herhangi bir bilgi bulunmamaktadır.
Eliminasyon:
Herhangi bir bilgi bulunmamaktadır.
Doğrusallık/Doğrusal olmayan durum: D
Doğrusallık/Doğrusal olmayan durum konusunda veri bulunmamaktadır.
Farmakokinetik/farmakodinamik ilişkiler:
Sefalosporinler için, in vivo etkililik ile korelasyon gösteren en önemli farmakokinetik-
farmakodinamik indeksin, bağlanmayan konsantrasyonun özel hedef türler için sefuroksimin
minimum inhibitör konsantrasyonunun (MİK) üzerinde kalması (%T>MİK) şeklinde tanımlanan
dozlam aralığı yüzdesi olduğu (%T) gösterilmiştir.
1 mg sefuroksimin intrakameral enjeksiyonunu takiben, göz sıvısındaki sefuroksim düzeyleri
cerrahiden sonra 4-5 saat süreyle çeşitli önemli türler için MİK düzeyinin üzerinde çıkmıştır.
65.3 Klinik öncesi güvenlilik verileri
Klinik dışı çalışmalardaki etkiler, yalızca maksimum insan maruziyetinin çok üstündeki
maruziyet düzeylerinde gözlenmiş olup klinik kullanım açısından önem taşımamaktadır.
Albino tavşanlarda 1 mg sefuroksimin intravitreal enjeksiyonu, aköz ve vitröz yapılarda
enjeksiyondan 30 dakika sonra sırasıyla 19-35 mg/L ve 600-780 mg/L’lik düzeylerle
sonuçlanmıştır. Bu düzeyler 6 saat sonra bu iki yapıda sırasıyla 1,9-7,3 ve 190-260 mg/L’ye
düşmüştür. İlk 3 gün boyunca intraoküler basınçta herhangi bir artış yoktur. Histopatolojik
incelemeler serum fizyolojik uygulamasına kıyasla herhangi bir dejeneratif değişiklik
göstermemiştir.
ERG: a-, b- ve c- dalgaları hem kontrol hem de antibiyotik enjekte edilen gözde 14 güne kadar
kaybolmuştur.
İyileşme gözlenmiş olup kontrole göre daha yavaş olabilir. ERG, intravitreal uygulamayı
takiben 55 güne kadar retinal toksisiteyi düşündüren herhangi bir belirgin değişiklik
göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Yardımcı madde bulunmamaktadır.
6.2 Geçimsizlikler
Bu tıbbi ürün Bölüm 6.6’da belirtilenler dışında başka tıbbi ürünlerle karıştırılmamalıdır.
6.3 Raf ömrü
18 ay.
Sulandırdıktan sonra: Ürün sulandırıldıktan sonra derhal kullanılmalıdır ve tekrar
kullanılmamalıdır.
6.4 Saklamaya yönelik özel tedbirler
25ºC’nin altındaki oda sıcaklığında saklayınız.
Işıktan korumak için flakonu dış karton ambalajında saklayınız. Sulandırılmış tıbbi ürünün
saklama koşulları için Bölüm 6.3’e bakınız.
6.5 Ambalajın niteliği ve içeriği
Bromobütil tıpa ve alüminyum geçme kapakla kapatılmış olan 8-mL tip I cam flakon.
1×50 mg, 10×50 mg veya 20×50 mg flakon içeren kutu. 10x50 mg flakon ve 5 mikron filtreli 10
steril iğne içeren kutu
76.6 Beşeri tıbbi üründen arta kalan maddelerin imhası ve diğer özel önlemler
APROKAM, katarakt cerrahisi için önerilen aseptik koşullarda bir katarakt cerrahı tarafından
intrakameral enjeksiyonla uygulanmalıdır.
FLAKON SADECE TEK KULLANIM İÇİNDİR.
HER FLAKON SADECE BİR HASTA İÇİN KULLANILMALIDIR. Flakonun üzerindeki
etiket hastanın dosyasına yapıştırılabilir.
Ürünü intrakameral uygulamaya yönelik olarak hazırlamak için, lütfen aşağıdaki talimatlara
uyunuz:
1. Flakonun bütünlüğünü kontrol edin ve geçme kapağı çıkarın.
2. Steril bir iğne yerleştirmeden önce, flakonun kauçuk tıpasının dış kısmı dezenfekte
edilmelidir.
3. Steril iğneyi flakon tıpasının merkezine doğru dikey olarak itiniz, bu esnada flakonu dik
konumda tutunuz. Flakonun içerisine 5 mL enjeksiyonluk 9 mg/mL (%0,9) sodyum
klorür çözeltisini, aseptik olarak enjekte ediniz.
4. Çözeltiyi, görünür partiküllerden arınana kadar hafifçe çalkalayınız.
5. 1 mL’lik steril enjektör üzerine 5 mikron filtreli (dokuma veya örme olmayan naylon
üzerinde akrilik kopolimer membran) steril bir iğneyi (18G x 1½”, 1.2 mm x 40 mm)
monte ediniz. Daha sonra bu 1 mL’lik enjektörü, flakon tıpasının merkezine doğru dikey
olarak itiniz, bu esnada flakonu dik konumda tutunuz.
6. Çözeltinin en az 0,1 mL’sini, aseptik olarak çekiniz.
7. 5 mikron filtreli iğneyi enjektörden çıkarınız ve enjektöre uygun bir ön kamara kanülü
takınız.
8. Enjektörün içerisindeki havayı dikkatli bir şekilde dışarı çıkartınız ve dozu, enjektör
üzerindeki 0,1 mL işaretine gelecek şekilde ayarlayınız. Enjektör, enjeksiyon için
hazırdır.
Sulandırılmış çözelti görsel olarak incelenmeli ve sadece partikül içermeyen, renksiz ila sarımsı
bir çözelti ise kullanılmalıdır. Fizyolojik değerlere yakın bir pH ve ozmolaliteye sahiptir (pH
yaklaşık 7,3 ve ozmolalite yaklaşık 335 mosmol/kg).
Kullandıktan sonra, sulandırılmış çözeltiden kalan kısmı atınız. Daha sonra tekrar kullanmak için
saklamayınız.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
“Ambalaj ve Ambalaj Atıklarının Kontrolü Yönetmelik” lerine uygun olarak imha edilmelidir.
Kullanılmış iğneleri sivri uçlu atıklar kutusuna atınız.
87. RUHSAT SAHİBİ
Thea Pharma İlaç Ticaret Limited Şirketi
Hakkı Yeten Caddesi Selenium Plaza No:10 Kat: 21 Fulya, Beşiktaş, İstanbul
8. RUHSAT NUMARASI
2014/568
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.07.2014
Ruhsat yenileme tarihi:
10. KÜB’ÜN YENİLENME TARİHİ
9