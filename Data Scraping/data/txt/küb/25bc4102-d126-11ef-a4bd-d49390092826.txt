KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRANOW 0,125 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet 0,088 mg pramipeksol baza eşdeğer 0,125 mg pramipeksol dihidroklorür
monohidrat içerir.
Pramipeksol dozları, literatürlerde yayınlanan şekliyle, tuz formuna ilişkindir. Bu nedenle,
dozlar hem pramipeksol tuz, hem de parantez içinde pramipeksol baz formu olarak
verilmektedir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Tablet
Beyaz renkli, oblong şekilli tabletler.
4. KLİNİK ÖZELLİKLER
4.1 Terapötik endikasyonlar
PRANOW erişkinlerde idiyopatik Parkinson hastalığındaki bulgu ve belirtilerin tedavisinde
endikedir. Tek başına (birlikte levodopa olmaksızın) kullanılabilir ya da hastalığın seyri içinde,
geç evrelere doğru, levodopanın etkisi azalarak geçmeye başladığında veya değişken hale
geldiği için terapötik etkide dalgalanmalar ortaya çıktığında (doz sonu ya da gelgit (on/off)
dalgalanmalar), levodopa ile kombinasyon şeklinde kullanılabilir.
PRANOW erişkinlerde orta ila şiddetli derecede idiyopatik huzursuz bacak sendromunun
(HBS) semptomatik tedavisinde, 0,75 mg'a (tuz) kadar dozlarda (0,54 mg baz) kullanılmak
üzere endikedir (Bkz. Bölüm 4.2).
4.2 Pozoloji ve uygulama şekli
Parkinson hastalığı
Pozoloji / uygulama sıklığı ve süresi:
Günlük doz, üç eşit parçaya bölünmüş olarak günde 3 kez uygulanır.
Başlangıç tedavisi:
Doz, günde 0,375 mg (tuz) başlangıç dozundan (0,264 mg baz) itibaren her 5-7 günde bir,
basamaklı olarak artırılmalıdır. Hastalarda tolere edilemeyecek istenmeyen etkiler oluşmadığı
sürece doz, maksimum terapötik etki alınıncaya değin titre edilmelidir.
1PRANOW Doz Artırma Şeması
Toplam günlük Toplam günlük doz
Hafta Doz (mg, baz) Doz (mg, tuz)
doz (mg, baz) (mg, tuz)
1 3x0,088 0,264 3x0,125 0,375
2 3x0,18 0,54 3x0,25 0,75
3 3x0,35 1,1 3x0,5 1,5
Eğer dozun daha da yükseltilmesi gerekli olursa, günlük doz, haftalık aralıklar ile 0,75 mg tuz
(0,54 mg baz) artırılmalıdır. Maksimum günlük doz 4,5 mg tuz (3,3 mg baz)’dır. Ancak günlük
1,5 mg’ın (tuz) üzerindeki dozlarda somnolans insidansının arttığına dikkat edilmelidir (Bkz.
Bölüm 4.8).
İdame tedavisi:
Günlük bireysel pramipeksol dozları, 0,375 mg tuz (0,264 mg baz) ile maksimum 4,5 mg tuz
(3,3 mg baz) aralığında olmalıdır. Yürütülen temel klinik araştırmalardaki doz artırımı
sırasında, etkililik günde 1,5 mg tuz dozuna başlanıldığında gözlenmiştir (1,1 mg baz). Daha
ileri doz ayarlamaları, klinik yanıt ve ortaya çıkan advers reaksiyonlar dikkate alınarak
yapılmalıdır. Klinik araştırmalarda hastaların yaklaşık %5’i, 1,5 mg tuzun altındaki dozlar ile
tedavi edilmiştir (1,1 mg baz). Parkinson hastalığının ileri dönemlerinde, levodopa tedavisinin
azaltılması amaçlanan hastalar için, günde 1,5 mg tuz (1,1 mg baz) üzerindeki pramipeksol
dozları yarar sağlayabilir. PRANOW ile gerek doz artırımı gerekse idame tedavisi sırasında,
hasta bireyin reaksiyonları doğrultusunda, levodopa dozunun azaltılması önerilir (Bkz. Bölüm
4.5).
Tedavinin sonlandırılması:
Dopaminerjik tedavinin aniden kesilmesi, nöroleptik malign sendrom gelişimine yol açabilir.
Pramipeksol, günlük doz 0,75 mg tuza (0,54 mg baz) düşünceye kadar, günde 0,75 mg tuz (0,54
mg baz), daha sonrasında ise günde 0,375 mg tuz (0,264 mg baz) azaltılarak, basamak tarzında
sonlandırılmalıdır (Bkz. Bölüm 4.4).
Uygulama şekli:
Tabletler ağız yolundan alınmalı ve su ile yutulmalıdır. Tabletler yiyeceklerle birlikte veya tek
başına alınabilir.
Özel popülasyonlara ilişkin ek bilgiler:
Böbrek yetmezliği:
Pramipeksolün eliminasyonu böbrek fonksiyonlarına bağımlıdır. Tedavi başlatılırken aşağıdaki
doz şeması önerilir:
Kreatinin klerensi 50 mL/dk'nın üzerinde olan hastalarda, günlük dozun ya da doz uygulama
sıklığının azaltılması gerekli değildir.
Kreatinin klerensi 20-50 mL/dk arasında olan hastalarda başlangıçtaki günlük PRANOW dozu,
2iki bölünmüş doz şeklinde uygulanmalı ve günde iki kez 0,125 mg tuz (0,088 mg baz) ile
başlanmalıdır (0,25 mg/gün tuz / 0,176 mg/gün baz). Günlük maksimum 2,25 mg pramipeksol
tuz (1,57 mg baz) dozu aşılmamalıdır.
Kreatinin klerensi 20 mL/dk'nın altındaki hastalarda günlük PRANOW dozu, günde tek doz
şeklinde uygulanmalı ve günde 0,125 mg tuz (0,088 mg baz) ile başlanmalıdır. Günlük
maksimum 1,5 mg pramipeksol tuz (1,1 mg baz) dozu aşılmamalıdır.
İdame tedavisi esnasında böbrek fonksiyonları azalır ise, günlük PRANOW dozu, kreatinin
klerensindeki azalma ile aynı oranda azaltılır. Yani eğer kreatinin klerensi %30 azalır ise,
günlük PRANOW dozu da %30 oranında azaltılmalıdır. Eğer kreatinin klerensi 20-50 mL/dk
arasında ise günlük doz, iki bölünmüş doz halinde ve eğer kreatinin klerensi 20 mL/dk'nın
altında ise, günde tek doz olarak verilir.
Karaciğer yetmezliği:
Karaciğer yetmezliği olan hastalarda doz azaltımı muhtemelen gerekli olmayacaktır; çünkü
emilen etkin maddenin yaklaşık %90’ı böbrekler yoluyla atılmaktadır. Ancak, karaciğer
yetmezliğinin PRANOW farmakokinetiği üzerindeki potansiyel etkisi incelenmemiştir.
Pediyatrik popülasyon:
PRANOW’un 18 yaşından küçük çocuklardaki etkililiği ve güvenliliği belirlenmemiştir.
PRANOW’un Parkinson hastalığında pediyatrik popülasyona ilişkin bir kullanım alanı
bulunmamaktadır.
Geriyatrik popülasyon:
PRANOW’un eliminasyon yarı ömrü, yaşlılarda daha uzundur (Bkz. Bölüm 5.2).
Huzursuz bacak sendromu (HBS)
Pozoloji / uygulama sıklığı ve süresi:
Önerilen PRANOW başlangıç dozu, günde bir kez, gece yatmadan 2-3 saat önce alınan 0,125
mg tuzdur (0,088 mg baz). Daha fazla semptomatik iyileşmeye ihtiyaç duyulan hastalarda, doz
her 4-7 günde bir artırılarak, günde maksimum 0,75 mg tuza (0,54 mg baz) kadar çıkılabilir
(aşağıdaki tabloda gösterildiği şekilde).
PRANOW Doz Şeması
Titrasyon Günde bir kez, Günde bir kez, akşam
aşaması akşam dozu (mg, dozu (mg, tuz)
baz)
1 0,088 0,125
2* 0,18 0,25
3* 0,35 0,5
4* 0,54 0,75
* Gerek duyulursa
3Üç aylık tedaviden sonra hastanın yanıtı değerlendirilmeli ve tedaviye devamın gerekli olup
olmadığı yeniden irdelenmelidir. Eğer tedaviye birkaç günden daha uzun süreyle ara verildiyse,
tedavi yeniden başlatılırken, yukarıda verilen doz titrasyonu uygulanmalıdır.
Tedavinin sonlandırılması:
HBS’nun tedavisinde günlük doz 0,75 mg tuzu (0,54 mg baz) geçmeyeceği için, PRANOW,
basamak tarzında doz azaltımı yapılmaksızın sonlandırılabilir. Yirmi altı haftalık plasebo
kontrollü bir klinik araştırmada, pramipeksol aniden kesildikten sonra, hastaların %10’unda
(135 hastadan 14’ü) Huzursuz Bacak Sendromu semptomlarının yeniden belirdiği (rebound;
başlangıç dönemine kıyasla semptom şiddetinin ağırlaşması) gözlenmiştir. Bu etkinin tüm doz
düzeyleri arasında benzer olduğu bulunmuştur.
Uygulama şekli:
Tabletler ağız yolundan alınmalı ve su ile yutulmalıdır. Tabletler yiyeceklerle birlikte veya tek
başına alınabilir.
Özel popülasyonlara ilişkin ek bilgiler:
Böbrek yetmezliği:
Pramipeksolün eliminasyonu böbrek fonksiyonlarına bağımlıdır. Kreatinin klerensi 20
mL/dk'nın üzerinde olan hastalarda günlük dozun azaltılması gerekli değildir.
Hemodiyaliz hastalarında ya da şiddetli böbrek yetmezliği olan hastalarda PRANOW kullanımı
üzerinde çalışma yapılmamıştır.
Karaciğer yetmezliği:
Emilen etkin maddenin yaklaşık %90’ı böbrekler yoluyla atıldığı için, karaciğer yetmezliği olan
hastalarda doz azaltımı gerekli değildir.
Pediyatrik popülasyon:
Güvenlilik ve etkililik hakkında veri bulunmadığı için, çocuklarda ve 18 yaşından küçük
ergenlerde PRANOW kullanımı önerilmemektedir.
Geriyatrik popülasyon:
PRANOW’un eliminasyon yarı ömrü, yaşlılarda daha uzundur (Bkz. Bölüm 5.2).
Tourette hastalığı
Pediyatrik popülasyon:
Bu popülasyonda güvenlilik ve etkililik belirlenmemiş olduğu için, çocuklarda ve 18 yaşından
küçük ergenlerde PRANOW kullanımı önerilmemektedir. Bu hastalıktaki negatif yarar-risk
dengesi nedeniyle, PRANOW, Tourette hastalığı olan çocuk ve ergenlerde kullanılmamalıdır
(Bkz. Bölüm 5.1).
44.3 Kontrendikasyonlar
Etkin maddeye ya da ürünün Bölüm 6.1’de listelenen herhangi bir bileşenine karşı aşırı
duyarlılık.
4.4 Özel kullanım uyarıları ve önlemleri
Böbrek yetmezliği olan bir Parkinson hastasına PRANOW reçete edilirken, Bölüm 4.2’de
açıklanan doğrultuda bir doz azaltımı önerilir.
Halüsinasyonlar
Halüsinasyonların dopamin agonistleri ve levodopa tedavilerinin bir yan etkisi olduğu
bilinmektedir. Hastalar, halüsinasyonların (çoğunlukla görsel) oluşabileceği konusunda
bilgilendirilmelidir.
Diskinezi
İlerlemiş Parkinson hastalığında levodopa ile kombinasyon tedavisinde, PRANOW’un
başlangıç titrasyonu sırasında diskinezi ortaya çıkabilir. Eğer diskinezi ortaya çıkarsa, levodopa
dozu azaltılmalıdır.
Distoni
Pramipeksolün başlatılması veya doz artışı sonrasında, Parkinson hastalığı olan hastalarda
antekollis, kamptokormi ve plörototonus da (Pisa Sendromu) dahil olmak üzere nadiren aksiyel
distoni bildirilmiştir. Distoni, Parkinson hastalığının bir semptomu olabilse de, bu hastalardaki
semptomlar pramipeksolün azaltılması veya geri çekilmesinden sonra düzelmiştir. Eğer distoni
ortaya çıkarsa, dopaminerjik ilaç tedavisi gözden geçirilmeli ve pramipeksol dozunda bir
ayarlama yapılması düşünülmelidir.
Aniden uyuyakalma ve somnolans
Pramipeksol, özellikle Parkinson hastalarında, somnolans ve aniden uyuyakalma episodlarıyla
ilişkilendirilmiştir. Günlük yaşam aktiviteleri esnasında aniden uyuyakalma yaygın olmayan
sıklıkta bildirilmiştir; bu durum, bazı olgularda farkında olmaksızın ya da uyarıcı belirtiler
bulunmaksızın ortaya çıkabilir. Hastalar bu konu hakkında bilgilendirilmeli ve PRANOW
tedavisi sırasında araba kullanırken ya da makine çalıştırırken dikkatli olmaları söylenmelidir.
Somnolans ve/veya aniden uyuyakalma episodu geçiren hastalar araba kullanma ya da makine
çalıştırma gibi işlerden uzak durmalıdır. Bundan başka, dozun azaltılması ya da tedavinin
sonlandırılması gündeme getirilebilir. Olası aditif etkiler nedeniyle, hastalar pramipeksol ile
birlikte başka sedatif ilaçlar ya da alkol alıyor ise, dikkatli olmaları yönünde uyarılmalıdır (Bkz.
Bölüm 4.5, 4.7 ve 4.8).
İmpuls kontrol bozuklukları
Hastalar impuls kontrol bozuklukları gelişimi açısından düzenli bir şekilde izlenmelidir.
Hastalar ve hastaların bakım ve tedavisiyle ilgilenen kişiler, PRANOW dahil dopamin
agonistleriyle tedavi edilen hastalarda, patolojik kumar oynama, libido artışı, hiperseksüalite,
kompulsif harcama ya da alışveriş, tıkanırcasına yeme ve kompulsif yeme gibi impuls kontrol
bozukluklarının davranışsal semptomlarının görülebileceği konusunda bilgilendirilmelidir. Bu
5gibi semptomların gelişmesi durumunda dozun azaltılması ya da basamaklı şekilde azaltılarak
sonlandırılması gündeme getirilmelidir.
Mani ve deliryum
Hastalar, mani ve deliryum gelişme riski açısından düzenli olarak izlenmelidir. Hastalar ve
hastanın bakımı ile ilgilenen kişiler, pramipeksol ile tedavi edilen hastalarda mani ve deliryum
ortaya çıkabileceği hakkında mutlaka uyarılmalıdır. Bu gibi semptomlar gelişirse, doz
azaltılması/dozun basamaklı şekilde azaltılması ile ilacın kesilmesi düşünülmelidir.
Psikotik bozuklukları olan hastalar
Psikotik bozuklukları olan hastalar dopamin agonistleriyle yalnızca, potansiyel yararların
risklere karşı ağır bastığı durumlarda tedavi edilmelidir. Antipsikotik ilaçların pramipeksol ile
birlikte kullanılmasından kaçınılmalıdır (Bkz. Bölüm 4.5).
Oftalmolojik izleme
Düzenli aralıklarla ya da görme anormalliklerinin ortaya çıkması durumunda oftalmolojik
izleme yapılması önerilmektedir.
Ağır kardiyovasküler hastalık
Ağır kardiyovasküler hastalık durumunda dikkatli olunmalıdır. Dopaminerjik tedavi ile genel
olarak ilişkili postural hipotansiyon riski nedeniyle, özellikle tedavi başlangıcında kan
basıncının izlenmesi önerilir.
Nöroleptik malign sendrom
Dopaminerjik tedavinin aniden kesilmesiyle, nöroleptik malign sendromu düşündüren
semptomlar bildirilmiştir (Bkz. Bölüm 4.2).
Dopamin agonisti kesilme sendromu
Parkinson hastalarında pramipeksol tedavisi doz azaltılarak kesilmelidir (Bkz. Bölüm 4.2).
Pramipeksol dahil, dopamin agonistlerinin dozu azaltılırken veya tedavi durdurulduğunda,
motor olmayan advers etkiler ortaya çıkabilir. Apati, anksiyete, depresyon, bitkinlik, terleme
ve ağrıyı da kapsayan semptomlar şiddetli olabilir. Dopamin agonistlerinin dozu azaltılmaya
başlamadan önce hastalara bu konuda bilgi verilmeli ve sonrasında da düzenli olarak
izlenmelidir. Semptomların inatçı olması halinde, pramipeksol dozunun geçici olarak
yükseltilmesi gerekebilir (Bkz. Bölüm 4.8).
Huzursuz bacak sendromunda artış
Literatürdeki raporlar, huzursuz bacak sendromunda dopaminerjik ilaçlarla tedavinin,
hastalığın artmasıyla sonuçlanabileceğine işaret etmektedir. Hastalığın artması ifadesiyle,
semptomların akşamları daha erken bir zamanda başlaması (ve hatta öğleden sonra),
semptomlarda artış ve semptomların diğer ekstremiteleri de tutacak şekilde yayılması
belirtilmektedir. Hastalıkta artış olayı, kontrollü bir klinik araştırmada, 26 hafta boyunca özel
olarak incelenmiştir. Hastalıktaki artış, pramipeksol grubundaki hastaların (N = 152)
%11,8’inde, plasebo grubundaki hastaların (N = 149) ise %9,4’ünde ortaya çıkmıştır. Artışa
6kadar geçen sürenin Kaplan-Meier analizinde, pramipeksol ile plasebo grupları arasında
anlamlı bir farklılık gösterilmemiştir.
4.5 Diğer tıbbi ürünler ile etkileşimler ve diğer etkileşim şekilleri
Plazma proteinlerine bağlanma
Pramipeksol plazma proteinlerine çok düşük bir düzeyde (< %20) bağlanır ve insanlarda düşük
boyutlarda bir biyotransformasyon görülür. Bu nedenle plazma proteinlerine bağlanmayı
etkileyen ya da biyotransformasyon yoluyla eliminasyon üzerinde etkili olan diğer ilaçlar ile
etkileşim olasılığı yok gibidir. Antikolinerjik ilaçlar esas olarak biyotransformasyon yoluyla
elimine edildiğinden, etkileşim potansiyeli kısıtlıdır; ancak antikolinerjiklerle etkileşim
incelenmemiştir. Selegilin ve levodopa ile farmakokinetik etkileşim bulunmamaktadır.
Aktif renal eliminasyon yolağı inhibitörleri/yarışmacıları
Simetidin, muhtemelen böbrek tübüllerindeki katyonik sekretuvar transport sistemini inhibe
ederek, pramipeksolün renal klerensini yaklaşık %34 oranında azaltmıştır. Bu nedenle,
simetidin, amantadin, meksiletin, zidovudin, sisplatin, kinin ve prokainamid gibi bu aktif renal
eliminasyon yolağını inhibe eden, ya da bu yolak ile elimine olan ilaçlar pramipeksol ile
etkileşebilir ve pramipeksol klerensinde azalmaya yol açabilirler. Bu ilaçlar PRANOW ile
birlikte uygulandığında, pramipeksol dozunun azaltılması düşünülmelidir.
Levodopa ile kombinasyon
PRANOW levodopa ile kombinasyon şeklinde verilirken, levodopa dozunun azaltılması ve
PRANOW dozu artırılırken, diğer antiparkinson ilaçların dozlarının sabit tutulması
önerilmektedir.
Aditif etki olasılığı nedeniyle, hastaların pramipeksol ile birlikte başka sedasyon yapıcı ilaçlar
ya da alkol almaları durumunda dikkatli olmaları tavsiye edilmelidir (Bkz. Bölüm 4.4, 4.7 ve
4.8).
Antipsikotik ilaçlar
Eğer antagonistik etkiler bekleniyorsa, antipsikotik ilaçların pramipeksol ile birlikte
kullanılmasından kaçınılmalıdır (Bkz. Bölüm 4.4). Bu durumda antagonistik etkiler
beklenebilir.
Özel popülasyonlara ilişkin ek bilgiler:
Özel bir veri bulunmamaktadır.
Pediyatrik popülasyon:
Özel bir veri bulunmamaktadır.
4.6 Gebelik ve laktasyon
Genel tavsiye:
Gebelik kategorisi C’dir.
7Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlar, tedavi süresince tıbben etkili olduğu kabul edilen
doğum kontrol yöntemleri kullanmalıdır.
Gebelik dönemi
İnsanlarda gebelik ve laktasyon üzerindeki etkileri araştırılmamıştır.
Pramipeksol sıçanlarda ve tavşanlarda teratojenik etki göstermemiş, ama sıçanlarda
maternotoksik dozlarda embriyotoksik etki göstermiştir (Bkz. Bölüm 5.3).
PRANOW gebelik sırasında açıkça gerekli olmadığı sürece kullanılmamalı; yalnızca potansiyel
yararları, fetüs üzerindeki olası riske ağır bastığında kullanılmalıdır.
Laktasyon dönemi
İnsanlarda pramipeksol tedavisinin prolaktin sekresyonunu inhibe etmesi nedeniyle,
laktasyonun inhibisyonu beklenmektedir. Pramipeksolün kadınlarda süte geçip geçmediği
üzerinde çalışılmamıştır. Sıçanlarda etkin maddeye ait radyoaktivitenin sütteki konsantrasyonu,
plazmadakinden daha yüksek bulunmuştur.
İnsanlarda veri bulunmaması nedeniyle, emzirme sırasında PRANOW kullanılmamalıdır.
Ancak kullanımından kaçınılamıyor ise, emzirmeye son verilmelidir.
Üreme yeteneği/Fertilite
İnsan fertilitesi üzerinde çalışma yapılmamıştır. Pramipeksol hayvan çalışmalarında, bir
dopamin agonistinden beklendiği şekilde, östrus döngülerini etkilemiş ve dişi fertilitesini
azaltmıştır. Ancak bu çalışmalarda erkek fertilitesine yönelik, doğrudan ya da dolaylı zararlı
etkiler gösterilmemiştir.
4.7 Araç ve makine kullanımı üzerindeki etkiler
PRANOW araç kullanma ve makine işletme becerilerini önemli ölçüde etkileyebilir.
Halüsinasyonlar ya da somnolans oluşabilir.
PRANOW ile tedavi edilmekte olan ve somnolans ve/veya ani uyku episodları geçiren
hastalara, bu türlü tekrarlayıcı episodlar ve somnolans hali iyileşinceye kadar, araba
kullanmaktan veya dikkat eksikliği nedeniyle kendilerini ya da başkalarını ağır yaralanma ya
da ölüm riskine atabilecek aktivitelerden (örn. makine çalıştırma) uzak durmaları gerektiği
söylenmelidir (Bkz. Bölüm 4.4, 4.5 ve 4.8).
4.8 İstenmeyen etkiler
Pramipeksol verilen toplam 1.923 ve plasebo verilen toplam 1.354 hasta üzerinde yürütülen
plasebo kontrollü araştırmaları kapsayan havuzun analizine göre, advers ilaç reaksiyonları her
iki grupta da sık olarak bildirilmiştir. Pramipeksol alan hastaların %63’ü ve plasebo alan
hastaların %52’si en az bir advers ilaç reaksiyonu bildirmiştir.
8Advers ilaç reaksiyonlarının çoğunluğu tedavinin erken döneminde başlar ve büyük kısmı
tedaviye devam edilirken bile kaybolma eğilimindedir.
Advers reaksiyonlar, aşağıdaki sıklık kategorileri kullanılarak, sistem-organ sınıfları içinde
sıklık derecesi (reaksiyon geçirmesi beklenen hasta sayısı) başlığı altında listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Parkinson hastalığında en yaygın advers reaksiyonlar
Parkinson hastalarında en yaygın (≥%5) olarak bildirilen ve pramipeksol tedavisinde plasebo
ile olduğundan daha sık görülen advers ilaç reaksiyonları şunlardır; bulantı, diskinezi,
hipotansiyon, baş dönmesi, somnolans, uykusuzluk, konstipasyon, halüsinasyon, baş ağrısı ve
bitkinlik. Somnolans insidansı, günde 1,5 mg pramipeksol tuzun üstündeki dozlarda
artmaktadır (Bkz. Bölüm 4.2). Levodopa ile kombinasyonda daha sık görülen bir advers ilaç
reaksiyonu, diskinezi olmuştur. Tedavinin başlangıcında, özellikle pramipeksol çok hızlı titre
edildiğinde, hipotansiyon ortaya çıkabilir.
Tablo 1: Parkinson Hastalığı
Vücut sistemi Çok Yaygın (≥1/100 Yaygın Seyrek Bilinmiyor
yaygın -<1/10) olmayan (≥1/10.000
(≥1/10) (≥1/1.000 - < -<1/1.000)
1/100)
Enfeksiyonlar Pnömoni
ve
enfestasyonlar
Endokrin Uygun olmayan
hastalıklar antidiüretik
hormon salımıl
Psikiyatrik Uykusuzluk Kompulsif Mani
hastalıklar Halüsinasyonlar alışveriş
Anormal rüyalar Patolojik kumar
Konfüzyon oynama
Huzursuzluk
İmpuls kontrol Hiperseksüalite
bozuklukları ve Delüzyon
kompulsiyonlara Libido
ilişkin bozuklukları
davranışsal Paranoya
semptomlar Deliryum
Tıkanırcasına
yeme1
Hiperfaji1
Sinir sistemi Somnolans Baş ağrısı Aniden
hastalıkları Baş uyuyakalma
dönmesi Amnezi
Diskinezi Hiperkinezi
Senkop
9Göz Diplopi, bulanık
hastalıkları görme ve görme
keskinliğinde
azalma dahil
görme
bozuklukları
Kardiyak Kalp yetmezliği1
hastalıklar
Vasküler Hipotansiyon
hastalıklar
Solunum, Dispne
göğüs Hıçkırık
bozuklukları
ve
mediyastinal
hastalıklar
Gastrointestin Bulantı Konstipasyon
al hastalıklar Kusma
Deri ve derialtı Aşırı duyarlılık
doku Kaşıntı
hastalıkları Döküntü
Genel Bitkinlik Apati,
bozukluklar ve Periferal ödem anksiyete,
uygulama depresyon,
bölgesine bitkinlik,
ilişkin terleme ve
hastalıklar ağrıyı da
içeren
dopamin
agonisti
kesilme
sendromu
Araştırmalar İştahta azalma Kilo artışı
dahil kilo kaybı
1 Bu yan etki pazarlama sonrası deneyimde gözlenmiştir. %95 kesinlikle sıklık kategorisi
yaygın olmayandan daha büyük değildir, ama daha düşük olabilir. Bu yan etki, pramipeksol ile
tedavi edilen 2.762 Parkinson hastasından oluşan klinik araştırma veritabanında bulunmadığı
için kesin bir sıklık tahmini yapılması mümkün değildir.
Huzursuz bacak sendromunda en yaygın advers reaksiyonlar
Pramipeksol ile tedavi edilen huzursuz bacak sendromu hastalarında en yaygın (≥%5) olarak
bildirilen advers ilaç reaksiyonları şunlardır; bulantı, baş ağrısı, baş dönmesi ve bitkinlik.
Bulantı ve bitkinlik, pramipeksol ile tedavi edilen kadın hastalarda, erkek hastalara kıyasla daha
sık bildirilmiştir (sırasıyla %20,8 ve %10,5’e karşı %6,7 ve %7,3).
10Tablo 2: Huzursuz Bacak Sendromu
Vücut Sistemi Çok Yaygın (≥1/100 - Yaygın olmayan Bilinmiyor
yaygın <1/10) (≥1/1.000 - <
(≥1/10) 1/100)
Enfeksiyonlar Pnömoni1
ve
enfestasyonlar
Endokrin Uygun olmayan
hastalıklar antidiüretik
hormon salımıl
Psikiyatrik Uykusuzluk Huzursuzluk
hastalıklar Anormal rüyalar Konfüzyon
Halüsinasyonlar
Libido
bozuklukları
1
Delüzyon
1
Hiperfaji
1
Paranoya
1
Mani
1
Deliryum
İmpuls kontrol
bozuklukları ve
kompulsiyonlara
ilişkin davranışsal
1
semptomlar
(Örneğin,
kompulsif alışveriş,
patolojik kumar
oynama,
hiperseksüalite,
tıkanırcasına yeme)
Sinir sistemi Baş ağrısı Aniden
hastalıkları Baş dönmesi uyuyakalma
Somnolans Senkop
Diskinezi
Amnezi1
Hiperkinezi1
Göz Diplopi, bulanık
hastalıkları görme ve görme
keskinliğinde
azalma dahil görme
bozuklukları
11Kardiyak Kalp yetmezliği1
hastalıklar
Vasküler Hipotansiyon
hastalıklar
Solunum, Dispne
göğüs Hıçkırık
bozuklukları
ve
mediyastinal
hastalıklar
Gastrointestin Bulantı Konstipasyon
al hastalıklar Kusma
Deri ve derialtı Aşırı duyarlılık
doku Kaşıntı
hastalıkları Döküntü
Genel Bitkinlik Periferal ödem Apati,
bozukluklar ve anksiyete,
uygulama depresyon,
bölgesine bitkinlik,
ilişkin terleme ve
hastalıklar ağrıyı da
içeren
dopamin
agonisti
kesilme
sendromu
Araştırmalar İştahta azalma
dahil kilo kaybı
Kilo artışı
1 Bu yan etki pazarlama sonrası deneyimde gözlenmiştir. %95 kesinlikle sıklık kategorisi
yaygın olmayandan daha büyük değildir, ama daha düşük olabilir. Bu yan etki pramipeksol ile
tedavi edilen 1.395 huzursuz bacak sendromu hastasından oluşan klinik araştırma veri
tabanında bulunmadığı için kesin bir sıklık tahmini yapılması mümkün değildir.
Seçilmiş advers reaksiyonların açıklanması
Somnolans
Pramipeksol somnolans ile yaygın sıklıkta ilişkili, gündüzleri aşırı somnolans ve aniden
uyuyakalma episodlarıyla yaygın olmayan sıklıkta ilişkili bulunmuştur (Bkz. Bölüm 4.4).
Libido bozuklukları
PRANOW libido bozuklukları (artma ya da azalma) ile, yaygın olmayan sıklıkta ilişkili olabilir.
12İmpuls kontrol bozuklukları
PRANOW dahil dopamin agonistleri ile tedavi edilen hastalarda, patolojik kumar oynama,
libido artışı, hiperseksüalite, kompulsif harcama ya da alışveriş, tıkanırcasına ve kompulsif
yeme ortaya çıkabilir (Bkz. Bölüm 4.4).
3.090 Parkinson hastasını kapsayan, kesitsel, retrospektif bir tarama ve olgu-kontrol
çalışmasında, dopaminerjik ya da non-dopaminerjik tedavi görmekte olan tüm hastaların
%13,6’sında, son altı ay içinde bir impuls kontrol bozukluğuna ilişkin semptomlar ortaya
çıkmıştır. Gözlenen belirtiler arasında, patolojik kumar oynama, kompulsif alışveriş,
tıkanırcasına yeme ve kompulsif cinsel davranışlar (hiperseksüalite) bulunmaktaydı. İmpuls
kontrol bozukluklarına yönelik olası bağımsız risk faktörleri arasında dopaminerjik tedaviler ve
daha yüksek dozlarda dopaminerjik tedavi, daha genç yaş (≤65), evli olmama ve hastanın
bildirimine göre ailede kumar davranışları öyküsü bulunmaktaydı.
Dopamin agonisti kesilme sendromu
Pramipeksol dahil dopamin agonistlerinde doz azaltılırken veya tedavi durdurulduğunda motor
olmayan advers etkiler ortaya çıkabilir. Semptomlar arasında, apati, anksiyete, depresyon,
bitkinlik, terleme ve bulunur (Bkz. Bölüm 4.4).
Kalp yetmezliği
Klinik çalışmalar ve pazarlama sonrası deneyimde, hastalarda pramipeksol ile kalp yetmezliği
bildirilmiştir. Bir farmakoepidemiyoloji çalışmasında pramipeksol kullanımı, bu ilacın
kullanılmamasına kıyasla, kalp yetmezliği riskinde artış ile ilişkiliydi (gözlenen risk oranı 1,86;
%95 GA, 1,21-2,85).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99)
4.9 Doz aşımı ve tedavisi
Klinikte masif bir doz aşımı deneyimi bulunmamaktadır. Beklenen istenmeyen olaylar, bulantı,
kusma, hiperkinezi, halüsinasyonlar, ajitasyon ve hipotansiyon gibi, bir dopamin agonistinin
farmakodinamik profili ile ilişkili reaksiyonlar olacaktır.
Bir dopamin agonisti doz aşımı için belirlenmiş antidot bulunmamaktadır. Eğer santral sinir
sistemi stimülasyonu bulguları var ise, bir nöroleptik ajan endike olabilir. Doz aşımı tedavisinde
gastrik lavaj, intravenöz sıvılar, aktif tıbbi kömür uygulaması ve elektrokardiyografik izlemenin
yanı sıra, genel destekleyici önlemler gerekli olabilir.
135. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Anti-Parkinson ilaçlar, dopamin agonistleri
ATC kodu: N04BC05
Etki mekanizması
Bir dopamin agonisti olan pramipeksol, dopamin D ailesi reseptörlerine yüksek bir selektivite
2
ve spesifite ile bağlanır; bunlar arasında D reseptörlerine karşı tercihli bir afinite gösterir ve
3
tam bir intrinsik aktiviteye sahiptir.
Pramipeksol striatumda bulunan dopamin reseptörlerinin uyarılması yoluyla, parkinsondaki
motor defisitleri hafifletir. Hayvan çalışmalarında pramipeksolün, dopamin sentezi,
salıverilmesi ve çevrim hızını (turnover) inhibe ettiği gösterilmiştir.
Pramipeksolün huzursuz bacak sendromu tedavisindeki etki mekanizması bilinmemektedir.
Nörofarmakolojik veriler, primer olarak dopaminerjik sistemle etkileşimi düşündürmektedir.
Farmakodinamik etkiler
Gönüllüler üzerinde yapılan çalışmalarda, prolaktinde doza bağlı bir azalma gözlenmiştir.
Pramipeksol uzatılmış salımlı tablet formülasyonunun, günde 4,5 mg pramipeksol tuza kadar
(3,15 mg baz), önerilenden daha hızlı titre edildiği (her 3 günde bir), sağlıklı gönüllüler üzerinde
yürütülen bir klinik araştırmada, kan basıncı ve kalp hızında artış gözlenmiştir. Böyle bir etki,
hastalar üzerinde yapılan çalışmalarda gözlenmemiştir.
Parkinson hastalığında klinik etkililik ve güvenlilik
Pramipeksol tedavisi, idiyopatik Parkinson hastalığının bulgu ve semptomlarını hafifletir.
Plasebo kontrollü klinik araştırmalarda yaklaşık 1.800 Hoehn ve Yahr evre I-V hasta
pramipeksol ile tedavi edilmiştir. Bu hastaların yaklaşık 1.000 kadarı daha ileri evrelerdeydi,
eşzamanlı levodopa tedavisi almaktaydı ve motor komplikasyonlar gelişmişti.
Parkinson hastalığının erken ve ileri dönemlerinde yürütülen kontrollü klinik araştırmalarda,
pramipeksolün etkililiği yaklaşık altı ay süreyle kalıcı olmuştur. Üç yıldan daha uzun süren açık
tasarımlı idame çalışmalarında, etkililiğin azalmasına ilişkin belirti bulunmamaktadır.
İki yıl süreli, kontrollü, çift-kör bir klinik araştırmada pramipeksol ile başlangıç tedavisi,
levodopa ile başlangıç tedavisine kıyasla, motor komplikasyonların ortaya çıkışını anlamlı
olarak geciktirmiş ve oluşumlarını azaltmıştır. Pramipeksol ile motor komplikasyonlardaki bu
gecikme, levodopa ile motor fonksiyonlarda görülen daha büyük düzelme (UPDRS skorundaki
ortalama değişim ile ölçüldüğü üzere) ile karşılıklı değerlendirilmelidir. Halüsinasyonlar ve
somnolansın bütünsel insidansı, pramipeksol grubunda doz artırım fazında genel olarak daha
yüksektir; ancak idame döneminde anlamlı bir farklılık bulunmamaktadır. Parkinson
hastalarında pramipeksol tedavisi başlatılırken bu noktalar dikkate alınmalıdır.
14Pediyatrik popülasyon
Avrupa İlaç Ajansı, Parkinson hastalığı için pediyatrik popülasyonun tüm alt-gruplarında
pramipeksol ile yapılan çalışma sonuçlarının sunulması zorunluluğunu kaldırmıştır (pediyatrik
kullanıma ilişkin bilgiler için Bkz. Bölüm 4.2).
Huzursuz bacak sendromunda klinik etkililik ve güvenlilik
Pramipeksolün etkililiği, plasebo kontrollü dört klinik araştırma kapsamında, orta dereceli ile
çok şiddetli huzursuz bacak sendromu olan yaklaşık 1.000 hasta üzerinde değerlendirilmiştir.
Huzursuz Bacak Sendromu Derecelendirme Skalası (IRLS) ve Global Klinik Düzelme İzlenimi
(CGI-I)’da başlangıca göre ortalama değişim, birincil etkililik sonlanım ölçümleriydi. Her iki
birincil sonlanım noktasında da, 0,25 mg, 0,5 mg ve 0,75 mg pramipeksol tuz dozlarından
oluşan pramipeksol doz gruplarında, plaseboya kıyasla istatistiksel olarak anlamlı farklılıklar
gözlenmiştir. On iki haftalık tedaviden sonra, başlangıç dönemindeki IRLS skoru, plasebo ile
23,5’ten 14,1 puana, pramipeksol ile (dozlar kombine edilmiş) 23,4’ten 9,4’e düzelme
göstermiştir. Uyarlanmış ortalama farklılık -4,3 puan olmuştur (%95 GA: -6,4 - -2,1 puan, p
değeri < 0,0001). CGI-I yanıt verici oranları (düzelme, çok fazla düzelme), plasebo ve
pramipeksol için, sırasıyla %51,2 ve %72 olmuştur (%20 farklılık, %95 GA: %8,1 - %31,8, p
< 0,0005). Etkililik, tedavinin ilk haftasından sonra, günde 0,125 mg tuz (0,088 mg baz) ile
gözlenmiştir.
Üç hafta süreli, plasebo kontrollü bir polisomnografi çalışmasında pramipeksol, yatakta
geçirilen süre içindeki periyodik bacak hareketlerinin sayısını anlamlı şekilde azaltmıştır.
Uzun dönemli etkililik plasebo kontrollü bir klinik araştırmada değerlendirilmiştir. Yirmi altı
haftalık tedaviden sonra IRLS total skorunda, pramipeksol ve plasebo gruplarında, sırasıyla
13,7 ve 11,1 puanlık uyarlanmış ortalama azalma vardı. Bu değerler, -2,6 düzeyinde istatistiksel
olarak anlamlı bir ortalama tedavi farklılığına karşılık gelmektedir (p = 0,008). CGI-I yanıt
verici oranları (düzelme fazla, düzelme çok fazla), plasebo ve pramipeksol grupları için,
sırasıyla %50,3 (80/159) ve %68,5 (111/162) olmuştur (p = 0,001). Bu değerler 6 hastanın
tedavi edilmesi için gereken sayıya (NNT) karşılık gelmektedir (%95 GA: 3,5 - 13,4).
Pediyatrik popülasyon
Avrupa İlaç Ajansı, huzursuz bacak sendromu için pediyatrik popülasyonun bir ya da daha fazla
alt-grubunda pramipeksol ile yapılan çalışma sonuçlarının sunulması zorunluluğunu
ertelemiştir (pediyatrik kullanıma ilişkin bilgiler için Bkz. Bölüm 4.2).
Tourette hastalığında klinik etkililik ve güvenlilik
Tourette hastalığı olan 6-17 yaş arasındaki pediyatrik hastalarda pramipeksolün (0,0625-0,5
mg/gün) etkililiği 6 hafta süreli, çift-kör, randomize, plasebo kontrollü, esnek dozlu bir
çalışmada değerlendirilmiştir. Toplam 63 hasta randomize edilmiştir (43 hasta pramipeksole,
20 hasta plaseboya). Birincil sonlanım noktası, Yale Global Tik Şiddeti Skalası (YGTSS)’nin
Total Tik Skoru (TTS)’de başlangıç dönemine göre değişim idi. Pramipeksol ile plaseboya
kıyasla, ne birincil sonlanım noktası için ne de ikincil etkililik sonlanım noktalarının herhangi
15biri için (YGTSS total skoru, Hastanın Global Düzelme İzlenimi (PGI-I), Global Klinik
Düzelme İzlenimi (CGI-I) veya Global Klinik Hastalık Şiddeti İzlenimi (CGI-S) dahil) farklılık
gözlenmedi. Pramipeksol grubundaki hastaların en az %5’inde ortaya çıkan ve pramipeksol ile
tedavi edilen hastalarda plasebo alanlara göre daha sık gözlenen advers olaylar şunlardır; baş
ağrısı (%27,9, plasebo %25), somnolans (%7, plasebo %5), bulantı (%18,6, plasebo %10),
kusma (%11,6, plasebo %0), üst abdominal ağrı (%7, plasebo %5), ortostatik hipotansiyon
(%9,3, plasebo %5), miyalji (%9,3, plasebo %5), uyku bozukluğu (%7, plasebo %0), dispne
(%7, plasebo %0) ve üst solunum yolu enfeksiyonu (%7, plasebo %5). Pramipeksol almakta
olan hastalarda çalışma ilacının kesilmesine yol açan diğer önemli advers olaylar konfüzyonal
durum, konuşma bozukluğu ve klinik tablonun ağırlaşması olmuştur (Bkz. Bölüm 4.2).
5.2 Farmakokinetik özellikle
Genel özellikler
Emilim:
Pramipeksol oral uygulama sonrasında hızla ve tamamen emilir. Mutlak biyoyararlanım
%90'dan büyüktür ve maksimum plazma konsantrasyonlarına 1 ile 3 saat arasında ulaşılır.
Besinlerle birlikte uygulama pramipeksol emilim miktarını azaltmaz, ancak emilim oranını
azaltır. Pramipeksol lineer kinetik gösterir ve plazma düzeylerinde hastalar arası varyasyon
düşüktür.
Dağılım:
İnsanlarda pramipeksolün proteinlere bağlanması çok düşük (< %20) ve dağılım hacmi
yüksektir (400 L). Sıçanlarda beyin dokusunda yüksek konsantrasyonlar gözlenmiştir
(plazmaya kıyasla yaklaşık 8 kat).
Biyotransformasyon:
Pramipeksol insanlarda sadece küçük bir oranda metabolize olmaktadır.
Eliminasyon:
Pramipeksolün değişmemiş halde böbrek yolundan atılması, majör eliminasyon yoludur. 14C
ile işaretli bir dozun yaklaşık %90'ı böbrekler ile atılırken, feçeste %2'den az bulunur.
Pramipeksolün total klerensi 500 mL/dk civarında ve renal klerensi ise 400 mL/dk civarındadır.
Eliminasyon yarı ömrü (t½), gençlerdeki 8 saatten, yaşlılarda 12 saate kadar değişmektedir.
Doğrusallık/Doğrusal olmayan durum:
Pramipeksol doğrusal bir farmakokinetik profil gösterir.
Hastalardaki karakteristik özellikler
Yaş:
Pediyatrik popülasyon: Pramipeksolün çocuklar ve 18 yaşına kadar ergenlerdeki etkililiği ve
güvenliliği belirlenmemiştir.
Geriyatrik popülasyon: Pramipeksol yaşlılarda daha uzun bir eliminasyon yarı ömrüne sahiptir.
16Böbrek yetmezliği:
Pramipeksolün eliminasyonu böbrek fonksiyonlarına bağımlıdır ve kreatinin klerensiyle sıkı
bir şekilde ilişkilidir.
Böbrek yetmezliği olan hastalarda yürütülen bir farmakokinetik çalışma temelinde, kreatinin
klerensi 50 mL/dk'nın üzerinde olan Parkinson hastalarında ve kreatinin klerensi 20 mL/dk'nın
üzerinde olan huzursuz bacak sendromu hastalarında günlük dozun azaltılması gerekli değildir
(ayrıntılı bilgi için Bkz. Bölüm 4.2).
Karaciğer yetmezliği:
Karaciğer yetmezliğinin pramipeksol farmakokinetiği üzerindeki potansiyel etkisi
incelenmemiştir. Ancak, karaciğer yetmezliği olan hastalarda doz azaltımının gerekli olduğu
düşünülmemektedir, çünkü emilen etkin maddenin yaklaşık %90’ı böbrekler yoluyla
atılmaktadır.
5.3 Klinik öncesi güvenlilik verileri
Tekrarlı doz toksisite çalışmalarında pramipeksolün esas olarak merkezi sinir sisteminde ve dişi
üreme sisteminde, muhtemelen pramipeksolün abartılı farmakodinamik etkisinden
kaynaklanan, fonksiyonel etkiler oluşturduğu gösterilmiştir.
Mini-domuzlarda, diyastolik ve sistolik basınçta ve kalp hızında düşüşler kaydedilmiş;
maymunlarda da, hipotansif etkiye eğilim olduğu açığa çıkarılmıştır.
Pramipeksolün reprodüktif fonksiyonlar üzerindeki olası etkileri sıçanlar ve tavşanlar üzerinde
araştırılmıştır. Pramipeksol sıçanlarda ve tavşanlarda teratojenik değildir, ama sıçanlarda
maternotoksik dozlarda embriyotoksik etki göstermiştir. Hayvan türlerinin seçimi ve araştırılan
parametrelerin kısıtlı olması nedeniyle, pramipeksolün gebelik ve erkek fertilitesi üzerindeki
advers etkileri tam olarak aydınlatılmamıştır.
Sıçanlarda cinsel gelişmede gecikme gözlenmiştir (yani, prepusyumun separasyonu ve
vajinanın açılması). Bu durumun insanlarla olan ilintisi bilinmemektedir.
Pramipeksol genotoksik değildir. Bir karsinojenisite çalışmasında, erkek sıçanlarda gelişen
Leydig hücresi hiperplazisi ve adenomalar, pramipeksolün prolaktini inhibe edici etkisi ile
açıklanmıştır. Bu bulgunun insanlar için klinik geçerliliği bulunmamaktadır. Bu çalışmada aynı
zamanda, 2 mg/kg ve daha yüksek dozlarda pramipeksolün (tuz formu), albino sıçanlarda retina
dejenerasyonu ile ilişkili olduğu bulunmuştur. Söz konusu bu bulgu, ne pigmente sıçanlarda,
ne 2 yıllık bir albino fareler karsinojenisite çalışmasında, ne de araştırılan diğer türlerde
gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Mannitol (E421)
Mısır Nişastası
17Prejelatinize Nişasta
Povidon
Kolloidal Silikon Dioksit
Sodyum Stearil Fumarat
Sodyum Nişasta Glikolat
Magnezyum Stearat
6.2. Geçimsizlikler
Geçerli değil.
6.3. Raf ömrü
24 ay.
6.4. Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
30 ve 100 tablet içeren Alüminyum / Alüminyum Blister ambalajda kullanma talimatıyla
beraber karton kutuda ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Vitalis İlaç San. Tic. A.Ş.
Esenler/İSTANBUL
Telefon: 0 850 201 23 23
Faks: 0212 481 61 11
E-mail: info@vitalisilac.com.tr
8. RUHSAT NUMARASI(LARI)
254/65
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.12.2013
Ruhsat yenileme tarihi:
10. KÜB’ÜN YENİLENME TARİHİ
18