KISA ÜRÜN BİLGİSİ
1. BESERİ TIBBİ ÜRÜNÜN ADI
SEROL 250 mg / 5 ml Oral Süspansiyon İçin Toz
2. KALİTATİF VE KANTİTATİF BİLEŞİM
Etkin madde:
Hazırlanan süspansiyonun her 5 ml’sinde 250 mg sefprozile eşdeğer miktarda sefprozil
monohidrat.
Yardımcı maddeler:
Sukroz 2015.37 mg
Mikrokristalin Selüloz ve Karmelloz Sodyum 50.00 mg
Karmelloz sodyum 25.00 mg
Sodyum benzoat (E211) 2.50 mg
Sodyum klorür 3.75 mg
Aspartam (E951) 28.00 mg
Yardımcı maddeler için 6.1’e bakınız.
3. FARMASÖTİK FORM
Oral süspansiyon için toz.
Sarımsı krem renkli toz.
Sulandırıldıktan sonra krem-sarı renkli, muz kokulu süspansiyon görünümündedir.
4. KLİNİK ÖZELLİKLER
4.1. Terapötik endikasyonlar
SEROL duyarlı bakteri suşlarının neden olduğu aşağıdaki enfeksiyonların tedavisinde
endikedir:
Yetişkinler
 Üst solunum yolu enfeksiyonları: farenjit, tonsillit, sinüzit
 Alt solunum yolu enfeksiyonları: bronşit, pnömoni
 Deri ve yumuşak doku enfeksiyonları (Not: Apselerde cerrahi drenaj gerekir)
 Akut sistit dahil komplike olmayan idrar yolu enfeksiyonları
1/13Çocuklar
 Üst solunum yolu enfeksiyonları: farenjit, tonsillit, otitis media ve sinüzit
 Komplike olmayan deri ve yumuşak doku enfeksiyonları
4.2. Pozoloji ve uygulama şekli
Pozoloji / uygulama sıklığı ve süresi:
Yetişkinlerde (12 yaş ve üzeri):
SEROL duyarlı bakterilerin neden olduğu aşağıdaki enfeksiyonlarda şu dozlarda kullanılır:
Üst solunum yolu enfeksiyonları: günde 1 defa 500 mg (2 ölçek)
Sinüzit: 12 saatte bir 250 - 500 mg (1-2 ölçek)
Alt solunum yolu enfeksiyonları: 12 saatte bir 500 mg (2 ölçek)
Komplike olmayan idrar yolu enfeksiyonları: günde 1 defa 500 mg (2 ölçek)
Deri ve yumuşak doku enfeksiyonları: 12 saatte bir 250 mg (1 ölçek) veya
günde 1 defa 500 mg (2 ölçek)
Çocuklarda:
Otitis media: 12 saatte bir 15 mg/kg
Üst solunum yolu enfeksiyonları,
farenjit veya tonsillit: günde 1 defa 20 mg/kg
veya 12 saatte bir 7,5 mg/kg
Sinüzit: 12 saatte bir 7,5 mg/kg-15 mg/kg
Komplike olmayan deri ve
yumuşak doku enfeksiyonları: günde bir defa 20 mg/kg
En yüksek günlük pediyatrik doz, yetişkinler için önerilen günlük en yüksek dozu
geçmemelidir. Beta-hemolitik streptokok enfeksiyonlarının tedavisinde, SEROL 10 gün
süreyle uygulanmalıdır.
Uygulama sekli:
Sefprozilin emilimi yiyeceklerle önemli oranda etkilenmediğinden, SEROL yemeklerle
birlikte veya öğünlerin arasında alınabilir.
Şişe üzerindeki işaret çizgisinin yarısına kadar kaynatılmış, soğutulmuş su koyarak iyice
çalkalanır. Homojen bir dağılım için 5 dakika beklenir. Şişe üzerindeki işaret çizgisine kadar
su eklenerek tekrar çalkalanır. Bu şekilde hazırlanan süspansiyon kullanıma hazırdır.
2/13Buzdolabında (2-8°C arasında) saklanmalı ve 14 gün içerisinde kullanılmalıdır. Her
kullanımdan önce şişe kuvvetle çalkalanmalıdır.
Özel popülasyonlara ilişkin ek bilgiler
Böbrek/Karaciğer yetmezliği: Sefprozil böbrek yetmezliği olan hastalara uygulanabilir.
Kreatinin klerensi > 30 ml/dak. olan hastalarda doz ayarı gerekmez. Kreatinin klerensi ≤ 30
ml/dak. olan hastalarda, verilen ilk standart dozdan sonraki dozlar bu dozun %50’si oranında
ve normal doz aralarıyla uygulanır. Sefprozil hemodiyaliz ile kısmen uzaklaştırılacağından,
SEROL hemodiyaliz bittikten sonra uygulanmalıdır.
Karaciğer yetmezliği olan hastalarda doz ayarlanması gerekmemektedir.
Pediyatrik popülasyon: Sefprozil klinik çalışmalarda 6 aylık hastalara uygulanmıştır.
Geriyatrik popülasyon: 65 yaşın üzerindeki hastalarda dozun ayarlanması gerekmemektedir
(bkz; bölüm 5.2 Farmakokinetik özellikler).
4.3. Kontrendikasyonlar
Sefprozile, sefalosporin grubu antibiyotiklere veya SEROL’ün diğer bileşenlerine karşı
alerjisi olanlarda kontrendikedir.
4.4. Özel kullanım uyarıları ve önlemleri
SEROL tedavisi uygulanmadan önce, hastanın daha önceden sefprozile, sefalosporinlere,
penisilinlere veya diğer ilaçlara aşırı duyarlılığı olup olmadığı dikkatlice belirlenmelidir.
Beta-laktam antibiyotikler arasında çapraz duyarlılık olduğu kesinlikle kanıtlandığından
penisiline duyarlı kişilere dikkatle uygulanmalıdır. Penisiline duyarlı hastaların % 10’unda bu
durum görülebilir. Eğer sefprozile karşı alerjik reaksiyon gelişirse ilaç kesilmelidir. Ciddi akut
aşırı duyarlılık reaksiyonları acil tedavi gerektirebilir.
- Süperenfeksiyon: Sefprozilin uzun süre kullanımı duyarlı olmayan organizmaların
gelişimine neden olabilir. Eğer tedavi sırasında süperenfeksiyon oluşursa, uygun
önlemlerin alınması gerekir.
- Sefalosporin grubu antibiyotiklerle tedavi sırasında pozitif Coombs testleri
bildirilmiştir.
3/13- Fenilketonürikler: İçeriğinde bulunan aspartam nedeniyle, fenilalanin için bir kaynaktır
ve hazırlanan SEROL süspansiyonunun 5 ml’si 28 mg fenilalanin (aspartamdan gelen)
içerir. Fenilketonürisi olan kişilere zararlı olabilir.
- Sodyum: SEROL süspansiyon, her 5 ml’sinde 4,47 mg sodyum ihtiva eder. Bu durum,
kontrollü sodyum diyetinde olan kişiler için göz önünde bulundurulmalıdır.
- Sukroz: Nadir kalıtımsal fruktoz intoleransı, glükoz-galaktoz malabsorbsiyon veya
sükraz-izomaltaz yetmezliği problemi olan hastaların bu ilacı kullanmamaları gerekir.
Sefprozil dahil hemen hemen butun antibakteriyel ajanların kullanımıyla Clostridium difficile
ile ilişkilendirilen diyare (CDAD) bildirilmiştir ve şiddeti göre hafif diyareden ölümcül kolite
kadar değişebilmektedir. Antibiyotik kullanımını takiben diyare görülen hastalarda bu teşhis
(CDAD) göz önünde bulundurulmalıdır. Antibakteriyel ajan kullanımından iki ay sonrasına
kadar Clostridium difficile ile ilişkilendirilen diyare görüldüğü bildirilmiş olduğundan, bu
dönem için dikkatli tıbbi anamnez ve bilinçli ilaç kullanımı gereklidir. Eğer Clostridium
difficile ile ilişkilendirilen diyare teşhis edilir veya şüphelenilirse; devam eden ve doğrudan
Clostridium difficile’ye karşı etkili olmayan antibiyotik kullanımının kesilmesi gerekebilir.
Özel popülasyonlara ilişkin ek bilgiler
Böbrek yetmezliği: Ciddi böbrek yetmezliği olan hastalarda (kreatinin klerensi ≤(cid:31)30
ml/dak.) SEROL’ün total günlük dozu azaltılmalıdır, çünkü normal günlük dozlarda yüksek
ve/veya uzun süreli plazma antibiyotik konsantrasyonları oluşabilir. Güçlü diüretiklerle tedavi
gören hastalarda sefalosporinler (sefprozil dahil) dikkatli uygulanmalıdır, çünkü bu ilaçların
böbrek fonksiyonlarını olumsuz etkiledikleri düşünülmektedir.
Pediyatrik popülasyon: 6 aydan küçük bebeklerde etkililiği ve güvenliliği belirlenmemiştir.
4.5. Diğer tıbbi ürünler ile etkileşimler ve diğer etkileşim şekilleri
Aminoglikozitlerin sefalosporinlerle birlikte uygulanmasından sonra nefrotoksisite
bildirilmiştir.
Probenesid ile eşzamanlı uygulanması sefprozilin EAA değerini iki katına çıkarmıştır.
İlaç / Laboratuar Test Etkileşmeleri
Sefalosporin antibiyotikler idrarda bakır redüksiyon testleri (Benedict ya da Fehling çözeltisi
ya da Clinitest tablet) ile şeker tayininde yanlış pozitif sonuçlara neden olabilir, fakat
glikozüri için enzime dayalı test (glükoz oksidaz) sonuçlarını etkilemez. Kan glükozunun
4/13ferrisiyanid testleriyle tayininde yanlış negatif reaksiyon oluşabilir. Alkalin pikrat metodu ile
plazma veya idrar kreatinin tayini sefprozilden etkilenmez.
4.6. Gebelik ve laktasyon
Genel tavsiye
Gebelik Kategorisi: B.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Sefprozil için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3. Klinik öncesi güvenlilik verileri). Fare, sıçan ve
tavşanlarda yapılan üreme çalışmalarında, en yüksek günlük insan dozunun (1000 mg)
sırasıyla 0.8, 8.5 ve 18.5 katı dozlarda sefprozil monohidratın fetusa zararlı etkisi
kaydedilmemiştir. Gebe kadınlar üzerinde yapılan yeterli ve iyi kontrollü çalışmalar
bulunmamaktadır.
Hayvanlardaki üreme çalışmaları ilacın insanlardaki yanıtını tam olarak öngöremediğinden,
bu ilaç kesinlikle gerekmedikçe gebelik döneminde kullanılmamalıdır.
Gebelik dönemi
SEROL gerekli olmadıkça gebelik döneminde kullanılmamalıdır.
Laktasyon dönemi
Sefprozil dozunun % 0,3’ünden daha azı anne sütü ile atılmaktadır (süte geçmektedir).
Emzirmenin durdurulup durdurulmayacağına ya da SEROL tedavisinin durdurulup
durdurulmayacağına ilişkin karar verilirken, emzirmenin çocuk açısından faydası ve SEROL
tedavisinin emziren anne açısından faydası dikkate alınmalıdır.
Üreme yeteneği / Fertilite
Sefprozil hayvanlardaki üreme toksisitesi çalışmalarında fertiliteyi azaltmamıştır (bkz; bölüm
5.3 Klinik öncesi güvenlilik verileri).
4.7. Araç ve makine kullanımı üzerindeki etkiler
Araç ve makine kullanımı üzerine bilinen herhangi bir etkisi yoktur.
5/134.8. İstenmeyen etkiler
Sefprozil ile görülen yan etkiler oral yolla uygulanan diğer sefalosporinler ile gözlenenlere
benzerdir. Sefprozil, klinik çalışmalarda genellikle iyi tolere edilmiştir. Yan etkilerden dolayı
ilacı bırakma oranı yaklaşık % 2’dir.
Klinik ya da pazarlama sonrası deneyimlerde bildirilen yan etkiler şunlardır:
Aşağıdaki sıklık grupları kullanılmıştır:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1,000 ila ≤ 1/100);
seyrek (≥ 1/10,000 ila ≤ 1/1,000); çok seyrek (≤ 1/10,000), bilinmiyor (eldeki verilerden
hareketle tahmin edilemiyor)
Enfeksiyonlar ve enfestasyonlar
Yaygın: Süperenfeksiyon ve vajinal enfeksiyon
Kan ve lenf sistemi hastalıkları
Yaygın: Eozinofili
Yaygın olmayan: Lökosit sayısında azalma
Seyrek: Trombositopeni ve protrombin zamanında uzama
Bağışıklık sistemi hastalıkları
Seyrek: Anjiyoödem, anafilaktik reaksiyon ve serum hastalığı
Sinir sistemi hastalıkları
Yaygın: Sersemlik
Yaygın olmayan: Konfüzyonel durum, uykusuzluk, uyuklama, psikomotor hiperaktivite,
sinirlilik ve baş ağrısı
Bu yan etkiler geçicidir ve ilaçla ilişkisi belirlenmemiştir.
Gastrointestinal hastalıklar
Yaygın: Karın ağrısı, diyare, bulantı, kusma
Seyrek: Kolit ve psödomembranöz kolit
Bilinmiyor: Dişlerde renk değişimi
6/13Hepato-biliyer hastalıklar
Yaygın: Aspartat aminotransferaz (AST) yükselmesi, alanin aminotransferaz (ALT)
yükselmesi
Yaygın olmayan: Alkalin fosfataz yükselmesi
Seyrek: Kolestatik sarılık (bazı penisilinler ve diğer sefalosporinlerde olduğu gibi) ve
bilirubin yükselmesi
Deri ve deri altı doku hastalıkları
Yaygın: Döküntü
Yaygın olmayan: Döküntü, ürtiker. Bu reaksiyonlar yetişkinlere oranla çocuklarda daha sık
kaydedilmiştir. Bulgu ve belirtiler genellikle tedavinin başlamasından birkaç gün sonra oluşur
ve ilacın kesilmesini takiben birkaç gün içinde kaybolur.
Seyrek: Stevens-Johnson sendromu, eritema multiforme ve genital kaşıntı
Böbrek ve idrar hastalıkları
Yaygın olmayan: Kan üre azotunda ve serum kreatininde yükselme
Genel bozukluklar ve uygulama bölgesine ilişkin hastalıklar
Seyrek: Ateş
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Hayvan toksikoloji çalışmalarında tek doz 5000 mg/kg gibi yüksek dozlar uygulandığında
ciddi veya letal sonuçlar kaydedilmemiştir. Sefprozil esas olarak böbreklerden atılır.
Ciddi doz aşımı halinde, özellikle böbrek fonksiyonları azalmış hastalarda, sefprozil vücuttan
hemodiyaliz ile uzaklaştırılabilir.
7/135. FARMAKOLOJİK OZELLİKLER
5.1. Farmakodinamik özellikler
Farmakoterapotik grup: Diğer Beta-Laktam Antibiyotikler, İkinci Kuşak Sefalosporinler
ATC kodu: J01DC10
Sefprozilin in vitro olarak Gram-pozitif ve Gram-negatif bakterileri kapsayan geniş bir etki
alanı vardır ve hücre duvarı sentezini inhibe ederek bakterisid etki gösterir. Sefprozil aşağıda
belirtilen organizmaların pek çok suşlarına karşı in vitro olarak etkilidir:
- Gram-pozitif aeroblar
Staphylococcus aureus (penisilinaz üreten suşlar dahil)
S. epidermidis
S. saprophyticus
S. warneri.
Not: Sefprozil metisiline dirençli stafilokoklara karşı etkisizdir.
Streptococcus pyogenes (A grubu streptokoklar)
Streptococcus agalactiae (B grubu streptokoklar)
Streptococcus pneumoniae (penisilin MIC 0.1-1 mcg/ml olan ve penisiline orta derece direnç
gösteren suşlar dahil) C, D, F ve G grubu streptokoklar
Viridans grubu streptokoklar
Enterococcus durans
Enterococcus faecalis
Not: Sefprozil Enterococcus faecium’a karşı etkisizdir.
Listeria monocytogenes
- Gram-negatif aeroblar
Moraxella catarrhalis (beta laktamaz üreten suşlar dahil)
Haemophilus influenzae (beta laktamaz üreten suşlar dahil)
Citrobacter diversus
Escherichia coli
Klebsiella pneumoniae
Neisseria gonorrhoeae (penisilinaz üreten suşlar dahil)
Proteus mirabilis
Salmonella türleri
Shigella türleri
Vibrio türleri
8/13Not: Sefprozil pek çok Acinetobacter, Enterobacter, Morganella morganii, Proteus vulgaris,
Providencia, Pseudomonas ve Serratia suşlarına karşı etkisizdir.
- Anaeroblar
Not: Bacteroides fragilis grubunun pek çok suşu sefprozile dirençlidir.
Clostridium difficile
Clostridium perfringens
Fusobacterium türleri
Peptostreptococcus türleri
Prevotella melaninogenica (eski adı ile Bacteroides melaninogenicus)
Propionibacterium acnes
Duyarlılık Testleri
Antimikrobiyal ajanlara bakterinin duyarlığının en doğru tahminini, zon çaplarının ölçümünü
gerektiren kantitatif metotlar verir.
Elde edilen sonuçların yorumlanması, sefprozilin minimum inhibisyon konsantrasyonu ile
disk testinde elde edilen çapın korelasyonu şeklindedir. Sefprozil ile spektrum
farklılıklarından dolayı sefalosporin duyarlılık testi için class disk (sefalotin disk) uygun
değildir. İzolelerin bütün in-vitro testlerinde 30 mcg sefprozil diski kullanılmalıdır.
30 mcg’lık sefprozil diski ile standart tek-disk duyarlılık testinin sonuçları aşağıdaki kriterlere
göre yorumlanmalıdır.
Zone çapı (mm) Açıklama MIC bağlantısı
≥ 18 (S) Duyarlı ≤ 8 mcg/ml
15-17 (MS) Kısmen duyarlı 16 mcg/ml
≤ 14 (R) Dirençli ≥ 32 mcg/ml
Bir “duyarlı” raporu genellikle ulaşılabilir kan konsantrasyonları ile patojenin inhibe
edildiğini göstermiştir. Bir “kısmen duyarlı” raporu, yüksek doz kullanılması veya
enfeksiyonun yüksek antibiyotik seviyeleri elde edilen doku ve sıvılarda (örn; idrar) olması
durumunda organizmanın ilaca duyarlı olabileceğini göstermektedir. Bir “dirençli” raporu ise
antibiyotiğin ulaşılabilir konsantrasyonunun inhibe edici olmadığını göstermektedir.
Standardize prosedürler, laboratuar kontrol organizmalarının kullanımını gerektirmektedir.
9/135.2. Farmakokinetik özellikler
Genel özellikler
Sefprozil oral yoldan kullanılan, geniş spektrumlu yarı sentetik sefalosporin grubu bir
antibiyotiktir.
Emilim:
Sefprozil oral yoldan alındığında hem aç hem de tok karna iyi emilir.
Sefprozilin oral biyoyararlanımı yaklaşık % 90’dır. Sefprozilin farmakokinetiği yemeklerle
veya bir antasit ile birlikte verildiğinde değişmez. Sefprozil aç karna uygulandıktan sonra elde
edilen ortalama plazma konsantrasyonları aşağıdaki tabloda gösterilmiştir.
Sefprozil Ortalama Plazma Konsantrasyonu* (mcg/ml)
8 saatte idrarla
Doz
Pik
atılım
4 saat 8 saat
Yaklaşık 1,5 saat
250 mg 6.1 1.7 0.2 %60
500 mg 10.5 3.2 0.4 %62
1000mg(1g) 18.3 8.4 1.0 %54
* Bu bilgiler 12 sağlıklı gönüllü genç erkekte elde edilen ortalama değerlerdir.
Farmakokinetik bilgiler kapsül uygulamasından elde edilmiştir; ancak oral solüsyon, kapsül,
tablet ve süspansiyon formüllerinin aç karnına alındığında biyoeşdeğer olduğu gösterilmiştir.
Dağılım:
Plazma proteinlerine bağlanma oranı yaklaşık % 36’dır ve 2 mcg/ml – 20 mcg/ml arasında
konsantrasyondan bağımsızdır. Ortalama plazma yarı ömrü normal kişilerde 1,3 saattir.
250 mg ve 500 mg tek sefprozil dozu alan hastalarda deri blister sıvısındaki sefprozilin pik
konsantrasyonları sırasıyla 3 ve 5,8 mcg/ml dir. Deri blister sıvısında yarılanma süresi (2,3
saat) plazmada gözlenenden daha uzundur.
Kronik otitis mediası olan hastalara 15 veya 20 mg/kg tek doz uygulamadan sonra, orta kulak
sıvısındaki sefprozilin konsantrasyonları 0,06 ila 8,7 mcg/ml arasındadır. Orta kulak
sıvısındaki sefprozil konsantrasyonları sefprozilin uygulanmasından 6 saat sonra otitis media
ile ilişkili en yaygın bakteriler için MIC değerinin üzerinde kalmıştır.
10/13Biyotransformasyon:
Bilgi bulunmamaktadır.
Eliminasyon:
Verilen dozun yaklaşık % 60’ı idrarla atılır.
Uygulamadan sonraki ilk dört saatlik periyotta, ortalama idrar konsantrasyonu 250 mg, 500
mg ve 1 g’lık dozlar için sırayla 170 mcg/ml, 450 mcg/ml ve 600 mcg/ml dir.
Doğrusallık / doğrusal olmayan durum:
Bilgi bulunmamaktadır.
Hastalardaki Karakteristik Özellikler:
Böbrek yetmezliği: Sefprozilin, böbrek fonksiyonları normal olan kişilerde, her 8 saatte bir 1
g’lık dozda oral yoldan on gün süre ile uygulanmasını takiben plazmada birikimine dair hiçbir
belirti gözlenmemiştir.
Böbrek fonksiyonları düşük olan hastalarda plazma yarı ömrünün uzaması böbrek
yetmezliğinin derecesine bağlıdır. Böbrek fonksiyonunun olmadığı hastalarda, sefprozilin
plazma yarı ömrünün 5,9 saate kadar uzadığı görülmüştür. Hemodiyaliz esnasında yarı ömrü
2,1 saate kadar kısalır. Belirgin böbrek yetmezliği olan hastalarda ilacın atılım yolu
saptanmamıştır (bkz; bölüm 4.4 Özel kullanım uyarıları ve önlemleri, 4.2 Pozoloji ve
uygulama şekli).
Karaciğer yetmezliği: Karaciğer yetmezliği olan hastalarda, sefprozilin farmakokinetik
parametrelerinde normal şahıslara göre istatistiksel olarak anlamlı bir fark bildirilmemiştir.
Geriyatrik popülasyon: Ortalama EAA (plazma konsantrasyonu – zaman eğrisi altında kalan
alan) değeri yaşlılarda (≥ 65 yaş) genç yetişkinlere oranla yaklaşık % 35 – 60’tır. Sefprozilin
farmakokinetiğinde yaş ile ilgili olan bu farklılıklar doz ayarlaması gerektirmez.
Pediyatrik popülasyon: Pediyatrik hastalara 7,5 veya 20 mg/kg tek doz uygulama yapıldıktan
sonra, sefprozil konsantrasyonları tonsiller dokuda 0,5 ila 4,3 mcg/g ve lenf dokusunda 0,4 ila
4,9 mcg/g arasındadır. Dozlamadan 3,2 saat geçtikten sonra tonsiller ve lenf dokularındaki
konsantrasyonlar farenjit ve tonsillite neden olan yaygın patojenler için MIC
konsantrasyonlarından daha yüksektir.
Sefprozilin pediyatrik hastalardaki farmakokinetiği (6 aylık – 12 yaş arasındaki hastalar)
yetişkinlerdeki ile karşılaştırılabilir. 7,5-30 mg/kg doz uygulanan çocuklardaki plazma
11/13konsantrasyonları, 250-1000 mg doz alan yetişkinlerde oral uygulamayı takiben görülen
plazma konsantrasyonları ile karşılaştırılabilir bulunmuştur. Maksimum plazma
konsantrasyonlarına (C ) dozdan 1-2 saat sonra ulaşır ve eliminasyon yarı ömrü 1,5 saattir.
maks
Cinsiyet: Ortalama EAA (plazma konsantrasyonu – zaman eğrisi altında kalan alan) değeri
kadınlarda erkeklere oranla yaklaşık % 15-20 daha yüksektir. Sefprozilin farmakokinetiğinde
cinsiyet ile ilgili olan bu farklılıklar doz ayarlaması gerektirmez.
5.3. Klinik öncesi güvenlilik verileri
Karsinojenez, Mutajenez ve Fertilite Yetersizliği
Uygun prokaryotik ve ökaryotik hücrelerde, sefprozilin in vitro veya in vivo mutajenik
potansiyeli bulunmamıştır. Karsinojenik potansiyeli değerlendirmek için in vivo uzun-sureli
çalışmalar yürütülmemiştir.
Üreme çalışmaları hayvanlarda fertilite yetersizliğini göstermemiştir.
6. FARMASÖTİK ÖZELLİKLER
6.1. Yardımcı maddelerin listesi
Sukroz
Mikrokristalin Selüloz ve Karmelloz Sodyum
Karmelloz Sodyum
Polisorbat 80
Simetikon
Sunset Yellow FCF (E110)
Sitrik Asit Anhidrus
Silika, Kolloidal Anhidrus
Glisin
Sodyum Benzoat (E211)
Sodyum Klorür
Aspartam (E951)
Muz Aroması
Vanilin
Sweetgem Aroma
Etanol %96 (Bitmiş üründe bulunmaz)
12/136.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
Toz halinde, 25°C’nin altındaki oda sıcaklığında saklanmalıdır.
SEROL süspansiyon kullanım için hazırlandıktan sonra buzdolabında (2-8°C arasında) 14
gün saklanabilir. 14 gün sonra artan ilaç kullanılmamalıdır.
6.5. Ambalajın niteliği ve içeriği
Süspansiyon için toz içeren, 60 ve 100 ml gravürlü, Tip III amber renkli cam şişelerde ve 5
ml’lik ölçülü kaşık ile birlikte ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrol Yönetmeliği’ ve
‘Ambalaj ve Ambalaj Atıklarının Kontrolü Yönetmelik’lerine uygun olarak imha edilmelidir.
7. RUHSAT SAHİBİ
PharmaVision Sanayi ve Ticaret Anonim Şirketi
Davutpaşa Cad. No:145 34010 Topkapı İstanbul
Telefon: 0212 482 00 00
Faks: 0212 482 00 86
8. RUHSAT NUMARASI
2016/17
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.01.2016
Ruhsat yenileme tarihi: -
10. KÜB’ÜN YENİLENME TARİHİ
-
13/13