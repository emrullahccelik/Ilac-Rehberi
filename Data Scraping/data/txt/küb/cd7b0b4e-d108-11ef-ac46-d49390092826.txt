KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ,
SANTRAL SİNİR SİSTEMİ ETKİLERİ VE MYASTENİA GRAVİS’İN
ŞİDDETLENMESİNİ DE İÇEREN CİDDİ ADVERS REAKSİYONLAR
 TARİVİD de dahil olmak üzere florokinolonlar aşağıdaki gibi sakatlığa yol açan ve
geri dönüşümsüz advers reaksiyonlara neden olabilir:
o Tendinit ve tendon yırtılması
o Periferal nöropati
o Santral sinir sistemi etkileri
Bu reaksiyonlardan herhangi birinin gözlendiği hastalarda TARİVİD kullanımı derhal
bırakılmalı ve florokinolon kullanımından kaçınılmalıdır.
- TARİVİD de dahil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda
TARİVİD kullanımından kaçınılmalıdır.
- TARİVİD’in de dâhil olduğu florokinolon grubu ilaçların ciddi advers reaksiyonlarla
ilişkili olduğu bilindiğinden aşağıdaki endikasyonlarda başka alternatif yoksa
kullanılabilir.
o Komplike olmayan üriner enfeksiyon
o Kronik bronşitin akut bakteriyel alevlenmesi
1.BEŞERİ TIBBİ ÜRÜNÜN ADI
TARİVİD 400 mg film kaplı tablet
2.KALİTATİF VE KANTİTATİF BİLEŞİM
Etkin madde:
Ofloksasin 400 mg
Yardımcı maddeler:
Laktoz (susuz) (inek sütü kaynaklı) 228 mg
Sodyum nişasta glikolat 32 mg
Yardımcı maddeler için Bölüm 6.1’e bakınız.
3.FARMASÖTİK FORM
Film kaplı tablet
Açık sarımsı beyaz renkte, her iki tarafı çentikli, oblong film kaplı çentikli tablet
4.KLİNİK ÖZELLİKLER
4.1. Terapötik endikasyonlar
Kronik bronşitin akut bakteriyel alevlenmesi ve komplike olmayan üriner
enfeksiyonlarda alternatif tedavi seçeneklerinin varlığında ciddi yan etki riski nedeniyle
1 | 19kullanılmamalıdır. Buna ilâve olarak üriner enfeksiyonlarda antibiyogramla duyarlık
kanıtlanması gerekmektedir.
TARİVİD yetişkinlerde aşağıdaki bakteriyel enfeksiyonların tedavisinde kullanılır (bkz.
Bölüm 4.4 ve 5.1):
 Akut piyelonefrit ve komplikasyonlu idrar yolu enfeksiyonları
 Bakteriyel prostatit, epididimo-orşit
 Diğer antibakteriyel ajanlarla kombinasyon halinde, pelvik inflamatuvar hastalık
TARİVİD aşağıdaki enfeksiyonların tedavisinde yalnızca, bu enfeksiyonların tedavisi için
genel olarak önerilen diğer antibakteriyel ajanların kullanımının uygun bulunmadığı
durumlarda kullanılmalıdır (bkz. Bölüm 4.4):
 Komplike olmayan sistit
 Üretrit
 Komplikasyonlu yumuşak doku ve deri enfeksiyonları,
 Akut bakteriyel sinüzit
 Kemik ve eklem enfeksiyonları,
 Bronşit dahil kronik obstruktif pulmoner hastalığın akut alevlenmesi
 Toplum kökenli pnömoni
 Nötropenik hastalarda bakteriyel enfeksiyonun profilaksisi
Ofloksasinin Treponema pallidum’a karşı aktivitesi bulunmamaktadır.
Uygun antibakteriyel ajanların kullanımı konusunda resmi kılavuzlar dikkate alınmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Dozaj, uygulama metodu ve süresi enfeksiyonun türüne ve şiddetine bağlıdır.
Böbrek fonksiyonu normal olan hastalar için:
Günlük doz rejimi Tedavi süresi
Endikasyon
(şiddetine göre) (şiddetine göre)
Komplikasyonlu idrar Günde iki kez 200 mg 7-21 gün
yolu enfeksiyonları (günde iki kez 400 mg’a
yükseltilebilir)
Akut piyelonefrit Günde iki kez 200 mg 7-10 gün
(günde iki kez 400 mg’a (14 güne uzatılabilir)
yükseltilebilir)
Akut bakteriyel prostatit Günde iki kez 200 mg 2- 4 hafta *
(günde iki kez 400 mg’a
yükseltilebilir)
Kronik bakteriyel 4-8 hafta *
prostatit
2 | 19Günde iki kez 200 mg 14 gün
Epididimo-orşit (günde iki kez 400 mg’a
yükseltilebilir)
Pelvik inflamatuvar Günde iki kez 400 mg 14 gün
hastalık
Komplike olmayan sistit Günde iki kez 200 mg veya 3 gün
günde iki kez 400 mg 1 gün
Gonokokal olmayan Günde iki kez 300 mg 7 gün
üretrit
Neisseria gonorrhoeae Tek doz 400 mg 1 gün
uretrit
(bkz. Bölüm 4.4)
Kemik ve eklem Günde iki kez 200 mg 3-4 hafta
enfeksiyonları (bireysel vakalara
göre daha uzun
olabilir)
Komplikasyonlu Günde iki kez 200 mg bkz. “Tedavinin
yumuşak doku ve deri süresi” başlığı
enfeksiyonları altındaki genel bilgi
Akut bakteriyel sinüzit Günde iki kez 200 mg bkz. “Tedavinin
süresi” başlığı
altındaki genel bilgi
Bronşit dahil kronik Günde iki kez 200 mg bkz. “Tedavinin
obstruktif pulmoner süresi” başlığı
hastalığın akut altındaki genel bilgi
alevlenmesi
Toplum kökenli Günde iki kez 200 mg bkz. “Tedavinin
pnömoni süresi” başlığı
altındaki genel bilgi
* prostat iltihabı için hastanın yeniden değerlendirilmesi sonrası tedavi süresinin uzatılması
düşünülebilir.
TARİVİD aynı zamanda başlangıçta intravenöz ofloksasin ile tedavi sırasında iyileşme
görülen hastalarda tedaviye devam etmek için de kullanılabilir.Bireysel vakalarda, değişken
duyarlılıktaki patojenlerin, şiddetli enfeksiyonların (örn. solunum yolunun veya kemiklerin)
ya da hasta yanıtının yetersiz olduğu durumların tedavisinde dozu artırmak gerekebilir. Bu
durumlarda, doz günde 2 x 400 mg ofloksasine yükseltilebilir. Aynı durum, komplikasyonlu
enfeksiyonlar için de geçerlidir.
Bağışıklığı şiddetli bir şekilde baskılanmış hastalarda enfeksiyon profilaksisi için günde 400
ile 600 mg ofloksasin önerilir.
Tedavinin süresi:
Tedavinin süresi patojenik yanıtın şiddetine ve klinik tabloya bağlıdır. Genel olarak, ateş
düştükten ve diğer semptomlar hafifledikten sonra tedavinin en az 2 ila 3 gün daha sürmesi
önerilir.
3 | 19Akut enfeksiyonlarda, genelde 7 ila 10 günlük bir tedavi süresi yeterlidir.
Daha ileri veriler elde edilene kadar, tedavi süresi 2 ayı aşmamalıdır.
Uygulama şekli:
TARİVİD yeterli miktarda (1/2 – 1 bardak) sıvı ile çiğnenmeden bütün olarak yutulmalıdır.
Aç karnına veya yemeklerle birlikte alınabilir. Dozaja uyulmak için çentik çizgisinden
bölünebilir. Birlikte antiasit uygulanmasından kaçınılmalıdır (bkz. Bölüm 4.5).
Özel popülasyonlara ilişkin ek bilgiler:
Böbrek yetmezliği:
Kreatinin klirensi veya serum kreatinin olarak belirlenen orta ve ciddi şekilde bozulmuş
böbrek fonksiyonu olan hastalar için aşağıdaki dozaj önerilmektedir:
Böbrek fonksiyonu bozulmuş olan hastalarda doz aşağıdaki gibi azaltılmalıdır:
Kreatinin klirensi Birim doz* Dozlar arasındaki aralık
50-20 mL/dakika 100-200 mg 24 saat
≤20 mL/dakika** 100 mg 24 saat
veya hemodiyaliz
veya periton diyalizi 200 mg 48 saat
*Endikasyona veya doz aralığına göre
** Şiddetli böbrek bozukluğu olan hastalarda ya da diyaliz hastalarında ofloksasinin serum
konsantrasyonu izlenmelidir.
Kreatinin klirensi ölçülemediğinde, aşağıda verilen erişkinler için Cockcroft formülü
kullanılarak serum kreatinin düzeyine göre belirlenebilir:
Erkekler:
ClCr (mL/dakika) = Ağırlık (kg) x (140 – yaş (yıl olarak))
72 x serum kreatinin (mg/dl)
Veya
ClCr (mL/dakika) = Ağırlık (kg) x (140 – yaş (yıl olarak))
0,814 x serum kreatinin (mikromol/L)
Kadınlar:
ClCr (mL/dakika) = 0,85 x (yukarıdaki değer)
Bireysel vakalarda (yukarı bakınız), yine de yukarıda verilen dozu artırmak gerekebilir.
Karaciğer yetmezliği:
Şiddetli karaciğer fonksiyon bozukluğu olan hastalarda ofloksasinin eliminasyonu azalmış
olabilir (ör; asitli karaciğer sirozu). Bu nedenle günlük maksimum doz 400 mg'ı (1 tablet
TARİVİD 400) aşmamalıdır.
Pediyatrik popülasyon:
TARİVİD çocuklarda ve büyümesi devam eden ergenlerde kullanılmamalıdır (bkz. Bölüm
4.3).
4 | 19Geriyatrik popülasyon:
Herhangi bir bozulmuş böbrek fonksiyonunun izlenmesine ek olarak, yaşlı hastalar için doz
ayarlaması gerekmez (bkz. Bölüm 4.4, kardiyak bozukluklar).
4.3. Kontrendikasyonlar
Aşağıda belirtilen durumlarda TARİVİD (ofloksasin) kullanılmamalıdır:
 Ofloksasine, diğer kinolonlara veya yardımcı maddelerin herhangi birine karşı aşırı
duyarlılığı olanlarda
 Epilepsisi veya düşük MSS nöbet eşiği olan hastalarda
 Önceki kinolon tedavisi ile ilişkili tendon hastalıkları/ hasar durumunda
 Çocuklar ve büyümesi devam eden ergenlerde*
 Gebelik sırasında*
 Emziren kadınlarda*
*Hayvan deneylerinden elde edilen sonuçlar, büyüyen organizmada büyüme plağı
kıkırdağına zarar verme riskini ortadan kaldıramamıştır.
4.4. Özel kullanım uyarıları ve önlemleri
Geçmişte, kinolon veya florokinolon içeren ilaçlar kullanırken ciddi yan etkiler yaşamış olan
hastalarda ofloksasin kullanımından kaçınılmalıdır (bkz. Bölüm 4.8). Bu hastalarda ofloksasin
ile tedavi, sadece alternatif tedavi seçeneklerinin yokluğu durumunda ve dikkatli bir risk/yarar
değerlendirmesi yapıldıktan sonra başlatılmalıdır (ayrıca bkz. Bölüm 4.3).
Direnç riskleri
Metisilin dirençli S.aureus
Metisilin dirençli S.aureus büyük olasılıkla ofloksasin dahil florokinolonlara karşı da eş
direnç göstermektedir. Dolayısıyla, bilinen veya şüphelenilen metisilin dirençli S.aureus
(MRSA) enfeksiyonlarının tedavisinde, laboratuvar sonuçlarıyla organizmanın ofloksasine
duyarlı olduğu kanıtlanmadığı müddetçe (ve MRSA enfeksiyonlarının tedavisi için genel
olarak önerilen antibakteriyel ajanların kullanılmasının uygun olmaması söz konusu değilse)
ofloksasinin kullanılması önerilmemektedir.
E.coli
İdrar yolu enfeksiyonlarında en yaygın patojen olan E.coli’nin, florokinolonlara karşı direnci
Avrupa Birliği içerisinde değişkenlik göstermektedir. Hekimlerin reçete ederken E.coli’nin
florokinolonlara karşı direncinin lokal prevelansını dikkate almaları tavsiye edilmektedir.
Neisseria gonorrhoeae enfeksiyonları
Neisseria gonorrhoeae’ye karşı dirençteki artış nedeniyle, patojenin tanımlanarak ofloksasine
karşı duyarlı olduğu kanıtlanmadığı müddetçe, ofloksasin şüphelenilen gonokokal
enfeksiyonların (üretral gonokokal enfeksiyon, pelvik inflamatuvar hastalık ve epididimo-
orşit) ampirik tedavi seçeneği olarak kullanılmamalıdır. Tedavi başladıktan üç gün sonra
klinik iyileşme sağlanamazsa, tedavi yeniden gözden geçirilmelidir.
Pelvik inflamatuvar hastalık
Pelvik inflamatuvar hastalığın tedavisi için, ofloksasin yalnızca aneorobik tedavi ile
kombinasyon halinde düşünülmelidir.
5 | 19P. aeruginosa
P. aeruginosa’nın neden olduğu nozokomiyal veya diğer ciddi enfeksiyonlarda kombinasyon
tedavisi gerekli olabilir. Özellikle P. aeruginosa’nın neden olduğu spesifik enfeksiyon
vakalarında, hedef tedavinin sağlandığından emin olmak için direnç seviyeleri belirlenmelidir.
Streptokok
TARİVİD beta-hemolitik streptokokun neden olduğu akut anjina tonsillaris tedavisinde
endike değildir.
Direnç riski
Gelişen direncin prevalansı seçilen türlere göre coğrafi olarak ve zaman içinde değişkenlik
gösterebilir. Dolayısıyla, dirence ilişkin lokal bilgi gereklidir; özellikle ciddi enfeksiyonlarda
veya tedaviye yanıtın başarısız olduğu durumlarda, patojenin izole edilerek mikrobiyolojik
tanısı ve duyarlılığı araştırılmalıdır.
Kemik ve eklem enfeksiyonları
Kemik ve eklem enfeksiyonlarında diğer antienfektiflerle kombinasyon tedavisine ihtiyaç
olup olmadığı değerlendirilmelidir.
Şiddetli büllöz reaksiyonlar
Ofloksasin ile Stevens-Johnson sendromu veya toksik epidermal nekroliz gibi şiddetli büllöz
deri reaksiyonları vakaları bildirilmiştir (bkz. Bölüm 4.8). Deri ve/veya mukozal reaksiyonlar
meydana gelirse hastalara tedaviye devam etmeden hemen önce doktorlarına danışmaları
önerilmelidir.
Aşırı duyarlılık reaksiyonları
Florokinolonların ilk uygulamalarında aşırı duyarlılık ve alerjik reaksiyonlar bildirilmiştir. İlk
uygulamadan sonra bile anafilaktik ve anafilaktoit reaksiyonlar hayati tehlikeye yol
açabilecek şoka kadar ilerleyebilir. Böyle durumlarda ofloksasin kullanımı durdurulmalı ve
uygun acil durum önlemleri (örn. antihistaminik, kortikosteroidler, sempatomimetikler ve
muhtemelen ventilasyon dahil olmak üzere şok tedavisi) başlatılması gerekmektedir.
Clostridium difficile ile ilişkili hastalık
TARİVİD tedavisi sırasında veya sonrasında (tedaviden birkaç hafta sonrası dahil olmak
üzere) şiddetli, inatçı ve/veya kanlı diyare görülürse, bu Clostridium difficile ile ilişkili
hastalığın belirtisi olabilir. Bu hastalığın şiddeti, en şiddetlisi psödomembranöz kolit olmak
üzere, orta seviyeden hayatı tehdit edici boyuta kadar değişebilir (bkz. Bölüm 4.8).
Dolayısıyla, ofloksasin ile tedavi sırasında veya sonrasında ciddi ishal gelişen hastalarda bu
tanının dikkate alınması önemlidir. Eğer psödomembranöz enterokolitten şüpheleniliyorsa,
TARİVİD tedavisi derhal kesilmeli ve uygun bir tedaviye başlanmalıdır (örn. oral
vankomisin, oral teikoplanin veya metronidazol gibi kanıtlanmış klinik etkililiği bulunan
belirli antibiyotik/kemoterapötik ajanlar alarak). Peristaltik hareketleri inhibe eden ilaçlar, bu
gibi durumlarda kullanılmamalıdır.
Uzun süreli, yaşamsal faaliyetleri kısıtlayıcı ve potansiyel olarak geri dönüşsüz ciddi advers
ilaç reaksiyonları
Kinolon ve florokinolon kullanan hastalarda çok nadir vakalarda, yaşlarından ve öncesinde
mevcut olan risk faktörlerinden bağımsız olarak, uzun süreli (aylarca veya yıllarca devam
eden), farklı, bazen birden çok vücut sistemini etkileyen (kas iskelet sistemi, sinir sistemi,
psikiyatrik ve duyular) kısıtlayıcı ve potansiyel olarak geri dönüşsüz ciddi advers ilaç
6 | 19reaksiyonları bildirilmiştir. Herhangi bir ciddi advers reaksiyonun ilk belirti veya işaretleri
ortaya çıktığı anda, ofloksasin derhal kesilmeli ve hastalar doktorlarına danışmaları için
yönlendirilmelidir.
Konvülziyona (nöbetlere) eğilimli hastalar
Kinolonlar nöbet eşiğini düşürebilir ve nöbetleri tetikleyebilir. TARİVİD bilinen epilepsi
hastalığı olan veya MSS nöbet eşiği düşük olduğu bilinen hastalarda kontrendikedir (bkz.
Bölüm 4.3). TARİVİD, yalnızca mevcut MSS lezyonları olan hastalarda, fenbufen veya
benzer steroidal olmayan anti-inflamatuvar ilaçlarla eşlik eden tedavide veya teofilin gibi
nöbet eşiğini düşüren tıbbi ürünlerle epileptik nöbetlere başka yatkınlıklar olduğunda çok
dikkatli bir şekilde kullanılmalıdır (bkz. Bölüm 4.5).
Nöbet görülmesi durumunda TARİVİD tedavisi durdurulmalıdır. Gerekli acil müdahale
önlemleri alınmalıdır (örneğin solunum yolu açılması, örneğin diazepem veya barbitüratlarla
antikonvülsanların uygulanması).
Tendinit ve tendon rüptürü, periferal nöropati ve merkezi sinir sistemi etkileri dâhil
sakatlığa sebep olan ve potansiyel geri dönüşümsüz ciddi advers reaksiyonlar
TARİVİD dâhil florokinolonlar, sakatlığa sebep olabilen ve potansiyel geri dönüşümsüz ciddi
advers reaksiyonlarla ilişkilendirilmiştir. Yaygın olarak görülen advers reaksiyonlar kas-
iskelet ve periferal sinir sistemi (tendinit, tendon rüptürü, tendonlarda şişme veya
inflamasyon, karıncalanma veya uyuşma, kol ve bacaklarda uyuşukluk, kas ağrısı, kas
güçsüzlüğü, eklem ağrısı, eklemlerde şişme gibi) atralji, miyalji, periferal nöropati ve merkezi
sinir sistemi etkileridir (halüsinasyon, anksiyete, depresyon, intihar eğilimi, insomnia, şiddetli
baş ağrısı ve konfüzyon) (bkz. Bölüm 4.8).
Bu reaksiyonlar, TARİVİD başladıktan sonra saatler ya da haftalar içinde görülebilir. Her yaş
grubundan veya önceden mevcut risk faktörleri olmayan hastalar, bu advers reaksiyonları
yaşamıştır.
Herhangi bir ciddi advers reaksiyonun ilk bulgularının veya semptomlarının ortaya çıkması
durumunda TARİVİD derhal kesilmelidir. Ayrıca, florokinolonlarla bağlantılı olarak bu ciddi
advers reaksiyonlardan herhangi birini yaşayan hastalarda TARİVİD dâhil florokinolonların
kullanımından kaçınılmalıdır.
Tendinit ve tendon rüptürü
Kinolon ve florokinolonlarla tedavinin başlangıcından sonraki 48 saat içinde, bazen bilateral
olmak üzere, tendinit ve tendon rüptürü (bununla sınırlı olmamakla beraber özellikle Aşil
tendonu) oluşabilir ve tedavinin bitmesinden sonraki birkaç aya kadar bile oluştuğuna ilişkin
vakalar bildirilmiştir. Tendinit ve tendon rüptürü riski yaşlı hastalarda, böbrek yetmezliği olan
hastalarda, solid organ transplant hastalarında ve eş zamanlı olarak kortikosteroid tedavisi
alanlarda artmaktadır. Bu nedenle eş zamanlı kortikosteroid kullanımından kaçınılmalıdır.
Tendinitin ilk belirtilerinde (örneğin ağrılı şişlik, inflamasyon) ofloksasin tedavisi
durdurulmalı ve alternatif tedavi değerlendirilmelidir. Etkilenmiş uzuv uygun şekilde tedavi
edilmelidir (örneğin immobilizasyon). Tendinopati belirtileri oluşursa kortikosteroidler
kullanılmamalıdır.
Böbrek yetmezliği olan hastalar
Ofloksasin öncelikle böbrekler aracılığıyla atılır. Böbrek fonksiyonu bozulmuş hastalarda,
TARİVİD sadece dozun ayarlanmasından sonra ve böbrek fonksiyonunun tıbbi takibi altında
kullanılmalıdır (bkz. Bölüm 4.2).
7 | 19Psikotik reaksiyonlar
Ofloksasin dahil kinolonlarla tedavi sırasında depresyon ve psikotik reaksiyonlar görülmüştür.
Bazı vakalarda; tek dozun ardından intihara eğilim dahil intihar düşüncesi ve kendine zarar
verici davranışlar gelişmiştir (bkz. Bölüm 4.8). Eğer hastada bu tür reaksiyonlar gelişirse,
belirtiler veya semptomlar görüldüğü anda ofloksasin derhal kesilmelidir. Ayrıca, hastaya
reçeteyi yazan doktora danışması talimatı verilmelidir. Alternatif olarak florokinolon
içermeyen antibakteriyel tedavi düşünülmeli ve uygun önlemler alınmalıdır. Psikotik
bozukluğu olan veya psikiyatrik bozukluk hikayesi olan hastalarda ofloksasin kullanıldığında
dikkatli olunması önerilir.
Karaciğer fonksiyon yetmezliği olan hastalar
TARİVİD ile tedavi sırasında karaciğer hasarı meydana gelebilir. Karaciğer fonksiyon
yetmezliği olan hastalarda, TARİVİD yalnızca karaciğer fonksiyonu tıbbi olarak izleniyorsa
uygulanmalıdır. Florokinolonlarla karaciğer yetmezliğine (bazen ölümcül) sebep olabilen
fulminant hepatit vakaları bildirilmiştir. Hastalara iştah azalması, sarılık, koyu renkli idrar,
kaşıntı veya gergin karın gibi karaciğer hastalığı belirtileri gelişmesi halinde, tedaviyi
bırakmaları ve doktoruyla iletişime geçmeleri tavsiye edilmelidir (bkz. Bölüm 4.8).
K vitamini antagonistleri ile tedavi gören hastalar
Bir K vitamini antagonistiyle (örneğin varfarin) eş zamanlı olarak ofloksasin dahil
florokinolonlar ile tedavi edilen hastalarda koagülasyon değerlerinde (PT/INR) olası bir artış
ve/veya olası bir kanama sebebiyle, koagülasyon değerleri takip edilmelidir (bkz. Bölüm 4.5).
Myasthenia gravis
Ofloksasin dahil florokinolonlar, myasthenia gravisli hastalarda nöromüsküler blokajı
tetikleyebilir ve kas güçsüzlüğünü şiddetlendirebilirler. Myasthenia gravisli hastalarda,
florokinolonların kullanımı ile ciddi advers reaksiyonlar (ölüm veya suni solunum ihtiyacı
dahil) ilişkilendirilmiştir. Öyküsünde myasthenia gravis bulunan hastalarda ofloksasin
önerilmemektedir.
Işığa karşı duyarlılık gelişmesinin (Fotosensitizasyon) önlenmesi
Ofloksasine bağlı fotosensitizasyon vakaları bildirilmiştir (bkz. Bölüm 4.8).
Fotosensitizasyonu önlemek için hastaların tedaviden sonra 48 saate kadar kuvvetli güneş
ışığına çıkmamaları veya yapay UV radyasyonuna (örn. mor ötesi ışınlar veren lamba,
solaryum) maruz kalmamaları önerilir.
İkincil enfeksiyon
Diğer antibiyotiklerde olduğu gibi, özellikle uzun süreli ofloksasin kullanımı dirençli
organizmaların aşırı büyümesine yol açabilir. Bu nedenle hastanın durumu düzenli aralıklarla
kontrol edilmelidir. Sekonder bir enfeksiyon ortaya çıkarsa, uygun önlemler alınmalıdır.
Kardiyak bozukluklar
Ofloksasin dahil florokinolon kullanan hastalarda QT aralığında uzama olguları bildirilmiştir
(bkz. Bölüm 4.8). Ofloksasin de dahil olmak üzere, florokinolonlar kullanılırken aşağıdaki
gibi QT aralığının uzaması açısından bilinen risk faktörlerine sahip hastalarda dikkatli
olunması gerekir:
- Konjenital uzun QT sendromu
- QT aralığını uzattığı bilinen ilaçların birlikte kullanılması (örn. Sınıf IA ve III
antiaritmikler, trisiklik ve tetrasiklik antidepresanlar, makrolidler, imidazol antifungal ajanlar
8 | 19ve antimalaryal ajanlar, bazı non-sedatif antihistaminikler (örn. astemizol, terfenadin,
ebastine), antipsikotikler)
- Düzeltilmemiş elektrolit dengesizliği (örn. hipokalemi, hipomagnezemi)
- Yaşlılar
- Kalp hastalıkları (örn. kalp yetmezliği, miyokard infarktüsü, bradikardi)
Yaşlılar ve kadınlar QT aralığını uzatan ilaçlara daha duyarlıdır. Bu hasta gruplarında
ofloksasin dahil olmak üzere florokinolon kullanılırken dikkatli olunmalıdır (bkz. Bölüm 4.2 "
Geriyatrik popülasyon ", 4.5, 4.8 ve 4.9).
Disglisemi
Daha sıklıkla yaşlı hastalarda meydana gelen, ofloksasin dahil florokinolonlar ile hiperglisemi
ve hipoglisemi dahil olmak üzere kan glukoz değişikliği bildirilmiştir. Eş zamanlı olarak oral
antidiyabetik ajan (örn. glibenklamid) veya insülin ile tedavi gören diyabetli hastalarda
hipoglisemik koma görüldüğü bildirilmiştir. Diyabetli hastalarda kan glukoz seviyesinin
dikkatle takip edilmesi tavsiye edilmektedir (bkz. Bölüm 4.8).
Hasta kan glukoz düzeyinde değişiklik bildirirse TARİVİD tedavisi derhal kesilmeli ve
alternatif olarak florokinolon içermeyen antibiyotik tedavi düşünülmelidir.
Periferik nöropati
Kinolon veya florokinolon grubu ilaçlar kullanan hastalarda parestezi, hipoestezi, disestezi
veya güçsüzlüğe neden olabilen, duyusal veya duyusal-motor polinöropati vakaları
bildirilmiştir. Ofloksasin tedavisi alan hastalar ağrı, yanma, batma hissi, uyuşukluk veya
güçsüzlük gibi nöropati semptomlarının oluşması durumunda, potansiyel olarak geri dönüşsüz
hasarın gelişmesini önlemek için tedaviye devam etmeden önce doktorlarına danışmaları
konusunda bilgilendirilmelidir (bkz. Bölüm 4.8).
Glukoz-6-fosfat dehidrogenaz eksikliği olan hastalar
Latent veya teşhis edilmiş glukoz-6-fosfat dehidrogenaz eksikliği bulunan hastalar
kinolonlarla tedavi edildiğinde hemolitik reaksiyonlara eğilimli olabilir.Ofloksasin
kullanılması gerekiyorsa, bu hastalar bu yüzden hemoliz oluşumu açısından yakından
izlenmelidir.
Görme bozuklukları
Bir görme bozukluğu veya diğer göz bozuklukları ortaya çıkarsa,derhal bir göz doktoruna
başvurulmalıdır (bkz. Bölüm 4.7 ve 4.8).
Laboratuvar testleriyle etkileşim
TARİVİD tedavisi sırasında idrarda opiatların ya da porfirinlerin tayini yalancı pozitif
sonuçlar verebilir. Pozitif sonuçların daha spesifik metotlarla doğrulanması gerekebilir.
Aort anevrizması, aort diseksiyonu ve kalp kapağı yetersizliği
Epidemiyolojik çalışmalar, florokinolonların kullanımından sonra özellikle yaşlı
popülasyonda aort anevrizması ve aort diseksiyonu riskinde artış ve aort ve mitral kapak
yetersizliği olduğunu bildirmektedir. Florokinolonları alan hastalarda bazen rüptürler
(ölümcül vakalar dahil) ve kalp kapakçıklarından birinin regürjitasyonu ile komplike olan aort
anevrizması ve diseksiyonu vakaları bildirilmiştir (bkz. Bölüm 4.8).
9 | 19Bu nedenle florokinolonlar, pozitif aile öyküsünde anevrizma veya konjenital kalp kapağı
kusuru bulunan hastalarda veya aort aevrizması ve/veya aort diseksiyonu veya kalp kapağı
tanısı konmuş hastalarda veya diğer risk faktörleri veya predispozan koşullar mevcut
olduğunda;
- Hem aort anevrizması hem de aort diseksiyonu ve kalp kapağı yetersizliği için (örn. bağ
dokusu bozuklukları Marfan sendromu veya Ehlers-Danlos sendromu gibi, Turner sendromu,
Behçet hastalığı, hipertansiyon, romatoid artrit) veya
- Aort anevrizmaları ve diseksiyonları için (örneğin, vasküler bozukluklar; Takayasu arteriti
veya dev hücreli arterit gibi veya bilinen ateroskleroz veya Sjögren sendromu) veya
- Kalp kapakçığı yetersizliği için (örn. infektif endokardit), yalnızca dikkatli bir fayda-risk
değerlendirmesi yapıldıktan sonra ve diğer tedavi seçenekleri değerlendirildikten sonra
kullanılmalıdır.
Aort anevrizmaları ve diseksiyonları ve bunların rüptürü riski, sistemik kortikosteroidlerle
birlikte tedavi edilen hastalarda da artabilir.
Ani karın, göğüs veya sırt ağrısı durumunda, hastalara acil servise derhal başvurmaları tavsiye
edilmelidir. Akut solunum sıkıntısı, yeni başlayan çarpıntılar veya karın veya alt
ekstremitelerde ödem gelişmesi durumunda hastalar derhal tıbbi yardım almalıdır.
Diğer durumlar
Diğer kinolonlara karşı ciddi istenmeyen etkiler görülen hastalar (örneğin ciddi nörolojik
bozukluklar) ofloksasine karşı benzer reaksiyonları açısından daha yüksek risk taşırlar.
TARİVİD laktoz (inek sütü kaynaklı) içermektedir. Nadir kalıtımsal galaktoz intoleransı,
Lapp laktaz yetmezliği ya da glukoz-galaktoz malabsorpsiyon problemi olan hastaların bu
ilacı kullanmamaları gerekir.
TARİVİD her dozunda 1,39 mmol (32 mg) sodyum ihtiva eder. Bu durum kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşim ve diğer etkileşim şekilleri
Antasitler, Sukralfat ve Metal iyonlar
Eşzamanlı alüminyum veya magnezyum içeren antasitler veya sukralfat alımı TARİVİD’in
etkilerini hafifletebilir. Aynı durum metal iyonları (alüminyum, demir, magnezyum veya
çinko) içeren diğer müstahzarlar için de geçerlidir. Bu nedenle TARİVİD, bu tür
preparatlardan yaklaşık 2 saat önce alınmalıdır.
Teofilin, fenbufen veya benzeri steroidal olmayan antiinflamatuvar ilaçlar
Klinik bir çalışmada teofilin ile ofloksasinin farmakokinetik etkileşimi bulunmamıştır.
Bununla birlikte, kinolonlar teofilin, steroid olmayan antiinflamatuvar ilaçlar veya serebral
nöbet eşiğini düşüren diğer ajanlarla eş zamanlı verildiğinde serebral nöbet eşiğinde belirgin
bir düşüş meydana gelebilir.
QT aralığını uzattığı bilinen ilaçlar
Ofloksasin, diğer florokinolonlarda olduğu gibi, QT aralığını uzattığı bilinen ilaçları (örneğin
Sınıf IA ve III antiaritmikler, trisiklik ve tetrasiklik antidepresanlar, makrolidler, imidazol
antifungal ajanlar ve antimalaryal ajanlar, bazı non-sedatif antihistaminikler (örn. astemizol,
10 | 19terfenadin, ebastine), antipsikotikler) alan hastalarda dikkatli kullanılmalıdır (bkz. Bölüm
4.4).
K vitamini antagonistleri
Bir K vitamini antagonisti (örn. Varfarin) ile kombinasyon halinde ofloksasin ile tedavi edilen
hastalarda, protrombin süresinin uzaması (INR’de artış/ PT değerinde azalma) ve / veya
kanama artışı bildirilmiştir. Bu tür kanamalar bazen ciddi olabilir. Bu nedenle, K vitamini
antagonistleri ile eşzamanlı tedavi gören hastaların pıhtılaşma durumunun yakından izlenmesi
önerilir.
Glibenklamid
Ofloksasin, glibenklamidin serum seviyelerinde küçük bir artışa neden olabilir. Bu,
hipoglisemiye yol açabileceğinden ofloksasin ve glibenklamid eş zamanlı kullanımında kan
glukoz seviyelerinin yakından takibi önerilir.
Probenesid, simetidin, furosemid ve metotreksat
Eş zamanlı uygulandığında, probenesid ofloksasinin toplam klirensini % 24 oranında
azaltmış, EAA değerini % 16 oranında arttırmıştır. Bu etki muhtemelen, bu aktif maddelerin
renal tübüler atılımındaki aktif taşıyıcının kompetisyonu veya inhibisyonundan
kaynaklanmaktadır. Ofloksasin ile probenesid, simetidin, furosemid ve metotreksat gibi renal
tübüler sekresyonu etkileyebilecek ajanların birlikte kullanımı, serum düzeylerinin
yükselmesine ve advers reaksiyonların artmasına neden olabileceğinden dikkatli
kullanılmalıdır.
4.6. Gebelik ve laktasyon
Genel tavsiye
Gebelik kategorisi: C
Ofloksasininin gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlar/Doğum kontrolü(Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut
değildir.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim
ve/veya/doğum ve/veya doğum sonrası gelişim üzerindeki etkiler bakımından yetersizdir
(bkz. Bölüm 5.3). İnsanlara yönelik potansiyel risk bilinmemektedir.
Ofloksasin’in gebe kadınlarda kullanımına ilişkin yeterli bilgi yoktur. İnsanlardaki sınırlı
verilere dayanarak, florokinolonların gebeliğin ilk trimesterinde kullanılması, doğumda majör
malformasyonların veya diğer istenmeyen etkilerin riskinde artış ile ilişkilendirilmemiştir.
Yavru ve henüz doğmamış hayvanlarda kinolon maruziyetinin gelişmemiş kıkırdakta etkileri
olduğu gözlenmiş fakat teratojenik etkiler olmamıştır. Bu tıbbi ürünün çocuk veya yavru
organizma/fetüsün eklem kıkırdağında hasara neden olduğu göz ardı edilemez. Bu sebeple
TARİVİD gebelik döneminde kontrendikedir (bkz. Bölüm 4.3 ve 5.3).
Laktasyon dönemi
Ofloksasin az miktarda insan sütüne geçer. TARİVİD tedavisi sırasında, emzirilen çocuklarda
potansiyel eklem hasarı riski ve diğer ciddi zararlı etkiler nedeniyle emzirme kesilmelidir
(bkz. Bölüm 4.3 ve 5.3).
11 | 19Üreme yeteneği/Fertilite:
TARİVİD’in insanlar üzerindeki üreme yeteneğine ilişkin yeterli veri mevcut değildir.
4.7. Araç ve makine kullanımı üzerindeki etkiler
Bazı yan etkiler (örn. sersemlik/baş dönmesi, uyuklama, görme bozuklukları) hastanın
konsantrasyon ve tepki verme yeteneğini bozabilir . Dolayısıyla bu yeteneklerin özel bir
öneme sahip olduğu durumlarda (örn. araç sürmek,makine kullanımı)risk teşkil edebilir. Bu
durum alkolle bağlantılı olarak daha büyük ölçüde geçerlidir. Bu nedenle hastalar, aktif olarak
araç veya makine kullanmadan önce tedaviye yanıtlarını gözlemlemelidir.
4.8. İstenmeyen etkiler
Aşağıda verilen bilgiler klinik araştırmalardan ve yoğun pazarlama sonrası deneyimlerden
elde edilen verileri temel almaktadır.
Sıklıklar şu şekilde tanımlanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000), çok seyrek (< 1/10.000), bilinmiyor (eldeki verilerden
hareketle tahmin edilemiyor).
Her sıklık grubu içinde sunulan istenmeyen etkiler azalan şiddete göre sıralanmıştır.
Enfeksiyonlar ve enfestasyonlar
Yaygın olmayan: Dirençli bakteri ve mantarda artış (bkz. Bölüm 4.4)
Kan ve lenf sistemi hastalıkları
Çok seyrek: Anemi, hemolitik anemi, lökopeni, eozinofili, trombositopeni, pansitopeni
Bilinmiyor: Agranülositoz, kemik iliği depresyonu
Bağışıklık sistemi hastalıkları
Seyrek: Anafilaktik/ anafilaktoid aşırı duyarlılık reaksiyonları+, anjiyoödem+
Çok seyrek: İç organları da etkileyebilen vaskülit, anafilaktik/ anafilaktoid şok+
Metabolizma ve beslenme hastalıkları
Seyrek: İştah kaybı, hipoglisemik koma (bkz. Bölüm 4.4)
Bilinmiyor: Hiperglisemi, özellikle antidiyabetiklerle tedavi gören hastalarda hipoglisemi
(bkz. Bölüm 4.4)
Psikiyatrik hastalıkları*
Yaygın olmayan: Ajitasyon, uyku bozuklukları, insomnia
Seyrek: Psikotik bozukluk (örn. halüsinasyonla birlikte), anksiyete, konfüzyon, yoğun rüyalar
(kabus görmek de dahil), depresyon, deliryum
Bilinmiyor: İntihar düşünceleri veya intihar girişimi de dahil, kendine zarar verici
davranışlarla birlikte psikotik bozukluk ve depresyon (bkz. Bölüm 4.4), sinirlilik
Sinir sistemi hastalıkları*
Yaygın olmayan:Huzursuzluk, baş ağrısı, baş dönmesi
Seyrek: Uyuklama hali, parestezi gibi duyusal bozukluklar (örneğin hipoestezi veya
hiperestezi), tat ve koku alma duyusunda bozukluklar (koku kaybı dahil), hafıza bozukluğu
Çok seyrek: Duyusal veya duyusal-motor periferik nöropati+, nöbetler+, ekstrapiramidal
semptomlar veya diğer kas koordinasyon bozuklukları (bkz. Bölüm 4.4)
12 | 19Bilinmiyor: Tremor, diskinezi, agüzi, senkop, benign intrakyaniyal hipertansiyon
Göz hastalıkları*
Yaygın olmayan: Gözde iritasyon, oküler batma, konjunktivit
Seyrek: Görme yeteneğinde bozulma (örneğin bulanık görme, çift görme ve renkli görmede
bozukluk)
Bilinmiyor: Üveit
Kulak ve iç kulak hastalıkları*
Yaygın olmayan: Sersemlik
Seyrek: Dengesizlik
Çok seyrek: Tinnitus , işitme kaybı
Bilinmiyor: İşitme bozuklukları
Kardiyak hastalıkları**
Yaygın olmayan: Palpitasyonlar
Seyrek: Taşikardi
Bilinmiyor: Ventriküler aritmi ve Torsade de Pointes (özellikle QT uzaması riski taşıyan
hastalarda bildirilmiştir), elektrokardiyogramda QT aralığının uzaması (bkz. Bölüm 4.4 ve
4.9)
Vasküler hastalıkları**
Seyrek: Hipotansiyon, hipertansiyon
Bilinmiyor: Bilinç kaybı ile beraber kolapsa kadar gidebilen ciddi hipotansiyon
Solunum, göğüs bozuklukları ve mediastinal hastalıkları
Yaygın olmayan: Kuru öksürük, nazofarenjit, burun akıntısı
Seyrek: Solunum zorluğu, bronkospazm,
Bilinmiyor: Alerjik pnömoni, ciddi solunum sıkıntısı
Gastrointestinal hastalıkları
Yaygın olmayan: Mide rahatsızlığı, karın ağrısı diyare, bulantı, kusma
Seyrek: Enterokolit; bazen hemorajik olabilir
Çok seyrek: Psödomembranöz kolit+ (bkz. Bölüm 4.4)
Bilinmiyor: Dispepsi, flatulans, konstipasyon, pankreatit
Hepato-bilier hastalıkları
Seyrek: Karaciğer enzimlerinde artış (ALT/AST, LDH, gamma-GT, alkalin fosfataz) ve/veya
kanda bilirubin artışı ile beraber karaciğer fonksiyonlarında bozulma
Çok seyrek: Kolestatik sarılık,
Bilinmiyor: Yüksek şiddette olabilen hepatit, ciddi hepatik hasar+. Ağırlıklı olmak üzere altta
yatan karaciğer rahatsızlıkları olan hastalarda ofloksasin kullanımında, bazen ölümcül
olabilen akut karaciğer yetmezliği dahil olmak üzere şiddetli karaciğer hasarı durumları
bildirilmiştir (bkz. Bölüm 4.4).
Deri ve derialtı doku hastalıkları
Yaygın olmayan: Döküntü ve kaşıntı gibi cilt reaksiyonları
Seyrek: Sıcak basması, terleme, ürtiker, veziküler veya püstüler döküntü
Çok seyrek: Şiddetli cilt ve mukoza membranı reaksiyonları (eritema multiforme, toksik
epidermal nekroliz), fotosensitivite reaksiyonu (güneş yanığı benzeri belirtiler, tırnaklarda
13 | 19renk kaybı veya kırılma), vasküler purpura, izole vakalarda deri nekrozuna neden olabilen
vaskülit
Bilinmiyor: Eksfoliyatif dermatit, Stevens-Johnson sendromu, akut jeneralize eksantamatöz
püstülozis, ilaç döküntüsü, stomatit
Kas-iskelet bozuklukları, bağ doku ve kemik hastalıkları*
Seyrek: Tendinit
Çok seyrek: Eklem ve kas rahatsızlıkları (örneğin ağrı), tendon rüptürü (örn. aşil tendonu)
(bkz. Bölüm 4.4). Bu istenmeyen etki tedaviye başlanmasından itibaren 48 saat içinde
gelişebilir ve iki taraflı olabilir.
Bilinmiyor: Rabdomiyoliz ve/veya miyopati, kas güçsüzlüğü (myasteni gravis’li hastalarda
özellikle önemlidir), kas yırtılması, kas rüptürü, bağ doku yırtığı, artrit
Böbrek ve idrar yolu hastalıkları
Seyrek: Renal fonksiyon bozukluğu (örneğin serum kreatinin düzeyinin artışı ile)
Çok seyrek: Akut böbrek yetmezliği
Bilinmiyor: Akut interstisyel nefrit
Konjenital ve kalıtımsal/genetik hastalıkları
Bilinmiyor: Porfiri hastalığı bulunanlarda porfiri atakları
Genel bozukluklar ve uygulama bölgesine ilişkin hastalıkları*
Bilinmiyor: Asteni, pireksi, ağrı (sırt, göğüs ve kol ve bacak ağrıları dahil)
+ Pazarlama sonrası deneyim
* Kinolon ve florokinolon kullanımı ile ilişkili olarak çok nadir vakalarda, bazı vakalarda
önceden var olan risk faktörlerinden bağımsız olarak, uzun süreli (aylarca veya yıllarca devam
eden), farklı, bazen birden çok sistem organ sınıfını ve duyuları etkileyen (tendonit, tendon
rüptürü, artralji, ekstremitelerde ağrı, yürüme güçlüğü, parestezi ile ilişkili nöropati,
depresyon, yorgunluk, bellek zayıflığı, uyku bozuklukları ve duyma, görme, tat alma ve koku
almada bozukluk gibi reaksiyonları içerir) kısıtlayıcı ve potansiyel olarak geri dönüşsüz ciddi
advers ilaç reaksiyonları bildirilmiştir (bkz. Bölüm 4.4).
**Florokinolon alan hastalarda bazen rüptürler (ölümcül vakalar dahil) ve kalp
kapakçıklarından birinin regürjitasyonu ile komplike olan aort anevrizması ve diseksiyonu
vakaları bildirilmiştir (bkz. Bölüm 4.4).
Çok nadir vakalar dışında (örneğin koku, tat ve duyma bozukluklarına dair istisnai vakalar),
gözlenen yan etkiler TARİVİD tedavisinin durdurulmasından sonra ortadan kalmıştır.
Bazı istenmeyen yan etkiler (örneğin psödomembranöz kolit, aşırı duyarlılık reaksiyonları,
nöbetler) bazı vakalarda akut olarak hayatı tehdit edici olabilir ve acil tıbbi önlemlerin
alınmasını gerektirebilir (bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
14 | 194.9. Doz aşımı ve tedavisi
Akut doz aşımının en önemli semptomları, bunlarla sınırlı olmamakla birlikte, konfüzyon,
bayılma hissi, obnubilasyon ve nöbetler gibi merkezi sinir sistemi semptomlarının yanı sıra
QT aralığının uzaması ve mide bulantısı ve gastrointestinal mukozada erozyonlar gibi
gastrointestinal rahatsızlıkları içerebilir.
Pazarlama sonrası deneyimde MSS etkileri (konfüzyon, nöbetler, halüsinasyonlar ve tremor
dahil) gözlenmiştir.
Doz aşımı halinde semptomatik tedavi uygulanmalıdır. QT aralığı uzaması olasılığı sebebi ile
EKG takibi yapılmalıdır. Diğer organların ve hayatsal fonksiyonların da bir yoğun bakım
ünitesinde takip edilmesi ve korunması gerekli olabilir.
Nöbet oluşursa, derhal antikonvülsiflerle tedavi önerilmektedir.
Aşırı doz aşımı durumunda, aşağıdaki önlemler önerilebilir:
Absorbe edilmemiş ofloksasinin vücuttan uzaklaştırılması yolları arasında, gastrik lavaj,
adsorban ve sodyum sülfat uygulanması (mümkünse ilk 30 dakika içinde), gastrik mukozayı
korumak için devamlı antiasitler, absorbe olmuş herhangi bir maddenin elimine edilmesini
sağlamak için diürez tedavisi yer alır.
Ofloksasinin bir bölümü hemodiyaliz ile uzaklaştırılabilir. Peritonal diyaliz ve CAPD
ofloksasinin vücuttan uzaklaştırılmasında etkili değildir. Spesifik bir antidodu
bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için antienfektifler, sistemik kullanım için
antibakteriyeller, kinolon antibakteriyeller, florokinolonlar
ATC kodu: J01MA01
Ofloksasin florokinolon sınıfından sentetik bir antibakteriyel ilaçtır.
Etki mekanizması
Ofloksasinin etki mekanizması bakteriyel topoizpomeraz II (giraz) ve topoizomeraz IV’ü
inhibe ederek, DNA sentezinin bozulmasına dayanır. Bu, bakterisidal bir etki ile sonuçlanır.
Farmakokinetik ve farmakodinamik arasındaki ilişki
Etkililik temel olarak patojenin pik serum seviyesi (C ) ve minimum inhibitör
maks
konsantrasyonu (MİK) arasındaki orana veya patojenin EAA ve MİK değeri arasındaki orana
bağlıdır.
Direnç mekanizması
Ofloksasine direnç aşağıdaki mekanizmalara bağlı olabilir:
- Hedef yapılarda değişiklikler: Ofloksasine ve diğer florokinolonlara en yaygın direnç
mekanizması mutasyon sonucu topoizomeraz II ve IV’deki değişikliklerdir.
- Diğer direnç mekanizmaları aksiyon bölgesinde florokinolonların konsantrasyonunda
düşüşe neden olur. Bu duruma, porinlerin oluşumundaki azalmaya veya atım pompası
ile hücreden tahliyenin artmasına bağlı olarak azalan penetrasyon neden olur.
Escherichia coli, Klebsiella spp. ve diğer Enterobacteriaceae için transfer edilebilir,
plazmid kodlu direnç kanıtlanmıştır.
15 | 19Ofloksasin ile diğer florokinolonlarla kısmi veya tam çapraz direnç bulunmaktadır.
Sınır noktaları
Sınır noktaları Ofloksasin standart dilüsyon serileri kullanılarak test edilmiştir. Duyarlı ve
dirençli bakterilerin minimum inhibisyon konsantrasyonları aşağıdaki şekilde tanımlanmıştır:
EUCAST (Antimirobiyal Duyarlılık Testleri Avrupa Komisyonu) sınır noktaları (v. 12.0):
Patojen Standart maruziyette Dirençli
duyarlı
Enterobacteriaceae  0,25 mg/L > 0,5 mg/L
Haemophilus influenzae  0,06 mg/L > 0,06 mg/L
Moraxella catarrhalis  0,25 mg/L > 0,25 mg/L
Neisseria gonorrhoeae  0,125 mg/L > 0,25 mg/L
Türle ilgili olmayan sınır noktaları*  0,25 mg/L > 0,5 mg/L
* Temel olarak serum farmakokinetiğine dayanmaktadır (bkz. www.nak-deutschland.org).
Gelişen direnç prevelansı
Gelişen direncin prevelansı bireysel türler için coğrafi olarak veya zaman içinde değişkenlik
gösterebilir. Dolayısıyla, özellikle ciddi enfeksiyonların uygun tedavisi için, direnç hakkında
lokal bilgi gereklidir. Eğer lokal direnç ofloksasinin etkililiğinin şüpheli olduğu bir duruma
işaret ediyorsa terapötik uzman tavsiyesi alınmalıdır. Özellikle ciddi enfeksiyonların
varlığında veya tedavi başarısız olduğunda, patojenin tespit edilerek mikrobiyolojik tanıda
bulunulması ve ofloksasine duyarlılığının araştırılması gereklidir.
Son 5 yıl içinde ulusal direnç izlem projeleri ve çalışmalarından elde edilen verilere
dayanarak Almanya’da gelişen direnç prevelansı (Revizyon tarihi: Nisan 2022)
Yaygın olarak duyarlı türler
Aerobik gram-pozitif mikroorganizmalar
Staphylococcus saprophyticus1
Streptococcus pyogenes
Aerobik gram-negatif mikroorganizmalar
Acinetobacter pittii$
Citrobacter koseri
Enterobacter cloacae
Haemophilus influenzae
Klebsiella aerogenes
Klebsiella oxytoca
Legionella pneumophila°
Moraxella catarrhalis
Proteus vulgaris°
Salmonella enterica (sadece enteritis salmonellae )
Serratia marcescens
Diğer mikroorganizmalar
Chlamydia pneumoniae°$
Chlamydia trachomatis°$
Mycoplasma hominis°$
Mycoplasma pneumoniae°$
16 | 19Ureaplasma urealyticum°$
Gelişen direncin kullanım sırasında problem oluşturabileceği türler
Aerobik gram-pozitif mikroorganizmalar
Enterococcus faecalis$
Streptococcus pneumoniae$
Aerobik gram-negatif mikroorganizmalar
Acinetobacter baumannii$
Citrobacter freundii
Escherichia coli
Klebsiella pneumoniae
Morganella morganii
Neisseria gonorrhoeae
Proteus mirabilis
Pseudomonas aeruginosa$
Doğal dirençli türler
Aerobik gram-pozitif mikroorganizmalar
Enterococcus faecium
Anaerobik mikroorganizmalar
Bacteroides spp.
Clostridioides difficile
Stenotrophomonas maltophilia
Yukarıdaki kategoriler neredeyse tamamen siprofloksasin verilerine dayanmaktadır.
° Bu tablo yayınlandığında güncellenen veri bulunmamaktaydı. Duyarlılık temel literatüre,
standart çalışmalara ve terapötik kılavuzlara dayanmaktadır.
$Çoğu izolatın doğal duyarlılığı, kategori I içindedir (artan maruziyette duyarlı) .
1 Yalnızca komplike olmayan sistit izolatları için geçerlidir.
5.2. Farmakokinetik özellikler
Genel Özellikler
Emilim
Aç deneklerde oral uygulamadan sonra, ofloksasin hızla ve neredeyse tamamen emilir.
Dağılım
Tek bir 200 mg oral dozdan sonra pik serum konsantrasyonu bir saat içinde ortalama 2,5 – 3
mcg/mL olur. Görünür dağılım hacmi 120 litredir. Çoğul doz uygulamasını takiben, serum
konsantrasyonu anlamlı ölçüde artmamaktadır (çarpım faktörü yaklaşık 1,5). Ofloksasin'in
idrardaki ve idrar yolu enfeksiyonları bölgesindeki konsantrasyonları, serum
konsantrasyonlarını 5 ila 100 kat aşar.
Plazma proteinine bağlanma yaklaşık % 25 oranındadır.
Biyotransformasyon
Biyotransformasyon % 5’in altındadır.
Eliminasyon
Atılım esas olarak böbrek yoluyla gerçekleşir. İdrarda bulunan iki ana metaboliti N-desmetil-
ofloksasin ve ofloksasin N-oksittir (uygulanan dozun % 80-90’ı değişmemiş olarak idrarla
atılır). Safrada ofloksasin, glukuronat konjugatı olarak bulunur. İntravenöz infüzyondan sonra
ofloksasinin farmakokinetiği oral doz uygulamasından sonra gözlenenle son derece benzerdir.
17 | 19Doğrusallık/Doğrusal olmayan durum
Serum eliminasyon yarılanma ömrü 6–7 saattir ve doğrusaldır.
Hastalardaki karakteristik özellikler
Böbrek yetmezliği olan hastalar:
Serum yarılanma ömrü uzar ve toplam klirens ve renal klirens, kreatinin klirensi ile ilişkili
olarak azalır.
5.3. Klinik öncesi güvenlilik verileri
Akut toksisite
Ofloksasinin nörotoksik potansiyeli bulunmaktadır ve yüksek dozlarda geri dönüşümlü
testiküler değişikliklere neden olur. Ayrıca, yetişkin hayvanlarda tekli ve tekrarlanan
uygulamaya ilişkin preklinik çalışmaların yanı sıra farmakolojik güvenlilik çalışmaları
ofloksasin uygulamasıyla ilişkili herhangi bir ilave risk belirtisi göstermemiştir.
Diğer giraz inhibitörleri gibi, ofloksasin jüvenil hayvanların geniş, ağrılık taşıyan
eklemlerinde gelişim aşamasındayken hasara neden olabilir. Kıkırdak hasarının boyutu yaş,
tür ve doza bağlıdır ve eklemler üzerindeki baskının kaldırılmasıyla kayda değer derecede
azaltılabilir.
Ofloksasin maruziyetini takiben kataraktojenik ya da ko-kataraktojenik etkilere ait belirtiler
bulunmamıştır. Bazı giraz inhibitörlerinin QT aralığı uzamasına ilişkin bir potansiyeli olduğu
bilinmektedir. Bugüne kadarki preklinik çalışmalar, ofloksasinin bahsi geçen giraz
inhibitörleri ile karşılaştırıldığında, QT aralığı uzamasına ilişkin sadece düşük bir potansiyeli
olduğunu göstermiştir.
Üremeyle ilgili toksisite:
Terapötik dozlarda gerçekleştirilen hayvan çalışmalarında, ofloksasinin fertilite ya da
perinatal ve postnatal gelişim üzerine etkisi yoktur ve teratojenik veya diğer embriyotoksik
etkilere neden olmamaktadır.
Mutajenisite:
Ofloksasine ait fototoksisite, fotomutajenisite ve fotokarsinojenisite verileri, diğer
florokinolonlarla kıyaslandığında in vitro veya in vivo olarak sadece zayıf bir fotomutajenik
veya tumorijenik etki göstermiştir.
Teratojenisite:
Ofloksasinin fertilite ya da perinatal ve postnatal gelişim üzerine etkisi yoktur ve teratojenik
değildir.
Karsinojenisite:
Ofloksasin ile geleneksel uzun süreli karsinojenisite çalışmaları yapılmamıştır.In vitro ve in
vivo çalışmalarda ofloksasinin mukozal olmadığı bulunmuştur.
6. FARMASÖTİK ÖZELLİKLERİ
6.1. Yardımcı maddelerin listesi
Laktoz (susuz) (inek sütü kaynaklı)
Mısır nişastası
Sodyum nişasta glikolat
Hidroksipropilselüloz
18 | 19Magnezyum stearat
Hidroksipropilmetilselüloz
Makrogol 8000
Talk
Titanyum dioksit (E171)
Sarı demir oksit (E172)
6.2. Geçimsizlikler
Bildirilmemiştir.
6.3. Raf ömrü
24 ay
6.4. Saklamaya yönelik özel tedbirler
30°C altındaki oda sıcaklığında ve ambalajında saklayınız.
6.5. Ambalajın niteliği ve içeriği
PVC/Alüminyum blister ambalajda, 5 adet film kaplı tablet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Şişli-İstanbul
8. RUHSAT NUMARASI(LARI)
197/47
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 07.08.2001
Ruhsat yenileme tarihi: 07.08.2006
10. KÜB’ÜN YENİLENME TARİHİ
19 | 19