KISA ÜRÜN BİLGİSİ
1. BEŞERİ TIBBİ ÜRÜNÜN ADI
VEGALİS 20 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablet 20 mg tadalafil içerir.
Yardımcı maddeler:
Laktoz anhidrus (inek sütü kaynaklı) 240 mg
Laktoz monohidrat (inek sütü kaynaklı) 5,6 mg
Yardımcı maddeler için, 6.1’e bakınız.
3. FARMASÖTİK FORM
Film kaplı tablet.
Sarı renkli, damla şeklinde film kaplı tablet.
4. KLİNİK ÖZELLİKLER
4.1. Terapötik endikasyonlar
Erektil disfonksiyonun tedavisinde endikedir.
VEGALİS’in etkili olabilmesi için cinsel uyarının olması gereklidir.
VEGALİS kadınlarda kullanım için endike değildir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkin erkeklerde kullanımı
Genel olarak önerilen doz öngörülen cinsel aktiviteden en az 30 dakika önce alınan 10 mg (2x5
mg) ’dır. 10 mg (2x5 mg) tadalafilin yeterli bir etki göstermediği hastalarda doz 20 mg’a
yükseltilebilir.
Günlük maksimum 1 doz kullanılmalıdır.
Tadalafilin 10 (2x5 mg) veya 20 mg’lık dozları öngörülen cinsel aktiviteden önce alınmalıdır
ve sürekli günlük kullanım için önerilmemektedir.
20 mg tadalafil içeren ürünlerin (çentikli tabletler hariç) bölünerek kullanılması uygun
değildir.
Uygulama şekli:
Tabletler ağız yoluyla alınır.
1Özel popülasyonlara ilişkin ek bilgiler
Böbrek/Karaciğer yetmezliği:
Hafif ile orta şiddetli böbrek fonksiyon bozukluğu olan hastalarda doz ayarlaması yapılmasına
gerek yoktur. Şiddetli böbrek fonksiyon bozukluğu olan hastalarda tadalafil kullanılması
önerilmez (bkz. Bölüm 4.4 ve 5.2).
Şiddetli karaciğer fonksiyon bozukluğu olan hastalarda (Child Pugh Sınıf C) tadalafilin
güvenliliği üzerine sınırlı klinik veri bulunmaktadır. Eğer bu hastalara VEGALİS reçete
edilirse, hastaya ilacı reçete eden hekim tarafından detaylı bir bireysel yarar/risk
değerlendirmesi yapılmalıdır (bkz. Bölüm 4.4 ve 5.2).
Diyabetli erkek hastalar:
Diyabetli hastalarda doz ayarlaması yapılmasına gerek yoktur.
Pediyatrik popülasyon:
VEGALİS 18 yaşın altındaki kişilerde kullanılmamalıdır.
Geriyatrik popülasyon:
Yaşlı erkeklerde doz ayarlaması yapılmasına gerek yoktur.
4.3. Kontrendikasyonlar
Etkin madde veya yardımcı maddelerden herhangi birine karşı aşırı duyarlılığı olan hastalarda
kontrendikedir.
Klinik çalışmalarda tadalafilin, nitratların hipotansif etkilerini artırdığı gösterilmiştir. Bu
durumun nitratların ve tadalafilin nitrik oksit/cGMP yolu üzerindeki kombine etkilerinin bir
sonucu olduğu düşünülmektedir. Bu nedenle, herhangi bir formda organik nitrat alan
hastalarda VEGALİS kullanılması kontrendikedir (bkz. Bölüm 4.5).
VEGALİS’in da dahil olduğu erektil disfonksiyon tedavisi için kullanılmakta olan bileşikler,
cinsel aktivitenin önerilmediği kalp hastalığı olan erkeklerde kullanılmamalıdır. Hekimler,
daha önceden kardiyovasküler hastalığı olan kişilerde, cinsel aktivitenin oluşturduğu
potansiyel kardiyak riskleri göz önünde bulundurmalıdır.
Aşağıda belirtilen kardiyovasküler hastalığı olan hasta grupları klinik çalışmalara dahil
edilmemişlerdir ve bu nedenle bu hastalarda tadalafil kullanımı kontrendikedir:
- Son 90 gün içinde miyokard enfarktüsü geçirmiş hastalar,
- Stabil olmayan angina ya da cinsel birleşme sırasında angina ortaya çıkan hastalar,
2- Son 6 ayda New York Heart Association sınıflandırmasına göre “Sınıf 2” ya da daha
ağır kalp yetmezliği olan hastalar,
- Kontrol edilemeyen aritmileri, hipotansiyonu (< 90/50 mm Hg), ya da kontrol
edilemeyen hipertansiyonu olan hastalar,
- Son 6 ay içinde inme geçirmiş olan hastalar.
Non-arteritik anterior iskemik optik nöropati (NAION) nedeniyle bir gözünde görme kaybı
olan hastalarda, bu epizodun daha önce PDE5 inhibitörü maruziyeti ile ilişkili olsun ya da
olmasın, VEGALİS kontrendikedir (bkz. Bölüm 4.4).
Tadalafil de dahil olmak üzere PDE5 inhibitörlerinin, riosiguat gibi guanilat siklaz
uyarıcılarıyla birlikte uygulanması potansiyel semptomatik hipotansiyona yol açtığından
kontrendikedir (bkz. Bölüm 4.5).
4.4. Özel kullanım uyarıları ve önlemleri
V EGALİS’le tedavi öncesi
Erektil disfonksiyonu teşhis etmek ve altında yatan potansiyel sebepleri tespit etmek için,
farmakolojik tedavi düşünülmeden önce, hastanın medikal geçmişi incelenmeli ve fiziki
muayene yapılmalıdır.
Cinsel aktivite ile bağlantılı olarak belirli bir kardiyak risk söz konusu olduğundan, erektil
disfonksiyona yönelik herhangi bir tedavi başlatılmadan önce hekimler, hastalarının
kardiyovasküler durumlarını göz önünde bulundurmalıdırlar. Tadalafil, kan basıncında hafif
ve geçici düşüşlere sebep olabilen vazodilatör özelliklere sahip olup (Bkz. Bölüm 5.1),
nitratların hipotansif etkisini artırmaktadır (bkz. Bölüm 4.3).
Erektil disfonksiyon değerlendirmesi altta yatan potansiyel nedenlerin tespitini ve uygun tıbbi
değerlendirme sonrası uygun tedavinin belirlenmesini kapsamalıdır. Pelvik cerrahi veya sinir
koruyucu olmayan radikal prostatektomi geçiren hastalarda VEGALİS’in etkili olup olmadığı
bilinmemektedir.
K ardiyovasküler
Miyokard enfarktüsü, ani kardiyak ölüm, stabil olmayan anjina pektoris, ventriküler aritmi,
inme, geçici iskemik ataklar, göğüs ağrısı, palpitasyonlar ve taşikardi gibi ciddi
kardiyovasküler olaylar, pazarlama sonrası ve klinik çalışmalar sırasında rapor edilmiştir. Bu
olayların rapor edildiği hastaların çoğunluğu daha önceden mevcut kardiyovasküler risk
faktörlerine sahiptir. Ancak, bu olayların doğrudan bu risk faktörlerine, VEGALİS’e, cinsel
aktiviteye veya bunların ya da diğer faktörlerin kombinasyonuna bağlı olup olmadığını kesin
13olarak tespit etmek mümkün değildir.
Alfa blokörleri alan hastalara eş zamanlı olarak VEGALİS verilmesi bazı hastalarda
1
semptomatik hipotansiyona neden olabilmektedir (bkz. Bölüm 4.5). Tadalafil ve doksazosin
kombinasyonu önerilmemektedir.
G örsel
Tadalafil ve diğer PDE5 inhibitörlerinin kullanımı ile ilişkili olarak görsel kusurlar ve
NAION vakaları bildirilmiştir. Gözlemsel verilerin analizi, erektil disfonksiyona sahip
erkeklerde tadalafil veya diğer PDE5 inhibitörlerini maruz kaldıktan sonra artmış akut
NAION riski olduğunu göstermektedir. Bu; tadalafile maruz kalan tüm hastalar için geçerli
olabileceğinden hastalara, ani görme bozukluğu durumunda VEGALİS kullanmayı
bırakmaları ve derhal bir hekime danışmaları tavsiye edilmelidir (bkz. Bölüm 4.3).
A zalan veya ani işitme kaybı
Tadalafil kullanımından sonra ani işirme kaybı vakaları bildirilmiştir. Bazı durumlarda (yaş,
diyabet, hipertansiyon ve önceki işitme kaybı öyküsü gibi) diğer risk faktörleri mevcut
olmasına rağmen, hastalara tadalafil almayı bırakmaları ve işitmede ani bir azalma veya
işitme kaybı durumunda derhal tıbbi yardım almaları tavsiye edilmelidir.
K araciğer fonksiyon bozukluğu
Ağır karaciğer yetmezliği olan hastalarda (Child-Pugh Sınıf C), tadalafilin tek doz
uygulamasının güvenliliği ile ilgili sınırlı klinik veri mevcuttur. Eğer bu hastalara VEGALİS
reçete edilirse, hastaya ilacı reçete eden hekim tarafından detaylı bir bireysel yarar/risk
değerlendirmesi yapılmalıdır.
P riapizm ve penisin anatomik deformasyonu
4 saat ya da daha fazla süren ereksiyon yaşayan hastalar derhal tıbbi yardım almalıdırlar. Eğer
priapizm derhal tedavi edilmezse, penil dokuda hasar meydana gelebilir ve kalıcı iktidarsızlık
ile sonuçlanabilir.
Penisinde anatomik deformasyon bulunan (angülasyon, kavernozal fibroz ya da Peyronie
hastalığı gibi) ya da priapizme neden olabilecek koşullara sahip olan (orak hücre anemisi,
multipl miyelom ya da lösemi gibi) hastalarda, VEGALİS’in da dahil olduğu, erektil
disfonksiyon tedavisine yönelik bileşikler dikkatle kullanılmalıdır.
14C YP3A4 inhibitörleri ile birlikte kullanımı
Potent CYP3A4 inhibitörleri (ritonavir, sakinavir, ketokonazol, itrakonazol ve eritromisin)
kullanan hastalarda, ilaçlar birlikte kullanıldığında tadalafil maruziyetinde artış (EAA)
gözlendiğinden, VEGALİS reçetelendirilirken dikkatli olunmalıdır (bkz. Bölüm 4.5).
V EGALİS ve erektil disfonksiyonda kullanılan diğer tedaviler
Tadalafil ve diğer PDE5 inhibitörleri ya da diğer erektil disfonksiyon tedavilerinin birlikte
kullanımının güvenliliği ve etkililiği çalışılmamıştır. Hastalar VEGALİS’i bu tür
kombinasyonlarla almamaları için bilgilendirilmelidir.
L aktoz
VEGALİS laktoz (inek sütü kaynaklı) içermektedir. Galaktoz intoleransı, Lapp laktaz
eksikliği veya glukoz-galaktoz emiliminde bozukluk gibi kalıtsal problemleri olan hastalar bu
ilacı kullanmamalıdır.
Bu tıbbi ürün her bir film kaplı tablette 1 mmol (23 mg)’dan daha az sodyum ihtiva eder; yani
bu değer kontrollü sodyum diyetinde olanlar için bile ihmal edilebilir bir değerdir.
Pazarlama sonrası deneyimde, retinal ven oklüzyonu çok seyrek olarak bildirilmiştir.
Tadalafil ve retinal ven oklüzyonu arasındaki nedensellik ilişkisi araştırılmamıştır.
Doktorların, özellikle yaşlı, kan viskozitesi artmış hastalarda retinal ven oklüzyonu riskinin
daha yüksek olduğuna dikkat etmeleri gerekir.
4.5. Diğer tıbbi ürünler ile etkileşimler ve diğer etkileşim şekilleri
Aşağıda belirtildiği üzere tadalafil ile etkileşim çalışmaları yürütülmüştür.
Diğer maddelerin tadalafil üzerindeki etkileri
S itokrom P450 inhibitörleri
Tadalafil temel olarak CYP3A4 tarafından metabolize edilir. Seçici bir CYP3A4 inhibitörü
olan ketokonazol (günde 200 mg), tek başına tadalafil ile elde edilen EAA ve C maks
değerlerine kıyasla, tadalafil (10 mg) maruziyetini (EAA) 2 kat ve C maks ’ı %15 oranında
artırmıştır..Ketokonazol (günde 400 mg), tek başına tadalafil ile elde edilen EAA ve Cmaks
değerlerine kıyasla, tadalafil (20 mg) maruziyetini (EAA) 4 kat ve Cmaks'ı %22 oranında
arttırmıştır. Bir CYP3A4, CYP2C9, CYP2C19 ve CYP2D6 inhibitörü olan proteaz inhibitörü
ritonavir (günde iki kez 200 mg), Cmaks değerinde bir değişim olmaksızın, tadalafil (20 mg)
maruziyetini (EAA) iki kat arttırmıştır. Her ne kadar spesifik etkileşimler çalışılmamışsa da,
sakinavir gibi diğer proteaz inhibitörleri ve eritromisin, klaritromisin, itrakonazol ve greyfurt
15suyu gibi diğer CYP3A4 inhibitörleri birlikte uygulanırken, bunların tadalafilin plazma
konsantrasyonunu arttırması beklendiğinden dikkatli olunmalıdır (bkz. Bölüm 4.4). Sonuç
olarak, bölüm 4.8'de listelenen advers reaksiyonların insidansı artabilmektedir.
T aşıyıcılar
Tadalafilin dispozisyonunda, taşıyıcıların (örneğin, p-glikoprotein) rollerinin ne olduğu
bilinmemektedir. Bu nedenle taşıyıcıların inhibisyonu aracılığı ile ilaç etkileşimlerinin
görülme olasılığı vardır.
S itokrom P450 indükleyicileri
CYP3A4 indükleyicisi olan rifampisin, tek başına tadalafille (10 mg) elde edilen EAA
değerlerine kıyasla, tadalafil EAA’nı %88 azaltmıştır. Bu azalan maruziyetin tadalafilin
etkililiğini azalttığı öngörülebilir; ancak azalan etkililiğin derecesi bilinmemektedir.
Fenobarbital, fenitoin ve karbamazepin gibi diğer CYP3A4 indükleyiciler tadalafilin plazma
konsantrasyonlarını düşürebilmektedir.
Tadalafilin diğer tıbbi ürünler üzerindeki etkileri
N itratlar
Klinik çalışmalarda, tadalafilin, nitratların hipotansif etkilerini arttırdığı gösterilmiştir. Bu
nedenle, herhangi bir formda organik nitrat alan hastalara VEGALİS uygulanması
kontrendikedir (bkz. Bölüm 4.3). 150 deneğin, 7 gün boyunca günde 20 mg dozda tadalafil ve
değişik zamanlarda 0,4 mg dil altı nitrogliserin aldığı bir klinik çalışmanın sonuçlarına göre,
ilaç etkileşimi 24 saatten uzun sürede sonlanmış ve son tadalafil dozundan 48 saat sonra artık
tespit edilemez bir düzeye gelmiştir. Bu nedenle herhangi bir VEGALİS dozu reçete edilmiş
ve yaşamı tehdit eden bir durumda nitrat uygulanmasının tıbbi olarak gerekli görüldüğü bir
hastada, nitrat uygulaması yapılmadan önce en son VEGALİS dozundan sonra en az 48 saat
geçmiş olması gerekliliği dikkate alınmalıdır. Bu gibi durumlarda, nitratlar sadece yakın
medikal gözetim altında ve uygun hemodinamik izleme ile uygulanmalıdır.
A ntihipertansifler (kalsiyum kanal blokörleri dahil)
Doksazosin (günde 4 ve 8 mg) ve tadalafilin (günde 5 mg ve 20 mg tek doz) eş zamanlı
uygulaması, bu alfa-blokörün kan basıncı düşürme etkisini anlamlı biçimde arttırır. Bu etki,
en az 12 saat devam eder ve senkop dahil semptomatik olabilir. Bu nedenle, bu kombinasyon
önerilmemektedir (bkz. Bölüm 4.4).
16Kısıtlı sayıdaki sağlıklı gönüllüde yapılan etkileşim çalışmalarında, bu etkiler alfuzosin ve
tamsulosin ile bildirilmemiştir. Ancak, alfa-blokörleri ile tedavi edilen hastalarda ve özellikle
yaşlılarda tadalafil kullanılırken dikkatli olunmalıdır. Tedaviler en düşük doz ile başlatılmalı
ve kademeli olarak ayarlanmalıdır.
Klinik farmakoloji çalışmalarında, tadalafilin, antihipertansif tıbbi ürünlerin hipotansif
etkilerini artırma potansiyeli araştırılmıştır. Bu araştırmada, kalsiyum kanal blokörleri
(amlodipin), anjiyotensin dönüştürücü enzim (ACE) inhibitörleri (enalapril), beta-adrenerjik
reseptör blokörler (metoprolol), tiyazid diüretikler (bendrofluazid) ve anjiotensin II reseptör
blokörler (değişik tip ve dozlarda, tek başına veya tiyazidler, kalsiyum kanal blokörleri, beta-
blokörler ve/veya alfa-blokörler ile birlikte) dahil olmak üzere temel antihipertansif tıbbi
ürünlerin üzerinde çalışılmıştır. Tadalafilin (20 mg dozun uygulandığı anjiotensin II blokörler
ve amlodipin ile yapılan çalışmalar haricinde 10 mg) yukarıda belirtilen kategorilerle klinik
olarak anlamlı hiçbir etkileşimi olmamıştır. Bir diğer klinik farmakoloji çalışmasında tadalafil
(20 mg), 4 farklı sınıf antihipertansif ilaç ile kombine edilerek çalışılmıştır. Birden fazla
antihipertansif almakta olan hastalarda ayakta-kan basıncı değişimlerinin, kan basıncı
kontrolü ile bir dereceye kadar bağlantılı olduğu görülmüştür. Bu bakımdan, kan basınçları iyi
kontrol edilmiş olan hastalarda, azalma en az seviyede ve sağlıklı gönüllülerde görülenle
benzer seviyede olmuştur. Kan basınçları iyi kontrol edilmemiş olan gönüllülerde, her ne
kadar düşüş, gönüllülerin büyük çoğunluğunda hipotansif semptomlar ile bağlantılı olmasa da
daha fazla olmuştur. Eş zamanlı olarak antihipertansif tıbbi ürünlerin almakta olan hastalarda
tadalafil 20 mg, kan basıncında bir düşüşü indükleyebilmektedir ki (alfa-blokörler haricinde -
yukarı bölüme bakınız), bu da genelde, çok düşük seviyededir ve klinik olarak önemsizdir.
Faz 3 klinik çalışma verilerinin analizi, tadalafili antihipertansif tıbbi ürünler ile ya da tek
başına alan hastalardaki advers etkiler arasında hiçbir fark olmadığını göstermiştir. Ancak
hastalara, antihipertansif tıbbi ürünleri ile birlikte tedavi edildikleri zaman, kan basıncında
olası bir düşüş olabileceğine dair uygun klinik tavsiye verilmelidir.
Riosiguat
Preklinik çalışmalarda PDE5 inhibitörleri riosigat ile birlikte kullanıldığında, sistemik kan
basıncını ilave azaltıcı bir etki göstermiştir. Klinik çalışmalarda riociguat’ın PDE5
inhibitörlerinin hipotansif etkilerini arttırdığı gösterilmiştir. Çalışılan popülasyonda
kombinasyonun olumlu klinik etkisine dair herhangi bir bulgu yoktur. Tadalafil de dahil
olmak üzere riosiguatın PDE5 inhibitörleri ile birlikte kullanımı kontrendikedir (bkz. Bölüm
4.3.).
175 -alfa redüktaz inhibitörleri (ARI)
BPH semptomlarının giderilmesi için 5 mg tadalafille birlikte kullanılan 5 mg finasteridin,
plasebo artı 5 mg finasteride ile karşılaştırıldığı bir klinik çalışmada yeni hiçbir advers
reaksiyon tanımlanmamıştır. Ancak, tadalafilin ve 5 alfa redüktaz inhibitörlerinin (5-ARI’ler)
etkilerini değerlendiren kurallara uygun bir ilaç-ilaç etkileşme çalışması
gerçekleştirilmemiştir. 5-alfa redüktazlarla birlikte tadalafilin kullanımında dikkatli
olunmalıdır.
C YP1A2 substratları (örn. teofilin)
Bir klinik farmakoloji çalışmasında, 10 mg tadalafil, seçici olmayan bir fosfodiesteraz
inhibitörü olan teofilin ile uygulandığında hiçbir farmakokinetik etkileşim olmamıştır.
Görülen tek farmakodinamik etki, kalp atımındaki küçük artıştır 3,5 vuruş/dakika. Her ne
kadar bu etki küçük olsa da ve bu çalışmada klinik olarak anlamlılığı olmasa da, bu tıbbi
ürünler birlikte kullanılırken bu durumun dikkate alınması gerekir.
E tinilöstradiol ve terbutalin
Tadalafilin, etinilöstradiolün oral biyoyararlanımında bir artışa sebep olduğu gösterilmiştir.
Bunun klinik sonucu kesin olmamakla birlikte benzer bir artışın, terbutalinin oral
uygulamasıyla da görülmesi beklenebilir.
A lkol
Alkol konsantrasyonları (ortalama maksimum kan konsantrasyonu %0,08), tadalafil ile eş
zamanlı uygulamadan etkilenmemiştir. Buna ilaveten, alkol ile eş zamanlı uygulamadan 3 saat
sonra tadalafil konsantrasyonlarında hiçbir değişim görülmemiştir. Alkol, alkol
absorpsiyonunu maksimize edecek şekilde verilmiştir (gece alkol alımından 2 saat sonrasına
kadar yemek yemeden). Tadalafil (20 mg), alkolün sebep olduğu ortalama kan basıncındaki
düşüşü artırmamıştır (0,7 g/kg ya da yaklaşık 80 kg ağırlığındaki bir erkekte, %40’lık
alkol’den [votka] 180 ml), fakat bazı gönüllülerde, postürel baş dönmesi ve ortostatik
hipotansiyon gözlenmiştir. Tadalafil daha düşük alkol dozları (0,6 g/kg) ile uygulandığı
zaman, hipotansiyon gözlenmemiştir ve baş dönmesi, tek başına alkol alımındaki ile benzer
sıklıkta meydana gelmiştir. Alkolün, kognitif fonksiyonlar üzerindeki etkisi tadalafil (10 mg)
ile artmamıştır.
18S itokrom P450 ile metabolize olan tıbbi ürünler
Tadalafilin, CYP450 izoformları tarafından metabolize edilen tıbbi ürünlerin klerensini klinik
olarak belirgin anlamda inhibe etmesi veya indüklemesi beklenmemektedir. Çalışmalar
tadalafilin, CYP3A4, CYP1A2, CYP2D6, CYP2E1, CYP2C9 ve CYP2C19 dahil olmak üzere
CYP450 izoformlarını inhibe etmediğini ya da indüklemediğini doğrulamıştır.
C YP2C9 substratları (örn. R-varfarin)
Tadalafil, S-varfarin ya da R-varfarin (CYP2C9 substratı) maruziyeti (EAA) üzerinde klinik
olarak anlamlı hiçbir etkiye sahip olmadığı gibi varfarin tarafından indüklenen protrombin
süresinde de bir değişime yol açmamıştır.
Aspirin
Tadalafil, asetil salisilik asitten kaynaklanan kanama zamanındaki uzamaya etki etmemiştir.
A ntidiyabetik tıbbi ürünler
Antidiyabetik tıbbi ürünlerle spesifik etkileşim çalışmaları yürütülmemiştir.
Özel popülasyonlara ilişkin ek bilgiler
Pediyatrik popülasyon:
VEGALİS pediyatrik hastaların kullanımı için endike değildir. 18 yaş altındaki hastaların
güvenliliği ve etkililiğine dair veri oluşturulmamıştır.
4.6. Gebelik ve laktasyon
Gebelik kategorisi: B
VEGALİS kadınların kullanımı için endike değildir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Gebelik şüphesi veya gebelik olduğunda hekim bilgilendirilmelidir.
Gebelik dönemi
Tadalafil’in gebe kadınlar üzerinde kullanımına ilişkin kısıtlı veri mevcuttur. Hayvanlar
üzerinde yapılan çalışmalar gebelik, embriyonal/fetal gelişim, doğum veya doğum sonrası
gelişim üzerindeki direkt veya endirekt zararlı etkileri göstermemektedir (bkz. bölüm 5.3).
Tedbir amaçlı olarak gebelik süresince VEGALİS’in kullanımından kaçınılması önerilir.
19Laktasyon dönemi
VEGALİS kadınların kullanımı için endike değildir. Tadalafilin anne sütüne geçip geçmediği
bilinmemektedir. Hayvanlara ilişkin mevcut farmakodinamik/toksikolojik veriler tadalafilin
süte geçtiğini göstermektedir. Çocuğa anne sütüyle geçme riski önlenemez. Emzirme dönemi
boyunca VEGALİS kullanılmamalıdır.
Üreme yeteneği/Fertilite
Köpeklerde üremede yetersizliği işaret edebilecek etkiler görülmüştür. Bazı erkeklerde sperm
konsantrasyonunda düşüş olmasına karşın yapılan iki klinik çalışmada bu etkinin insanlarda
görülmediği ileri sürülmüştür (bkz. Bölüm 5.1 ve 5.3).
4.7. Araç ve makine kullanımı üzerindeki etkiler
VEGALİS’in araç ve makine kullanımı üzerindeki etkileri önemsiz derecededir. Her ne kadar
klinik çalışmalarda plasebo ve tadalafil arasında baş dönmesi vakalarının sıklığı benzer olsa
da, hastalar, araç ya da makine kullanımından önce VEGALİS’e nasıl bir tepki verdiklerinin
farkında olmalıdırlar.
4.8. İstenmeyen etkiler
Güvenlilik profili özeti
VEGALİS kullanan hastalarda en yaygın bildirilen istenmeyen etkiler baş ağrısı, dispepsi, sırt
ağrısı ve miyalji olup VEGALİS dozunun artırılmasıyla insidans artar. Bildirilen istenmeyen
etkiler geçici ve genelde hafif ya da orta şiddetli olmuştur.
Advers reaksiyonların listelenmiş özeti
Aşağıdaki listede spontan raporlama ve plasebo kontrollü klinik çalışmalarda (Tadalafil ile
toplam 8022 ve plasebo ile toplam 4422 hasta) erektil disfonksiyonun ilişki öncesi ve günde
tek doz tedavisi ile benign prostat hiperplazisinin günde tek doz tedavisinde gözlenmiş yan
etkiler verilmektedir.
Aşağıda listelenen istenmeyen etkiler, MedDRA sistem-organ sınıfına göre ve mutlak sıklık
olarak verilmiştir. Çok yaygın ( ≥ 1/10); yaygın ( ≥ 1/100 ila < 1/10); yaygın olmayan ( ≥
1/1.000 ila <1/100); seyrek ( ≥ 1/10.000 ila < 1/1.000); çok seyrek (< 1/10.000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Yaygın olmayan : Aşırı duyarlılık reaksiyonları
2
Seyrek : Anjiyoödem
11Sinir sistemi hastalıkları
Yaygın : Baş ağrısı
Yaygın olmayan : Baş dönmesi
Seyrek : İnme1 (hemorajik olayları içeren), senkop, geçici iskemik ataklar1,
Migren2, nöbetler2, geçici amnezi
Göz hastalıkları
Yaygın olmayan : Bulanık görme, gözde ağrı hissi
Seyrek : Görme alanı bozukluğu, göz kapağında şişme, konjunktival hiperemi,
Non-arteritik anterior iskemik optik nöropati (NAION)2, retinal
vasküler oklüzyon2
Kulak ve iç kulak hastalıkları
Yaygın olmayan : Tinnitus
Seyrek : Ani işitme kaybı2
Kardiyak hastalıklar1
Yaygın olmayan : Taşikardi, palpitasyonlar
Seyrek : Miyokard infarktüsü, stabil olmayan angina pektoris2, ventriküler aritmi2
Vasküler hastalıklar
Yaygın : Yüz kızarıklığı
Yaygın olmayan : Hipotansiyon3, hipertansiyon
Solunum, göğüs bozuklukları ve mediastinal hastalıklar
Yaygın : Nazal konjesyon
Yaygın olmayan : Dispne, epistaksis
Gastrointestinal hastalıklar
Yaygın : Dispepsi
Yaygın olmayan : Karın ağrısı, kusma, bulantı, gastro-özofageal reflü
Deri ve deri altı doku hastalıkları
Yaygın olmayan : Döküntü
Seyrek : Ürtiker, Stevens-Johnson sendromu2, eksfolyatif dermatit2,
hiperhidroz (terleme)
Kas-iskelet bozuklukları ve bağ doku ve kemik hastalıkları
Yaygın : Sırt ağrısı, miyalji, ekstremitelerde ağrı
11Böbrek ve idrar yolu hastalıkları
Yaygın olmayan : Hematüri
Üreme sistemi ve meme hastalıkları
Yaygın olmayan : Uzamış ereksiyonlar
Seyrek : Priapizm, penil hemoraji, hematospermi
Genel ve uygulama bölgesine ilişkin hastalıklar
Yaygın olmayan : Göğüs ağrısı1 , periferik ödem, yorgunluk
Seyrek : Yüzde ödem2, ani kardiyak ölüm1,2
(1) Bu olayların rapor edildiği hastaların çoğunluğu daha önceden mevcut kardiyovasküler
risk faktörlerine sahiptir (bkz. bölüm 4.4).
(2) Pazarlama sonrası gözlemde, plasebo-kontrollü çalışmalarda görülmeyen bazı advers olaylar
raporlanmıştır.
(3) Antihipertansif tıbbi ürünleri kullanan hastalara tadalafil verildiğinde daha sık rapor
edilmiştir.
Seçilen advers reaksiyonların tanımı
Plasebo ile kıyaslandığında, günde bir kez tadalafil ile tedavi edilen hastalarda EKG
anormallikleri, öncelikle sinüs bradikardisi bildirilme sıklığı biraz daha yüksek olmuştur. Bu
EKG anormalliklerinin çoğunluğu istenmeyen etkiler ile ilişkili değildir.
D iğer özel popülasyonlar
Hem erektil disfonksiyon hem de benign prostatik hiperplazi tedavisinin dahil olduğu tadalafil
kullanan 65 yaş üzeri hastalarda yapılan klinik çalışmalardaki veriler sınırlıdır. Erektil
disfonksiyon tedavisinde tadalafil kullanılan klinik çalışmalarda, diyare 65 yaş üzeri hastalarda
daha sık rapor edilmiştir. Benign prostatik hiperplazi tedavisinde günde tek doz 5 mg tadalafil
kullanılan klinik çalışmalarda, baş dönmesi ve diyare 75 yaş üzeri hastalarda daha sıklıkla
rapor edilmiştir.
Ş üpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
114.9. Doz aşımı ve tedavisi
Sağlıklı gönüllülere 500 mg’a kadar tek doz ve hastalara 100 mg’a kadar çoklu günlük dozlar
verilmiştir. Advers olaylar, düşük dozlarda görülenlerle benzerdir.
Doz aşımında, gerektiği şekilde standart destekleyici önlemler alınmalıdır. Hemodiyalizin
tadalafil eliminasyonuna katkısı ihmal edilebilir düzeydedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Ürolojikler. Erektil disfonksiyonda kullanılan ilaçlar.
ATC kodu: G04BE08
Etki mekanizması
Tadalafil, siklik guanozin monofosfat (cGMP)’a spesifik fosfodiesteraz tip 5 (PDE5)’in seçici
ve geri-dönüşümlü inhibitörüdür. Cinsel uyarı, lokal nitrik oksit salımına sebep olduğunda,
tadalafilin PDE5 inhibisyonu, korpus kavernozumda cGMP seviyelerinde artışa neden olur.
Bu, düz kasların gevşemesi ve penil dokuya kan dolması, dolayısıyla da ereksiyon ile
sonuçlanır. Cinsel uyarı olmadığı zaman tadalafilin hiçbir etkisi yoktur.
Farmakodinamik etkiler
İn vitro çalışmalar, tadalafilin, PDE5’in seçici bir inhibitörü olduğunu göstermiştir. PDE5,
korpus kavernozum düz kasında, damarlara ve iç organlara ait düz kaslarda, çizgili kaslarda,
trombositlerde, böbreklerde, akciğerde ve beyincikte bulunan bir enzimdir. Tadalafil, PDE5
üzerinde diğer fosfodiesterazlara göre daha etkilidir. Tadalafilin PDE5 üzerine etkisi, kalp,
beyin, kan damarları, karaciğer ve diğer organlarda bulunan PDE1, PDE2 ve PDE4
enzimlerine kıyasla 10.000 kattan daha fazladır. Tadalafilin PDE5 üzerine etkisi, kalp ve kan
damarlarında bulunan bir enzim olan PDE3’ten 10.000 kattan daha fazladır. PDE3’e kıyasla,
PDE5’in seçiciliği önemlidir çünkü PDE3, kardiyak kontraktilite ile ilgili bir enzimdir. Buna
ilave olarak tadalafilin PDE5 üzerine etkisi, retinada bulunan ve fototransdüksiyondan
sorumlu olan bir enzim olan PDE6’dan yaklaşık 700 kat daha fazladır. Tadalafil aynı
zamanda, PDE5 üzerine PDE7’den PDE10’a kadar olan enzimlerden yaklaşık 10.000 kattan
daha fazla etkilidir.
Klinik etkililik ve güvenlilik
1054 hastayla yapılan ve ilişki öncesi kullanılan tadalafile yanıt periyodunun araştırıldığı üç
klinik çalışmanın sonuçlarına göre; tadalafilin başarılı cinsel ilişki ve ereksiyon sağlayıcı
etkisi, plaseboya göre anlamlı olarak, doz alımından sonra en erken 16 dakika içinde başlamış
ve 36 saat boyunca devam etmiştir.
11Plasebo alan gönüllülerle kıyaslandığında, tadalafil uygulanan sağlıklı gönüllülerin sırt üstü
yatar pozisyonda ölçülen sistolik ve diyastolik kan basınçlarında (ortalama maksimum azalma
sırasıyla 1,6/0,8 mm Hg) ve ayakta ölçülen sistolik ve diyastolik kan basınçlarında (ortalama
maksimum azalma sırasıyla 0,2/4,6 mm Hg) belirgin bir fark olmazken, nabızda da anlamlı
değişim olmamıştır. Tadalafilin görme üzerindeki etkilerinin incelendiği bir çalışmada,
Farnsworth-Munsell 100-hue testi kullanılarak renk ayrımında (mavi/yeşil) bir bozukluk
olmadığı saptanmıştır. Bu bulgu, tadalafilin PDE5’e kıyasla PDE6’ya afinitesinin düşük
olması ile uyumludur. Tüm klinik çalışmalarda, renk görme değişiklikleri ile ilgili raporlar
çok seyrektir (< %0,1).
Günlük olarak uygulanan tadalafil 10 mg (6 aylık bir çalışma) ve 20 mg’ın (6 aylık ve 9 aylık
olmak üzere iki çalışma) spermatogenez üzerindeki potansiyel etkisini değerlendirmek
amacıyla, erkekler üzerinde üç ayrı çalışma yürütülmüştür. Bu çalışmaların ikisinde, tadalafil
tedavisi ile ilişkili olarak sperm sayısı ve konsantrasyonunda klinik olarak anlamlı olmayan
düşüşler gözlenmiştir. Bu etkiler, motilite, morfoloji ve FSH gibi diğer parametrelerdeki
değişimler ile ilişkili değildir.
2 ila 100 mg aralığında dozlardaki tadalafil, farklı yaşlardaki (yaş aralığı: 21-86) ve etnik
kökenden gelen ve farklı ciddiyette (hafif, orta ve şiddetli) ve etiyolojide erektil disfonksiyona
sahip 3250 hastanın katıldığı 16 klinik çalışmada değerlendirilmiştir. Hastaların çoğunluğu,
en az bir yıldır süren erektil disfonksiyon rapor etmişlerdir. Genel popülasyonda
gerçekleştirilmiş olan primer etkililik çalışmalarında hastaların, plasebo ile %35’e kıyasla
%81’i ereksiyonlarını iyileştirdiğini bildirmişlerdir. Buna ilaveten, tüm ciddiyet
kategorilerindeki erektil disfonksiyonlu hastalar, tadalafilin ereksiyonlarını iyileştirdiğini
bildirmişlerdir (hafif, orta ve şiddetli için sırasıyla plasebo ile %45, %42 ve %19’a kıyasla
tadalafil ile %86, %83 ve %72). Primer etkililik çalışmalarında, cinsel birleşme girişimlerinin
plasebo ile %32’ye kıyasla tadalafil le tedavi edilen hastalarda %75’i başarılı olmuştur.
Spinal kord hasarlı ve erektil disfonksiyonlu 186 hasta (142 tadalafil, 44 plasebo) ile yapılan
12 haftalık bir çalışmada, hasta başına başarılı cinsel birleşme girişimi ortalaması plaseboda
%17 iken, tadalafil 10 mg veya 20 mg ile tedavi edilen hastalarda tadalafil erektil fonksiyonu
%48 oranında anlamlı derecede iyileşmiştir (ilişki öncesi, esnek doz).
115.2. Farmakokinetik özellikler
Genel özellikler
E milim:
Tadalafil, oral uygulamadan sonra hızla emilir ve gözlenen maksimum ortalama plazma
konsantrasyonuna (Cmaks) ilaç alındıktan ortalama 2 saat sonra ulaşılır. Oral ilaç alımı
sonrasında tadalafilin mutlak biyoyararlanımı tespit edilmemiştir.
Tadalafilin emilim hız ve miktarı, yiyeceklerden etkilenmez; dolayısıyla tadalafil aç ya da tok
karna alınabilir. İlaç alım zamanının (sabah ya da akşam) emilim hızı ya da miktarı üzerinde
klinik olarak anlamlı bir etkisi yoktur.
D ağılım:
Ortalama dağılım hacmi tadalafilin dokulara dağıldığını gösterecek şekilde yaklaşık 63
litredir. Terapötik konsantrasyonlarda, plazmadaki tadalafilin %94’ü proteinlere bağlıdır.
Protein bağlaması, böbrek fonksiyonu bozukluğundan etkilenmemektedir. Sağlıklı
gönüllülerin semeninde uygulanan dozun % 0,0005’inden azı görünmüştür.
B iyotransformasyon:
Tadalafil esas olarak, sitokrom P450 (CYP) 3A4 izoformu tarafından metabolize edilir.
Dolaşıma katılan en temel metaboliti metilkatekol glukronittir. Bu metabolit, PDE5 üzerinde
tadalafilden en az 13.000 kat daha az etkilidir. Dolayısıyla, tespit edilen metabolit
konsantrasyonlarında klinik olarak aktif olması beklenmez.
E liminasyon:
Sağlıklı gönüllülerde tadalafil için ortalama oral klerens 2,5 L/sa ve ortalama yarı ömür 17,5
saattir. Tadalafil esas olarak inaktif metabolitler halinde, büyük ölçüde feçesle (dozun
yaklaşık % 61’i) ve daha az oranda idrarla (dozun yaklaşık % 36’sı) atılmaktadır.
D oğrusallık/doğrusal olmayan durum:
Sağlıklı gönüllülerde tadalafil farmakokinetiği, zaman ve doz yönünden lineerdir. 2,5 ila 20
mg doz aralığında maruziyet (EAA), doz ile orantısal olarak artmaktadır. Günde tek doz
uygulaması ile 5 gün içinde kararlı durum plazma konsantrasyonlarına ulaşılır.
11Erektil disfonksiyona sahip hastalarda, popülasyon yaklaşımı ile belirlenen farmakokinetik,
erektil disfonksiyona sahip olmayan gönüllülerdeki farmakokinetik ile benzerdir.
Hastalardaki karakteristik özellikler
Y aşlılar:
Sağlıklı yaşlı gönüllülerde (65 yaş ve üzeri) tadalafilin oral klerensi, 19-45 yaş arasındaki
sağlıklı gönüllülere göre daha düşük olmuş ve bu, tadalafilin maruziyetinde (EAA) %25’lik
bir artışla sonuçlanmıştır. Yaşa bağlı olarak ortaya çıkan bu etki, klinik olarak anlamlı değildir
ve herhangi bir doz ayarlaması gerektirmemektedir.
B öbrek yetmezliği:
Tek-doz tadalafil (5-20 mg) kullanılarak gerçekleştirilen klinik farmakoloji çalışmalarında,
hafif (kreatinin klerensi 51 ila 80 ml/dak) veya orta ciddiyette (kreatinin klerensi 31 ila 50
ml/dak) böbrek bozukluğu bulunan gönüllülerde ve son-aşama böbrek hastalığı olan diyalize
giren gönüllülerde tadalafil maruziyeti (EAA), yaklaşık iki katına çıkmıştır. Hemodiyaliz
hastalarında Cmaks değerleri, sağlıklı gönüllülerinkinden %41 daha fazla olmuştur.
Hemodiyalizin tadalafil eliminasyonuna katkısı ihmal edilebilir düzeydedir.
K araciğer yetmezliği:
Hafif ve orta derecede karaciğer bozukluğu olan hastalarda (Child-Pugh Sınıf A ve B)
tadalafil maruziyeti (EAA), sağlıklı gönüllülere 10 mg’lık doz uygulandığındaki ile benzerdir.
Şiddetli karaciğer yetmezliği bulunan hastalarda (Child-Pugh Sınıf C), tadalafilin güvenliliği
ile ilgili kısıtlı klinik veri mevcuttur. Eğer VEGALİS reçete edilmişse, hastaya ilacı reçete
eden hekim tarafından detaylı bir yarar/risk değerlendirmesi yapılmalıdır.
D iyabetli hastalar:
Diyabetli hastalarda tadalafil maruziyeti (EAA), sağlıklı gönüllülerin EAA değerlerinden
yaklaşık %19 daha düşüktür. Bu fark, doz ayarlaması yapılmasını gerektirmemektedir.
5.3. Klinik öncesi güvenlilik verileri
Klinik olmayan veriler, güvenlilik farmakolojisi, tekrarlanan doz toksisitesi, genotoksisite,
karsinojenik potansiyel ve üreme toksisitesi çalışmalarına dayalı olarak insanlara yönelik özel
bir tehlike ortaya koymamaktadır.
11Günde 1.000 mg/kg’a kadar olan tadalafil dozlarında ilaç uygulanmış olan sıçan ya da
farelerde, teratojenisite, embriyotoksisite veya fötotoksisiteye dair hiçbir kanıt
bulunmamaktadır. Sıçanlar üzerinde yapılmış olan bir prenatal ve postnatal gelişim
çalışmasında, hiçbir etkinin gözlenmediği doz günde 30 mg/kg olmuştur. Gebe sıçanda, bu
dozdaki hesaplanmış serbest ilaç için EAA, insanlar için 20 mg dozunda görülen EAA’nın
yaklaşık 18 katı kadardır.
Erkek ve dişi sıçanlarda hiçbir fertilite bozukluğu görülmemiştir. 6-12 ay boyunca, günde
25mg/kg (tek bir 20 mg’lık doz verilen insanlardaki maruziyetin en az 3 katı fazla maruziyetle
[3,7-18,6 aralığı] sonuçlanacak şekilde) ve üzeri dozlarda tadalafil verilen köpeklerin
bazılarında spermatogenezde azalmayla sonuçlanan seminifer tübül epitelinde regresyon
meydana gelmiştir (Bkz. Bölüm 5.1).
6. FARMASÖTİK ÖZELLİKLER
6.1. Yardımcı maddelerin listesi
Laktoz anhidrus (inek sütü kaynaklı)
Kroskarmeloz sodyum
Sodyum laurilsülfat
Hidroksipropilselüloz
Mikrokristalin selüloz
Magnezyum stearat
Opadry® II Sarı 31K32498
- Laktoz monohidrat (inek sütü kaynaklı)
- Hipromelloz (E464)
- Demir oksit sarı (E172)
- Demir oksit siyah (E172)
- Triasetin
- Titanyum dioksit (E171)
6.2. Geçimsizlikler
Geçerli değil.
6.3. Raf ömrü
60 ay.
6.4. Saklamaya yönelik özel tedbirler
25ºC altındaki oda sıcaklığında saklayınız.
6.5. Ambalajın niteliği ve içeriği
VEGALİS 20 mg film kaplı tablet, Alu-PVC/PE/PVDC blister ambalajlarda 2, 4 veya 8 film
kaplı tablet olarak kullanma talimatı ile birlikte karton kutuda sunulmaktadır.
116.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Avrupa İlaç ve Kozmetik Sanayi Tic. A.Ş.
Çekmeköy, İstanbul
8. RUHSAT NUMARASI
2023/41
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 17.02.2023
Ruhsat yenileme tarihi: --
10. KÜB’ÜN YENİLENME TARİHİ
11