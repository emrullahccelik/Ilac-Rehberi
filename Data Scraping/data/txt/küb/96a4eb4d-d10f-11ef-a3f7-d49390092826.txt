KISA ÜRÜN BİLGİSİ
1. BEŞERİ TIBBİ ÜRÜNÜN ADI
®
BUTOPAN 10 mg kaplı tablet
2. KALİTATİF VE KANTİTATİF BİLEŞİM
Etkin madde:
Skopolamin-N-butil bromür….. 10 mg
Yardımcımadde(ler):
Laktoz…………………..............72,400 mg
Şeker……………………............78,000 mg
Tartrazin (E102)………...……….0,160 mg
Yardımcı maddeler için 6.1’e bakınız.
3. FARMASÖTİK FORM
Sarı, bikonveks, şeker kaplı tablet
4. KLİNİK ÖZELLİKLER
4.1 Terapötik endikasyonlar
Gastro-intestinal sistem spazmları, safra yolları spazmları ve diskinezisi, genito-üriner
sistem spazmlarında kullanılır.
4.2 Pozoloji ve uygulama şekli
Pozoloji:
Doktor tarafından başka türlü bir kullanım önerilmediğinde,
Erişkinlerde: Günde 3-4 kez 1-2 kaplı tablet.
6-12 yaş arası çocuklarda: Günde 3 kez 1 kaplı tablet.
Uygulama sıklığı ve süresi:
Doktor tarafından uygun görülen sıklıkta ve sürede kullanılır.
Uygulama şekli:
Ağızdan kullanım içindir. Kaplı tabletler bütün olarak, çiğnenmeden bir bardak su ile
birlikte yutulmalıdır.
1 / 9Özel popülasyonlara ilişkin ek bilgiler
Böbrek/Karaciğer yetmezliği:
Karaciğer ve böbrek fonksiyon bozukluğu olan hastalarda doktor kontrolü altında dikkatle
kullanılmalıdır.
Pediyatrik popülasyon:
6 yasından küçük çocuklarda kullanılması tavsiye edilmemektedir.
Geriyatrik popülasyon:
Yaşlı hastalarda kullanımıyla ilişkili özel bir bilgi mevcut değildir. Klinik araştırmalara
65 yaş üstündeki gönüllüler de dahil edilmiştir ve bu yaş grubuna özel herhangi bir
istenmeyen etki rapor edilmemiştir.
4.3 Kontrendikasyonlar
- Bileşiminde bulunan skopolamin-N-butil bromür veya diğer maddelere karşı aşırı
duyarlılık reaksiyonu gösteren kişiler,
- Dar açılı glokom,
- Mesane altı tıkanma ile idrar retansiyonu (örn. benign prostat hiperplazisi),
- Sindirim sistemindeki mekanik stenozlar,
- Paralitik veya obstrüktif ileus
- Taşikardi ve taşiaritmi
- Megakolon
- Myasthenia gravis
4.4 Özel kullanım uyarıları ve önlemleri
Tirotoksikoz, kalp yetmezliği ve kalp cerrahisi gibi taşiaritmi gelişme riski bulunan hastalarda
dikkatli kullanılmalıdır. Bu tür vakalarda BUTOPAN sadece tıbbi gözetim altında kullanılmalı
ve gerekirse doz azaltılmalı ya da dozlar daha seyrek verilmelidir.
Şiddetli karın ağrısı devamlı ise ya da kötüleşiyorsa veya ateş, bulantı, kusma, bağırsak
hareketlerinde değişiklikler, karında hassasiyet, kan basıncında düşme, bayılma veya kanlı
dışkı gibi semptomlar ile beraber şiddetli karın ağrısı ortaya çıkarsa acilen doktora
başvurulmalıdır.
Yardımcı maddeler:
BUTOPAN laktoz içerir. Nadir kalıtımsal galaktoz intoleransı, Lapp laktoz yetmezliği ya da
glukoz-galaktoz malabsorpsiyon problemi olan hastaların bu ilacı kullanmamaları gerekir.
BUTOPAN şeker içerir. Nadir kalıtımsal fruktoz intoleransı, glikoz-galaktoz malabsorpsiyon
veya sükraz-izomaltaz yetmezliği problemi olan hastaların bu ilacı kullanmamaları gerekir.
BUTOPAN her dozunda 1 mmol (23 mg)’dan daha az sodyum ihtiva eder; yani esasında
2 / 9“sodyum içermez”.
BUTOPAN içinde tartrazin (E102) içerir. Alerjik reaksiyonlara sebep olabilir.
4.5 Diğer tıbbi ürünler ile etkileşimler ve diğer etkileşim şekilleri
BUTOPAN trisiklik ve tetrasiklik antidepresanlar, antihistaminikler, kinidin, amantadin,
bütirofenonlar, fenotiyazinler, dizopramid ve diğer antikolinerjik ilaçların (örn. tiotropium,
ipratropium ve atropin benzeri bileşikler) antikolinerjik etkilerini arttırabilir.
Metoklopramid gibi dopamin antagonistleriyle beraber kullanıldığında her iki ilacın
gastrointestinal motilite üzerindeki etkileri azalabilir.
BUTOPAN beta-adrenerjik ilaçların taşikardik etkilerini arttırabilir.
Özel popülasyonlara ilişkin ek bilgiler
Özel veri bulunmamaktadır.
Pediyatrik popülasyon:
Özel veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar /Doğum kontrolü (Kontrasepsiyon)
BUTOPAN kaplı tabletin çocuk doğurma potansiyeli bulunan kadınlarda kullanımına ilişkin
yeterli veri mevcut değildir.
Gebelik dönemi
Skopolamin-N-butilbromürün gebe kadınlarda kullanımına ilişkin yeterli veri mevcut değildir
veya deneyim bulunmamaktadır. Hayvanlar üzerinde yapılan çalışmalar, gebelik /ve-veya/
embriyonal/fetal gelişim ve/veya/ doğum /ve-veya/ doğum sonrası gelişim üzerindeki etkiler
bakımından yetersizdir (bkz. Bölüm 5.3). İnsanlara yönelik potansiyel risk bilinmemektedir.
Önlem olarak, gebelik döneminde BUTOPAN kullanımından kaçınılmalıdır.
Laktasyon dönemi
Antikolinerjikler laktasyonu inhibe edebilir. Skopolamin-N-butilbromürün veya
metabolitlerinin anne sütüne geçip geçmediği bilinmemektedir. Yenidoğanlar bazı
antikolinerjiklere karşı daha yüksek yanıt göstermiştir. Yenidoğanlar/bebekler üzerindeki risk
göz ardı edilemez.
Emzirmenin bebeğe olan yararı ve tedavinin anneye faydası dikkate alınarak, emzirmenin
durdurulmasına veya BUTOPAN tedavisinin durdurulmasına karar verilmelidir.
3 / 9Üreme yeteneği/Fertilite
İnsan fertilitesi üzerindeki etkilere yönelik çalışma yürütülmemiştir (bkz. Bölüm 5.3).
4.7 Araç ve makine kullanımı üzerindeki etkiler
Araç ve makine kullanımına etkisiyle ilişkili bilgi bulunmamaktadır. Reçete edilen dozda
BUTOPAN kullanan hastalarda normal koşulda bir bozukluk beklenmez. Bununla birlikte
yorgunluk, baş dönmesi yakını görmede zorluk gibi belirtiler ortaya çıkarsa araç ve makine
kullanma becerisi olumsuz etkilenebilir.
Bazı hastalarda yakını ve uzağı görmeye uyum sağlama bozukluğu meydana gelebilir.
Görme yeteneğinde bozulma belirtisi olan hastaların araç ve makine kullanmaması gerekir.
4.8 İstenmeyen etkiler
Sistem organ sınıfına göre aşağıda listelenen istenmeyen olayların sıklık dereceleri şu
şekilde tanımlanmıştır:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila<1/100);
seyrek (≥1/10.000 ila <1/1.000); çok seyrek (<1/10.000); bilinmiyor (eldeki verilerden
hareketle tahmin edilemiyor).
BUTOPAN tedavisi sırasında gözlenen istenmeyen etkilerin çoğu antikolinerjik etkisiyle
ilişkilendirilebilir.
Bağışıklık sistemi hastalıkları
Yaygın olmayan: Deri reaksiyonları (örneğin ürtiker ve pruritus)
Bilinmiyor:Aşırı duyarlılık reaksiyonları, dispne anafilaktik reaksiyonlar, ateş basması ve
kan basıncında düşme ile beraber anafilaktik şok, döküntü, kütanöz eritem.
Göz hastalıkları
Çok seyrek: Özellikle hipermetrop hastalarda kusur düzeltilmemişse uyum bozuklukları, akut
glokom atağı.
Kardiyak hastalıkları
Yaygın olmayan: Taşikardi
Vasküler hastalıkları
Yaygın olmayan:Düşük kan basıncı, baş dönmesi
Gastrointestinal hastalıkları
Yaygın olmayan: Ağız kuruluğu (tükürük salgısında azalma), ishal, bulantı, kusma, gastrik
rahatsızlık
Deri ve deri altı doku hastalıkları
Yaygın olmayan:Cilt kuruluğu (terlemede azalma)
4 / 9Böbrek ve idrar yolları hastalıkları
Seyrek: İdrar yapmada zorluk (örneğin idrar retansiyonu ve disüri)
Genel bozukluklar ve uygulama bölgesine ilişkin hastalıkları
Yaygın olmayan:Yorgunluk
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Semptomlar
Bugüne kadar, insanlarda akut doz aşımını takiben zehirlenme belirtileri gözlenmemiştir.Doz
aşımı durumu, görme bozuklukları, taşikardi, ağız kuruluğu, idrar retansiyonu ve kütanöz
eritema gibi antikolinerjik etkilerin ortaya çıkmasına neden olabilir.
Hayvanlarda yapılan çalışmalarda, aşırı yüksek dozları takiben ataksi, tremor, dispne ve
antikolinerjik etkiler (midriyaz, mukozal kuruluk, taşikardi ve mide ve bağırsaklarda besinin
birikmesi ile azalan gastrointestinal motilite) oluşmuştur. Solunum felci nedeniyle ölüm
gerçekleşmiştir.
Tedavi
Bugüne kadar BUTOPAN zehirlenmesine ilişkin bilinen bir vaka bulunmadığından, aşağıda
listelenen önlemler teorik değerlendirmelere dayanmaktadır.
Oral zehirlenme durumunda, gastrointestinal dekontaminasyon endikedir. Glokom olgularında
topikal pilokarpin uygulanmalı ve acilen bir göz hastalıkları uzmanına danışılmalıdır.
Gerekirse parasempatomimetik ilaçlar uygulanabilir (neostigmin 0.,5-2.,5 mg İ.M. veya
İ.V.). Kardiyovasküler komplikasyonlar klasik tedavi prensiplerine uygun olarak tedavi
edilmelidir. Solunum felci durumunda entübasyon, yapay solunum uygulaması
düşünülmelidir. İdrar retansiyonu durumunda sonda takılması gerekebilir. Bunun yanı sıra,
gerektiğinde uygun destekleyici önlemler de alınmalıdır.
5 / 95. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Belladon alkaloidleri (yarı sentetik, kuvaterner amonyum
bileşikleri)
ATC kodu: A03BB01 skopolamin-n-butil bromür
Skopolamin-n-butil bromür, bitkilerde doğal olarak bulunan skopolaminin yarı sentetik bir
türevidir. Bir kuaterner amonyum bileşiği olan Skopolamin-n-butil bromür, merkezi sinir
sistemine geçmez. Bununla beraber, hem gangliyonik iletimin inhibisyonu hem de düz kas
hücrelerindeki muskarinik reseptörlerin inhibisyonuna bağlı olarak periferik antikolinerjik
etkileri bulunmaktadır.
Oral veya rektal yoldan uygulanan Skopolamin-n-butil bromür, gastrointestinal, safra ve üriner
sistem kanallarındaki düz kaslar üzerinde spazmolitik etki gösterir.
İlacın spazmodik abdominal ağrıda klinik olarak kanıtlanmış etkililiği, gastrointestinal kanalda
kas tabakasındaki nikotinik ve muskarinik asetilkolin reseptörleri üzerindeki spesifik lokal
etkisine bağlıdır.
5.2 Farmakokinetik özellikler
Emilim:
Kuaterner nitrojen atomuna bağlı olarak Skopolamin-N-butil bromür, oral ve rektal
uygulamayı takiben yalnızca sınırlı bir oranda emilir. 100 mg skopolamin-N-butilbromürün
medyan mutlak biyoyararlanımı (örneğin film kaplı tablet, suppozituvar veya damla olarak
uygulanan) % 1’den daha düşüktür. Hayvan çalışmalarından elde edilen bulgular, oral ve rektal
yoldan uygulanan skopolamin-N-butilbromürün etkilerinin spesifik lokal etki olduğu
bilinmektedir.
Dağılım:
Skopolamin-N-butilbromürün muskarinik ve nikotinik asetilkolin resptörlerine yüksek
afinititesi bulunmaktadır ve parenteral uygulamayı takiben, ağırlıklı olarak abdominal ve pelvik
organların düz kas hücrelerinde ve intramural gangliyonlarında dağılır. Plazma proteinlerine
bağlanma yaklaşık %4,4’dür. Skopolamin-N-butilbromürün, insan plasentası kültürlenmiş
epitel hücrelerindeki kolin taşıyıcı sistem ile zayıf bir etkileşimi vardır (Ki = 0,63mM/L).
Skopolamin-N-butil bromür kan-beyin bariyerini geçemez ve plazma proteinlerine
bağlanması düşüktür, ancak bu etkiye dair klinik veriler bulunmamaktadır.
6 / 9Biyotransformasyon:
Oral olarak uygulanan 100 ve 400 mg’lık tekli dozları takiben, terminal eliminasyon yarılanma
ömrü 6,2 ila 10,6 saat arasındadır. Skopolamin-N-butilbromür için ana metabolik yolak ester
bağının hidrolitik parçalanmasıdır.
Eliminasyon:
Oral olarak uygulanan Skopolamin-N-butilbromürün feçes ve idrarla atılır. Oral uygulamayı
takiben feçeste yaklaşık %90 radyoaktivite tespit edilmiştir; idrarda bulunan radyoaktivite
uygulama yoluna bağlı olarak değişir ama %5’i geçmez. Oral olarak uygulanan 100-400 mg
dozlardan sonra ortalama klerens değerleri 881 ila 1420 L/dk arasında değişirken, bu dozlardan
sonra dağılım hacmi 6,13 ve 11,3 x 105 L (düşük sistemik yararlanım olduğu varsayımı ile)
aralığında olmuştur. İdrarla atılan metabolitlerin, muskarinik reseptörlere oldukça zayıf olarak
bağlanmış şekilde bulunmaktadır ve bu nedenle muhtemelen ilacın etkisine katkıda
bulunmamaktadır.
Doğrusallık/ Doğrusal olmayan durum:
Bulunmamaktadır.
Hastalardaki karakteristik özellikler
Özellik göstermemektedir.
5.3 Klinik öncesi güvenlilik verileri
Akut ve kronik toksisite
Akut ve kronik toksisite çalışmaları skopolamin-N-butilbromür’ün terapötik kullanımı ile
ilişkili herhangi bir etki göstermemiştir. Köpeklerde 39 haftalık toksisite çalışmasında oral
uygulamayı takiben NOAEL (No Observed Advers Effect Level- Hiçbir yan etki gözlenmeyen
seviye) 30 mg/kg olmuştur.
Mutajenik ve tümörijenik potansiyel
Skopolamin-N-butil bromür, V-79 hücrelerinde bir gen mutasyonu in-vitro analizi veya
insan lenfositlerinde bir kromozom sapması in-vitro testinde, Ames testinde hiçbir
mutajenik veya klastojenik özellik göstermemiştir. İlaç sıçanda kemik iliği mikronükleus
analizinde in-vivo olarak genotoksik bulunmamıştır.
Tümörojenik potansiyeli araştıran uzun dönemli hayvan çalışmaları gerçekleştirilmemiştir.
Bununla beraber, sıçanlarda 26 hafta boyunca 1000 mg/kg’lık dozlara kadar
gerçekleştirilen iki kronik toksisite çalışmasında, tümörojenik potansiyele ilişkin herhangi
bir kanıt görülmemiştir.
Üreme toksisitesi
Skopolamin-N-butil bromür sıçanlarda ve farelerde gerçekleştirilen embriyotoksisite
çalışmalarında herhangi bir teratojenik etki göstermemiştir. Sıçanlarda fertilite
bozulmamıştır. Skopolamin-N-butil bromür ile prenatal veya postnatal gelişim üzerine
herhangi bir çalışma gerçekleştirilmemiştir.
7 / 96. FARMASÖTİK ÖZELLİKLER
6.1 Yardımcı maddelerin listesi
Laktoz
Jelatin
Talk
Magnezyum Stearat
Sodyum Lauril Sülfat
Silikon Dioksid
Nişasta
Şeker
Tartrazin (E102)
Karbon Tetra Klorür
Balmumu
6.2 Geçimsizlikler
Geçerli değildir.
6.3 Raf ömrü
60 aydır.
6.4 Saklamaya yönelik özel tedbirler
o
25 C altındaki oda sıcaklığında saklayınız.
6.5 Ambalajın niteliği ve içeriği
20 kaplı tablet içeren, PVC / Alüminyum blister ambalaj
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği’ne uygun olarak imha
edilmelidir.
7. RUHSAT SAHİBİ
Global Pharma İlaç Sanayi Ve Ticaret A.Ş.
Maslak Mah. Maslak Meydan Sok.
Beybi Giz Plaza. No:1/99
Sarıyer / İSTANBUL
Tel: 0 212 335 26 18
Faks: 0 212 335 25 00
8. RUHSAT NUMARASI:
2020/134
8 / 99. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.06.2020
Ruhsat yenileme tarihi:
10. KÜB’ÜN YENİLENME TARİHİ
9 / 9