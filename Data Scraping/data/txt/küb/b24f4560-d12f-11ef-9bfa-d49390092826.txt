KISA ÜRÜN BİLGİSİ
1. BEŞERİ TIBBİ ÜRÜNÜN ADI
AZİPAR® 0.5 mg tablet
2. KALİTATİF VE KANTİTATİF BİLEŞİM
Etkin madde:
Rasajilin mesilat 0.78 mg (0.5 mg rasajiline eşdeğer)
Yardımcı maddeler:
Mannitol (E 421) 80.62 mg
Yardımcı maddeler için bölüm 6.1’ e bakınız.
3. FARMASÖTİK FORM
Tablet
Beyaz-beyaza yakın yuvarlak, düz tablet
4. KLİNİK ÖZELLİKLER
4.1. Terapötik endikasyonlar
AZİPAR®, idiyopatik Parkinson hastalığının tedavisinde, monoterapi olarak (eşlik eden
levodopa tedavisi olmaksızın) veya doz sonu dalgalanmaları olan hastalarda adjuvan tedavi
olarak (eşlik eden levodopa tedavisi ile birlikte) endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Rasajilinin Parkinson hastalığının monoterapisinde genellikle önerilen dozu, günde 1 kez 1 mg
şeklindedir.
Levodopa tedavisine ek tedavi olarak kullanılacaksa önerilen başlangıç dozu günde 1 kez 0.5
mg tablettir. Klinik yanıt alınamaması durumunda doz, günde 1 kez alınan 1 mg’a
yükseltilebilir. Rasajilin ile eş zamanlı kullanıldığında, levodopa dozunu azaltmak gerekebilir.
Uygulama şekli:
Besinlerle birlikte veya tek başına alınabilir.
1 / 15Özel popülasyonlara ilişkin ek bilgiler:
Böbrek bozukluğu:
Böbrek bozukluğu için dozda değişiklik gerekli değildir.
Karaciğer bozukluğu:
Şiddetli karaciğer bozukluğu (Child-Pugh skoru C) olan hastalarda rasajilin kontrendikedir
(bkz. Bölüm 4.3). Orta düzeyde karaciğer bozukluğu (Child-Pugh skoru B) olan hastalarda
rasajilin kullanımından kaçınılmalıdır. Hafif karaciğer bozukluğu (Child-Pugh skoru A) olan
hastalarda rasajilin ile tedaviye başlarken dikkatli olmak gerekir. Hafif karaciğer
bozukluğundan orta şiddette karaciğer bozukluğuna ilerleme gösteren hastalarda rasajilin
kesilmelidir (bkz. Bölüm 4.4).
Pediyatrik popülasyon:
Güvenlilik ve etkililik üzerine yeterli veri bulunmadığından rasajilinin çocuklarda ve
ergenlerde kullanımı önerilmemektedir.
Geriyatrik popülasyon:
Yaşlı hastalar için dozda değişiklik gerekli değildir.
4.3. Kontrendikasyonlar
AZİPAR® aşağıdaki durumlarda kontrendikedir;
Etkin madde veya yardımcı maddelerden herhangi birine karşı aşırı duyarlılık durumunda (bkz.
Bölüm 6.1).
Diğer monoaminoksidaz (MAO) inhibitörleri (reçetesiz satılan tıbbi ve doğal ürünler dahil, örn:
St. John’s Wort) veya petidin ile eş zamanlı tedavide (bkz. Bölüm 4.5). Rasajilinin kesilmesi
ve MAO inhibitörleri veya petidin ile tedaviye başlanması arasında en az 14 gün geçmelidir.
Şiddetli karaciğer bozukluğu (Child-Pugh skoru C) olan hastalarda.
4.4. Özel kullanım uyarıları ve önlemleri
Rasajilin ile beraber fluoksetin veya fluvoksamin kullanımından kaçınmak gerekir (bkz. Bölüm
4.5). Fluoksetinin kesilmesi ve rasajilin ile tedaviye başlanması arasında en az beş hafta
geçmelidir. Rasajilinin kesilmesi ve fluoksetin veya fluvoksamin ile tedaviye başlanması
arasında en az 14 gün geçmelidir.
2 / 15Dopamin agonistleri ve/veya dopaminerjik ilaçlar ile tedavi edilen hastalarda dürtü kontrolü
bozuklukları meydana gelebilir. Rasajilin için de pazarlama sonrası yapılan, benzer dürtü
kontrolü bozukluğu bildirimleri bulunmaktadır. Hastalar düzenli olarak dürtü kontrol
bozukluklarının gelişimine karşın, izlenmelidir. Hastalar ve bakıcılar, kompülsiyon, obsesif
düşünceler, patolojik kumar, libido artışı, hiperseksüalite, dürtüsel davranış ve kompülsif para
harcama veya alışveriş dahil dürtü kontrolü bozukluklarının davranışsal semptomları hakkında
bilgilendirilmelidirler.
Rasajilin levodopanın etkisini artırdığından, levodopa ile ilişkili advers etkilerde artış olabilir
ve önceden var olan diskinezi şiddetlenebilir. Levodopanın dozunu azaltmak bu yan etkiyi
düzeltebilir.
Rasajilin levodopa ile birlikte alındığında, hipotansif etki raporlamaları olmuştur. Özellikle
Parkinson hastalığı olan kişiler, mevcut olan yürüme zorluğuna bağlı olarak hipotansiyondan
kaynaklanan advers etkilere yatkındırlar.
Rasajilin ve dekstrometorfan veya semptomatiklerin (efedrin veya psödoefedrin içeren nazal ve
oral dekonjestanlar veya soğuk algınlığı ilaçları gibi) birlikte kullanılması önerilmez (bkz.
Bölüm 4.5).
Klinik geliştirme programı sırasında melanoma vakalarının ortaya çıkması melanoma vakaları
ile rasajilin arasında bağlantı olabileceği düşüncesine yol açmıştır. Toplanan veriler belli bir
ilacın değil, Parkinson hastalığının yüksek deri kanseri (sadece melanoma değil) riski ile
bağlantılı olduğunu göstermektedir. Herhangi bir şüpheli deri lezyonu, uzman bir doktor
tarafından değerlendirilmelidir.
Hafif karaciğer bozukluğu olan hastalarda rasajilin tedavisine başlarken dikkatli olmak gerekir.
Orta düzeyde karaciğer bozukluğu olan hastalarda rasajilin kullanımından kaçınılmalıdır. Hafif
karaciğer bozukluğundan orta düzeyde karaciğer bozukluğuna ilerleme gösteren hastalarda
rasajilin kesilmelidir (bkz. Bölüm 5.2).
Bu tıbbi ürün mannitol içermektedir. Hafif derecede laksatif etkisi olabilir. Her bir film tablette,
0.443 mmol ya da 80.62 mg mannitol içerir. Dozu nedeniyle herhangi bir yan etki
beklenmemektedir.
3 / 154.5. Diğer tıbbi ürünlerle etkileşim ve diğer etkileşim şekilleri
Selektif olmayan MAO inhibitörleri ve diğer ilaçlar ile rasajilin arasında bilinen birçok
etkileşim bulunmaktadır.
Hipertansif krizlere yol açabilecek selektif olmayan MAO inhibisyonu riski olabileceğinden,
rasajilin diğer MAO inhibitörleri (reçetesiz satılan tıbbi ve doğal ürünler dahil, örn. St. John’s
Wort) ile birlikte verilmemelidir (bkz. Bölüm 4.3).
Diğer selektif MAO-B inhibitörleri dahil MAO inhibitörleri ve petidinin eş zamanlı
kullanımında ciddi yan etkiler bildirilmiştir. Rasajilin ve petidinin eş zamanlı kullanımı
kontrendikedir (bkz. Bölüm 4.3).
MAO inhibitörleri ile sempatomimetik ilaçların eş zamanlı kullanımında ilaç etkileşim
bildirimleri olmuştur. Rasajilinin MAO inhibitör etkisi sebebiyle, rasajilin ve
sempatomimetiklerin (efedrin veya psödoefedrin içeren soğuk algınlığı ilaçları ile nazal ve oral
dekonjestanların içeriğinde yer alan sempatomimetikler gibi) eş zamanlı verilmesi tavsiye
edilmez (bkz. Bölüm 4.4).
Dekstrometorfan ve selektif olmayan MAO inhibitörlerinin eş zamanlı kullanımında ilaç
etkileşim bildirimleri olmuştur. Rasajilinin MAO inhibitör etkisi sebebiyle, rasajilin ve
dekstrometorfanın eş zamanlı verilmesi tavsiye edilmez (bkz. Bölüm 4.4).
Rasajilin ile fluoksetin veya fluvoksaminin eş zamanlı kullanımından kaçınılmalıdır (bkz.
Bölüm 4.4).
Klinik çalışmalarda, rasajilin ve selektif serotonin geri alım inhibitörleri (SSRI’lar)/selektif
serotonin-norepinefrin geri alım inhibitörlerinin (SNRI’lar) eş zamanlı kullanımı için bölüm
4.8’e bakınız.
SSRI’lar, SNRI’lar, trisiklik, tetrasiklik antidepresanlar ile MAO inhibitörlerinin eş zamanlı
kullanımında ciddi advers etkiler bildirilmiştir. Rasajilinin MAO inhibitör etkisi sebebiyle,
antidepresanlar dikkatle kullanılmalıdır.
Adjuvan tedavi olarak kronik levodopa tedavisi almakta olan Parkinson hastalarında, levodopa
tedavisinin rasajilin klerensi üzerinde klinik olarak anlamlı etkisine rastlanmamıştır.
4 / 15İn vitro metobolizma çalışmaları, rasajilinin metabolizmasından sorumlu olan ana enzimin
P4501A2 (CYP1A2) olduğunu göstermiştir. Rasajilin ve siprofloksasinin (CYP1A2’nin bir
inhibitörü) birlikte uygulanması rasajilinin EAA (eğri altındaki alan) değerini %83 artırmıştır.
Rasajilin ve teofilinin (CYP1A2’nin bir substratı) birlikte uygulanması her iki ürünün de
farmakokinetiğini etkilememiştir. Güçlü CYP1A2 inhibitörleri rasajilin plazma düzeylerini
değiştirebilirler ve bu sebeple dikkatle verilmeleri gerekir.
Sigara içen hastalarda, metabolize edici CYP1A2 enziminin indüklenmesine bağlı olarak
rasajilinin plazma seviyelerinde azalma riski bulunmaktadır.
İn vitro çalışmalar, rasajilinin 1 μg/ml konsantrasyonda (ortalama C değerinin 160 katına
maks
eşittir ~ rasajilinin 1 mg çoklu dozundan sonra Parkinson hastalarında 5.9-8.5 ng/mL) sitokrom
P450 izoenzimlerini (CYP1A2, CYP2A6, CYP2C9, CYP2C19, CYP2D6, CYP2E1, CYP3A4
ve CYP4A) inhibe etmediğini göstermiştir. Bu sonuçlar, rasajilinin terapötik
konsantrasyonlarının bu enzimlerin substratlarıyla klinik olarak anlamlı bir etkileşime sebep
olmasının beklenmediğini göstermektedir.
Rasajilin ve entakaponun eş zamanlı uygulanması rasajilinin oral klerensini %28 arttırmıştır.
Triamin/rasajilin etkileşimi: Triaminle yapılan beş çalışmanın (gönüllülerde ve Parkinson
hastalarında) sonuçları, kan basıncının yemeklerden sonra evde monitörize edilmesinin (altı ay
boyunca tiramin kısıtlaması olmaksızın, levodopaya adjuvan tedavi olarak, günde 0.5 veya 1
mg rasajilin veya placebo ile tedavi edilmiş olan 464 hastanın) sonuçlarıyla birlikte ve tiramin
kısıtlaması olmadan yürütülen klinik çalışmalarda tiramin/rasajilin etkileşimine ilişkin hiçbir
bildirimin olmaması; rasajilinin diyete bağlı tiramin kısıtlaması olmadan güvenle
kullanılabileceğini göstermektedir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hastalar rasajilin tedavisi sırasında hamile kalırlarsa veya hamile kalmayı planlıyorlarsa
doktorlarına haber vermelidirler.
5 / 15Gebelik dönemi
Rasajilinin gebelikte kullanımına ilişkin klinik veri mevcut değildir. Hayvanlar üzerinde
yapılan çalışmalar, gebelik, embriyonal/fetal gelişim, doğum ya da doğum sonrası gelişim ile
ilgili olarak doğrudan ya da dolaylı zararlı etkiler olduğunu göstermemektedir. (bkz. Bölüm
5.3). İnsanlara yönelik potansiyel risk bilinmemektedir. Gebelik sırasında ilaç tedavisinin
faydaları fetusda meydana gelebilecek muhtemel riske karşı değerlendirilmelidir.
Rasajilin, gerekli olmadıkça gebelik döneminde kullanılmamalıdır.
Laktasyon dönemi
Deneysel verilere göre, rasajilin prolaktin salımını inhibe etmektedir ve bu nedenle emzirmeyi
inhibe edebilir. Rasajilinin insan sütüne geçip geçmediği bilinmemektedir.
Emzirme döneminde verilmemelidir.
Üreme yeteneği / Fertilite
Klinik öncesi üreme toksisitesine ait çalışmalarda, üreme yeteneği /fertilite üzerine bir etki
belirlenememiştir.
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkilerine ilişkin bir çalışma yoktur.
Hastalar, AZİPAR®’ın olumsuz olarak etkilemediğine yeterince emin oluncaya kadar motorlu
taşıtlar dahil tehlikeli makineler kullanırken dikkatli olmaları konusunda uyarılmalıdır.
4.8. İstenmeyen etkiler
Klinik programda takip edilen hastaların rasajiline maruziyet süreleri farklılık gösterdiği için
daha kesin sonuçlar elde edilmek üzere değerlendirmeler ‘hasta yılı-patient year’ üzerinden
yapılmıştır. Böylece, ilaca en az bir gün süreyle maruz kalan hastaların sonuçları da
değerlendirmelere dahil edilebilmiştir.
Rasajilin klinik programında toplam 1361 hasta rasajilin ile 3076,4 hasta yılı boyunca tedavi
edildi. Çift kör plasebo kontrollü çalışmalarda 529 hasta günde 1 mg rasajilin ile 212 hasta yılı
ve 539 hasta plasebo ile 213 hasta yılı boyunca tedavi edildi.
6 / 15Monoterapi
Aşağıdaki liste, günde 1 mg rasajilin alan hastalarda (rasajilin grubu n=149, plasebo grubu n=
151) yapılan plasebo kontrollü çalışmalarda daha yüksek insidansla bildirilen advers etkileri
içermektedir.
Plaseboya göre en az %2 fark gösteren advers etkiler italik yazı ile gösterilmektedir. Rasajilin
ve plasebo için advers etki insidansı (hasta %’si), parantez içinde sırasıyla verilmiştir.
Advers etkiler, aşağıdaki sıklık sıralamasına göre verilmektedir:
Çok yaygın ( ≥ 1/10), yaygın (≥ 1/100, <1/10), yaygın olmayan (≥ 1/1000, <1/100), seyrek (≥
1/10000, <1/1000), çok seyrek (<1/10000).
Enfeksiyon ve enfestasyonlar:
Yaygın: İnfluenza (%4.7, %0.7)
İyi huylu, kötü huylu ve tanımlanmamış neoplazmalar (kist ve polipler dahil)
Yaygın: Deri karsinomu (%1.3, %0.7)
Kan ve lenf sistemi bozuklukları
Yaygın: Lökopeni (%1.3, %0)
Bağışıklık sistemi bozuklukları
Yaygın: Alerji (%1.3, %0.7)
Metabolizma ve beslenme bozuklukları
Yaygın olmayan: Azalan iştah (%0.7, %0)
Psikiyatrik bozukluklar
Yaygın: Depresyon (%5.4, %2), halüsinasyonlar (%1.3, %0.7)
Sinir sistemi bozuklukları
Çok yaygın: Baş ağrısı (%14.1, %11.9)
Yaygın olmayan: Serebrovasküler hasar (%0.7, %0)
Göz bozuklukları
Yaygın: Konjunktivit (%2.7, %0.7)
7 / 15Kulak ve iç kulak bozuklukları
Yaygın: Vertigo (%2.7, %1.3)
Kardiyak bozuklukları
Yaygın: Anjinapektoris (%1.3, %0)
Yaygın olmayan: Miyokardiyal enfarktüs (%0.7, %0)
Solunum, göğüs ve mediastinal bozukluklar
Yaygın: Rinit (%3.4, %0.7)
Gastrointestinal bozukluklar
Yaygın: Flatulans (%1.3, %0)
Deri ve deri altı doku bozuklukları
Yaygın: Dermatit (%2, %0)
Yaygın olmayan: Vezikülobüllöz döküntü (%0.7, %0)
Kas-iskelet ve bağ doku bozuklukları
Yaygın: Kas-iskelet ağrıları (%6.7, %2.6), boyun ağrısı (%2.7, % 0), artrit (%1.3, %0.7)
Böbrek ve idrar bozuklukları
Yaygın: Ani idrar sıkışması (%1.3, %0.7)
Genel bozukluklar ve uygulama bölgesine ilişkin durumlar
Yaygın: Ateş (%2.7, %1.3), halsizlik (%2, %0)
Adjuvan Tedavi
Aşağıdaki liste, günde 1 mg rasajilin alan hastalarda (rasajilin grubu n=380, plasebo grubu n=
388) yapılan plasebo kontrollü çalışmalarda daha yüksek insidansla bildirilen advers etkileri
içermektedir. Rasajilin ve plasebo için advers etki insidansı (hasta %’si) parantez içinde
sırasıyla verilmiştir. Plaseboya göre en az %2 fark gösteren advers etkiler italik yazı ile
gösterilmektedir.
Advers etkiler aşağıdaki sıklık sıralamasına göre verilmektedir:
Çok yaygın ( ≥ 1/10), yaygın (≥ 1/100, <1/10), yaygın olmayan (≥ 1/1000, <1/100), seyrek (≥
1/10000, <1/1000), çok seyrek (<1/10000).
8 / 15İyi huylu, kötü huylu ve tanımlanmamış neoplazmalar
Yaygın olmayan: Deri melanoma (%0.5, %0.3)
Metabolizma ve beslenme bozuklukları
Yaygın: Azalan iştah (%2.4, %0.8)
Psikiyatrik bozukluklar
Yaygın: Halüsinasyonlar (%2.9, %2.1), anormal rüyalar (%2.1, %0.8)
Yaygın olmayan: Konfüzyon (%0.8, %0.5)
Sinir sistemi bozuklukları
Çok yaygın: Diskinezi (% 10.5, % 6.2)
Yaygın: Distoni (% 2.4, % 0.8), karpal tünel sendromu (% 1.3, % 0), denge bozuklukları (%
1.6, %0.3)
Yaygın olmayan: Serebrovasküler hasar (% 0.5, % 0.3)
Kardiyak bozukluklar
Yaygın olmayan: Anjina pektoris (%0.5, %0)
Vasküler bozukluklar
Yaygın: Ortostatik hipotansiyon (3.9%, %0.8)
Gastrointestinal hastalıkları
Yaygın: Karın ağrısı (% 4.2, %1.3), konstipasyon (% 4.2, % 2.1), bulantı ve kusma (% 8.4, %
6.2), ağız kuruluğu (% 3.4, % 1.8)
Deri ve deri altı doku bozuklukları
Yaygın: Döküntü (% 1.1, % 0.3)
Kas-iskelet bozukluklar, bağ doku ve kemik hastalıkları
Yaygın: Artralji (% 2.4, % 2.1), boyun ağrısı (% 1.3, % 0.5)
Araştırmalar
Yaygın: Kilo kaybı (% 4.5, %1.5)
Yaralanma ve zehirlenme
Yaygın: Düşme (%4.7, %3.4)
9 / 15Parkinson hastalığı halüsinasyon ve konfüzyon semptomlarıyla ilişkilidir. Pazarlama sonrası
deneyimlerde bu semptomlar rasajilin ile tedavi edilen Parkinson hastalarında da
gözlemlenmiştir.
SSRI’lar, SNRI’lar, trisiklik, tetrasiklik antidepresanlar ve MAO inhibitörlerinin eş zamanlı
kullanımında ciddi advers etkilerin oluştuğu bilinmektedir. Pazarlama sonrası dönemde,
rasajilin ile eş zamanlı olarak antidepresan/SNRI tedavisi gören hastalarda, ajitasyon,
konfüzyon, rijidite, pireksi ve miyoklonus ile ilişkilendirilen serotonin sendromları
bildirilmiştir.
Rasajilin ile yapılan klinik çalışmalarda fluoksetin veya fluvoksaminin rasajilin ile birlikte
kullanımına izin verilmez, ancak aşağıda yer alan antidepresanların ve dozların, rasajilin klinik
çalışmalarında kullanımlarına izin verilmiştir: amitriptilin ≤ 50 mg/gün, trazodon ≤ 100
mg/gün, sitalopram ≤ 20 mg/gün, sertralin ≤ 100 mg/gün ve paroksetin ≤ 30 mg/gün. 115
hastanın eş zamanlı olarak rasajilin ve trisikliklere ve 141 hastanın rasajilin ve
SSRI’lar/SNRI’lara maruz kaldıgı rasajilin klinik programında, serotonin sendromu vakası
görülmemiştir.
Pazarlama sonrası dönemde, rasajilin kullanan hastalarda, tiramince zengin yiyeceklerin
bilinmeyen miktarlarda sindirilmesiyle ilişkilendirilen seyrek hipertansif kriz vakaları dahil kan
basıncında yükselme bildirilmiştir.
MAO inhibitörleriyle sempatomimetik ilaçların eş zamanlı kullanımında ilaç etkileşim
bildirimleri olmuştur.
Pazarlama sonrası dönemde tek bir vakada, rasajilin alırken oftalmik vazokonstriktör
tetrahidrozolin hidroklorür kullanan bir hastada, kan basıncında yükselme bildirilmiştir.
Dürtü kontrol bozuklukları
Dopamin agonistleri ve/veya diğer dopaminerjik ilaçlar ile tedavi edilen hastalarda patolojik
kumar, libido artışı, hiperseksüalite, kompülsif para harcama veya alışveriş, aşırı yeme ve
kompülsif yeme davranışları meydana gelebilir. Rasajilin için pazarlama sonrasında,
kompülsiyonlar, obsesif düşünceler ve dürtüsel davranışı da içeren, dürtü kontrol
bozukluklarına benzer bir tablo bildirilmiştir (bkz. Bölüm 4.4).
10 / 15Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz Aşımı: AZİPAR®’ın 3 mg ile 100 mg arasında değişen dozlarda doz aşımı sonrası bildirilen
semptomlar; disfori, hipomani, hipertansif kriz ve serotonin sendromunu içermektedir.
Doz aşımı MAO-A ve MAO-B’nin anlamlı inhibisyonu ile ilişkilendirilebilir. Bir tek doz
çalışmasında sağlıklı gönüllüler günde 20 mg ve on günlük bir çalışmada sağlıklı gönüllüler
günde 10 mg almıştır. Advers etkiler hafif veya orta düzeydedir ve rasajilin tedavisi ile ilişkili
değildir. Kronik levodopa tedavisinde olan ve günde 10 mg rasajilin ile tedavi edilen hastalarda
yapılan bir doz titrasyon çalışmasında, tedavinin kesilmesinden sonra düzelen istenmeyen
kardiyovasküler yan etkilere (hipertansiyon ve postural hipotansiyon dahil) ait bildirimler
olmuştur. Bu semptomlar selektif olmayan MAO inhibitörleriyle gözlemlenenlere benzeyebilir.
Spesifik bir antidotu yoktur. Doz aşımı halinde hastalar monitorize edilmeli, uygun
semptomatik ve destekleyici tedavi başlatılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anti-Parkinson İlaçlar, Monoaminoksidaz-B inhibitörü
ATC kodu: N04BD02
Etki Mekanizması:
Rasajilinin striatumdaki ekstraselüler dopamin düzeylerinde bir artışa neden olabilen güçlü ve
irreversibl bir MAO-B selektif inhibitörü olduğu gösterilmiştir. Rasajilinin dopaminerjik motor
disfonksiyon modellerinde görülen yararlı etkileri, yüksek dopamin düzeyi ve sonrasında artmış
dopaminerjik aktivite aracılığıyla oluşmaktadır.
1-Aminoindan aktif bir ana metabolittir ve bir MAO-B inhibitörü değildir.
11 / 15Klinik Çalışmalar:
Rasajilin etkinliği üç çalışma ile doğrulanmıştır: çalışma I (monoterapi tedavisi) ile çalışma II
ve III (levodopayla adjuvan tedavi).
Monoterapi:
Çalışma I’de, 404 hasta; plasebo (138 hasta), günde 1 mg rasajilin (134 hasta) veya günde 2 mg
rasajilin (132 hasta) almaları için rastgele seçilmiş ve 26 hafta boyunca tedavi edilmişlerdir.
Aktif bir karşılaştırma ajanı yoktur.
Bu çalısmada, etkinliğin primer ölçüsü Birleşik Parkinson Hastalığı Değerlendirme Ölçeği
(UPDRS, bölüm I-III) toplam skorunda başlangıçtan itibaren olan değişiklik olarak
belirlenmiştir. Başlangıç ile 26. hafta/sonlanım noktası (LOCF - Son Gözlemin İleri Taşınması)
arasındaki ortalama değişiklik istatistiksel olarak anlamlı bulunmuştur (1 mg rasajilin
plaseboya göre p<0.0001). Hafif hastalığı olan hasta grubunda etki belirgin olmuştur. Yaşam
kalitesinde belirgin ve yararlı bir etki gözlemlenmiştir (değerlendirmede PD-QUALIF
(Parkinson Hastalığı Yaşam Kalitesi) ölçeği kullanılmıştır).
Adjuvan Tedavi:
Çalışma II’de hastalar, plasebo (229 hasta), veya günde 1 mg rasajilin (231 hasta) veya levadopa
(LD)/dekarboksilaz inhibitörünün programlanan dozları ile birlikte 200 mg COMT inhibitörü
olan entekapon almaları için rastgele seçilmiş ve 18 hafta boyunca tedavi edilmişlerdir. Çalışma
III’te hastalar, plasebo (159 hasta), günde 0.5 mg rasajilin (164 hasta), veya günde 1 mg rasajilin
almak üzere rastgele seçilmiş ve 26 hafta boyunca tedavi edilmişlerdir.
Her iki çalışmada da etkinliğin primer ölçüsü başlangıçtan tedavi süresince gün boyunca “OFF”
durumunda geçirilen ortalama süredeki değişiklik olmuştur (değerlendirme muayenelerinin
herbirinden önce 3 günde tamamlanan “24 saatlik” ev günlüklerinden belirlenmiştir).
Çalışma II’de plasebo ile karşılaştırıldığında “OFF” durumunda geçirilen süredeki ortalama
değişiklik –0.78 saat bulunmuştur (p<0.0001). Entakapon grubunda OFF süresindeki 0.80
saatlik ortalama toplam günlük azalma 1 mg rasajilin grubunda gözlenen ile benzer olmuştur.
Çalışma III’te plasebo ile karşılaştırıldığında ortalama değişiklik –0.94 saat bulunmuştur
(p<0.0001).
Etkinliğin sekonder ölçütleri muayene eden tarafından düzelmenin global değerlendirmelerini
(OFF döneminde Günlük Yaşam Aktiviteleri (ADL) alt ölçeği ve ON döneminde UPDRS
motor skorları) içermektedir. Rasajilin plasebo ile karşılaştırıldığında istatistiksel olarak
anlamlı fayda göstermiştir.
12 / 155.2. Farmakokinetik özellikler
Genel özellikler:
Emilim:
Rasajilin hızla absorbe edilir ve doruk plazma konsantrasyonuna (C ) yaklaşık 0.5 saatte
maks
ulaşır. Tek bir rasajilin dozunun mutlak biyoyararlanımı yaklaşık %36'dır. Besinler rasajilinin
T değerini etkilememekle beraber, rasajilin çok yağlı bir yemekle birlikte alındığında C
maks maks
ve eğri altı alan (EAA) değerleri sırasıyla yaklaşık %60 ve %20 oranlarında azalır. EAA değeri
anlamlı olarak etkilenmediği için, rasajilin yemeklerle birlikte veya tek başına alınabilir.
Dağılım:
Tek bir i.v. rasajilin dozu sonrasında ortalama dağılım hacmi 243 litredir: 14C ile işaretlenmiş
tek bir oral rasajilin dozu sonrasında, plazma protein bağlanması, yaklaşık %60 ile %70’tir.
Biyotransformasyon:
Rasajilin karaciğerde tama yakın biyotransformasyona uğrar. Rasajilin metabolizması iki ana
yoldan ilerler: 1-aminoindan, 3-hidroksi-N-proparjil-1 aminoindan ve 3-hidroksi-1-aminoindan
sağlamak için N-dealkilasyon ve/veya hidroksialkilasyon. İn vitro deneylere göre, rasajilin
metabolizmasının her iki etki yolu da sitokrom P450 sistemine bağımlıdır ve CYP1A2, rasajilin
metabolizmasında yer alan ana izoenzimdir. Rasajilin ve metabolitlerinin konjügasyonunun,
glükuronatları meydana getirmek üzere ana eliminasyon yolu olduğu da görülmüştür.
Eliminasyon:
14C ile işaretlenmiş rasajilinin oral olarak verilmesinden sonra, primer olarak idrar yoluyla
(%62.6 ) ve sekonder olarak feçesle (%21.8) eliminasyon gerçekleşmiştir ve dozun toplam
%84.4'ü 38 günlük bir dönemde elimine edilmiştir. Rasajilinin %1'inden azı, idrar yoluyla
değişmeden atılmıştır.
Doğrusallık/doğrusal olmayan durum:
Rasajilin farmakokinetiği 0.5-2 mg doz aralığında doğrusaldır. Sonlanma yarı ömrü 0.6-2
saattir.
Hastalardaki karakteristik özellikler
Karaciğer bozukluğu olan hastalar: Hafif karaciğer bozukluğu olan hastalarda EAA ve C
maks
değerleri sırasıyla %80 ve %38 artmıştır. Orta düzeyde karaciğer bozukluğu olan hastalarda
EAA ve C değerleri sırasıyla %568 ve %83 artmıştır (bkz. Bölüm 4.4).
maks
13 / 15Böbrek bozukluğu olan hastalar: Hafif (Kl 50-80 ml/dakika) ve orta düzeyde (Kl 30-49
R R
ml/dakika) böbrek bozukluğu olan hastalarda, rasajilinin farmakokinetik özellikleri sağlıklı
kişilerdekine benzerdir.
5.3. Klinik öncesi güvenlilik verileri
Güvenlilik farmakolojisinin konvansiyonel çalışmalarına (yinelenen doz toksisitesi ve üreme
toksisitesi), dayanan klinik öncesi veriler insanlara yönelik özel bir tehlike ortaya çıkmadığını
göstermiştir.
Rasajilin, bakteri veya hepatosit kullanılan çeşitli in-vitro ve in-vivo sistemlerde genotoksik
potansiyel göstermemiştir. Rasajilin, aktif metabolit varlığında, klinik kullanım koşullarında
erişilemeyen aşırı sitotoksik konsantrasyonlarda kromozomal anomali artışını indüklemiştir.
Sistemik olarak rasajiline maruz kalan sıçanlarda (insanlarda günde 1 mg doz uygulandığında
beklenen plazma düzeylerinin 84-339 katı) rasajilin karsinojen olmamıştır. Sistemik
uygulamaya maruz kalan farelerde, (insanlarda günde 1 mg doz uygulandığında beklenen
plazma düzeylerinin 144-213 katı) kombine bronşiyal/alveolar adenom ve/veya karsinomun
insidansının arttığı gözlenmiştir.
6. FARMASÖTİK ÖZELLİKLERİ
6.1. Yardımcı maddelerin listesi
Mannitol (E421)
Aerosil 200 (Kolloidal silikon dioksit)
Prejelatinize mısır nişastası
Mısır nişastası
Talk
Stearik asit
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında saklayınız.
14 / 156.5. Ambalajın niteliği ve içeriği
Karton kutuda, Alu/Alu blister ambalajlarda 30 tablet
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmelikleri’ne uygun olarak imha edilmelidir.
7. RUHSAT SAHİBİ
Ali Raif İlaç San. A.Ş.
Yeşilce Mahallesi
Doğa Sokak No: 4
34418 Kağıthane / İSTANBUL
8. RUHSAT NUMARASI:
2016/88
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 17.02.2016
Son yenileme tarihi:
10. KÜB’ÜN YENİLENME TARİHİ:
15 / 15