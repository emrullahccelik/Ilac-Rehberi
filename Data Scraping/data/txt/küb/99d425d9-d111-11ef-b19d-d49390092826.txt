KISA ÜRÜN BİLGİSİ
1. BEŞERİ TIBBİ ÜRÜNÜN ADI
FOSFAVER 2,4 g + 0,9 g / 5 mL Oral Çözelti
2. KALİTATİF VE KANTİTATİF BİLEŞİM
Etkin madde:
Her 1 mL’lik çözelti 0,48 g sodyum dihidrojen fosfat dihidrat ve 0,18 g disodyum hidrojen fosfat
dodekahidrat içerir.
Yardımcı madde(ler):
Her 45 mL çözelti;
Sodyum benzoat (E211) 0,045 g
Sodyum sakkarin 0,0045 g içerir.
Diğer yardımcı maddeler için 6.1'e bakınız.
3. FARMASÖTİK FORM
Oral çözelti
Berrak, renksiz oral çözelti
4. KLİNİK ÖZELLİKLER
4.1 Terapötik endikasyonlar
FOSFAVER bağırsak temizleyicisi olarak, hastayı kolon cerrahisine, kolonu röntgen ya da
endoskopik inceleme için hazırlamak amacıyla kullanılır.
Bağırsak temizleme ajanları, kabızlığın tedavisi için kullanıma yönelik değildir.
4.2. Pozoloji ve uygulama şekli
Pozoloji/uygulama sıklığı ve süresi:
Öğlen 12 öncesi hastane randevuları için sabah dozaj talimatları, öğleden sonraki randevular için de
öğleden sonraki dozaj talimatlarına uyulmalıdır.
Uygulama şekli:
SABAH RANDEVUSU
Randevudan önceki gün
Sabah saat 7'de kahvaltı yerine, en az bir bardak su veya “katı partikül içermeyen sıvı” içilir. Arzu
edildiğinde daha fazla içilebilir.
“Katı partikül içermeyen sıvı” su, katı partikül içermeyen çorba, posası süzülmüş meyve suyu, siyah
çay veya koyu kahve, katı partikül içermeyen karbonatlı veya karbonatsız meşrubatlar.
1/101. Doz - 45 mL FOSFAVER'i yarım bardak (120 mL) soğuk suda karıştırınız ve hemen içiniz.
Üzerine bir bardak (240 mL) soğuk su içiniz. Arzu edildiğinde daha fazla içilebilir.
Bağırsak hareketleri boyunca, kaybolan sıvıyı yerine koyabilmek için içebildiğiniz kadar ekstra sıvı
içiniz.
Öğlen 13.00 - Öğle yemeği yerine en az 3 bardak dolusu (720 mL) “katı partikül içermeyen sıvı”
veya su içilir. Arzu edildiğinde daha fazla içilebilir.
Akşam 19:00 - Akşam yemeği yerine en az 1 bardak dolusu “katı partikül içermeyen sıvı” veya su
içilir. Arzu edildiğinde daha fazla içilebilir.
2. Doz - 45 mL FOSFAVER'i yarım bardak (120 mL) soğuk suda karıştırınız ve hemen içiniz.
Üzerine bir bardak (240 mL) soğuk su içiniz. Arzu edildiğinde daha fazla içilebilir.
İhtiyaç duyulduğunda ilave su veya “katı partikül içermeyen sıvı” gece yarısına kadar alınabilir.
Çok miktarda “katı partikül içermeyen sıvı” içmek bağırsağın temizliğini sağlar.
ÖĞLEDEN SONRA RANDEVUSU
Randevudan önceki gün
Öğlen 13.00 - Hafif yiyecekler alınabilir. Öğle yemeğinden sonra, hastane randevusu bitene kadar
katı yiyecekler alınmamalıdır.
Akşam 19:00 - Akşam yemeği yerine en az bir bardak dolusu “katı partikül içermeyen sıvı” veya su
içilir. Arzu edildiğinde daha fazla içilebilir.
1. Doz - 45 mL FOSFAVER’i yarım bardak (120 mL) soğuk suda karıştırınız ve hemen içiniz.
Üzerine bir bardak (240 mL) soğuk su içiniz. Arzu edildiğinde daha fazla içilebilir.
Bağırsak hareketleri boyunca, kaybolan sıvıyı yerine koyabilmek için içebildiğiniz kadar ekstra sıvı
içiniz.
Akşam yatmadan önce en az üç bardak dolusu “katı partikül içermeyen sıvı” ya da su içiniz.
Randevu günü
Sabah 07:00 - Sabah kahvaltısı yerine bir bardak dolusu “katı partikül içermeyen sıvı” veya su içilir.
Arzu edildiğinde daha fazla içilebilir.
2. Doz - 45 mL FOSFAVER’i yarım bardak (120 mL) soğuk suda karıştırınız ve hemen içiniz.
Üzerine bir bardak (240 mL) soğuk su içiniz.
2/10Bağırsak hareketleri boyunca, kaybolan sıvıyı yerine koyabilmek için içebildiğiniz kadar ekstra sıvı
içiniz.
Çok miktarda “katı partikül içermeyen sıvı” içmek bağırsağın temizliğini sağlar.
Sabah saat 8.00 e kadar daha fazla “katı partikül içermeyen sıvı” veya su alınabilir.
Bu ürün yarım ila altı saat arasında bağırsak hareketi meydana getirir.
Uygulama sonrası:
Hastalar işlem sonrası kaybolan sıvıyı telafi etmek amaçlı bol su içmeye teşvik edilmelidir.
Önerilen doz en az yarım bardak su ile dilüe edilmeli ve ilacın alınmasını takiben en az 2 bardak
daha su içilmelidir.
Özel populasyonlara ilişkin ek bilgiler:
Böbrek/Karaciğer Yetmezliği:
Hasta tuz yasaklı bir diyette ise ya da böbrek hastası ise dikkatle kullanmalıdır. Kullanımı
yetişkinlerde olduğu gibidir.
Pediyatrik Popülasyon:
Yalnızca yetişkinler içindir: 18 yaşından küçük çocuklara verilemez.
Geriyatrik Popülasyon:
Yaşlı hastalarda nadiren de olsa elektrolit kaybından dolayı potansiyel ve ciddi ölüm vakalarıyla
ilişkilendirilmiştir. Risk-yarar oranı değerlendirilmeli, tedavi sonrası elektrolit düzeyleri
ölçülmelidir
4.3 Kontrendikasyonlar
Aşağıdaki hallerde kullanılmamalıdır.
• 18 yaş altı çocuklarda,
• Bulantı, kusma veya karın ağrısı olduğunda,
• Etkin veya yardımcı maddelerden herhangi birine karşı aşırı duyarlılık varsa
Aşağıdaki hastalıklarda kullanılmaz.
• Konjestif kalp yetmezliği,
• Renal fonksiyonun klinik olarak anlamlı bozulması,
• Assit,
• Bilinen veya şüphelenilen gastrointestinal obstrüksiyon,
• Megakolon (Konjenital veya sonradan edinilen),
• Perforasyon,
3/10• Bağırsak tıkanıklığı,
• Aktif inflamatuvar bağırsak hastalığı,
• Hiperkalseminin eşlik ettiği primer hiperparatiroidizm
FOSFAVER diğer sodyum fosfat içeren laksatif ürünlerle birlikte kullanılmamalıdır.
4.4 Özel kullanım uyarıları ve önlemleri
FOSFAVER yaşlı hastalarda nadiren de olsa elektrolit kaybından dolayı potansiyel ve ciddi
ölüm vakalarıyla ilişkilendirilmiştir. FOSFAVER’in riskli popülasyonda tedavi
başlamadan önce risk-yarar oranı dikkatlice değerlendirilmelidir.
Riskli popülasyonlarda, bilinen kontrendikasyonlu ve su kaybı olan hastalarda FOSFAVER
reçetelenirken özel olarak dikkat edilmelidir (4.2. ve 4.3.’e bakınız). Tedaviden sonra
elektrolit düzeylerinin ölçülmesi önemlidir.
FOSFAVER yaşlı hastalarda nadiren şiddetli ve potansiyel olarak fatal vücuttaki tuz seviyelerinde
değişiklik (elektrolit bozukluğu) olguları ile ilişkilendirilmiştir. FOSFAVER'in yarar/risk oranının
bu risk grubu üzerinde tedaviye başlanmadan önce dikkatle değerlendirilmesi gerekir.
Akut miyokard enfarktüsü, unstabil angina vb. kalp hastalıkları, altta yatan renal bozukluk için risk
artışı, hipotansiyon, hipovolemi ile eşlik eden hipotansiyon, önceden mevcut olanelektrolit
bozuklukları, elektrolit bozuklukları için risk artışı, (örn., dehidratasyon, gastrikretansiyon, kolit,
oral yolla yeterli miktarda sıvı alamama, hipertansiyon veya hastalarda dehidratasyona neden
olabilecek diğer durumlar) durumlarında veya zayıf bünyeli, düşkün yada yaşlı hastalarda dikkatle
kullanılmalıdır.
Kolostomi veya ileostomi varlığında veya tuzsuz bir diyet yapılması gerekiyorsa preparat dikkatli
kullanılmalıdır. Çünkü elektrolit dengesinde bozukluk, dehidratasyon veya asitdengesinde bozukluk
meydana getirir.
Bu riskler altındaki hastalarda, başlangıçta ve tedavi sonrasında sodyum, potasyum, kalsiyum,
klorür, bikarbonat, fosfat, kandaki üre azotu ve kreatinin değerleri göz önüne alınmalıdır.
Serumda sodyum ve fosfat düzeylerinde yükselme, kalsiyum ve potasyum düzeylerinde ise azalma
riski vardır ve bunların sonucunda hipernatremi, hiperfosfatemi, hipokalsemi, hipokalemi ve asidoz
oluşabilir.
4/10Mide- bağırsak ameliyatı olmuş ya da başka bir nedenden dolayı hipomotilite problemi olan
hastalarda dikkatli kullanılmalıdır.
İlaç kullanımı ardından sık ve sulu dışkı gelecektir. Hastalar sık ve sulu dışkı çıkaracakları
konusunda uyarılmalıdır. Dehidratasyonun önlenmesine yardımcı olması için hastalar mümkün
olduğunca çok sıvı almaya teşvik edilmelidir. Etkili bir pürgatif kullanılırken yeterli sıvı
alınmaması, aşırı sıvı kaybına neden olabilir. Bunun sonucunda da dehidratasyon ve hipovolemi
oluşturabilir. Pürgatif kullanımına bağlı dehidratasyon ve hipovolemi oral yetersiz sıvı alımıyla,
bulantı, kusma ile, iştahsızlık, diüretik ile, anjiyotensin dönüştürücü enzim inhibitörleri (ACE-Fler),
anjiyotensin reseptör blokerleri (ARB'ler) ve nonsteroidal anti-inflamatuvar ilaçlar (NSAID'ler) gibi
ilaçların kullanımıyla artabilir ve akut renal yetmezlikle birlikte olabilir. Sodyum fosfatlar ve PEF-
3350 içeren pürgatifler ile akut renal yetmezliğe ilişkin raporlar nadirdir.
Geçici renal yetersizlik ve renal yetmezlik ile ilişkili olan nefrokalsinozis, bağırsak temizliği için
sodyum fosfat kullanan hastalarda çok nadir olarak rapor edilmiştir. Bu raporların çoğunluğu
hipertansiyon tedavisi için ilaç almakta olan veya diüretikler ve NSAID gibi dehidratasyona neden
olabilecek başka ilaçlar kullanan yaşlı bayan hastalarda meydana gelmiştir. Dehidratasyona
predispozisyonu olabilecek durumları bulunan ya da anjiyotensin dönüştürücü enzim inhibitörleri
(ACE-I) veya anjiyotensin reseptör blokerleri (ARB'ler) gibi glomerular filtrasyon oranını
azaltabilecek ilaçlar alan hastalar pürgatif preparatların kullanımından önce hidrasyon durumu
değerlendirilmeli ve uygun şekilde tedavi edilmelidir. Bilinen kontrendikasyonlara ve yeterli
hidrasyona dikkat edilerek önerilere göre FOSFAVER reçetelenmesine dikkat edilmelidir.
Bu ürün çoğunlukla 30 dakika ila 6 saat arasında etki gösterir. FOSFAVER aldıktan sonra 6 saat
içinde hastada bağırsak hareketi olmadığı takdirde kullanımının kesilmesi ve dehidratasyon olasılığı
nedeniyle derhal doktorla temas etmesi talimatı verilmelidir.
Çok nadiren, endoskopide rektosigmoid bölgede tek veya çok sayıda aftoid benzeri noktasal
lezyonlar gözlemlenmiştir. Bunlar kolon preparatında lenfoid foliküller veya farklı inflamatuar
infiltratlar ya da epitelyal konjesyonlar/değişiklikler olarak ortaya çıkar. Bu anormallikler klinik
olarak anlamlı değildir ve tedavi edilmeden spontan olarak kaybolurlar.
Hipokalsemi veya hipokalemi gibi elektrolit dengesizliklerinin bir sonucu olarak hafif QT aralığı
uzaması nadiren oluşabilir. Bu değişiklikler klinik açıdan anlamlı değildir.
Bu tıbbi ürün (FOSFAVER) her 45 mL'lik şişede 5 g sodyum ihtiva eder. Bu durum, kontrollü
sodyum diyetinde bulunan hastalar için göz önünde bulundurulmalıdır.
FOSFAVER'in alkol ile etkileşimi ile ilgili veri yoktur.
5/104.5 Diğer tıbbi ürünler ile etkileşimler ve diğer etkileşim şekilleri
Kalsiyum kanal blokerleri, diüretikler, lityum tedavisi veya elektrolit düzeylerini etkileyebilen
başka ilaçlarla birlikte kullanımında hiperfosfatemi, hipokalsemi, hipokalemi, hipernatremik
dehidratasyon ve asidoz oluşabileceğinden bu ilaçlar ile kullanımında dikkatli olunmalıdır.
FOSFAVER alımı sırasında gastrointestinal kanaldan ilaçların absorpsiyonu gecikebilir veya
tümüyle engellenebilir. Düzenli olarak alman oral ilaçların (örn. oral kontraseptifler, antiepileptik
ilaçlar, antidiyabetikler ve antibiyotikler) etkinliği azalabilir ya da tümüyle ortadan kalkabilir. QT
aralığını uzattığı bilinen ilaçları alan hastalarda da dikkatli olunması önerilir. Paratiroid hormonu
kullanan hastalarda dikkatli kullanılmalıdır.
FOSFAVER'in alkol ile etkileşimi ile ilgili veri yoktur.
Özel popülasyonlara ilişkin ek bilgiler:
Pediyatrik popülasyon:
18 yaşın altındaki çocuklarda kullanımı kontrendike olduğu için bu popülasyon ile etkileşim
çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
FOSFAVER, oral kontraseptiflerin etkinliğini azaltabilir ya da tümüyle ortadan kaldırabilir.
Çocuk doğurma potansiyeli bulunan kadınlar tedavi süresince etkili bir doğum kontrol yöntemi
kullanmalıdır.
Gebelik dönemi
FOSFAVER'in gebe kadınlarda kullanımına ilişkin yeterli veri mevcut değildir. Hayvanlar üzerinde
yapılan çalışmalar, gebelik, embriyonal/fetal gelişimi, doğum ve doğum sonrası gelişim üzerindeki
etkiler bakımından yetersizdir. İnsanlara yönelik potansiyel risk bilinmemektedir.
FOSFAVER gerekli olmadıkça gebelik sırasında kullanılmamalıdır.
Bu kategorideki ilaçlar, eğer hekim ilacın gebe kadına sağlayacağı yararın, fetüs üzerindeki
potansiyel riskini haklı göstereceğine inanıyorsa kullanılmalıdır.
Laktasyon dönemi
FOSFAVER'in insan sütüne geçip geçmediği bilinmemektedir. Sodyum fosfat insan sütüne
geçebileceğinden, bağırsak temizleme çözeltisinin ilk dozundan itibaren ikinci dozun 24 saat
6/10sonrasına kadar sütün sağılarak atılması tavsiye olunur. Kadınlar, FOSFAVER'in ikinci dozunu
aldıktan sonra 24 saat süreyle bebeklerini emzirmemelidir.
Üreme yeteneği/Fertilite
Henüz bir gebelik oluşmadığından üreme yeteneği ve fertilite döneminde gözlenen bir yan etki
görülmemiştir
4.7 Araç ve makine kullanımı üzerindeki etkiler
FOSFAVER dehidrasyondan dolayı baş dönmesine neden olabilir. Bu da araç veya makine
kullanımını hafif düzeyde etkileyebilir. Tedaviden sonra araç ve makine kullanımının sakıncalı
olabileceği konusunda hastalar uyarılmalıdır.
4.8 İstenmeyen etkiler
Görülen yan etkiler aşağıdaki sıklıklara göre MedDRA V8.0 sistemi ile sınıflandırılmıştır:
Çok yaygın (>1/10), yaygın (>1/100, <1/10), yaygın olmayan (>1/1.000, <1/100), seyrek
(>1/10.000 ila <1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları:
Çok seyrek: Hipersensitivite
Metabolizma ve beslenme hastalıkları:
Yaygın olmayan: Dehidratasyon
Çok seyrek: Hiperfosfatemi, Hipokalsemi, Hipokalemi, Hipernatremi, Metabolik asidoz, Tetani
Sinir sistemi hastalıkları:
Çok yaygın: Baş dönmesi
Yaygın: Baş ağrısı
Çok seyrek: Parestezi, Bilinç kaybı
Kardiyak hastalıklar:
Çok seyrek: Miyokard enfarktüsü, Aritmi
Vasküler hastalıklar:
Çok seyrek: Hipotansiyon
Gastrointestinal hastalıklar:
Çok yaygın: Bulantı, Abdominal ağrı, Abdominal distansiyon, Diyare
Yaygın: Kusma, Anormal kolonoskopi (rektosigmoid bölgede klinik açıdan anlamlı olmayan ve
tedavi edilmeden spontan olarak kaybolan tek veya çok sayıda aftoid benzeri noktasal lezyonlar)
7/10Deri ve deri altı doku hastalıkları:
Çok seyrek: Dermatit alerji
Kas iskelet bozuklukları, bağ dokusu ve kemik hastalıkları:
Çok seyrek: Kas krampı
Böbrek ve idrar yolu hastalıkları:
Çok seyrek: Akut renal yetmezlik, Kronik renal yetmezlik, Nefrokalsinoz
Genel bozukluklar ve uygulama bölgesine ilişkin hastalıklar:
Çok yaygın: Ürperme, Asteni
Yaygın: Göğüs ağrısı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 0008; faks: 0 312 218 3599).
4.9 Doz aşımı ve tedavisi
Doz fazlası sonucu ciddi yan etkiler oluşabilir. Eğer kazara normal dozdan çok daha fazla alındıysa
hastaneye başvurun.
FOSFAVER aşırı dozlarda kullanıldığında, çocuklara verildiğinde veya sindirim kanalında
tıkanıklığı olan hastalara verildiğinde hipokalsemi, hipernatremi ve asidozun eşlik ettiği ölümcül
hiperfosfatemi olguları vardır.
Aşırı doz hastalarda aşağıdaki semptomlara neden olmaktadır: dehidratasyon, hipotansiyon,
taşikardi, bradikardi, taşipne, kalp durması, şok, solunum yetmezliği, dispne, konvülsiyonlar,
paralitik ileus, anksiyete, ağrı. Aşırı doz alınması serumdaki sodyum ve fosfat düzeylerinde artışa,
kalsiyum ve potasyum düzeylerinde azalmaya yol açabilir. Bu vakalarda hipernatremi,
hiperfosfatemi, hipokalsemi, hipokalemi ve asidoz oluşabilir.
Aşırı dozlarda, yanlışlıkla FOSFAVER verilen çocuklarda ve obstrüksiyonlu hastalarda da
belgelenmiş tümüyle iyileşme olguları vardır. Bu hastalardan biri, normal dozun altı katı olan aşırı
doz almıştır.
Aşırı alıma bağlı toksik etkiyi rehidratasyonla tedavi etmek mümkündür, intravenöz yoldan %10'luk
kalsiyum glukonat verilmesi gerekebilir.
8/105. FARMAKOLOJİK ÖZELLİKLER
5.1 Farmakodinamik özellikler
ATC kodu: A06AD17
Farmakoterapötik grubu: Osmotik akiviteye sahip laksatif.
FOSFAVER osmotik olarak ince bağırsak lümeninde sıvı tutulmasını arttırarak etki gösteren tuzlu
laksatiftir. İleum içerisindeki sıvı toplanması şişkinlik oluşturur ve sırasıyla peristalsi hareketleri ve
barsakların boşalımını arttırır.
5.2 Farmakokinetik özellikler
Genel özellikler:
Lokal etkilidir, emilimi yoktur dolayısıyla farmakokinetik özellik göstermez.
Emilim
Lokal etki gösterdiğinden emilimi yoktur.
Dağılım:
Lokal etkilidir. Gastro-intestinal sistemde etkilidir.
Biyotransformasyon:
Lokal etkili olduğu için biyotransformasyonu beklenmemektedir.
Eliminasyon:
Eliminasyona uğramadan vücuttan atılır.
5.3 Klinik öncesi güvenlilik verileri
FOSFAVER ile hayvanlarda üreme toksisitesi çalışmaları yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Sodyum Benzoat (E211)
Sodyum Sakkarin
Gliserin
Greyfurt Esansı
Deiyonize Su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
9/106.4 Saklamaya yönelik özel tedbirler
25°C altındaki oda sıcaklığında ve ambalajında saklayınız. Soğutmayınız / Dondurmayınız.
6.5 Ambalajın niteliği ve içeriği
FOSFAVER karton kutu içinde 1 adet 45 mL çözelti ihtiva eden 50 mL’lik HDPE şişede piyasaya
sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmektedir.
7. RUHSAT SAHİBİ
HAVER FARMA İlaç A.Ş.
Akbaba Mah. Maraş Cad. No.:52/2/1
Beykoz/İSTANBUL
Tel: 0216 324 38 38
Faks: 0216 317 04 98
8. RUHSAT NUMARASI(LARI)
2022/653
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 11.11.2022
Ruhsat yenileme tarihi:
10. KÜB'ÜN YENİLENME TARİHİ
10/10