KISA ÜRÜN BİLGİSİ
1. BEŞERİ TIBBİ ÜRÜNÜN ADI
BETOPTIC-S %0.25 steril göz damlası, süspansiyon
2. KALİTATİF VE KANTİTATİF BİLEŞİM
Etkin Madde:
Betaksolol hidroklorür 2.8 mg/ml
(2.5mg/ml Betaksolol baza eşdeğer)
Yardımcı Maddeler:
Benzalkonyum klorür solüsyonu (%50) 0.2 mg/ml
(0.1 mg benzalkonyum klorüre eşdeğer)
Yardımcı maddeler için 6.1’e bakınız.
3. FARMASÖTİK FORM
Göz damlası, süspansiyon
BETOPTİC S beyaz ila beyazımsı süspansiyondur.
4. KLİNİK ÖZELLİKLER
4.1 Terapötik endikasyonlar
Kronik açık açılı glokomu veya yüksek göz içi basıncı olan hastalarda yükselmiş göz içi
basıncını düşürmek için tek başına veya diğer ilaçlarla birlikte kullanılabilir.
4.2 Pozoloji ve uygulama şekli
Pozoloji/uygulama sıklığı ve süresi:
Önerilen dozaj, hasta gözün/gözlerin konjunktiva kesesine günde iki kez bir damla
BETOPTIC-S damlatılmasıdır. Bazı hastalarda BETOPTIC-S’in göz içi basıncını
düşürerek stabil hale getirebilmesi birkaç hafta sürmektedir. Glokom hastalarının dikkatli
gözlenmesi tavsiye edilir.
Bu tedavi sırasında hastanın göz içi basıncı gerektiği gibi kontrol altına alınmamış ise
pilokarpin, diğer miyotikler ve/veya adrenalin (epinefrin) ve/veya karbonik anhidraz
inhibitörleri ya da prostaglandin analogları ile eş zamanlı tedavi uygulanabilir.
Damlatmadan sonra nazolakrimal açıklıkların tıkanması veya göz kapaklarının 2 dakika
kapatılması önerilir. Bu, oküler yoldan uygulanan ilaçların sistemik absorbsiyonunu
azaltabilir ve sistemik yan etkilerde azalmaya neden olabilir.
Eğer birden fazla topikal oküler tıbbi ilaç kullanılacak ise, uygulamalar arasında 10 ila 15
dakikalık bir ara olmalıdır.
Sayfa 1/10Uygulama şekli:
Şişe kullanmadan önce iyice çalkalanmalıdır.
Damlalık ucunun ve çözeltinin kontaminasyonunu önlemek için, şişenin damlalık ucunun
göz kapaklarına, etrafına veya diğer yerlere değdirilmemesine dikkat edilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
BETOPTIC-S bu hasta popülasyonunda çalışılmamıştır.
Pediyatrik popülasyon:
18 yaşın altındaki hastalarda BETOPTIC-S’in güvenlilik ve etkililiği belirlenmemiştir.
Geriyatrik popülasyon:
Bu popülasyon için özel bir kullanım şekli bulunmamaktadır, yetişkinler ile aynıdır.
4.3 Kontrendikasyonlar
• Betaksolol ya da yardımcı maddelerin herhangi birisine aşırı duyarlılık durumunda,
• Şiddetli bronşiyal astım veya şiddetli bronşiyal astım hikayesi, şiddetli kronik
obstrüktif akciğer hastalığını da içeren reaktif havayolu hastalıkları durumunda,
• Sinüs bradikardisi, hasta sinüs sendromu, sinoatriyal blok, pacemakerlar ile kontrol
edilemeyen ikinci veya üçüncü derece atriyoventrikler bloğu, kardiyojenik şok,
belirgin kalp yetmezliği hikayesi bulunan hastalarda kontrendikedir.
4.4 Özel kullanım uyarıları ve önlemleri
Oküler kullanım içindir.
Genel:
Diğer topikal uygulanan oftalmik ajanlar gibi betaksolol sistemik olarak emilir. Oftalmik
betaksololün beta adrenerjik bileşeninden dolayı sistemik beta adrenerjik bloke edici
ajanlarla aynı tipte kardiyovasküler, pulmoner ve diğer advers reaksiyonlar oluşabilir.
Topikal oftalmik uygulama sonrası sistemik yan etki insidansı sistemik uygulamaya göre
daha düşüktür. Sistemik emilimi düşürmek için “4.2. Pozoloji ve uygulama şekli”
bölümüne bakınız.
Kardiyak bozukluklar:
Oftalmik betaksololün klinik çalışmalar sırasında kalp ritmi ve kan basıncı üzerinde minör
etkisi olduğu gösterilmiştir. Kalp yetmezliği veya kalp blokajı geçmişi olan hastalar tedavi
edilirken dikkatli olunmalıdır. Kalp yetmezliğinin ilk belirtilerinden sonra BETOPTIC-S
tedavisi kesilmelidir. Kardiyovasküler hastalığı (örn., koroner kalp hastalığı, Prinzmetal
anjina ve kardiyak yetmezlik) ve hipotansiyonu bulunan hastalarda beta blokerlerle tedavi
ciddi bir şekilde değerlendirilmeli ve diğer etkin maddelerle tedavi düşünülmelidir.
Kardiyovasküler hastalığı bulunan hastalar istenmeyen etkiler ve bu hastalıkların
kötüleşmesi belirtileri açısından takip edilmelidir. Kalp yetmezliğinin ilk belirtilerinde
BETOPTIC-S süspansiyon ile tedaviye devam edilmemelidir.
İletim süresi üzerindeki olumsuz etkileri nedeniyle, beta blokerler sadece birinci derece
kalp bloğu olanlarda dikkatli kullanılmalıdır.
Sayfa 2/10Vasküler bozukluklar:
Ciddi periferik dolaşım bozukluğu/hastalığı (örn. Raynaud hastalığı veya Raynaud
sendromu) bulunan hastalar dikkatle tedavi edilmelidir.
Solunum bozuklukları:
Bazı oftalmik beta blokerlerin uygulamasından sonra astımlı hastalarda bronkospazma
bağlı ölümlerin de dahil olduğu solunum reaksiyonları bildirilmiştir. Hafif/orta düzey
bronşiyal astım, orta/ileri düzey bronşiyal astım geçmişi veya orta/ileri kronik obstrüktif
akciğer hastalığı olan hastalar dikkatle tedavi edilmelidir.
Hipoglisemi/diyabet:
Beta-blokerler akut hipoglisemi belirti ve semptomlarını maskeleyebileceği için, değişken
diyabet hastalarında veya spontan hipoglisemi oluşan hastalarda dikkatli bir şekilde
uygulanmalıdır.
Hipertiroidizm:
Beta-blokerler, hipertiroidizm belirtilerini maskeleyebilir. Tirotoksikoz geliştiğinden
şüphelenilen hastalarda beta-bloker ajanların aniden kesilmesiyle oluşabilecek tiroid
fırtınasından korunmak için dikkatle kullanılmalıdır.
Kas zayıflığı:
Beta-adrenerjik blokajın bazı miyastenik semptomlarla uyumlu olarak (örn; çift görme, üst
göz kapağının düşmesi ve yaygınlaşmış zayıflık) kas zayıflığını arttırdığı rapor edilmiştir.
Miyastenisi olan hastalara BETOPTIC-S reçete edilirken dikkatli olunmalıdır.
Anafilatik reaksiyonlar:
Çeşitli alerjenlere karşı ciddi anafilaktik reaksiyon geçmişi olan veya atopi geçmişi olan
hastalar, beta-bloker kullanırken bu alerjenlerle tekrar karşılaştıklarında daha reaktif
olabilirler ve anafilaktik reaksiyonları tedavi etmek için kullanılan alışılmış adrenalin
dozlarına yanıt vermeyebilir.
Cerrahi anestezi:
Kalbin, beta adrenoseptörlerin aracılık ettiği refleks sempatik uyarılara yanıt vermede
yetersiz kalması nedeniyle, genel anesteziden önce beta-adrenerjik reseptör bloke edici
ajanların kademeli olarak kesilmesine önem verilmelidir.
Beta- bloker oftalmolojik ilaçlar adrenalin gibi ilaçların sistemik beta-agonist etkileri bloke
edebilir. Hasta betaksolol kullanıyorsa, anestezi uzmanı bilgilendirilmelidir.
Korneal hastalıklar:
Kapalı açılı glokomu olan hastalarda, acil tedavinin amacı miyotik bir ajan ile göz
bebeğinin büzülmesiyle açıyı yeniden açmaktır. Betaksololün göz bebeği üzerindeki etkisi
çok azdır ya da hiç yoktur. BETOPTIC-S, kapalı açılı glokomda yükselmiş göz içi
basıncını düşürmek için kullanıldığında bir miyotik ile kullanılmalıdır, yalnız
kullanılmamalıdır. Oftalmik beta blokerler göz kuruluğuna neden olabilir. Korneal
hastalığı, Sicca sendromu ve benzer gözyaşı filmi anormalliği olan hastalarda beta-bloker
ajanlar dikkatli kullanılmalıdır.
Koroidal dekolman:
Sayfa 3/10Filtrasyon prosedürü sonrası sıvı oluşumunu azaltan (ör: timolol, asetazolamid) terapi
uygulaması ile koroidal dekolman bildirilmiştir.
Diğer beta-bloker ajanlar:
Halihazırda sistemik beta-bloker tedavisi alan hastalara betaksolol verildiğinde göz içi
basıncı üzerine etkiler veya sistemik beta-blokajın bilinen etkileri arttırabilir. Hastaların
durumu yakından takip edilmelidir. İki topikal beta-blokerin birlikte kullanımı
önerilmemektedir. (Bakınız. Bölüm 4.5.)
Kontakt lens kullanımı:
BETOPTIC-S’in, içerdiği koruyucu benzalkonyum klorürün, tahrişe neden olabildiği ve
yumuşak kontakt lenslerin rengini bozduğu bilinmektedir. Bu nedenle, hastalara
BETOPTIC-S uygulamasından önce kontakt lenslerini çıkarmaları ve BETOPTIC-S’i
damlattıktan sonra, kontakt lenslerini takmadan 15 dakika beklemeleri öğretilmelidir.
4.5 Diğer tıbbi ürünler ile etkileşimler ve diğer etkileşim şekilleri
Betaksolol ile spesifik ilaç etkileşim çalışmaları yapılmamıştır.
Oftalmik beta-blokör çözeltisi oral kalsiyum kanal blokörleri, beta-adrenerjik bloke edici
ajanlar, antiaritmikler (amiodaron dahil), dijitalis glikozitleri, parasempatomimetikler ve
guanetidin ile birlikte uygulandığında, hipotansiyon ve/veya belirgin bradikardiye yol açan
additif etki oluşma potansiyeli bulunmaktadır. Hastanın yakından gözlemlenmesi tavsiye
edilmektedir.
Beta blokerler, anafilaktik reaksiyonları tedavi etmek için kullanılan adrenalinin yanıtını
azaltabilir. Atopi veya anafilaksi geçmişi olan hastalarda özellikle dikkatli olunmalıdır.
Betaksolol, adrenerjik bloke edici bir ajandır; bu nedenle, eş zamanlı adrenerjik
psikotropik ilaçlar kullanan hastalarda dikkatli olunmalıdır.
Zaman zaman oftalmik beta-bloker ve adrenalinin (epinefrin) birlikte kullanımından
kaynaklanan midriyazis raporlanmıştır.
Eğer birden fazla topikal oftalmik tıbbi ürün kullanılacak ise, ilaçlar en az 5 dakika arayla
uygulanmalıdır. Göz merhemleri en son uygulanmalıdır.
4.6 Gebelik ve laktasyon
Genel Tavsiye
Gebelik kategorisi: Kategori C
BETOPTIC-S sadece anneye yararının fetusa olası riskinden daha fazla olduğunun teyit
edilmesi halinde kullanılmalıdır (bkz. Bölüm 5.3).
Çocuk doğurma potansiyeli bulunan kadınlar/Doğum kontrolü (Kontrasepsiyon)
Yeterli bilgi bulunmamaktadır.
Gebelik Dönemi
Hayvanlar üzerinde yapılan çalışmalar subtoksik doz seviyelerinde betaksololün
teratojenik etkisi olmadığını ve üreme üzerine bir yan etkisi olmadığını göstermektedir.
Betaksololün gebe kadınlarda kullanımı ile ilgili yeterli bilgi bulunammaktadır. Gebelik
sırasında gerekli olmadıkça BETOPTIC-S kullanılmamalıdır.
Sayfa 4/10Beta adrenerjik bloker ajanların sistemik kullanımı ile ilgili iyi kontrollü epidemiyolojik
çalışmalarda malformasyon etkileri gösterilmemiştir; ancak beta blokerlerin oral yoldan
kullanımı rahim içi büyüme retardasyonu için bir risk göstermiştir. Beta blokerler doğuma
kadar kullanıldığında yeni doğanlarda beta blokajın belirti ve semptomları (örn. bradikardi,
hipotansiyon, respiratuvar distres, hipoglisemi) gözlemlenmiştir. BETOPTIC-S açıkça
gerekli olmadıkça gebelik döneminde kullanılmamalıdır. Bununla birlikte BETOPTIC-S
doğuma kadar kullanılacaksa yeni doğan doğduğu ilk günlerde dikkatle izlenmelidir.
Laktasyon Dönemi
Beta blokerler anne sütüne geçer ve emzirilen bebekte ciddi istenmeyen etkilere neden
olma potansiyeline sahiptir. Bununla birlikte BETOPTİC-S’in terapötik dozlarının bebekte
beta-blokajın klinik semptomlarını ortaya çıkaracak düzeyde anne sütüne geçisi muhtemel
değildir.
Üreme yeteneği/Fertilite
Yeterli bilgi bulunmamaktadır.
4.7 Araç ve makine kullanımı üzerindeki etkiler
Herhangi bir göz damlasında olduğu gibi görmede meydana gelen bulanıklık araç ve
makine kullanımını etkileyebilir. Eğer damlatma sırasında görmede bulanıklık meydana
geliyorsa, hastalar araç veya makine kullanmadan önce görüşün netleşmesi için
beklemelidirler.
4.8 İstenmeyen etkiler:
Diğer topikal uygulanan oftalmik ilaçlar gibi, betaksolol de sistemik dolaşımda absorbe
edilmektedir. Bu, sistemik beta bloke edici ajanlarla görülen benzer istenmeyen etkilere
neden olabilir. Topikal oftalmik uygulamanın ardından sistemik ADR insidansı, sistemik
uygulamadakinden daha düşüktür. Listelenen advers reaksiyonlar, oftalmik beta-bloker
sınıfında görülen reaksiyonları içermektedir
Güvenlilik profilinin özeti
Betaksolol göz damlası ile yapılan klinik çalışmalarda, en yaygın advers reaksiyon oküler
rahatsızlık olmuştur ve bu durum hastaların %12’sinde meydana gelmiştir.
Aşağıda yer alan istenmeyen etkiler tedaviye bağlı olarak değerlendirilmiştir ve şu şekilde
sınıflandırılmışlardır: çok yaygın (≥1/10); yaygın (>1/100 ila <1/10); yaygın olmayan
(>1/1,000 ila ≤1/100); seyrek (>1/10,000 ila ≤1/1000); çok seyrek (≤1/10,000) ya da
bilinmiyor (eldeki verilerden hareketle tahmin edilemiyor). Her bir sıklık grubunda
istenmeyen etkiler en şiddetliden en az şiddetliye doğru bir sırayla sunulmaktadır.
Sistem Organ Sınıfı MedDRA tercih edilen terim (V 13.0)
Bağışıklık sistemi Bilinmeyen sıklık: aşırı duyarlılık
hastalıkları:
Psikiyatrik hastalıklar: Seyrek: anksiyete, insomnia, depresyon
Sinir sistemi hastalıkları: Yaygın: baş ağrısı
Seyrek: baygınlık
Sayfa 5/10Bilinmeyen sıklık: sersemlik
Göz hastalıkları: Çok yaygın: gözde rahatsızlık
Yaygın: bulanık görme, gözyaşında artış
Yaygın olmayan: punktat keratit, keratit, konjunktivit, blefarit,
görme bozukluğu, ışığa karşı duyarlılık, göz ağrısı, göz kuruluğu,
astenopi, blefarospazm, göz kaşıntısı, göz akıntısı, gözkapağı
kenarında kabuklanma, göz iltihabı, gözde tahriş, konjunktival
bozukluk, konjunktival ödem, oküler hiperemi
Seyrek:
Katarakt, kornea hassasiyetinde azalma, gözkapağında eritem
Kardiyak hastalıklar: Yaygın olmayan: bradikardi, taşikardi
Bilinmeyen sıklık: aritmi
Vasküler hastalıklar: Seyrek: hipotansiyon
Solunum, göğüs Yaygın olmayan: astım, nefes darlığı, rinit,
bozuklukları ve mediastinal Seyrek: öksürük, rinore
hastalıklar:
Gastrointestinal hastalıklar: Yaygın olmayan: bulantı
Seyrek: disguzi
Deri ve deri altı doku Seyrek: dermatit, döküntü, alopesi
hastalıkları
Üreme sistemi ve meme Seyrek: libido azalması
hastalıkları:
Genel bozukluklar ve Bilinmeyen sıklık: asteni
uygulama bölgesine ilişkin
hastalıkları:
Seçilen advers reaksiyonların tanımı
Oftalmik beta-blokerler ile ortaya çıkan ve potansiyel olarak BETOPTIC-S ile meydana
gelebilecek ilave advers reaksiyonlar:
Sistem Organ Sınıfı MedDRA tercih edilen terim (v 13.0)
Bağışıklık sistemi Bilinmeyen sıklık:
hastalıkları: Anjiyoödem dahil sistemik alerjik reaksiyonlar, ürtiker, bölgesel
veya genel döküntü, kaşıntı, anafilaktik reaksiyon.
Metabolizma ve beslenme Bilinmeyen sıklık: Hipoglisemi.
hastalıkları:
Psikiyatrik hastalıklar: Bilinmeyen sıklık: kabus görme, hafıza kaybı, halüsinasyonlar,
psikoz, zihin karışıklığı
Sinir sistemi hastalıkları: Bilinmeyen sıklık: serebrovasküler olay, serebral iskemi, miyastenia
gravis belirtilerinde ve semptomlarında artışlar, parestezi
Göz hastalıkları: Bilinmeyen sıklık: filtrasyon cerrahisinin ardından koroidal ayrılma
(bkz. 4.4 Özel kullanım uyarıları ve önlemleri), kornea erozyonu,
ptoz, çift görme.
Sayfa 6/10Kardiyak hastalıklar: Bilinmeyen sıklık: Göğüs ağrısı, çarpıntı, ödem, konjestif kalp
yetmezliği, atriyoventriküler blok, kalp durması, kalp yetmezliği.
AV-iletimde yavaşlama veya mevcut AV-bloğunda artış
Vasküler hastalıklar: Bilinmeyen sıklık: Raynaud fenomeni, ayak ve ellerde soğuma ve
morarma, mevcut kesikli topallamanın artması
Solunum, göğüs Bilinmeyen sıklık: Bronkospazm (özellikle önceden bronkospastik
bozuklukları ve mediastinal hastalığı bulunan hastalarda),
hastalıklar:
Gastrointestinal hastalıklar: Bilinmeyen sıklık: dispepsi, diyare, ağız kuruluğu, karın ağrısı
kusma.
Deri ve deri altı doku Bilinmeyen sıklık: Psöriyaziform döküntü veya psoriyazisin
hastalıkları şiddetlenmesi.
Kas-iskelet bozuklukları bağ Bilinmeyen sıklık: Miyalji
doku ve kemik hastalıkları:
Üreme sistemi ve meme Bilinmeyen sıklık: : Cinsel işlev bozukluğu, impotens.
hastalıkları:
Genel bozukluklar ve Bilinmeyen sıklık: yorgunluk
uygulama bölgesine ilişkin
hastalıklar:
Anti-nükleer Antikorlarda (ANA) artış görülmüştür; klinik olarak ilgisi belli değildir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın risk/yarar dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99)
4.9 Doz aşımı ve tedavisi
Göze/gözlere aşırı dozda damlatılan BETOPTIC-S ılık su ile yıkanmalıdır.
Beta-1-adrenerjik reseptör bloke edici ajanların doz aşımı ile beklenen sistemik
semptomlar; hipotansiyon, bradikardi, kalp yetmezliği ve bronkospazmdır.
Eğer BETOPTİC S ile doz aşımı meydana gelirse semptomatik ve destekleyici tedavi
uygulanır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Oftalmolojikler- antiglokom preparatları ve miyotikler
ATC kodu: S01E D02
Sayfa 7/10Etki Mekanizması:
Betaksolol topikal olarak göze uygulanan ve göz içi kan basıncını düşüren kardiyoselektif
(beta-1-adrenerjik) reseptör bloke edici ajandır, membran stabilize edici (lokal anestezik)
etkisi ve intrinsik sempatomimetik etkisi yoktur.
Oral olarak uygulanan beta-adrenerjik bloke edici ajanlar sağlıklı deneklerde ve kalp
hastalığı olan hastalarda kalp debisini azaltır. Ciddi miyokardiyal fonksiyon yetmezliği
olan hastalarda, beta-adrenerjik reseptör antagonistleri yeterli kardiyak fonksiyonları
devam ettirmek için gerekli olan sempatik uyarıcı etkiyi inhibe edebilir.
Göze damlatıldığında betaksolol glokomun olup olmamasından bağımsız olarak GİB’nı
azaltır ve oküler hipotansif etkinin mekanizmasının tonografi ve florofotometri ile
gösterildiği üzere gözyaşı oluşumunda azalma olduğu düşünülmektedir. BETOPTIC-S göz
damlasının (süspansiyon, betaksolol %0.25), BETOPTIC göz damlası (çözelti, betaksolol
%0.50) ile eşdeğer GİB düşürücü etki sağladığı gösterilmiştir.
Betaksolol göz damlası olarak topikal yoldan uygulandığında göz bebeğini büzücü (kasıcı)
etkisi çok azdır veya yoktur ve pulmoner ve kardiyovasküler parametreler üzerinde çok az
bir etkiye sahiptir. Oftalmik betaksololün her bir saniyedeki maksimal solunum hacmi,
maksimal vital kapasite ve bunlarla ilgili olarak yapılan ölçümlerden anlaşıldığı üzere
pulmoner fonksiyonlar üzerine anlamlı bir etkisi bulunmamaktadır. Egzersiz esnasında
kardiyovasküler beta-adrenerjik blokaj olduğuna dair bir işaret gözlenmemiştir.
Yapılan değişik çalışmalarda betaksolol’ün kronik açık-açılı glokomlu hastalarda 48 aya
kadar ve oküler hipertansiyonlu hastalarda 60 aya kadar görme fonksiyonları üzerine
faydalı etkisi olabileceği gösterilmiştir. Ayrıca betoksololün oküler kan
dolaşımı/perfüzyonunun devamlılığını sağladığı veya arttırdığına dair kanıtlar
bulunmaktadır.
5.2 Farmakokinetik özellikler
Genel özellikler
Betaksolol korneaya iyi penetre olmasını sağlayacak şekilde oldukça lipofiliktir. Bu
özellik ilacın intraoküler olarak yüksek seviyelere erişmesini sağlar. Topikal oküler
uygulamayı takiben plazmaya betaksolol geçişi düşüktür. Klinik farmakokinetik
çalışmalarda plazma seviyeleri tayin limiti olan 2 ng/ml’in altındaydı. Betaksololün oral
absorbsiyonu iyi, ilk geçiş etkisi düşük ve yarılanma ömrü uzundur (yaklaşık 16-22 saat).
Betaksolol’un eliminasyonu dışkı yolundan ziyade esas olarak böbrek yoluyla gerçekleşir.
Başlıca metabolik yolaklar idrarda değişmemiş betaksololün yanısıra iki karboksilik asit
formun oluşmasını sağlar (uygulanan dozun yaklaşık %16’sı).
Betaksololün etkisi 30 dakika içinde başlar ve maksimum etki genellikle topikal
uygulamadan sonra 2 saat içinde tespit edilir. Tek bir doz 12 saat süresince göz içi
basıncında azalma sağlar.
Betaksololün polar yapısı sanal oküler rahatsızlık oluşturabilir. BETOPTIC-S’de
betaksolol molekülleri amberlit reçineye iyonik bağlarla bağlanır. Damlatıldığında
Sayfa 8/10betaksolol molekülleri gözyaşı filminde sodyum iyonlarının yerini alır. Bu yer değiştirme
işlemi bir kaç dakika içinde olur ve BETOPTIC-S ile oküler rahatlama artar.
5.3 Klinik öncesi güvenlilik verileri
Sıçanlarda ve tavşanlarda oral yolla uygulanan betaksolol HCl ile üreme çalışmaları
yapılmıştır. Tavşan ve sıçanlarda sırasıyla 12 mg/kg ve 128 mg/kg’nin (tavsiye edilen
maksimum insan oküler dozunun 1500 ve 16,000 katı) üzerindeki doz seviyelerinde ilaçla
ilgili postimplantasyon kaybı kanıtı bulunmuştur.
Reçeteleyen kişi için, halihazırda KÜB’ün diğer bölümlerinde yer alanlara ek herhangi bir
ilgili klinik öncesi veri bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Polistiren sülfonik asit
Karbomer 974P
Borik asit
Mannitol (E 421)
Disodyum edetat
Benzalkonyum klorür solüsyonu (%50)
N-Laurilsarkozin
Konsantre hidroklorik asit ve/veya sodyum hidroksit (pH ayarı için)
Saf su
6.2 Geçimsizlikler
Bildirilmemiştir.
6.3 Raf ömrü
24 ay.
Preparat açılıncaya kadar sterildir, açıldıktan sonra 1 ay içinde kullanılmalıdır.
6.4 Saklamaya yönelik özel tedbirler
30°C’nin altında oda sıcaklığında saklanmalıdır.
Kullanılmadığı zaman şişe kapağı sıkıca kapatılmalıdır.
6.5 Ambalajın niteliği ve içeriği
Kutuda, kendinden damlalıklı, plastik kapaklı, plastik şişelerde 5 ml süspansiyon
6.6 Beşeri tıbbi üründen arta kalan maddelerin imhası ve diğer özel önlemler
Herhangi bir kullanılmamış veya atık materyal “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
Ürünün kullanımı için özel bir önlem gerekmemektedir.
Sayfa 9/107. RUHSAT SAHİBİ
Keymen İlaç San. ve Tic. A.Ş.
Çankaya/ Ankara
8. RUHSAT NUMARASI
2022/643
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 09.11.2022
Ruhsat yenileme tarihi:
10. KÜB’ÜN YENİLENME TARİHİ
Sayfa 10/10