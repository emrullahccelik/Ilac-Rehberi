KISA ÜRÜN BİLGİSİ
1. BEŞERİ TIBBİ ÜRÜNÜN ADI
AİRMOL 10 mg film tablet
2. KALİTATİF VE KANTİTATİF BİLEŞİM
Etkin madde:
Montelukast sodyum 10.40 mg (10 mg montelukasta eşdeğer)
Yardımcı maddeler:
Mannitol (E 421) 151.90mg
Titanyum dioksit (E171)
Sarı demir oksit (E172iii)
Kuinolin sarısı alüminyum lak (E104)
Siyah demir oksit (E172i)
Yardımcı maddeler için 6.1.’e bakınız.
3. FARMASÖTİK FORM
Film tablet
Sarı, dairesel, bikonveks, film kaplı tabletler.
4. KLİNİK ÖZELLİKLER
4.1. Terapötik endikasyonlar
AİRMOL 15 yaş ve üzeri hastalarda persistan astım tedavisi (gündüz ve gece semptomlarının
önlenmesi, aspirine duyarlı astım hastalarının tedavisi ve egzersizin yol açtığı
bronkokonstriksiyonun önlenmesi) için endikedir.
AİRMOL 15 yaş ve üzeri hastalarda mevsimsel alerjik rinit pereniyal alerjik rinit (yıl boyu
devam eden) semptomlarının giderilmesi için endikedir.
4.2. Pozoloji ve uygulama şekli
Pozoloji:
15 yaş ve üzeri adolesanlar ve erişkinlerde doz günde bir defa bir adet 10 mg film tablettir.
15 yaş ve üzeri hastalarda persistan astım
AİRMOL günde bir kez akşamları alınmalıdır.
1Alerjik rinit
15 yaş ve üzeri hastalarda mevsimsel alerjik rinit ve pereniyal alerjik rinit
Alerjik rinit için AİRMOL günde bir kez alınmalıdır. Uygulama zamanı hastanın ihtiyaçlarına
göre kişiselleştirilebilir.
15 yaş ve üzeri hastalarda astım ve alerjik rinit
Hem astımı hem de alerjik riniti olan hastalar akşamları günde sadece bir adet 10 mg film
tableti almalıdır.
Uygulama şekli:
Astım parametreleri üzerinde AİRMOL’ün terapötik etkisi bir gün içinde başlar. AİRMOL
film tablet aç ya da tok karnına alınabilir. Hastalara, astım kontrol altına alındıktan sonra da,
astımın kötüleştiği dönemlerde de AİRMOL almaya devam etmeleri tavsiye edilmelidir.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalarda doz ayarlaması yapmaya gerek yoktur (bkz. bölüm 5.2.).
Karaciğer yetmezliği:
Hafif-orta derecede karaciğer yetmezliği olan hastalarda doz ayarlaması gerekmez (bkz.
bölüm 5.2.). Ciddi karaciğer yetmezliği olan hastalara ilişkin veri yoktur.
Pediyatrik popülasyon:
AİRMOL’ün 6–14 yaş arası astımlı pediyatrik hastalardaki güvenliliği ve etkililiği, yeterli, iyi
kontrol edilmiş çalışmalarda ortaya koyulmuştur. Bu yaş grubundaki güvenlilik ve etkililik
profilleri erişkinlerdekiyle benzerdir.
AİRMOL’ün 2–14 yaş arası pediyatrik hastalarda mevsimsel alerjik rinit tedavisi ve
6 ay–14 yaş arası pediyatrik hastalarda pereniyal alerjik rinit tedavisindeki etkililiği, 15 yaş ve
üzeri alerjik rinitli hastalarda gösterilen etkililiğin ekstrapolasyonu ile ve bu popülasyonlarda
hastalık seyrinin, patofizyolojisinin ve ilacın etkisinin bu popülasyonlarda oldukça benzer
olduğu varsayımıyla desteklenmektedir.
Geriyatrik popülasyon:
AİRMOL klinik çalışmalarına dahil edilen toplam denek sayısının %3.5’ini 65 yaş ve üzeri
kişiler ve %0.4’ünü 75 yaş ve üzeri kişiler oluşturmuştur. Bu kişiler ile daha genç kişiler
arasında güvenlilik veya etkililik bakımından genel farklar gözlenmemiş ve bildirilen diğer
2deneyimler yaşlı ve genç hastalar arasında yanıtlar yönünden farklar belirlememiştir. Ancak
bazı yaşlı kişilerde duyarlılığın artması dışlanamaz.
Diğer astım tedavileriyle birlikte AİRMOL ile tedavi:
İnhale kortikosteroidler: İnhale kortikosteroidlerle ve/veya beta-2 agonistlerle yeterli klinik
kontrol sağlanamayan hastalarda gerektiğinde AİRMOL tedavisi ek tedavi olarak
kullanılabilir. Gerekli durumlarda inhale kortikosteroidin dozu yavaş yavaş azaltılabilir.
Ancak hiçbir zaman steroidler aniden kesilerek AİRMOL ile tedavi başlanmamalıdır.
4.3. Kontrendikasyonlar
Bu ürünün herhangi bir bileşenine karşı aşırı duyarlılığı olanlarda kontrendikedir.
4.4. Özel kullanım uyarıları ve önlemleri
Genel
AİRMOL status astmatikus dahil akut astım ataklarında bronkospazmın geri döndürülmesinde
kullanım için endike değildir.
Hastalara uygun kurtarıcı ilacı hazır bulundurmaları tavsiye edilmelidir. Akut astım
alevlenmeleri sırasında AİRMOL tedavisine devam edilebilir. Egzersizden sonra astım
alevlenmeleri yaşayan hastalar kurtarıcı kısa etkili inhale beta-agonisti hazır bulundurmalıdır.
İnhale kortikosteroid dozu tıbbi gözetim altında basamaklı olarak azaltılabilir ancak AİRMOL
inhale veya oral kortikosteroidler kesilerek bunların yerine ani olarak başlanmamalıdır.
Aspirine duyarlı olduğu bilinen hastalar AİRMOL kullanırken aspirin veya non-steroid
antienflamatuvar ajanlardan kaçınmaya devam etmelidir. AİRMOL aspirine duyarlılığı
belgelenmiş astımlı hastalarda solunum yolu fonksiyonunu iyileştirmede etkiliyse de, aspirine
duyarlı astımlı hastalarda aspirin ve diğer non-steroid antienflamatuvar ilaçlar
bronkokonstriksiyon yanıtını ortadan kaldırdığı gösterilmemiştir.
Nöropiskiyatrik olaylar
AİRMOL kullanan yetişkin, adolesan ve pediatrik hastalarda nöropsikiyatrik olaylar
bildirilmiştir. Pazarlama sonrası verilerde AİRMOL kullanımı sırasında ajitasyon, saldırgan
davranışlar veya düşmanlık hissetme, endişe, depresyon, rüya anormallikleri, halüsinasyonlar,
uykusuzluk, huzursuzluk, hareketlilik, uyurgezerlik, intihar düşüncesi ve davranışı (intihar
girişimi dahil) ve tremor gibi bozukluklar bildirilmiştir. AİRMOL ile ilgili olarak bildirilen
pazarlama sonrası bazı raporların klinik özellikleri ile advers etkiler arasında tutarlı bir
ilişkinin varlığı belirlenmiştir.
3Hastalar ve doktorlar nöropsikiyatrik olaylar yönünden dikkatli olmalıdırlar. Hastalar, bu tür
değişiklikler ile karşılaşmaları halinde doktorlarını bilgilendirmeleri gerektiği konusunda
uyarılmalıdır. Doktorlar bu tür durumların ortaya çıkması halinde AİRMOL tedavisine devam
etmek için ilacın riskleri ve yararlarını dikkatlice değerlendirmelidirler (bkz. bölüm 4.8.).
Eozinofilik durumlar
Nadir durumlarda, AİRMOL tedavisi alan astımlı hastalar bazen Churg-Strauss sendromu
(genellikle sistemik kortikosteroid tedavisiyle tedavi edilen bir durum) ile uyumlu klinik
vaskülit bulgularıyla kendini gösteren sistemik eozinofili tablosuyla başvurabilirler. Bu
olaylar her zaman olmamakla birlikte genellikle oral kortikosteroid tedavisinin azaltımı ile
ilişkilendirilmiştir. Hekimler hastalarındaki eozinofili, vaskülitik döküntü, kötüleşen akciğer
semptomları, kardiyak komplikasyonlar ve/veya nöropatiye karşı dikkatli olmalıdır. Bu altta
yatan olaylar ile AİRMOL arasında nedensel bir ilişki kurulamamıştır (bkz. bölüm 4.8.).
Mannitol (E421):
AİRMOL’ün her bir film tableti 151,90 mg mannitol (E421) içerdiğinden hafif derecede
laksatif etkiye sebep olabilir Dozu nedeni ile herhangi bir uyarı gerektirmemektedir.
4.5. Diğer tıbbi ürünlerle etkileşim ve diğer etkileşim şekilleri
Montelukast astım profilaksisinde ve astımın kronik tedavisinde rutin olarak kullanılan diğer
tedavilerle birlikte uygulanmış ve istenmeyen reaksiyonlarda belirgin bir artış görülmemiştir.
İlaç etkileşim çalışmalarında montelukastın önerilen klinik dozu aşağıdaki ilaçların
farmakokinetik özellikleri üzerinde klinik yönden önemli etkilere yol açmamıştır: teofilin,
prednizon, prednizolon, oral kontraseptifler (noretindron 1 mg/etinil estradiol 35 mcg),
terfenadin, digoksin ve varfarin.
Spesifik etkileşim çalışmaları yapılmamış olmasına rağmen, klinik çalışmalarda montelukast
yaygın biçimde reçetelenen geniş bir yelpazedeki ilaçlarla birlikte uygulanmış ve istenmeyen
klinik etkileşimlere dair kanıtlar bulunmamıştır. Bu ilaçlar tiroid hormonları, sedatif
hipnotikler, non-steroidal antienflamatuvar ajanlar, benzodiazepinler ve dekonjestanları
içermektedir.
Karaciğer metabolizmasını indükleyen fenobarbital, montelukastın tekli 10 mg dozundan
sonra montelukast EAA’sını yaklaşık %40 oranında azaltmıştır. AİRMOL dozunda ayarlama
önerilmez. Fenobarbital veya rifampin gibi sitokrom P450’nin güçlü enzim indükleyicileri
AİRMOL ile birlikte uygulanırken uygun klinik takip yapılması önerilir.
4Bu etkileşmeme bulguları belli doz ve uygulama şekilleriyle ilişkilidir. Montelukast hepatik
CYP3A4 ile metabolize olur ve fenitoin, fenobarbital, rifampisin ve St. John’s wort gibi bu
enzimin indükleyicisi olan maddeler ile beraber verildiğinde plazma değerinde azalma olur.
CYP2C9’un indükleyicileri montelukastın plazma düzeylerini/etkilerini azaltabilir (Örneğin;
karbamezapin, fenobarbital, fenitoin, rifampisin, rifapentin ve sekobarbital).
Yine CYP3A4 indükleyicileri de montelukastın plazma düzeylerini/etkilerini azaltabilir.
(Örneğin; aminoglutetimid, karbamezapin, nafsilin, nevirapin, fenobarbital, fenitoin ve
rifampisin).
4.6.Gebelik ve laktasyon
Genel tavsiye
Gebelik kategorisi B.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlarda üreme yeteneği üzerine etkilerine ilişkin
yeterli veri mevcut değildir.
Gebelik dönemi
Sıçanlarda günde 400 mg/kg’a kadar oral dozlarda (hesaplanan maruz kalım önerilen
maksimum günlük oral dozda erişkinlerin EAA’sının yaklaşık 100 katıydı) ve tavşanlarda
günde 300 mg/kg’a kadar oral dozlarda (hesaplanan maruz kalım önerilen maksimum günlük
oral dozda erişkinlerin EAA’sının yaklaşık 110 katıydı) teratojenite gözlenmemiştir.
Montelukast sıçanlarda ve tavşanlarda oral dozajdan sonra plasentadan geçer.
Gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. bölüm 5.3. Klinik öncesi güvenlik verileri).
Mutlak gerekli olmadıkça gebe kadınlarda kullanılmamalıdır. Gebelik döneminde farkına
varılmadan montelukast kullanılmışsa mutlaka doktora bildirilmelidir.
Tüm dünyadaki pazarlama deneyiminde, gebelik döneminde montelukast ile tedavi edilen
kadınlardan doğan bebeklerde konjenital ekstremite defektleri nadiren bildirilmiştir. Bu
olaylar ile montelukast arasında nedensel bir ilişki kanıtlanmamıştır.
Laktasyon dönemi
Montelukastın insan sütüyle atılıp atılmadığı bilinmemektedir. Hayvanlar (sıçanlar) üzerinde
5yapılan çalışmalar, montelukastın sütle atıldığını göstermektedir. Emzirmenin durdurulup
durdurulmayacağına ya da AİRMOL tedavisinin durdurulup durdurulmayacağına/tedaviden
kaçınılıp kaçınılmayacağına ilişkin karar verilirken, emzirmenin çocuk acısından faydası ve
AİRMOL tedavisinin emziren anne açısından faydası dikkate alınmalıdır.
Üreme yeteneği (fertilite)
Dişi sıçanlarda yapılan fertilite çalışmalarında montelukastın 200 mg/kg oral dozu
(hesaplanan maruz kalım önerilen maksimum günlük oral dozda erişkinlerin EAA’sının
yaklaşık 70 katıydı) fertilite ve fekondite (doğurganlık) göstergelerinde azalmalara yol
açmıştır. 100 mg/kg (hesaplanan maruz kalım önerilen maksimum günlük oral dozda
erişkinlerin EAA’sının yaklaşık 20 katıydı) oral dozda dişilerde fertilite veya fekondite
üzerinde hiçbir etki gözlenmemiştir.
Montelukast 800 mg/kg’a (hesaplanan maruz kalım önerilen maksimum günlük oral dozda
erişkinlerin EAA’sının yaklaşık 160 katıydı) kadar oral dozlarda erkek sıçanlarda fertilite
üzerinde hiçbir etki göstermemiştir.
AİRMOL’ün insanlar üzerindeki üreme yeteneğine ilişkin yeterli veri mevcut değildir.
4.7. Araç ve makine kullanımı üzerindeki etkiler
Montelukastın hastaların araç ve makine kullanma yeteneğini etkilemesi beklenmez. Ancak,
çok nadir vakalarda uyuşukluk ve baş dönmesi bildirilmiştir.
4.8. İstenmeyen etkiler
Montelukast mevsimsel alerjik rinitli hastalarda değerlendirilmiştir (15 yaş ve üstünde
2199 hasta). 2 haftalık plasebo kontrollü klinik çalışmada montelukastla tedavi edilen
hastalarda yaygın olarak (≥1/100, <1/10) plasebo ile tedavi edilen hastalardan daha yüksek
insidenste ilaçla ilişkili yan etki rapor edilmemiştir. 4 haftalık plasebo kontrollü klinik
çalışmada güvenlilik profili 2 haftalık çalışma ile benzerdir.
Astımlı hastalarda yapılan klinik çalışmalarda montelukast aşağıdaki şekillerde
değerlendirilmiştir:
10 mg film tabletler 15 yaş ve üstündeki yaklaşık 4000 erişkin hastada
10 mg film tabletler 15 yaş ve üstündeki yaklaşık 400 mevsimsel alerjik rinitli erişkin hastada
5 mg çiğneme tabletleri 6–14 yaş arasındaki 1750 pediyatrik hastada
6Montelukastla tedavi edilen 15 yaş ve üstü astımlı erişkin hastalar (iki 12 haftalık çalışma
n= 795) astımlı hastalarda yapılan klinik çalışmalarda, plaseboya göre daha yüksek oranda
rapor edilen, ilaçla ilişkili, yaygın olarak (≥1/100, <1/10) görülen, advers reaksiyonlar
aşağıdaki gibidir:
Sinir sistemi hastalıkları
Yaygın: Baş ağrısı.
Gastrointestinal bozuklular
Yaygın: Karın ağrısı.
Klinik çalışmalardaki belirli sayıda hastada yapılan uzun süreli astım tedavisinde erişkinlerde
2 yıla kadar ve 6–14 yaş arasında pediyatrik hastalarda 6 aya kadar güvenlilik profili
değişmemiştir.
Pazarlama sonrası deneyimde aşağıdaki advers reaksiyonlar rapor edilmiştir:
Enfeksiyonlar ve enfestasyonlar: Üst solunum yolu enfeksiyonu.
Kan ve lenf sistemi hastalıkları: Kanama eğiliminde artış.
Bağışıklık sistemi hastalıkları: Anaflaksiyi içeren aşırı duyarlılık reaksiyonları, karaciğerde
eozinofilik infiltrasyon.
Psikiyatrik bozukluklar: Kabuslar dahil rüya anormallikleri, halüsinasyonlar, uykusuzluk,
iritabilite, anksiyete, huzursuzluk, agresif davranışı içeren ajitasyon ya da düşmanlık
hissetme, titreme, depresyon, uyurgezerlik, intihar düşüncesi ve nadiren davranışı, davranış
değişiklikleri.
Sinir sistemi hastalıkları: Baş dönmesi, rehavet, parestezi/hipoestezi, nöbet.
Kardiyak hastalıkları: Çarpıntı.
Solunum, göğüs bozuklukları ve mediyastinal hastalıklar: Epistaksis.
Gastrointestinal bozukluklar: Diyare, ağız kuruluğu, dispepsi, bulantı, kusma.
Hepatobiliyer hastalıklar: Serum transaminaz (ALT, AST) seviyelerinde yükselme,
hepatoselüler ve karışık düzenli karaciğer yarasının da dahil olduğu kolestatik hepatit.
Deri ve deri altı doku hastalıkları: Anjiyoödem, morluk, ürtiker, prurit, döküntü, eritema
nodozum.
Kas-iskelet bozuklukları ve bağ doku ve kemik hastalıkları: Artralji, kas krampları dahil
miyalji.
7Genel bozukluklar ve uygulama bölgesine ilişkin hastalıklar: Bitkinlik/halsizlik,
huzursuzluk, ödem, pireksi.
Astımlı hastalarda montelukast tedavisi sırasında çok nadir durumlarda Churg-Strauss
Sendromu (CSS) rapor edilmiştir (bkz. bölüm 4.4.).
4.9. Doz aşımı ve tedavisi
5000 mg/kg’a kadar tekli oral montelukast dozlarından sonra farelerde (hesaplanan maruz
kalım önerilen maksimum günlük oral dozda erişkinlerin ve çocukların EAA’sının sırasıyla
yaklaşık 335 ve 210 katıydı) ve sıçanlarda (hesaplanan maruz kalım önerilen maksimum
günlük oral dozda erişkinlerin ve çocukların EAA’sının yaklaşık 230 ve 145 katıydı) mortalite
görülmemiştir.
Montelukast doz aşımının tedavisiyle ilgili spesifik bilgi yoktur. Kronik astım çalışmalarında
montelukast erişkin hastalara 22 hafta süreyle günde 200 mg’a kadar dozlarda ve kısa sureli
çalışmalarda yaklaşık 1 hafta süreyle günde 900 mg’a kadar dozlarda uygulanmış ve klinik
yönden önemli istenmeyen olaylarla karşılaşılmamıştır. Doz aşımı durumunda sindirilmemiş
materyalin gastrointestinal kanaldan uzaklaştırılması ve klinik takip gibi klasik destekleyici
yöntemlerin kullanılması ve gerekirse destekleyici tedavi uygulanması gerekir.
Pazarlama sonrası deneyimde ve montelukast ile yapılan klinik çalışmalarda akut doz aşımı
bildirimleri yapılmıştır. Bunlar erişkinlerde ve çocuklarda 1000 mg kadar yüksek dozları
bildiren raporları içermektedir. Gözlenen klinik ve laboratuvar bulguları erişkin ve pediyatrik
hastalardaki güvenlilik profiliyle uyumludur. Doz aşımı raporlarının büyük kısmında hiçbir
istenmeyen olay yoktur. En sık görülen istenmeyen olaylar montelukastın güvenlilik profiliyle
uyumludur ve abdominal ağrı, midriyazis, uyku hali, susama, baş ağrısı, kusma ve psikomotor
hiperaktivitedir.
Montelukastın periton diyalizi veya hemodiyalizle uzaklaştırılabildiğine ilişkin bilgi yoktur.
Montelukastın spesifik antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Lökotrien reseptör antagonisti
ATC Kodu: R03DC03
8Etki Mekanizması
Sisteinil lökotrienler (LTC , LTD , LTE ) araşidonik asit metabolizmasının ürünleridir ve
4 4 4
mast hücreleri ve eozinofiller dahil olmak üzere çeşitli hücrelerden salıverilirler. Bu
eikozanoidler sisteinil lökotrien (CysLT) reseptörlerine bağlanırlar. CysLT tip-1 (CysLT )
1
reseptörü insan solunum sisteminde (solunum yolundaki düz kas hücreleri ve solunum
yolundaki makrofajlar) ve diğer pro-enflamatuvar hücrelerde (eozinofiller ve belirli miyeloid
kök hücreleri) bulunur. Sisteinil lökotrienler astım ve alerjik rinit patofizyolojisiyle
ilişkilendirilmiştir. Astımda lökotrien aracılı etkiler solunum yolunda ödem, düz kas
kontraksiyonu ve hücre aktivitesinde enflamatuvar süreçle ilişkili değişiklikleri içerir. Alerjik
rinitte sisteinil lökotrienler alerjen ile karşılaşmadan sonra hem erken hem de geç faz
reaksiyonlarında burun mukozasından salıverilir ve alerjik rinit semptomlarıyla ilişkilidirler.
Sisteinil lökotrienlerin intranazal yolla uygulanmasının burun hava yolunda direnci ve burun
tıkanıklığı semptomlarını artırdığı gösterilmiştir. Montelukast intranazal test çalışmalarında
incelenmemiştir. İntranazal test çalışmalarının klinik önemi bilinmemektedir.
5.2. Farmakokinetik özellikler
Genel Özellikler
Emilim:
Montelukast oral uygulamadan sonra gastrointestinal kanaldan hızla emilir. 10 mg film tablet
erişkinlere aç karnına uygulandıktan sonra montelukast ortalama pik plazma
konsantrasyonuna (C ) 3–4 saatte (T ) ulaşır. Ortalama oral biyoyararlanım %64’tür. Oral
max max
biyoyararlanım ve C sabah alınan standart öğünden etkilenmez.
max
Montelukastın astımlı hastalardaki güvenliliği ve etkinliği, 10 mg film tablet ve 5 mg çiğneme
tableti formülasyonlarının akşamları gıdanın alınma zamanından bağımsız olarak uygulandığı
klinik çalışmalarda gösterilmiştir. Montelukastın mevsimsel alerjik rinitli hastalardaki
güvenliliği ve etkililiği 10 mg film tabletin sabahları veya akşamları gıdanın alınma
zamanından bağımsız olarak uygulandığı klinik çalışmalarda gösterilmiştir.
İki 5 mg çiğneme tableti ve bir 10 mg film tablet uygulaması sırasında montelukastın
farmakokinetik özellikleri karşılaştırmalı olarak incelenmemiştir.
Dağılım:
Montelukast plazma proteinlerine %99’dan daha yüksek oranda bağlanır. Montelukastın
kararlı durum dağılım hacmi 8–11 litre arasındadır. Radyoizotopla işaretlenmiş montelukast
9ile sıçanlarda yapılan çalışmalar kan-beyin bariyerini minimal olarak geçtiğini
göstermektedir. Ayrıca, radyoizotopla işaretlenmiş materyalin dozdan sonra 24 saatteki
konsantrasyonları diğer tüm dokularda minimaldir.
Biyotransformasyon:
Montelukast yaygın şekilde metabolize olur. Terapötik dozlarla yapılan çalışmalarda,
montelukast metabolitlerinin plazma konsantrasyonları erişkinlerde ve pediyatrik hastalarda
kararlı durumda ölçülemeyecek kadar düşüktür.
İnsan karaciğer mikrozomlarının kullanıldığı in vitro çalışmalar P450 3A4 ve 2C9
sitokromlarının montelukast metabolizmasında rol oynadığını göstermektedir. Sitokrom P450
3A4 (örn., ketokonazol, eritromisin) veya 2C9’un (örn., flukonazol) bilinen inhibitörlerinin
montelukastın farmakokinetik özelliklerine etkisini araştıran klinik çalışmalar yapılmamıştır.
İnsan karaciğer mikrozomlarından elde edilen ek in vitro sonuçlara göre, montelukastın
terapotik plazma konsantrasyonları P450 3A4, 2C9, 1A2, 2A6, 2C19 veya 2D6 sitokromlarını
inhibe etmez (bkz. 4.5 Diğer tıbbi ürünlerle etkileşim ve diğer etkileşim şekilleri). In vitro
çalışmalar montelukastın sitokrom P450 2C8’in güçlü bir inhibitörü olduğunu göstermiştir;
ancak montelukast ve rosiglitazonu (esas olarak CYP2C8 ile metabolize edilen ilacları temsil
eden bir “prob” substratı) içeren bir klinik ilaç etkileşimi çalışmasının verileri montelukastın
in vivo koşullarda CYP2C8’i inhibe etmediğini göstermiştir. Dolayısıyla montelukastın bu
enzim ile metabolize edilen ilaçların metabolizmasını değiştirmesi beklenmez (bkz. 4.5 Diğer
tıbbi ürünlerle etkileşim ve diğer etkileşim şekilleri).
Eliminasyon:
Montelukastın plazma klerensi sağlıklı erişkinlerde ortalama 45 ml/dakikadır. Radyoizotopla
işaretlenmiş montelukastın oral bir dozundan sonra, radyoaktivitenin %86’sı 5 günlük feçes
örneklerinde ve <%0.2’si idrarda saptanmıştır. Montelukastın oral biyoyararlanım
rakamlarıyla birlikte ele alındığında bu, montelukast ve metabolitlerinin neredeyse sadece
safra yoluyla atıldığını gösterir.
Birçok çalışmada montelukastın ortalama plazma yarılanma ömrü sağlıklı genç erişkinlerde
2.7–5.5 saat arasında değişmiştir.
Doğrusallık / Doğrusal olmayan durum:
Montelukastın farmakokinetik verileri 50 mg’a kadar oral dozlarda lineere yakındır. 10 mg
montelukastın günde tek doz kullanımı sırasında ana ilaç plazmada çok az miktarda
birikmiştir (yaklaşık %14).
10Hastalardaki karakteristik özellikler
Cinsiyet:
Montelukastın farmakokinetik özellikleri kadınlarda ve erkeklerde benzerdir.
Yaşlılar:
Montelukastın tekli 10 mg oral dozunun farmakokinetik profili ve oral biyoyararlanımı yaşlı
ve genç erişkinlerde benzerdir. Montelukastın plazma yarılanma ömrü yaşlılarda biraz daha
uzundur.
Yaşlılarda doz ayarlaması gerekmez.
Irk:
Irka bağlı farmakokinetik farklar incelenmemiştir.
Karaciğer yetmezliği:
Hafif-orta derecede karaciğer yetmezliği ve klinik siroz bulguları olan hastalarda
montelukastın metabolizmasında azalma olduğunu gösteren kanıtlar vardır ve tekli 10 mg
dozdan sonra montelukastın ortalama plazma konsantrasyon eğrisi altında kalan alanı (EAA)
%41 (%90 GA=%7, %85) daha yüksektir. Montelukastın eliminasyonu sağlıklı gönüllülere
göre biraz uzamıştır (ortalama yarı ömür= 7.4 saat). Hafif-orta derecede karaciğer yetmezliği
olan hastalarda doz ayarlaması gerekmez. Montelukastın daha ciddi karaciğer fonksiyon
bozukluğu olan hastalarda veya hepatitli hastalardaki farmakokinetik özellikleri
incelenmemiştir.
Böbrek yetmezliği:
Montelukast ve metabolitleri idrarla atılmadığından, montelukastın farmakokinetik özellikleri
böbrek yetmezliği olan hastalarda incelenmemiştir. Bu hastalarda doz ayarlaması gerekmez.
Adolesanlar ve pediyatrik hastalar:
Farmakokinetik çalışmalar 10 mg film tablet formülasyonunun sistemik maruz kalımını
6–15 yaş ve üzeri adolesanlarda ve genç erişkinlerde incelemiştir.
10 mg film tablet uygulandıktan sonra montelukastın plazma konsantrasyon profili 15 yaş ve
üzeri adolesanlarda ve genç erişkinlerde benzerdir. 10 mg film tablet 15 yaş ve üzeri
hastalarda kullanım için tavsiye edilir.
5.3. Klinik öncesi güvenlilik verileri
Hayvanlardaki toksisite çalışmalarında serum biyokimyasında ALT, glukoz, fosfor ve
trigliserid düzeylerinde küçük, geçici değişiklikler görülmüştür. Hayvanlardaki toksisite
11bulguları; artmış tükürük salgılanması, gastrointestinal semptomlar, yumuşak dışkı ve iyon
dengesizliğidir. Bu olaylar klinik dozajda görülen sistemik maruz kalımın >17 katına yol açan
dozajlarda ortaya çıkmıştır. Maymunlarda istenmeyen etkiler günde 150 mg/kg’dan yüksek
dozlarda (klinik dozda görülen sistemik maruz kalımın >232 katı) görülmüştür. Hayvan
çalışmalarında montelukast klinik sistemik maruz kalımın 24 katından daha fazla sistemik
maruz kalımda fertilite veya üreme performansını etkilememiştir. Günde 200 mg/kg (klinik
sistemik maruz kalımın >69 katı) dozunu alan sıçanlarda yapılan dişi fertilite çalışmasında
yavruların vücut ağırlığında küçük bir azalma kaydedilmiştir. Tavşanlarda yapılan
çalışmalarda, klinik dozda görülen klinik sistemik maruz kalımın >24 kat üzerindeki sistemik
maruz kalımda eş zamanlı incelenen kontrol hayvanlara göre yetersiz kemik gelişimi
insidansının daha yüksek olduğu görülmüştür. Sıçanlarda hiçbir anormallik görülmemiştir.
Montelukastın hayvanlarda plasentadan geçtiği ve anne sütüne geçtiği gösterilmiştir.
Farelerde ve sıçanlarda 5000 mg/kg’a (test edilen maksimum doz) kadar montelukast sodyum
dozlarının (farelerde 15,000 mg/m2 ve sıçanlarda 30,000 mg/m2) tekli oral uygulanmasından
sonra hiçbir ölüm gözlenmemiştir. Bu doz, önerilen günlük erişkin insan dozunun (50 kg
ağırlığındaki hasta baz alınarak) 25,000 katına denktir.
Farelerde günde 500 mg/kg’a kadar (sistemik maruz kalımın yaklaşık >200 katı) montelukast
dozlarının UVA, UVB veya görünür ışık spektrumlarında fototoksik olmadığı saptanmıştır.
Montelukast kemirgen türlerinde in vitro ve in vivo testlerde mutajenite veya tümör oluşumu
göstermemiştir.
126. FARMASÖTİK ÖZELLİKLER
6.1. Yardımcı maddelerin listesi
Mannitol (E421)
Hidroksi propil selüloz (LH–21)
Krospovidon
Simetikon
Povidon (PVP–K30)
Magnezyum stearat
Film kaplama:
Titanyum dioksit (E 171)
Sarı demir oksit (E 172iii)
Kuinolin sarısı alüminyum lak (E 104)
Siyah demir oksit (E 172i)
6.2. Geçimsizlikler
Bildirilmemiştir.
6.3. Raf ömrü
24 ay.
6.4. Saklamaya yönelik özel tedbirler
25ºC’nin altında oda sıcaklığında saklayınız. Işıktan ve nemden koruyunuz.
6.5. Ambalajın niteliği ve içeriği
10 mg’lık 28, 56 ve 84 film tablet, alüminyum / alüminyum blister şeritler içerisinde, karton
kutuda kullanma talimatı ile beraber ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
137. RUHSAT SAHİBİ
Celtis İlaç San. ve Tic. A.Ş.
Tozkoparan Mah. General Ali Rıza Gürcan Cad.
Merter İş Merkezi Bağımsız Bölüm No: 2/6
Güngören / İSTANBUL
Tel : (0 212) 481 40 98
Faks : (0 212) 481 40 98
e-mail : info@celtisilac.com.tr
8. RUHSAT NUMARASI
218 / 60
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 02.04.2009
Ruhsat yenileme tarihi:
10. KÜB’ÜN YENİLENME TARİHİ
14