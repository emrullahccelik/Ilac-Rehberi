KISA ÜRÜN BİLGİSİ
1. BEŞERİ TIBBİ ÜRÜNÜN ADI
DUODIA 80 mg/500 mg tablet
2. KALİTATİF VE KANTİTATİF BİLEŞİM
Etkin madde(ler):
Gliklazid 80 mg
Metformin hidroklorür 500 mg
Yardımcı madde(ler):
Yardımcı maddeler için bölüm 6.1.’e bakınız.
3. FARMASÖTİK FORM
Tablet.
Beyaz renkli, oblong, bikonveks tablet.
4. KLİNİK ÖZELLİKLER
4.1. Terapötik endikasyonlar
DUODIA 80 mg/500 mg, insüline bağımlı olmayan diabetes mellitusu, obezite diyabeti ya da
diyabeti olan yetişkinlerde endikedir.
4.2. Pozoloji ve uygulama şekli
Pozoloji:
YALNIZCA YETİŞKİNLERDE KULLANILIR.
Diğer tüm hipoglisemik ajanlarda olduğu gibi, doz ayarlaması hastanın bireysel yanıtına göre
yapılmalıdır.
Geçici glukoz kontrolü düzensizliklerinde, diyet ile glukoz dengelenmesinin yapılması
durumlarında kısa bir süre ilaç kullanımı yeterli olabilir.
Uygulama sıklığı ve süresi:
Başlangıç dozu: Tavsiye edilen başlangıç dozu günde 1 tablettir.
Doz artışı: Glisemik yanıta göre doz artışı genellikle 1 tablet olarak ayarlanır. 10-15 gün sonra
kan glukoz düzeyleri temel alınarak doz ayarlaması yapılmalıdır. Metforminden kaynaklanan
1gastrointestinal yan etkileri en aza indirmek ve kişinin ihtiyacı olan en düşük dozu bulabilmek
için yavaş yavaş artırılarak verilmelidir.
Tedavinin idamesi: Günlük dozaj 1–3 tablet arasında, olağanüstü durumlarda 4 tablettir.
Standart doz günde 2 kez alınan 2 tablettir. Metforminin maksimum günlük dozu 3000 mg,
gliklazidin maksimum günlük dozu 320 mg’dır.
Uygulama şekli:
DUODIA, oral kullanım içindir.
Tabletler çiğnenmeden su ile yutulur. DUODIA yemekler ile veya yemeklerden sonra bir
bardak su ile alınır.
Özel popülasyonlara ilişkin ek bilgiler:
Böbrek yetmezliği:
İyi beslenmemiş, genel durumlarında belirgin bir sapma veya düzensiz kalori alımı olan ve
renal yetersizliği olan hastalarda tedaviye en düşük doz ile başlanmalı ve dozaj artırımı
hipoglisemik reaksiyonların önlenmesi açısından son derece titiz bir şekilde kurallara uygun
olarak yapılmalıdır (bknz: Kullanım için Özal uyarılar ve önlemler).
Kreatinin klerensinde azalmaya paralel olarak metforminin plazma ve kandaki yarılanma
ömrü uzar ve renal klerensi azalır. Böbrek fonksiyon bozukluklarında serum kreatinin düzeyi
erkeklerde 1.5 mg/dL veya kadınlarda 1.4 mg/dL üzerindeyse kullanılmamalıdır.
Karaciğer yetmezliği:
Karaciğer hastalığı laktik asidoz için bir risk faktörü olışturduğundan, DUODIA karaciğer
yetmezliği olanlarda kullanılmamalıdır.
Pediyatrik popülasyon:
DUODIA çocuklarda etkinlik ve güvenilirliği kanıtlanmamıştır.
Geriyatrik popülasyon:
Yaşlı kişilerde, böbrek fonksiyonlarının azalma potansiyeli nedeniyle DUODIA yaşlılarda
dikkatli kullanılmalıdır. Doz seçiminde dikkatli olunmalı ve böbrek fonksiyonu düzenli olarak
takip edilmelidir.
4.3. Kontrendikasyonlar
DUODIA aşağıdaki durumlarında kontrendikedir;
• Gliklazid, diğer sülfonilüreler, süllfonamidler, metformin ve yardımcı maddelerinden
herhangi birine karşı aşırı duyarlılığı olanlarda
2• Böbrek yetmezliği veya fonksiyon bozukluğu (serum kreatinin düzeyi erkeklerde >1.5
mg/dL ve kadınlarda > 1.4 mg/dL),
• Diyabetik ketoasidoz, diyabetik prekoma,
• Böbrek fonksiyonlarını değiştirme potansiyeli olan akut durumlar;
• Dehidratasyon,
• Ciddi enfeksiyon,
• İyotlu kontrast maddelerin intravasküler uygulanması,
• Doku hipoksisine yol açabilecek akut veya kronik hastalıklar;
• Kardiyak veya respiratuar yetersizlik,
• Yakın geçmişte miyokart infarktüsü,
• Şok,
• Hepatik yetmezlik, akut alkol intoksikasyonu, alkolizmde,
• Süt verme (laktasyon),
• Mikonazol ile tedavilerde.
4.4. Özel kullanım uyarıları ve önlemleri
Hipoglisemi:
Sülfonilürelerin kullanımı sonrası hipoglisemi oluşabilir (Bakınız 4.8 istenmeyen etkiler).
Bazı vakalar şiddetli ve uzun süreli olabilir. Hastayı hastaneye yatırmak ve bir kaç gün arka
arkaya glukoz infüzyonu uygulamak gerekli olabilir. Hastanın yeteri bilgilendirilmesine ilave
olarak, kullanılan dozun ve hastanın dikkatli seçilmesi hipoglisemi riskinin azaltılması
açısından gereklidir.
İyi beslenmemiş, yaşlı veya genel olarak sağlık açısından zayıf ve adrenal yetersizlik veya
hipopituitarizmli hastalar antidiyabetik ajanların hipoglisemik etkilerine karşı duyarlıdır. Yaşlı
veya beta-bloker kullanan hastalarda hipoglisemi tanımlaması zor olabilir.
Bu tedavi ancak hasta düzenli besleniyorsa (kahvaltı dahil) reçete edilmelidir. Öğün atlanırsa,
uygun olmayan miktarda yemek yenilirse veya öğün düşük karbonhidrat içeriyorsa
oluşabilecek hipoglisemi riski nedeniyle, düzenli karbonhidrat alınması önemlidir.
Hipoglisemi genellikle uzun ve ağır egzersiz, alkol alımı sonrasında düşük kalorili beslenme
uygulamaları sırasında veya hipoglisemik ajanların bir arada uygulanması sonucunda
oluşmaktadır. Şiddetli renal ve hepatik yetmezlik gliklazidin dağılımını değiştirebilir ve
hepatik yetmezlik glukoneojenezis kapasitesini azaltır: bu her iki etki ciddi hipoglisemik
reaksiyon riskini artırmaktadır.
3Yetersiz kan glukoz kontrolü:
Antidiyabetik tedavi alan hastalarda; ateş, travma, enfeksiyon veya cerrahi müdahalenin
herhangi birisi, kan şeker kontrolünü düşürebilir. Bu durumlarda, tedaviyi kesmek ve insülin
uygulamak gerekebilir.
Diyabet şiddetinin ilerlemesine veya düşük tedavi yanıtına bağlı olarak, gliklazid de dahil
olmak üzere, oral antidiyabetik herhangi bir ajanın, uzun dönemde pek çok hastada, kan
şekeri değerlerini istenen düzeye indirme etkisi azalır. Bu olağandışı durum sekonder
yetersizlik olarak bilinmekte ve ilk basamak tedavisi olarak ilaç reçetelendirildiğinde etkisiz
kalması durumundaki primer yetersizlikten ayrılmalıdır.
Hastaların sekonder yetersizlikten dolayı ayırt edilebilmesi için yeterli dozaj uygulaması ve
diyetin gözden geçirilmesi gereklidir.
Biyolojik testler:
Kan seker ve idrar şeker değerleri düzenli olarak takip edilmelidir. Glikolize hemoglobin
düzeylerinin olcumu de faydalı olabilir.
Renal ve hepatik yetmezlik:
Karaciğer veya ciddi böbrek yetmezliği ile birlikte Gliklazid farmakokinetikleri ve/veya
farmakodinamikleri hastalarda değişkenlik gösterebilir. Bu hastalarda hipoglisemik bir epizot
gelişirse, daha uzun sürebilir ve gerekli uygulama başlatılır.
Hastanın bilgilendirilmesi:
Hipoglisemi riskleri, semptomları ve tedavisi, ilave olarak olası predispozan şartlar, hastaya
ve ailesine açıklanmalıdır. Primer ve sekonder tedavi yetersizlikleri konusunda bilgi
verilmelidir.
Hasta, bu tedavinin avantajları, potansiyel riskleri ve diğer tedavi şekilleri konusunda
bilgilendirilmelidir. Hastaya, diyet önermelerine eşlik eden düzenli egzersizler, düzenli kan ve
/ veya idrar şeker düzeylerinin ölçümü konusunda gerekli bilgiler verilmelidir.
Laktik asidoz:
Laktik asidoz, metformin birikimine bağlı olarak görülebilen, seyrek fakat ciddi bir metabolik
komplikasyondur. Metformin kullanan hastalarda bildirilen laktik asidoz vakaları özelikle
ciddi böbrek yetmezliği olan diyabetik hastalarda meydana gelmiştir. Laktik asidoz insidansı
diyabet, ketozis, uzun süreli açlık, aşırı alkol alımı, karaciğer yetmezliği ve hipoksiyle ilişkili
4olan herhangi bir durum gibi diğer iyi kontrol edilemeyen ilişkili risk faktörleri
değerlendirilerek azaltılabilir ve azaltılmalıdır.
Tanı
Laktik asidoz, komayı takiben asidoza bağlı dispne, karın ağrısı ve hipotermi ile
karakterizedir. Kan pH’sında azalma, 5 mmol/l’nin üstünde plazma laktat seviyesi, artmış
anyon açığı ve laktat/piruvat oranı diagnostik laboratuvar bulgularıdır. Metabolik asidozdan
şüpheleniliyorsa tıbbi ürünle yapılan tedavi hemen kesilmeli ve hasta derhal hastaneye
yatırılmalıdır (bkz. Bölüm 4.9. Doz aşımı ve tedavisi).
Böbrek fonksiyonu:
Metformin böbrekler yoluyla atıldığı için, serum kreatinin seviyeleri düzenli olarak
gözlenmelidir.
• Böbrek fonksiyonları normal olan hastalarda en az yılda 1 kez,
• Serum kreatinin seviyeleri normal insanlardaki seviyenin üst sınırında olanlar ve yaşlı
hastalarda yılda en az 2–4 kez.
Cerrahi:
Metformin, dolayısıyla da DUODIA, genel anestezi uygulanacak elektif cerrahi girişimlerden
48 saat önce kesilmeli ve ameliyattan sonra en az 48 saat geçmeden tekrar başlanmamalıdır.
İyotlu kontrast madde:
Radyolojik çalışmalarda, iyotlu kontrast maddelerin intravasküler yoldan uygulanması böbrek
yetmezliğine yol açabilir. Bu yüzden, metformin bileşeni nedeniyle, incelemeden önce veya
inceleme sırasında DUODIA kesilmeli ve işlemden sonra 48 saat geçmeden ve böbrek
fonksiyonları incelenip normale döndüğü doğrulanmadan tekrar başlanmamalıdır
(bkz. Bölüm 4.5. Diğer tıbbi ürünler ile etkileşimler ve diğer etkileşim şekilleri).
Sürekli metformin alan hastalarda vitamin B seviyeleri her yıl kontrol edilmelidir.
12
Metformin kullanımına bağlı B eksikliği ilacın bırakılması veya B takviyesi ile hızla
12 12
düzelir.
Diğer önlemler
Bütün hastalara gün boyunca düzenli karbonhidrat dağılımı olan bir diyet uygulanmalıdır.
Fazla kilolu hastalar enerjisi kısıtlı diyetlerine devam etmelidir.
Diyabeti izlemek için standart laboratuvar testleri düzenli olarak uygulanmalıdır.
5Metformin, tek başına hipoglisemiye neden olmaz. Ancak insülin veya sülfonilürelerle
birlikte kullanıldığında bu durum için dikkat edilmesi gerekmektedir.
4.5. Diğer tıbbi ürünlerle etkileşimler ve diğer etkileşim şekilleri
DUODIA ile etkileşim çalışmaları yapılmamıştır. Aşağıdaki ifadeler her aktif madde için ayrı
ayrı var olan verileri yansıtmaktadır.
Diyabetik durumu etkileyen veya potansiyeli olan ilaçlarla birlikte DUODIA alınırken
dikkatli olunmalıdır.
Gliklazid:
1) Aşağıdaki ürünler hipoglisemi riskini artırabilir:
Kontrendike kombinasyonlar:
- Mikonazol (sistemik yol, oral jel): Komaya kadar giden olası hipoglisemik semptomları ile
hipoglisemik etkiyi artırır.
Tavsiye edilmeyen kombinasyonlar:
- Fenilbutazon (sistemik yol): Sülfonilürelerin hipoglisemik etkisini artırır (plazma
proteinlerine bağlanmasını değiştirebilir ve/veya eliminasyonu azaltır). Daha az
etkileşebilecek farklı bir antienflamatuar kullanılması tercih edilir, aksi takdirde hasta uyarılır
ve şahsi gözlemin önemi vurgulanır: Eğer gerekli görülürse, antienflamatuar ajanlarla tedavi
sırasında ve tedavi kesilmesi sonrasında doz ayarlaması yapılır.
- Alkol: Antabus etki, özellikle klorpropamid, glibenklamid, tolbütamin. Hipoglisemik
reaksiyonları yükseltir (kompensator reaksiyonları inhibe ederek) ve hipoglisemik komanın
oluşma potansiyelidir. Alkol ve alkol içeren ilaç alımı önlenmelidir.
Kullanım tedbirleri gerektiren kombinasyonlar:
- Beta-blokörler: Tüm beta-blokörler hipogliseminin bazı semptomlarını gizler, örneğin
çarpıntı ve taşikardi. Çoğunlukla kardiyo selektif olmayan beta-blokörü, hipoglisemi şiddetini
ve insidansını artırır. Hasta tedavinin başlangıcında uyarılır ve kan glukoz şeker düzeylerinin
kişisel gözleminin önemi vurgulanır.
- Flukonazol: Sülfonilurelerin yarılanma ömrünü uzatır ve hipoglisemik semptomları tetikler.
Hasta uyarılır ve şahsi gözlem ile kan şeker düzeylerinin ölçümünün önemi vurgulanır, eğer
gerekli ise flukonazol ile birlikte uygulanan tedavide sülfonilüre doz ayarlaması yapılır.
- Anjiyotensin dönüştürücü enzim inhibitörleri (kaptopril, enalapril): ADE inhibitörlerinin
kullanımı diyabetiklerdeki hipoglisemik sülfonilürelerin hipoglisemik etkilerini artırabilir.
Semptomatik hipoglisemi başlangıcı nadirdir. Öne sürülen bir hipotez de, glukoz toleransının
6düzelmesine bağlı olarak insülin ihtiyacının azalmasıdır. Kan şeker düzeylerinde kişisel
gözleminin önemi vurgulanır.
2) Aşağıdaki ürünler kan şeker düzeylerinde artışa sebep olur:
Önerilmeyen kombinasyonlar:
- Danazol: Danazolun diyabetojenik etkisi: Eğer bu ilacın kullanımı önlenemiyorsa, hasta,
ürin ve kan şeker gözlemleri açısından uyarılır. Danazol kullanımı esnasında ve tedavinin
bırakılması sonrasında antidiyabetik ajanın doz ayarlaması gerekebilir.
Kullanım esnasında önlem gerektiren kombinasyonlar:
- Klorpromazin (nöroleptik ajan): Yüksek dozlarda (>100mg/gün klorpromazin) kan şeker
düzeyini artırır (insülin salımında azalma). Hasta, kişisel kan şeker tetkikleri açısından
uyarılır. Nöroleptik ajan kullanımı esnasında ve tedavinin bırakılması sonrasında
antidiyabetik ajanın doz ayarlaması gerekebilir.
- Glukokortikoidler (gluko-) ve tetrakosaktin [sistemik yol ve lokal yol: İntra-artikuler (eklem
içine), kutanoz (deri ile ilgili) ve rektal preparatlar ve tetrakosaktrin (sentetik kortikotrofin)]:
Olası ketosis ile birlikte kan şeker düzeylerinde artış (glukokortikoidler vasıtası ile
karbonhidrat toleransında azalma). Hasta, şahsi kan şeker gözlemlerinin önemi açısından,
tedavi başlangıcında uyarılır. Glukokortikoid kullanımı esnasında ve tedavisinin bırakılması
sonrasında antidiyabetik ajanın doz ayarlaması gerekebilir.
- Beta-2 sempatomimetikler: Ritodrin, salbutamol, terbutalin: Beta-2 stimulanlara bağlı olarak
kan şeker düzeyini artırır. Kan ve idrardaki glukoz gözleminin önemi vurgulanır. Eğer gerekli
ise insüline dönülür.
Metformin:
Önerilmeyen kombinasyonlar:
- Alkol: Akut alkol intoksikasyonunda, özellikle açlık veya malnütrisyon ve karaciğer
yetersizliği durumlarında laktik asidoz riski artar. Bu ilacı kullanırken alkol tüketimi ve alkol
içeren ilaçların kullanımından kaçınılmalıdır.
- İyotlu kontrast maddeler: İyotlu kontrast maddelerin intravasküler yoldan uygulanması,
metformin birikimi ve laktik asidoz riski ile sonuçlanan böbrek yetersizliğine neden olabilir.
7Metformin kullanımı uygulamadan önce veya uygulama sırasında kesilmeli ve ancak 48 saat
sonra böbrek fonksiyonlarının tekrar değerlendirilip, normal bulunmasını takiben
başlanmalıdır.
Birlikte kullanımda dikkat edilmesi gereken ilaçlar:
Glukokortikoidler (sistemik veya lokal uygulama), beta-2 agonistleri ve diüretikler:
Glukokortikoidler (sistemik veya lokal uygulama), beta-2 agonistleri ve diüretiklerin
intrensek hiperglisemik aktiviteleri vardır. Bu konuda hasta uyarılmalıdır ve özellikle
tedavinin başlangıcında daha sık kan glukoz ölçümleri yapılmalıdır. Eğer gerekliyse diğer ilaç
ile tedavi sırasında ve diğer ilacın kesilmesinden sonra antidiyabetik ilacın dozu
ayarlanmalıdır.
ADE-inhibitörleri: ADE-inhibitörleri kan glukoz düzeylerini düşürebilir. Eğer gerekliyse
diğer ilaç ile tedavi sırasında ve diğer ilacın kesilmesinden sonra antidiyabetik ilacın dozu
ayarlanmalıdır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon
Pediyatrik popülasyona ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tip 2 diyabet hastası hamileliği planladığında diyabet metforminle tedavi edilmemelidir.
Gebeliğin planlandığı veya ilk fark edildiği andan itibaren oral antidiyabetikler yerine insülin
kullanılmaya başlanmalıdır. İnsülin, anormal kan glukoz düzeyleri ile seyreden fötal
malformasyon riskini azaltmak amacıyla kan glukoz düzeylerini mümkün olduğu kadar
normale yakın tutacak şekilde verilmelidir. Sülfonilüreler fetal dolaşıma geçebilirler ve
neonatal hipoglisemiye neden olabilirler. Hayvanlar ile yapılan çalışmalarda embriyo toksisite
ve/veya doğum anomalileri bazı sülfonilürelerle kanıtlanmıştır.
Gebelik dönemi
Gebelik döneminde sıkı kan şekeri kontrolü sağlamak önemlidir. Gebelik sırasında diyabet
tedavisi için oral antidiyabetikler uygun olmadığından insülin tercih edilmelidir.
8Hayvanlarla yapılan çalışmalarda gliklazid herhangi bir teratojenik etki göstermemiş olmasına
rağmen yine de gebelik döneminde kullanılmamalıdır.
Gebelik döneminde kullanıldığında klinik açıdan gliklazidin olası malformasyon oluşturma
riskini ve fetusa toksik etkisini değerlendirmek için yeterli veri bulunmamaktadır.
Metformin ile yapılan hayvan çalışmaları, teratojenik etki göstermemiştir. Küçük klinik
çalışmalarda, metformin ile ilişkili malformasyon gözlenmemiştir (bkz. Bölüm 5.3. Klinik
öncesi güvenlilik verileri).
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum/ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
Laktasyon dönemi
Gliklazidin insan sütüne geçip geçmediği bilinmemektedir. Neonatal hipoglisemi riski nedeni
ile süt veren annelerde kontrendikedir.
Hayvanlar üzerinde yapılan çalışmalar, metforminin sütle atıldığını göstermektedir.
Metforminin insan sütüyle atılıp atılmadığı bilinmemektedir. Emzirme sırasında bebeğin ilaca
maruz kalıp kalmayacağı bilinmemektedir.
DUODIA emzirme döneminde kullanılmamalıdır.
Üreme yeteneği/Fertilite
İnsanlarda üreme yeteneğine dair çalışma yapılmamıştır.
İlacın üreme toksisitesine dayalı konvansiyonel çalışmalardan elde edilen preklinik veriler
insanlarda üreme yeteneği ve fertilite üzerinde zararlı etkiler oluşturmayacağını
düşündürmektedir.
4.7. Araç ve makine kullanımı üzerindeki etkiler
Hastalar hipoglisemi belirtilerine karşı duyarlı olmalıdırlar. Araç ya da makine kullanımı
sırasında dikkatli olunması gerektiği hakkında bilgi verilmelidir.
4.8. İstenmeyen etkiler
Klinik çalışma verileri
313 tip 2 diyabet hastasını kapsayan bir yıllık, çift kör randomize bir çalışmadan alınan
verilerde, gliklazid metformin kombinasyon tedavisi ile bildirilen yan etkiler belirtilmiştir.
İstenmeyen ilaç reaksiyonları (ADR), sistem-organ sınıfı ve sıklığına göre aşağıda
sıralanmıştır.
9Sıklık kategorileri: çok yaygın (≥1/10), yaygın (≥1/100 ila <1/10), yaygın olmayan
(≥ 1/1.000 ila < 1/100), seyrek (≥ 1/10.000 ila < 1/1.000) ve çok seyrek (< 1/10.000),
bilinmiyor (eldeki verilerden hareketle tahmin edilemiyor).
Metabolizma ve beslenme hastalıkları
Yaygın: Hipoglisemi (baş ağrısı, açlık, bulantı, kusma, halsizlik, uyku bozuklukları, ajitasyon,
afazi, tremor, görme ve konuşma bozuklukları gibi hipoglisemi semptomları (bkz.
bölüm 4.4.).
Kardiyovasküler hastalıklar
Yaygın: Periferik ödem, hipertansiyon.
Kas-iskelet bozuklukları, bağ doku ve kemik hastalıkları
Yaygın: Artralji, sırt ağrısı.
Gastrointestinal hastalıklar
Yaygın: Diyare.
Kulak-burun-boğaz hastalıkları
Yaygın: Grip.
Solunum yolu hastalıkları
Yaygın: Üst solunum yolu enfeksiyonları.
Her bir bileşen hakkında ilave bilgi
Gliklazid
Metabolizma ve beslenme hastalıkları
Yaygın: Hipoglisemi (baş ağrısı, açlık, bulantı, kusma, halsizlik, uyku bozuklukları, ajitasyon,
afazi, tremor, görme ve konuşma bozuklukları gibi hipoglisemi semptomları (bkz. bölüm
4.4)).
Gastrointestinal hastalıklar
Seyrek: Gastrointestinal rahatsızlıklar; örneğin karın ağrısı, bulantı, kusma, dispepsi, ishal ve
kabızlık bildirilmiştir ve bu etkiler DUODIA yemekler ile birlikte alımı veya dozların
bölünmesi ile önlenebilir.
Deri ve derialtı doku hastalıkları
Çok seyrek: Kaşıntı, ürtiker, makülopapüler döküntüler, eritem, büllöz reaksiyonlar.
Kan ve lenf sistemi hastalıkları
Seyrek: Anemi, lökopeni, trombositopeni. Bu bozukluklar genellikle tedavinin kesilmesiyle
ortadan kalkar.
10Hepato-bilier hastalıklar
Çok seyrek: Enzim düzeylerinde artış (AST, ALT, alkalin fosfataz), hepatit (izole vakalarda).
Kolestatik sarılık görülürse tedavi kesilmelidir.
Genellikle, bu semptomlar tedavinin kesilmesiyle ortadan kalkar.
Metformin
Sinir sistemi hastalıkları
Yaygın: Tat alma bozuklukları (ağızda metalik tat)
Gastrointestinal hastalıklar
Çok yaygın: Bulantı, kusma, diyare, karın ağrısı, iştah kaybı. Bu istenmeyen etkiler
çoğunlukla tedavinin başlangıcında gözlenmektedir ve birçok olguda kendiliğinden geçmiştir.
Gastrointestinal yan etkileri önlemek için günlük metformin dozu yemeklerden sonra 2 ya da
3 doza bölünmüş şekilde alınabilir. Yavaş doz artırımı da gastrointestinal tolerabiliteyi
iyileştirebilir.
Deri ve derialtı doku hastalıkları
Çok seyrek: Eritem, kaşıntı, ürtiker gibi deri reaksiyonları.
Metabolizma ve beslenme hastalıkları
Çok seyrek: Laktik asidoz (bakınız bölüm 4.4.).
Uzun süreli metformin hidroklorür kullanımıyla serum seviyelerinde azalma ile birlikte
vitamin B emiliminde azalma olmaktadır. Hasta megaloblastik anemi gösterirse böyle bir
12
durum düşünülmelidir.
Hepato-bilier hastalıklar
Bilinmiyor: Karaciğer fonksiyon testleri anomalileri veya metformin kullanımının
bırakılmasıyla ile düzelme gözlenen hepatit.
4.9. Doz aşımı ve tedavisi
Sülfonilürelerin doz aşımı durumunda hipoglisemi oluşabilmektedir. Hipogliseminin bilinç
kaybı veya nörolojik bulgu olmaksızın ortaya çıkan hafif semptomları, karbonhidrat alımı ile
düzeltilir, doz ayarlaması ve/veya diyet değişikliği yapılır. Hasta, doktorun herhangi tehlikeli
bir durumunun söz konusu olmadığını belirtene kadar sıkı gözlem altında tutulur.
Koma, havale veya diğer nörolojik sorunlarla birlikte seyreden şiddetli hipoglisemik
reaksiyonlar acil tıbbi müdahale ve hastaneye yatış gerektirebilmektedir.
Şüpheli ya da teşhis edilmiş hipoglisemik koma mevcut ise; hastaya IV enjeksiyon ile 50 ml
konsantre glukoz solüsyonu (%50) uygulanır. Bu uygulamayı takiben kan glukoz düzeyini
1 g/L’de tutacak şekilde daha seyreltilmiş glukoz solüsyonu (%10) infüzyonla uygulanır. En
11az 48 saat boyunca hasta sıkı gözlem altında tutulur ve doktor daha sonraki müdahaleler için
hastanın mevcut durumuna göre karar verir.
Hepatik yetmezliği olan hastalarda gliklazidin plazma klerensi uzayabilir. Gliklazid yüksek
oranda proteinlere bağlandığı için doz aşımında diyalizin yararı olmaz.
85 g’a kadar olan metformin dozlarında belirli durumlarda laktik asidoz oluşmasına rağmen
hipoglisemi görülmemiştir. Metforminin yüksek doz aşımı veya eşlik eden riskler laktik
asidoza neden olabilir. Laktik asidoz tıbbi bir acil durumdur ve hastanede tedavi edilmelidir.
Laktat ve metformini uzaklaştırmanın en etkili yöntemi hemodiyalizdir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Gliklazid - Oral antidiyabetik ilaçlar (sülfonilüre) – Metformin -
Oral antidiyabetik ilaçlar (biguanid)
ATC Kodu: A10BB09 (gliklazid) – A10BA02 (metformin)
Etki mekanizması:
Gliklazid
Gliklazid orta etki süreli ikinci kuşak bir oral antidiyabetiktir. Etki süresi yaklaşık 12 saattir.
İnsüline bağımlı olmayan diabetes mellitus olgularının tedavisinde kullanılır. Etkisi
klorpropamid ve glibenklamide göre daha kısa olduğu için, uzun etkili sülfonilüreleri
kullandıklarında hipoglisemi eğilimi gösteren yaşlı hastalarda tercih edilir. Gliklazidin
antidiyabetik etkisinin dışında antiadezif etkisi ve antiagregan etkileri de vardır; diyabetli
hastalarda azalmış durumdaki doku plazminojen aktivatörü etkinliğini artırır. Yapılan
kontrollü incelemelerde diyabetik mikroanjiyopatinin ve diyabetik retinopatinin gelişmesini
geciktirdiği gösterilmiştir.
Gliklazid tüm diğer sülfonilüreler gibi pankreas beta hücrelerinde insülin salgılanmasını
artırarak insülin benzeri etki yapar. Hem bazal hem de glukoz yüklemesinin veya yemeğin
neden olduğu insülin salgısını artırır.
Metformin
Metformin hem bazal, hem de postprandial plazma glukoz düzeylerini düşüren
antihiperglisemik etkilere sahip bir biguaniddir. İnsülin salgısını stimüle etmemekte ve
böylece hipoglisemiye neden olmamaktadır.
12Metformin üç mekanizma ile etki edebilmektedir:
- Glukoneogenez ve glikojenolizin inhibisyonuyla hepatik glukoz üretimini azaltarak,
- Kaslarda insülin duyarlılığını hafif derecede artırarak, periferik glukoz alımı ve kullanımını
iyileştirerek,
- İntestinal glukoz emilimini geciktirerek.
Metformin glikojen senteze etki ederek intrasellüler glikojen sentezini stimüle etmektedir.
Metformin spesifik membran glukoz taşıyıcısı tiplerinin taşıma kapasitesini artırmaktadır
(GLUT-1 ve GLUT-4).
İnsanlarda glisemi üzerindeki etkisinden bağımsız olarak metforminin lipit metabolizması
üzerinde de olumlu etkileri vardır. Bu kontrollü, orta veya uzun süreli klinik çalışmalarda
terapötik dozlarda gösterilmiştir: Metformin toplam kolesterol, LDL kolesterol ve trigliserid
düzeylerini düşürmektedir.
Prospektif, randomize bir çalışmada (UKPDS) tip 2 diyabetli hastalarda yoğun kan glukoz
kontrolünün uzun vadeli yararı gösterilmiştir. Tek başına diyetle tedavinin başarısız olmasının
ardından metforminle tedavi edilen aşırı kilolu hastalarda elde edilen bulguların analizi:
- Metformin grubunda sadece diyete karşı (43.3 olay/1000 hasta-yılı), p=0.0023 ve kombine
sulfonilüre ve insulin monoterapi gruplarına karşı (40.1 olay/1000 hasta-yılı), p=0.0034
diyabetle ilişkili komplikasyona yönelik mutlak riskte anlamlı azalma meydana gelmiştir.
- Diyabetle ilişkili mortaliteye yönelik mutlak riskte anlamlı azalma gözlenmiştir: metformin
7.5 olay/1000 hasta-yılı, sadece diyet 12.7 olay/1000 hasta-yılı, p=0.017
- Genel mortaliteye yönelik mutlak riskte anlamlı azalma gözlenmiştir: Sadece diyete karşı
[(20.6 olay/1000 hasta-yılı) (p=0.011)] ve kombine sülfonilüre ve insülin monoterapi
gruplarına karşı [18.9 olay/1000 hasta-yılı (p=0.021)] metformin 13.5 olay/1000 hasta-yılı.
Miyokart infarktüsüne yönelik mutlak riskte anlamlı azalma gözlenmiştir: metformin
11 olay/1000 hasta-yılı, sadece diyet 18 olay/1000 hasta-yılı, (p=0.01).
5.2. Farmakokinetik özellikler
Genel özellikler
Gliklazid
Emilim:
Gliklazid gastrointestinal sistem ile hızla emilir ve maksimum kan konsantrasyonlarına 11. ve
14. saatte ulaşır.
13Dağılım:
İnsanlarda protein bağlanması % 94.2’dir.
Gliklazid’in belirgin yarı-ömür final eliminasyonu insanlarda 20 saat olduğu için tedavi günde
iki doz olarak yapılabilir.
Biyotransformasyon:
Gliklazid esas olarak karaciğerde metabolize olur. Atılım temelde idrarla gerçekleşir: İdrarda
%1 oranında değişmemiş formda tespit edilmiştir. Plazmada aktif metabolitlere
rastlanmamıştır.
Eliminasyon:
Yaklaşık olarak %60–70’i idrarla atılmakta ve %5’inden azı idrardan değişmeden
atılmaktadır. Yaklaşık olarak %10–20’si ise feçesten elimine edilmektedir.
Doğrusallık/Doğrusal olmayan durum:
Gliklazid 10–5000 ng/ml aralığında lineer özellik göstermektedir.
Metformin
Emilim:
Oral metformin uygulamasının ardından, 2.5 saat içinde t değerine erişilmektedir. 500 mg
maks
metformin tabletin mutlak biyoyararlanımı sağlıklı deneklerde yaklaşık %50 ila %60’tır. Oral
dozun ardından dışkıyla atılan emilmemiş fraksiyon %20 ila %30 oranındadır.
Oral uygulamanın ardından, metformin emilimi doyurulabilirdir ve tamamlanmamıştır.
Metformin emilim farmakokinetiğinin doğrusal olmadığı düşünülmektedir. Mutad metformin
dozlarında ve dozaj programlarında, kararlı durum plazma konsantrasyonlarına genellikle
24–48 saat içinde erişilmekte ve bunlar genellikle 1 μg/ml’den düşük olmaktadır. Kontrollü
klinik çalışmalarda maksimum metformin plazma düzeyleri (C ) maksimum dozlarda dahi
maks
4 μg/ml’i geçmemiştir.
Gıda alımı metformin emiliminin boyutunu azaltmakta ve bir miktar geciktirmektedir.
850 mg’lık bir dozun uygulamasının ardından, %40 daha düşük plazma pik konsantrasyonu,
%25 daha düşük AUC değeri ve pik plazma konsantrasyonuna kadar geçen sürede
35 dakikalık bir gecikme gözlenmiştir. Bu bulgunun klinik anlamlılığı bilinmemektedir.
14Dağılım:
Plazma proteinine bağlanma önemsiz düzeydedir. Metformin eritrositlere bağlanmaktadır. Pik
kan düzeyleri, pik plazma düzeylerinden düşüktür ve hemen hemen aynı zamanda
görülmektedir. Kırmızı kan hücreleri dağılımın ikinci kompartmanını temsil etmektedir.
Ortalama dağılım hacmi 63–276 (Vd) litredir.
Biyotransformasyon:
Metformin değişmemiş halde idrarla atılmaktadır. İnsanlarda herhangi bir metabolite
rastlanmamıştır.
Eliminasyon:
Metforminin renal klirensi >400 ml/dak’dır; bu da metforminin glomerüler filtrasyon ve
tübüler sekresyonla elimine edildiğini göstermektedir. Oral uygulamayı takiben, belirgin
terminal eliminasyon yarı ömrü yaklaşık 6.5 saattir. Böbrek fonksiyonlarında bozukluk varsa,
renal klerens kreatininle orantılı olarak azalmakta ve dolayısıyla eliminasyon yarı ömrü de
uzayarak plazma metformin düzeylerinin artmasına neden olmaktadır.
Doğrusallık/Doğrusal olmayan durum:
Metformin emiliminin farmakokinetiğinin doğrusal olmadığı tahmin edilmektedir.
Hastalardaki karakteristik özellikler
Gliklazid
Yaşlılarda:
Yaşlı hastalarda farmakokinetik parametrelerde belirgin bir klinik değişiklik görülmemiştir.
Metformin
Yaşlılarda:
Veri yoktur.
Pediyatrik hastalarda:
Tek doz çalışması: Metformin 500 mg tek dozundan sonra pediyatrik hastalar sağlıklı
erişkinlerde görülene benzer farmakokinetik profil göstermektedir.
Çoklu doz çalışması: Veriler bir çalışma ile sınırlıdır. 7 gün için günlük iki defa 500 mg
tekrarlayan dozlardan sonra plazma doruk konsantrasyonu (Cmaks) ve sistemik maruziyet
(EAA ) 14 gün için günlük iki defa 500 mg tekrarlayan doz alan diyabetik erişkinlere kıyasla
0-t
sırasıyla yaklaşık %33 ve %40 azalmıştır. Doz, glisemik kontrole göre bireysel olarak
ayarlandığından, bunun klinik bir anlamı yoktur.
155.3. Klinik öncesi güvenlilik verileri
Gliklazid
Geleneksel tekrarlanan doz toksisitesi ve genotoksisite potansiyel çalışmalarına dayalı olan
insanlara yönelik özel bir tehlike ortaya koymamaktadır. Hayvan çalışmalarında teratojenik
değişim görülmemiştir, ancak insanlar için önerilen maksimum gliklazid dozunun 25 katı
dozda ilaç alan hayvanlarda fetal vücut ağırlığı düşük olduğu gözlenmiştir.
Metformin
Hayvanlarda metformin ile farmakoloji, tekrarlı doz toksisitesi, genotoksisite, karsinojenite ve
üreme üzerine yapılan konvensiyonel hayvan çalışmaları verileri insanlar için tehlike
göstermemektedir.
6. FARMASÖTİK ÖZELLİKLER
6.1. Yardımcı maddelerin listesi
Povidon K90
Mikrokristalin selüloz (Avisel pH 102)
Magnezyum Stearat
6.2. Geçimsizlikler
Geçerli değil.
6.3. Raf ömrü
24 ay.
6.4. Saklamaya yönelik tedbirler
25ºC’nin altındaki oda sıcaklığında saklayınız.
6.5. Ambalajın niteliği ve içeriği
30, 60 ve 90 Tablet, PVC blister içerisinde, karton kutuda kullanma talimatı ile beraber
ambalajlanır.
166.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
İnventim İlaç San. Tic. Ltd. Şti.
General Ali Rıza Gürcan Cad.
Merter İş Merkezi Bağımsız Bölüm No: 8
Güngören / İSTANBUL
Tel : (0 212) 481 76 41
Faks : (0 212) 481 76 41
e-mail : info@inventimilac.com.tr
8. RUHSAT NUMARASI
234/8
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 05.08.2011
Ruhsat yenileme tarihi:
10. KÜB’ÜN YENİLENME TARİHİ
17