KISA ÜRÜN BİLGİSİ
1. BEŞERİ TIBBİ ÜRÜNÜN ADI
URİDYN 2 mg film tablet
2. KALİTATİF VE KANTİTATİF BİLEŞİM
Her bir film tablette;
Etkin madde:
Tolterodin tartarat 2 mg (1,37 mg tolterodine eşdeğer)
Yardımcı maddeler:
Laktoz monohidrat 32 mg (İnek sütü kaynaklıdır.)
Cellactose 80 24 mg (İnek sütü kaynaklıdır.)
Sodyum nişasta glikolat 2 mg
Yardımcı maddeler için 6.1’e bakınız.
3. FARMASÖTİK FORM
Film Tablet.
Beyaz, yuvarlak, bikonveks film kaplı tablet
4. KLİNİK ÖZELLİKLER
4.1. Terapötik endikasyonlar
Acil idrara çıkma dürtüsü, sık idrara çıkma ve/veya idrar kaçırma gibi semptomlar ile kendini
gösteren aşırı aktif mesane sendromunun semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Erişkinler (Yaşlılar da dahil)
Tavsiye edilen doz günde 2 defa 2 mg'dır. Toplam günlük doz 4 mg'dır. Ciddi yan etkilerin
ortaya çıkması durumunda bu doz günde 2 defa 1 mg'a düşürülerek verilebilir.
Tedavinin etkisi 2-3 ay sonra tekrar değerlendirilmelidir (bkz. Bölüm 5.1)
Uygulama şekli:
Ağızdan alınır.
Özel popülasyonlara ilişkin ek bilgiler:
Böbrek / Karaciğer yetmezliği:
Ciddi böbrek fonksiyon bozukluğu (GFR ≤ 30 ml/min) ve/veya karaciğer fonksiyon
bozukluğu olan hastalarda tavsiye edilen günlük toplam doz 2 mg'dır (günde 2 defa 1 mg
URİDYN tablet) (bkz. Bölüm 4.4).
1/10Pediyatrik popülasyon:
Çocuklarda güvenliliği ve etkililiği henüz belirlenmemiştir. Bu nedenle URİDYN çocuklar
için tavsiye edilmemektedir.
Geriyatrik popülasyon:
Erişkin dozu ile aynıdır.
4.3. Kontrendikasyonlar
URİDYN aşağıdaki durumlarda kontrendikedir:
• Üriner retansiyon
• Kontrol edilemeyen dar açılı glokom
• Myastenia gravis
• Tolterodin veya formülasyonunda bulunan yardımcı maddelere karşı bilinen aşırı duyarlılık
• Ağır ülseratif kolit
• Toksik megakolon
4.4. Özel kullanım uyarıları ve önlemleri
Tanısı konmuş veya şüpheli konjenital uzamış QT sendromu veya Torsades de Pointes
hastalarında URİDYN kullanımından kaçınılmalıdır.
URİDYN aşağıdaki durumlarda dikkatli kullanılmalıdır:
• Üriner retansiyonu riski taşıyan ciddi mesane ağzı obstrüksiyonu
• Gastrointestinal obstrüktif bozukluklar, örneğin; pilor stenozu
• Böbrek fonksiyon bozukluğu (bkz. Bölüm 4.2. ve 5.2)
• Karaciğer fonksiyon bozukluğu (bkz. Bölüm 4.2. ve 5.2)
• Otonomik nöropati
• Hiatus hernisi
• Gastrointestinal motilitenin azalması riski
Tolterodin Tartarat IR hemen salımlı tabletlerin QT aralığı üzerine etkisi ile ilgili yapılan bir
çalışmada, günde 8 mg'ın (tedavi dozunun iki katı - supraterapötik doz) günde 4 mg'a
(terapötik doz) göre QT aralığı üzerine etkisi daha fazladır ve bu etki CYP2D6 metabolizması
düşük olanlarda yüksek olanlara göre daha belirgindir (Bkz. Bölüm 5.1. Farmakodinamik
özellikler). Bu bulguların klinik olarak anlamlılığı belirgin değildir ve bireysel hasta risk
faktörlerine ve mevcut duyarlılığa bağlıdır.
Uzamış QT sendromu için risk faktörü olan hastalarda URİDYN dikkatli kullanılmalıdır:
• Konjenital veya belgelenmiş edinsel QT uzaması olan hastalar
• Hipokalemi, hipomagnezemi ve hipokalsemi gibi elektrolit bozuklukları
• Bradikardi
• Önceden var olan ilgili kardiyak hastalıklar (kardiyomiyopati, miyokard iskemisi, aritmi,
konjestif kalp yetmezliği gibi)
• QT aralığını uzattığı bilinen Sınıf IA (kinidin, prokainamid gibi) ve Sınıf III (amiodaron,
sotalol gibi) antiaritmik ilaçlarla birlikte kullanım
Bu, özellikle güçlü CYP3A4 inhibitörleri alındığında da geçerlidir (bkz. Bölüm 5.1).
URİDYN'in güçlü CYP3A4 inhibitörleri ile kombine kullanımı önerilmez (bkz. Bölüm 4.5)
2/10Aşırı aktif mesane sendromu için uygulanan bütün diğer tedavilerde olduğu gibi, tedavi
başlatılmadan önce acil idrara çıkma dürtüsünün ve sıklığının organik nedenleri
araştırılmalıdır.
URİDYN, laktoz içermektedir. Nadir kalıtımsal galaktoz intoleransı, Lapp laktoz yetmezliği
ya da glikoz galaktoz malabsorpsiyon problemi olan hastaların bu ilacı kullanmamaları
gerekir.
Bu tıbbi ürün her doz’unda 1 mmol (23 mg)’dan daha az sodyum ihtiva eder; bu dozda
sodyuma bağlı herhangi bir yan etki beklenmemektedir.
4.5. Diğer tıbbi ürünler ile etkileşimler ve diğer etkileşim şekilleri
Makrolid antibiyotikleri (örneğin; eritromisin ve klaritromisin), antifungal ajanlar (örneğin;
ketokonazol ve itrakonazol) ve antiproteazlar gibi güçlü CYP3A4 inhibitörlerinin sistemik
uygulaması sırasında kombine kullanım, zayıf CYP2D6 metabolizatörlerinde tolterodin serum
konsantrasyonlarının artmasına ve buna bağlı doz aşımı riskine neden olabileceğinden
önerilmez (Bkz. Bölüm 4.4. Özel kullanım uyarıları ve önlemleri).
Antimuskarinik özelliklere sahip ilaçlar ile birlikte kullanıldığında terapötik etkililik ve yan
etkiler daha belirginleşebilir. Buna karşılık, muskarinik kolinerjik reseptör agonistleri ile
birlikte uygulandığında tolterodinin terapötik etkisi azalabilir.
URİDYN, metoklopramid ve sisaprid gibi prokinetik ajanların etkisini azaltabilir.
Güçlü bir CYP2D6 inhibitörü olan fluoksetin ile kombine kullanım, tolterodin ile CYP2D6'ya
bağımlı metaboliti 5-hidroksimetil tolterodin, eşdeğer etkinliğe sahip olduklarından, klinik
olarak anlamlı bir etkileşmeye neden olmaz.
Klinik çalışmalar, varfarin ya da kombine oral kontraseptiflerle (etinil estradiol/
levonorgestrel) ile herhangi bir etkileşimin olmadığını göstermiştir.
Klinik çalışmalar tolterodinin CYP2D6, 2C19, 2C9, 3A4 veya 1A2'nin metabolik inhibitörü
olmadığını göstermiştir. Bu sebeple, bu izoenzimler ile metabolize edilen ilaçların plazma
düzeylerinde, tolterodin ile birlikte verildiğinde, artış beklenmez.
4.6. Gebelik ve laktasyon
Genel tavsiye
Gebelik kategorisi C'dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Tolterodinin gebe kadınlarda kullanımına ilişkin yeterli veri mevcut değildir.
Gebelik dönemi
URİDYN'in gebelik döneminde kullanımı tavsiye edilmemektedir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
Laktasyon dönemi
İnsanlarda anne sütüne geçişi ile ilgili veri bulunmamaktadır. Emzirme döneminde URİDYN
kullanımından kaçınılmalıdır.
3/10Üreme yeteneği/Fertilite
Hayvanlarda yapılan çalışmalar reprodüktif toksisite göstermiştir (Bkz. Bölüm 5.3).
İnsanlardaki potansiyel risk bilinmemektedir.
4.7. Araç ve makine kullanımı üzerindeki etkiler
URİDYN, uyum (akomodasyon) bozukluğuna neden olabileceğinden ve reaksiyon süresini
etkileyebileceğinden, araba ve makine kullanma yeteneğini olumsuz yönde etkileyebilir.
4.8. İstenmeyen etkiler
URİDYN, farmakolojik etkisi nedeniyle ağız kuruluğu, dispepsi ve gözde kuruluk gibi hafif
ila orta derecede antimuskarinik etkilere neden olabilir.
Aşağıda, klinik çalışmalarda ve pazarlama sonrası deneyim sırasında tolterodin tartarat ile
elde edilen veriler yer almaktadır. En yaygın olarak bildirilen yan etki olan ağız kuruluğu,
tolterodin tartarat tabletler ile tedavi edilen hastaların %35'inde ve plasebo ile tedavi
edilenlerin % 10'unda görülmüştür. Tolterodin tartarat tabletler ile tedavi edilen hastaların
%10.1'inde ve plasebo ile tedavi edilenlerin %7.4'ünde görülen baş ağrısı da çok yaygın
olarak bildirilmiştir.
İstenmeyen etkiler aşağıdaki kategorilerde gösterildiği şekilde sıralanmıştır. Çok yaygın (≥
1/10); yaygın (≥ 1/100, <1/10); yaygın olmayan (≥ 1/1.000, <1/100); seyrek (≥ 1/10.000,
<1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor):
Enfeksiyonlar ve enfestasyonlar:
Yaygın : Bronşit
Bağışıklık sistemi hastalıkları:
Yaygın olmayan : Başka bir şekilde açıklanamayan aşırı duyarlılık (alerjik reaksiyon)
Bilinmiyor : Anafilaktik reaksiyon
Psikiyatrik hastalıklar:
Yaygın olmayan : Sinirlilik
Bilinmiyor : Konfüzyon, halüsinasyon, oryantasyon bozukluğu
Sinir sistemi hastalıkları:
Çok yaygın : Baş ağrısı
Yaygın : Sersemlik, uyku hali, parestezi
Yaygın olmayan : Hafıza bozuklukları
Göz hastalıkları:
Yaygın : Gözde kuruluk, görme bozukluğu (anormal akomodasyon)
Kulak ve iç kulak hastalıkları:
Yaygın : Vertigo
Kardiyak hastalıklar:
Yaygın : Palpitasyonlar
Yaygın olmayan : Taşikardi, kalp yetmezliği, aritmi
Vasküler hastalıklar:
Bilinmiyor : Deride kızarıklık
4/10Gastrointestinal hastalıklar:
Çok yaygın : Ağız kuruluğu
Yaygın : Dispepsi, konstipasyon, abdominal ağrı, gaz, kusma, diyare
Yaygın olmayan : Gastroözofajiyal reflü
Deri ve deri altı doku hastalıkları:
Yaygın : Kuru cilt
Bilinmiyor : Anjiyoödem
Böbrek ve idrar hastalıkları:
Yaygın : Dizüri, üriner retansiyon
Genel bozukluklar ve uygulama bölgesine ilişkin hastalıklar:
Yaygın : Yorgunluk, göğüs ağrısı, periferal ödem
Araştırmalar:
Yaygın : Kilo artışı
Demans tedavisi için kolinesteraz inhibitörleri alan hastalarda tolterodin tedavisine
başlandıktan sonra demans semptomlarında alevlenme (konfüzyon, oryantasyon bozukluğu,
delüzyon gibi) bildirilmiştir.
Özel popülasyonlara ilişkin ek bilgiler
Pediyatrik popülasyon:
Toplam 710 pediyatrik hasta ile 12 haftadan uzun bir süre yürütülen iki randomize, plasebo
kontrollü, çift kör faz III çalışmada, üriner bölge enfeksiyonları, diyare ve anormal davranış
oranları tolterodin ile tedavi edilen hastalarda plasebodan daha yüksek bulunmuştur (üriner
bölge enfeksiyonu: tolterodin % 6.8, plasebo % 3.6; diyare: tolterodin % 3.3, plasebo % 0.9;
anormal davranış: tolterodin % 1.6, plasebo % 0.4) (Bkz. Bölüm 5.1. Farmakodinamik
özellikler).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Gönüllülere tek doz olarak verilen en yüksek tolterodin tartaratın dozu 12,8 mg'dır. En ciddi
yan etkiler, akomodasyon bozuklukları ve idrar yapma zorluğu olmuştur.
URİDYN ile doz aşımı durumunda, gastrik lavaj yapılmalı ve aktif kömür verilmelidir.
Semptomlar aşağıda açıklandığı şekilde tedavi edilir;
- Ciddi santral antikolinerjik etkiler (örneğin; halüsinasyonlar, şiddetli eksitasyon):
Fizostigmin verilir.
- Konvülsiyon veya belirgin eksitasyon: Benzodiazepinler uygulanır.
- Solunum yetmezliği: Suni solunum uygulanır.
- Taşikardi: Beta-blokörler ile tedavi edilir.
- İdrar retansiyonu: Üriner kateterizasyon ile tedavi edilir.
- Midriyazis: Pilokarpin göz damlası damlatılır ve/veya hasta karanlık bir odaya alınır.
5/10Dört günden daha uzun süre 8 mg hemen salımlı URİDYN kullanıldığında (hemen salımlı
formülasyonda tavsiye edilen günlük dozun iki katı ve uzun etkili kapsül formülasyonunda
oluşan pikin üç katına eşdeğer), QT aralığında uzama görülmüştür. URİDYN doz aşımında,
QT uzamasının tedavisi için standart destekleyici tedaviler uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üriner ve inkontinans ilaçları
ATC kodu: G04B D07
Tolterodin; kompetitif ve spesifik bir muskarinik reseptör antagonisti olup, in vivo olarak
tükürük bezinden çok mesaneye seçicilik göstermektedir. Tolterodin metobolitlerinden bir
tanesi (5-hidroksimetil türevi), tolterodine benzer bir farmakolojik profile sahiptir. Bu
metabolit, hızlı metabolizatörlerde tolterodinin terapötik etkisine önemli derecede katkıda
bulunmaktadır (bkz. Bölüm 5.2. Farmakokinetik özellikler).
Tedavinin etkisi 4 haftada beklenebilir.
Tablo 1. Plasebo ile karşılaştırmalı olarak 4 ve 12 hafta günde iki kez 2 mg tolterodin
tedavisinin etkisi (toplu veriler). Başlangıç değerlerine mutlak değişiklik ve % değişiklik oranı.
Değişken 4 haftalık çalışmalar 12 haftalık çalışmalar
Tolterodin Plasebo Plaseboya Tolterodin Plasebo Plaseboya
Tartarat oranla Tartarat oranla
2 mg x 2 istatistiksel 2 mg x 2 istatistiksel
anlamlılık anlamlılık
24 saatte -1.6 -0.9 * -2.3 -1.4 **
idrara (%-14) (%-8) (%-20) (%-12)
çıkma n=392 n=189 n=354 n=176
sayısı
24 saatte -1.3 -1.0 anlamlı -1.6 -1.1 *
idrar (%-38) (%-26) değil (%-47) (%-32)
kaçırma n=288 n=151 n=299 n=145
sayısı
Her idrara +25 +12 *** +35 +10 ***
çıkmada (%+17) (%+8) (%+22) (%+6)
boşaltılan n=385 n=185 n=354 n=176
ortalama
hacim
(ml)
Tedaviden %16 %7 ** %19 %15 anlamlı
sonra n=394 n=190 n=356 n=177 değil
mesane
sorunu
olmayan
veya
minimal
olan hasta
sayısı (%)
Plaseboya göre istatiksel olarak anlamlılık: *=p≤0.05; **=p≤0.01; ***=p≤0.001
6/10Başlangıçta ürodinamik değerlendirmeleri yapılan hastalarda, tolterodinin etkileri
değerlendirilmiş ve ürodinamik sonuçlara göre hastalar ürodinami pozitif (motor urgency)
veya ürodinami negatif (duyusal urgency) gruba ayrılmıştır. Her grupta, hastalar tolterodin
veya plasebo almak üzere randomize edilmiştir. Çalışmada, tolterodinin duysal acil idrara
çıkma dürtüsü olan hastalarda plasebodan üstün etkileri olduğuna dair bir kanıt
bulunmamıştır.
Tolterodinin QT aralığı üzerine klinik etkileri, yaşlı ve önceden kardiyovasküler hastalığı
bulunan hastaları da içeren 600'ü aşkın tedavi edilen hastadan alınan EKG ile çalışılmıştır. QT
değişiklikler plasebo ve tedavi edilen gruplar arasında belirgin farklılık göstermemiştir.
Tolterodinin QT-uzaması üzerindeki etkisi, 18-55 yaşlarında 48 sağlıklı erkek ve kadın
gönüllüde araştırılmıştır. Gönüllülere günde iki kez 2 mg ve günde iki kez 4 mg tolterodin
çabuk salımlı formülasyonları verilmiştir. Tolterodin doruk plazma konsantrasyonlarında
(1 saat) elde edilen sonuçlar (Friderica düzeltmeli), günde iki kez 2 mg ve günde iki kez 4 mg
tolterodin dozlarıyla QTc aralığında sırasıyla 5.0 ve 11.8 milisaniye artış göstermiştir. İnternal
kontrol olarak kullanılan moksifloksasinde (400 mg) bu artış 19.3 milisaniye olmuştur.
Farmakokinetik/farmakodinamik bir model, günde iki kez 2 mg tolterodin alan yavaş
metabolizatörlerde (CYP2D6'den yoksun) QTc aralığı artışının, günde iki kez 4 mg alan hızlı
metabolizörlerle karşılaştırılabilir olduğunu öngörmektedir. Tolterodinin her iki dozunda da,
metabolik profillerinden bağımsız olarak gönüllülerin hiçbirinde mutlak QTcF 500 milisaniye
aşılmamış veya taban seviyede 60 milisaniye değişimi olmamıştır; ki bunlar her iki veri için
de önemli eşik değerleri kabul edilmektedir. Günde iki kez 4 mg ile elde edilen doruk
maruziyet seviyesi (C ), Tolterodin Tartarat SR kapsülleriyle elde edilen en yüksek
max
terapötik dozun üç katıdır.
Pediyatrik hastalar
Pediyatrik popülasyonda etkililik gösterilmemiştir. Sık idrara çıkma ve idrar kaçırma
yakınması olan 5-10 yaşlarındaki toplam 710 pediyatrik hasta (486 tolterodin uzun etkili
kapsül, 224 plasebo), iki faz 3 randomize, plasebo kontrollü, çift kör, 12 haftalık çalışmada
incelenmiştir. İki çalışmada da haftalık toplam inkontinans epizodu sayısının başlangıç
değerlerinden değişimi açısından iki grup arasında önemli her hangi bir fark görülmemiştir.
5.2. Farmakokinetik özellikler
Bu formülasyona özgü spesifik farmakokinetik özellikler:
Tolterodin hızla absorbe olur. Tolterodin ve 5-hidroksimetil metaboliti, doz alımından 1-3
saat sonra maksimum serum konsantrasyonlarına ulaşır. Tolterodin tabletin yarılanma ömrü
güçlü metabolizatörlerde 2-3 saat ve zayıf metabolizatörlerde (CYP2D6 yoksunu) yaklaşık 10
saattir. Kararlı durum konsantrasyonlarına tabletlerin uygulanmasından sonraki 2 gün içinde
erişilir.
Gıdalar, yüksek metabolizması olanlarda toplam serbest tolterodin ve aktif 5-hidroksimetil
metaboliti miktarını değiştirmez, ancak gıdayla birlikte alındığında tolterodin düzeyleri
yükselir. Aynı şekilde, düşük metabolizması olanlarda da klinik açıdan anlamlı değişiklikler
beklenmez.
Emilim:
Tolterodin, oral uygulama sonrasında karaciğerde CYP2D6'nın katalize ettiği ilk-geçiş
metabolizmasına uğrar ve farmakolojik olarak eşdeğer etkinliğe sahip majör metaboliti olan
5-hidroksimetil türevi oluşur.
7/10Tolterodinin mutlak biyoyararlanımı, hastaların büyük bir çoğunluğunu oluşturan güçlü
metabolizatörlerde %17, CYP2D6'nın bulunmadığı zayıf metabolizatörlerde ise %65'tir.
Dağılım:
Tolterodin ve 5-hidroksimetil metaboliti primer olarak orosomukoide bağlanır. Bağlanmayan
kısım, ana bileşik ve 5-hidroksimetil türevi için sırasıyla %3.7 ve %36'dır. Tolterodinin
dağılım hacmi 113 litredir.
Biyotransformasyon:
Tolterodin oral uygulama sonrasında karaciğer tarafından yoğun metabolizasyona uğratılır.
Primer metabolizma yolu, polimorfik CYP2D6 enzimi üzerinden gerçekleşir ve 5-
hidroksimetil metabolitinin oluşumuyla sonuçlanır. İleri metabolizma yolları sonucunda 5-
karboksilik asit ve N-dealkile 5-karboksilik asit metabolitleri açığa çıkar. İdrarda saptanan
metabolitler içinde bu metabolitlerin oranları sırasıyla %51 ve %29'dur. Toplumun yaklaşık
%7 oranındaki küçük bir bölümünde CYP2D6 etkinliği bulunmaz. Bu bireylerde (zayıf
metabolizatörler) belirlenen metabolizma yolu, CYP3A4 aracılığıyla dealkilasyondur, oluşan
metabolit N-dealkile tolterodine olup klinik etkinliğe katılmaz. Toplumun geriye kalan
bölümü, güçlü metabolizatörler olarak adlandırılır. Güçlü metabolizatörlerde tolterodinin
sistemik klerensi yaklaşık 30 L/saat'tir. Zayıf metabolizatörlerdeki düşük klerens, anlamlı
düzeyde (yaklaşık 7 kat) yüksek serum tolterodin konsantrasyonlarına neden olur ve 5-
hidroksimetil metaboliti konsantrasyonları ihmal edilebilir düzeyde bulunur.
5-hidroksimetil metaboliti farmakolojik olarak aktiftir ve tolterodinle eşdeğer etkinliğe
sahiptir. Tolterodin ve 5-hidroksimetil metabolitinin proteinlere bağlanmadaki farkları
nedeniyle, zayıf metabolizatörlerde, serbest tolterodinin EAA (Eğri Altı Alanı) değeri, aynı
dozajın uygulandığı CYP2D6 aktivitesi bulunan hastalardaki serbest tolterodin ve 5-
hidroksimetil metabolitinin kombine EAA değerine benzer bulunur. Güvenilirlik, tolerabilite
ve klinik cevap, fenotipten bağımsız olarak benzer bulunmuştur.
Eliminasyon:
[14C]-tolterodin uygulamasını takiben, radyoaktivitenin yaklaşık %77'si idrar, % 17'si feçes
yoluyla atılır. Verilen dozun %1'den azı değişmemiş olarak, %4'ü ise 5-hidroksimetil
metaboliti şeklinde atılmaktadır. Karboksillenmiş metabolit ve buna karşılık gelen
dealkillenmiş metabolit, idrarla atılan miktarın sırasıyla %51 ve %29'unu oluşturur.
Doğrusallık/doğrusal olmayan durum:
Terapötik doz aralığında lineer farmakokinetik gösterir.
Hastalardaki karakteristik özellikler
Karaciğer yetmezliği:
Karaciğer sirozu bulunan hastalarda, serbest tolterodin ve 5-hidroksimetil metabolitinin
konsantrasyonları yaklaşık 2 kat yüksek bulunmuştur (Bkz. Bölüm 4.2. Pozoloji ve uygulama
şekli ve Bölüm 4.4. Özel kullanım uyarıları ve önlemleri).
Böbrek yetmezliği:
Şiddetli böbrek yetmezliği olan hastalarda (inülin klerensi GFR ≤ 30 ml/dk), serbest tolterodin
ve 5-hidroksimetil metabolitinin ortalama konsantrasyonları iki katına çıkar. Bu hastalarda
diğer metabolitlerin plazma düzeyleri de belirgin derecede (12 kata kadar) artmıştır. Bu
metabolitlerin artmış konsantrasyonlarının klinik anlamı bilinmemektedir. Hafif ila orta
derecede böbrek bozukluğunda kullanımı ile ilgili veri bulunmamaktadır (Bkz. Bölüm 4.2 ve
Bölüm 4.4).
8/10Pediyatrik hastalar:
Her mg doz başına etkene maruziyet erişkin ve adolesanlarda benzerdir. Ortalama mg doz
başına maruziyet, 5- 10 yaş aralığındaki çocuklarda yetişkinlere göre yaklaşık iki kattır (Bkz.
Bölüm 4.2 ve Bölüm 5.1).
5.3. Klinik Öncesi Güvenlilik Verileri
Toksisite, genotoksisite ve karsinojenisite çalışmalarında, ilacın farmakolojik etkisi haricinde
klinik açıdan önemli sayılabilecek hiç bir etkiye rastlanmamıştır.
Reprodüktif çalışmalar fare ve tavşanlarda yapılmıştır.
Farelerde fertilite veya üreme fonksiyonu üzerine etkiler görülmemiştir. İnsanlar için tavsiye
edilen en yüksek dozun 7-20 katı daha yüksek dozlarda, C veya EAA, embriyo ölümü ve
maks
malformasyon gözlenmiştir.
Tavşanlarda, malformatif etkiler gözlenmemiştir. Ancak çalışmalarda insanların tedavisinde
beklenenden 20 veya 3 kat daha yüksek plazma maruziyeti (C veya EAA) söz konusudur.
maks
Tolterodin ve aktif insan metabolitleri, köpek purkinje liflerinde (terapötik düzeylerin 14 -75
katında) aksiyon potansiyeli süresini uzatır (%90 repolarizasyon) ve klonlanmış eter-a-go-go-
ilişkili gen (hERG) kanallarında (terapötik düzeylerin 0.5 - 26.1 katında) K+ akımını bloke
eder. Köpeklerde, tolterodin ve insan metabolitleri (terapötik düzeylerin 3.1- 61.0 katında) QT
aralığında uzama gözlenmiştir. Bu bulguların klinikle ilişkisi bilinmemektedir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (İnek sütü kaynaklıdır.)
Mikrokristalin selüloz (Tip 101)
Mısır nişastası
PVP K-30
Cellactose-80 (İnek sütü kaynaklıdır.)
Sodyum nişasta glikolat
Magnezyum stearat
Film Kaplama
Opadry II White 85F18422 (Polivinil alkol, titanyum dioksit (E171), makrogol, talk)
6.2. Geçimsizlikler
Bulunmamaktadır.
6.3. Raf ömrü
24 ay
6.4. Saklamaya yönelik özel tedbirler
25°C'nin altındaki oda sıcaklığında saklayınız.
6.5. Ambalajın niteliği ve içeriği
PVC/PVDC/Al blister ambalajlarda kullanma talimatı ile birlikte karton kutuda ambalajlanır.
9/106.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmelikleri"ne uygun olarak imha edilmelidir.
7. RUHSAT SAHİBİ
Pharmactive İlaç San. ve Tic. A.Ş
Bağcılar/İstanbul
8. RUHSAT NUMARASI
2016/396
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.04.2016
Ruhsat yenileme tarihi:
10. KÜB’ ÜN YENİLENME TARİHİ
10/10