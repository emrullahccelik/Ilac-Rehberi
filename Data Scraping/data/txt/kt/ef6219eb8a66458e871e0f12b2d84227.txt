1 / 7  KULLANMA TALİMATI  
 
CONTRA-K 880 mg/g granül 
Ağız yoluyla alınır veya makattan uygulanır.  
 
Etkin Madde: 1 gram granül 880 mg Polistiren sülfonat kalsiyum tuzu içerir. 
Yardımcı Maddeler: Hidroksietil selüloz, sodyum siklamat (E 952), ş eftali aroması.  
 
 
Bu Kullanma Talimatında 
 
1. CONTRA -K nedir ve ne için  kullanılır?  
2. CONTRA -K’ yı kullanmadan önce dikkat edilmesi  gerekenler  
3. CONTRA -K nasıl  kullanılır?  
4. Olası yan etkiler  nelerdir?  
5. CONTRA -K’ nın  saklanması  
 
Başlıkları yer almaktadır. 
 
1. CONTRA- K nedir ve ne için  kullanılır?  
CONTRA- K granül formunda, kanda potasyum yüksekliğini tedavi edici ilaçlar grubuna ait tıbbi 
bir üründür. 
 
CONTRA- K, Polistiren sülfonat kalsiyum tuzu içermektedir.  
Her biri 15 gram CONTRA- K içeren poşetlerde, 20 poşetlik kutularda kullanıma sunulmaktadır. 
Kandaki potasyum yüksekliğinin tedavisinde kullanılır:  
- Böbrek  yetmezliği  olan  diyaliz  hastalarında,  diyaliz  seansları  arasında  serum  potasyum 
yüksekliğinin tedavisi ve önlenmesi, 
- Potasyum zehirlenmesinin tedavisi.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. 2 / 7  2. CONTRA- K’ yı kullanmadan önce dikkat edilmesi  gerekenler 
CONTRA- K’ yı aşağıdaki durumlarda KULLANMAYINIZ:  
Eğer,  
- CONTRA- K’ ya veya ilacın içeriğinde bulunan herhangi bir içeriğe karşı aşırı duyarlılık 
durumu mevcutsa,  
- Kanda düşük potasyum seviyesi (hipopotasemi)  mevcutsa,  
- Kanda yüksek kalsiyum seviyesi (hiperkalsemi) ve buna eşlik eden durumlar, örneğin 
paratioid hormonu fazlalığı (hiperparatiroidizm), kemik iliği kanseri (çoklu miyelom), pek 
çok organı tutan bir hastalık olan sarkoidoz veya yayılma gösteren kanserler (metastatik 
karsinoma)  mevcutsa,  
- Tıkayıcı bağırsak hastalığı  mevcutsa,  
- Yenidoğanlarda.  
 
CONTRA- K’ yı aşağıdaki durumlarda DİKKATLİ KULLANINIZ:  
 
Eğer,  
- Uzun  dönemli  tedavi  sırasında  yüksek kalsiyumlu  diyet  alınıyorsa  veya kalsiyum  içeren  diğer 
ilaçlar alıyorsanız, düzenli olarak kan kalsiyum seviyesinin kontrolü gereklidir. 
- Kan potasyum seviyesinin normalin altına düşmesini önlemek için kan potasyum  seviyesinin 
takibi  önerilmektedir.  
- Kanda magnezyum azlığı (hipomagnezemi) durumunuz var  ise, 
- Kalp hastalıklarında kullanılan dijital ilaçları kullanıyorsanız,  
- Magnezyum içerikli bağırsak çalıştırıcılar (laksatifler)  kullanıyorsanız,  
- İdrar söktürücü (diüretik) ilaçlar  kullanıyorsanız,  
- Bir antibiyotik olan tetrasiklin içeren ilaçlar kullanıyorsanız (bu ilaçlardan herhangi biri ile beraber CONTRA -K kullanımında en az 2 saat ara  verilmelidir),  
- Demir preparatları kullanıyorsanız (bu ilaçlardan herhangi biri ile beraber CONTRA -K 
kullanımında en az 2 saat ara  verilmelidir),  
- Antikolinerjik   (sinir   sistemi   ve   düz kas   dokusunun   uyarılmasını   azaltıcı)   ilaçları 
kullanıyorsanız,  
- Tatlandırıcı veya bağırsak çalıştırıcı olarak kullanılan sorbitol ile birlikte  kullanılmamalıdır.  
- Çocuklarda rektal uygulama  yapılıyorsa, 
- Nefes yolu tıkanıklığı (aspirasyon) oluşmaması için ağız yolu ile kullanımda dikkatli olunmalıdır. Akciğer ve bronş kanalları ile ilgili (bronkopulmoner) beklenmeyen bir duruma 
(komplikasyonlara) sebep olabilecek nefes yolu tıkanıklığından (aspirasyondan) kaçınmak 
için, reçine uygulanan hastalar dikkatlice  konumlandırılmalıdır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 3 / 7   
CONTRA- K’ nın yiyecek ve içecek ile kullanılması  
CONTRA- K’ nın özellikle yemeklerle ve içeceklerle tüketilmesi tavsiye  edilmektedir.  CONTRA -
K bir miktar sıvı veya yiyecek içinde karıştırılarak uygulanır. 1 poşet (15 gram) CONTRA -K, 100 
ml su, süt, çay veya kahve içinde karıştırılarak hemen içilmelidir (granüllerin dış kaplamaları 
bozulmadan önce). Meyve suyu fazla miktarda potasyum içerdiği için hazırlık amacıyla 
kullanılmamalıdır ve uygulama sonrasında tüketilmemelidir. Tadı iyileştirmek için bal, şurup, şeker, 
tatlandırıcı ilave  edilebilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
CONTRA- K için, gebeliklerde maruz kalmaya ilişkin klinik veri mevcut değildir. 
Hayvanlarda yapılan  çalışmalar,  gebelik,  bebeğin anne  karnında  gelişimi,  doğum  ya da doğum  sonrası 
gelişimi ile ilgili olarak doğrudan ya da dolaylı zararlı etkileri olduğunu göstermemektedir. Gebe 
kadınlara verilirken dikkatli olunmalıdır. Bütün ilaçlarda olduğu gibi bu dönemde herhangi bir ilaç 
kullanımı fayda/risk ilişkisinin dikkatle değerlendirildiği doktor kararı  iledir.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız. 
 
Emzirme  
İlacı kullanmadan önce doktorunuza veya eczacınıza danışınız.  
Bugüne  kadar  bu ilacın  zararlı  herhangi  bir etkisi bildirilmemiş  olmasına  rağmen,  emziren  kadınlarda 
bu ilaçla  ilgili yapılmış  kontrollü çalışmalar  bulunmamaktadır. Polistiren  sülfonatın anne  sütüne  geçip 
geçmediği bilinmemektedir. Diğer tüm ilaçlarda olduğu gibi emzirme döneminde kullanımı 
önerilmemektedir. Bütün ilaçlarda olduğu gibi bu dönemde herhangi bir ilaç kullanımı fayda/risk 
ilişkisinin dikkatle değerlendirildiği doktor kararı  iledir.  
 
Araç ve makine kullanımı  
Bilinen bir etkisi bulunmamaktadır.  
 
CONTRA- K’ nın içeriğinde bulunan bazı yardımcı maddeler hakkında önemli bilgiler:  
 
CONTRA- K 1 gramında  13 mg Sodyum  siklamat ihtiva  eder.  Bu durum, kontrollü sodyum  diyetinde 
olan hastalar için göz önünde  bulundurulmalıdır. 4 / 7  Diğer ilaçlar ile birlikte kullanımı  
- Sorbitol  (ağız veya  makat  yoluyla):  Sorbitol  ile sodyum  polistiren  sülfonatın birlikte  kullanımı 
kalın  bağırsağın bir bölümünde  hücre  ölümüne  sebep  olabilir.  Bu yüzden sorbitol  ile kalsiyum 
polistiren sülfonatın birlikte kullanımı  önerilmemektedir.  
- Kalsiyum içeren diğer ilaçlarla birlikte kullanımında kan kalsiyum seviyelerinin izlenmesine 
dikkat  edilmelidir.  
- CONTRA- K ile beraber  kalp hastalıklarında  kullanılan  dijital preparatları  alınıyorsa, kandaki 
potasyum seviyesinin düşmesi bu ilaçların toksik etkilerini arttırabilir ve kalp atım 
düzensizlikleri ve kalp iletim bozuklukları gibi kalple ilişkili yan etkiler ortaya  çıkabilir.  
- İdrar  söktürücülerle  birlikte  kullanımda  istenmeyen  düşük potasyum  seviyesi  oluşma  ihtimali 
artar.  
- CONTRA- K tetrasiklin  içeren  antibiyotiklerin  ve demir  içeren  ilaçların  etkinliğini azaltır.  Bu 
ilaçlardan  herhangi  biri ile beraber  CONTRA- K kullanılıyorsa  en az 2 saat ara ile alınmalıdır.  
- Antikolinerjik (sinir sistemi ve düz kas dokusunun uyarılmasını azaltıcı) ilaçlar bağırsak 
hareketlerini azaltır, bu yüzden sindirim sisteminde yan etki riskini  arttırırlar.  
- (+) yüklü iyon (katyon) veren maddeler: Polistiren sülfonat kalsiyum tuzu, potasyum 
bağlama etkinliğini  azaltabilir.  
- Vücut tarafından emilemeyen (+) yüklü iyon (katyon) veren asitlik düşürücü (antiasit) ve 
bağırsak çalıştırıcılar: Magnezyum hidroksit ve alüminyum karbonat gibi vücut tarafından 
emilemeyen (+) yüklü iyon (katyon) veren asitlik düşürücü (antiasit) ve bağırsak 
yumuşatıcılar  ile (+) yüklü iyon (katyon)  değiştirici reçinelerin  eş zamanlı  kullanımını takiben 
kan pH değerinin yükseldiğine dair raporlar  bulunmaktadır. 
- Alüminyum hidroksit: Reçine (sodyum formu) ile alüminyum hidroksit birlikte kullanıldığı 
zaman alüminyum hidroksit birikmesine bağlı olarak bağırsak tıkanıklığı rapor  edilmiştir.  
- Özellikle iki uçlu duygudurum bozukluğu (bipolar) gibi ruhsal bozuklukların tedavisinde 
kullanılan lityum ilacının emiliminde azalma  görülebilir. 
- Tiroid hastalıklarının tedavisinde kullanılan levotroksin ilacının emiliminde azalma 
görülebilir. 
 
Eğer reçeteli veya reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
 
3. CONTRA- K nasıl  kullanılır?  
 
Uygun kullanım ve doz / uygulama sıklığı için talimatlar:  
CONTRA- K ağızdan veya makattan uygulanabilir. 1 poşet 15 gram CONTRA -K granül içerir.  
 
Ağız yoluyla kullanımda yetişkinlerde teşhis edilmiş potasyum yüksekliğinin tedavisi için 2- 4 x 1 
poşet (15 gram) CONTRA -K, makat yoluyla kullanımda ise ortalama günlük doz,1- 2 x 2 poşet (30 
gram) olarak kullanılır. 
Tedavinin süresi,  potasyum  seviyesine  bağlıdır. Potasyum  seviyesi  düzenli  olarak  kontrol  edilmelidir. 
Doktorunuz  kan potasyum  seviyenizi  kontrol  ederek,  gerekli  gördüğünde  tedavinizi  sonlandıracaktır. 
Tedavi süresince düşük potasyum içerikli bir diyet tavsiye  edilir.  5 / 7  Uygulama yolu ve metodu:  
CONTRA- K ağız veya makat yoluyla uygulanabilir. 
 
Ağız  yoluyla:  1 poşet  (15 gram)  CONTRA- K, 100 ml su, süt, çay veya kahve  içinde  veya yiyeceklerle 
karıştırılarak hemen kullanılmalıdır (granüllerin dış kaplamaları bozulmadan önce). Meyve suyu 
fazla miktarda potasyum içerdiği için hazırlık amacıyla kullanılmamalıdır ve uygulama sonrasında 
tüketilmemelidir. Tadı iyileştirmek için bal, şurup, şeker, tatlandırıcı ilave  edilebilir.  
 
Makat yoluyla: 2 poşet (30 gram) granül 100 - 200 ml sıvı (su veya %5 glikoz solüsyonu) içinde 
çözünmeli ve vücut ısısına getirilerek makat yoluyla, verilen içeriklerin belirli bir süre bağırsaklarda 
kalmasını amaçlayan  lavman  türü (retansiyon lavmanı)  olarak  uygulanmalıdır. Lavman  ile uygulanan 
sıvı en azından 4 saat içeride  tutulmalıdır.  
 
Daha fazla etkinlik nedeniyle ağız yoluyla kullanım tercih edilir.  
 
Değişik yaş gruplarında kullanım  
Çocuklarda kullanımı:  
Gün içinde birkaç parçaya bölünmüş halde 0.5 -1 gram/kg vücut ağırlığı şeklinde hesaplanarak 
uygulanır. 
 
Yaşlılarda kullanımı:  
Yaşlılarda kullanımına ilişkin bir bilgi bulunmamaktadır. 
 
Özel kullanım durumları (böbrek yetmezliği, karaciğer yetmezliği vb.)  
Özel kullanım durumlarına ilişkin bir bilgi bulunmamaktadır.  
 
 
Eğer  CONTRA -K’ nın etkisinin  çok güçlü ya da çok zayıf  olduğu izlenimine  sahipseniz, doktorunuzla 
ya da eczacınızla konuşunuz. 
 
Kullanmanız gerekenden daha fazla CONTRA -K kullandıysanız:  
Zehirlenme belirtileri: CONTRA -K aşırı dozundan sonra tipik olarak kanda potasyum azlığı oluşur. 
Bu da kendini yorgunluk, kas  güçsüzlüğü, mide  bağırsak güçsüzlüğü, ince bağırsağın  bir bölümünün 
(ileum)  felci,  baz fazlalığı  (metabolik  asidoz),  uyaranlara karşı  aşırı duyarlı  olma  durumu (irritabilite), 
zihin karışıklığı (konfüzyon), düşünsel işlemlerde yavaşlama, reflekslerde azalma ve son olarak felç ile belli eder.  
Solunum durması, bu gelişmenin ciddi bir sonucudur. Çok şiddetli vakalarda potasyum  düşüklüğüne 
bağlı koma oluşabilir. Kalbin elektriksel etkinliğine ait bulgulardaki değişiklikler potasyum azlığı 
veya  kalsiyum  fazlalığı ile uyumlu olabilir; kalpte  atım bozukluğu meydana  gelebilir.  Mevcut  böbrek 
hasarı olan hastalarda potasyum fazlalığına ait şiddetli böbrek yetersizliği bulguları klinik tabloyu maskeleyebilir.  
 
Tedavi: Kan elektrolitlerini düzeltmek için uygun önlemler alınmalıdır. Lavman veya bağırsak 
çalıştırıcıların uygun kullanımı ile reçine sindirim sisteminden uzaklaştırılmalıdır. Fazla dozun uygulanmasına ilişkin zehirlenmenin erken dönemlerinde tedavi, toksinin mide yıkanması ile alınmasıdır  (veya  İpeka  şurubu kullanılmasıdır).  Sonrasında  lavman  uygulanmalıdır. Kanda  kalsiyum 
ve potasyum seviyelerinin sıkıca takibi ile potasyum azlığının belirtilerinin tedavisi de  yapılır.  6 / 7  Zehirlenme durumunda hemodiyaliz uygulanması ile beraber, kalsiyum kaybını azaltmak için 
kortikosteroidler de kullanılabilir. 
 
CONTRA -K’ dan gerekenden fazlasını kullanmışsanız, bir doktor veya eczacı ile konuşunuz. 
 
CONTRA- K’ yı kullanmayı unutursanız:  
Unutulan dozları dengelemek için çift doz almayınız. 
 
CONTRA- K ile tedavi sonlandırıldığında oluşabilecek etkiler  
Özel bir etki beklenmemektedir.  
 
4. Olası yan  etkiler 
 
Yan etkilerin değerlendirilmesi, aşağıdaki sıklık verilerine dayanmaktadır.  
- Çok yaygın: Tedavi edilen 10 kişide 1’den daha  fazla  
- Yaygın: Tedavi edilen 100 kişide 1’den daha fazla ve 10 kişide 1’den az 
- Yaygın olmayan: Tedavi edilen 1000 kişide 1’den daha fazla ve 100 kişide 1’den az 
- Seyrek: Tedavi edilen 10.000 kişide 1’den daha fazla ve 1000 kişide 1’den az 
- Çok seyrek: İzole vakalar dahil olmak üzere tedavi edilen 10.000 kişide 1 veya daha  az 
- Bilinmiyor: Eldeki verilerle tahmin  edilemiyor.  
 
Tüm ilaçlarda olduğu gibi, CONTRA -K’nın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdaki  yan etkiler  ilacın  özelliğine  bağlı  olarak  kan potasyum  seviyesinin normalin  altına  düşmesi 
ve kan kalsiyum seviyesinin yüksek olmasına bağlı olarak ortaya  çıkabilir.  
 
Seyrek: Bulantı, kusma, kabızlık, mide tahrişi, iştahsızlık ve ishal, Kalsiyum polistiren sülfonat 
parçalarının solunması nedeniyle akut bronşit ve/veya zatürre.  
 
Çok seyrek: Bağırsak tıkanması, çocuklarda makat yoluyla uygulama sonrası dışkı birikmesi, oral uygulamadan sonra sindirim sisteminde kitle oluşumu görebilir. 
 
Bilinmiyor: Bağırsak delinmesine neden olan sindirim sisteminde yara oluşumu veya doku ölümü, 
kanda potasyum azlığı, magnezyum azlığı veya kalsiyum fazlalığı. 
Kalsiyum fazlalığı, kalsiyum reçinesi alan diyaliz hastalarında ve kronik böbrek yetmezliği olan bazı 
hastalarda rapor edilmiştir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, derhâl 
doktorunuza ya da eczacınıza bildiriniz.  
  
 
 7 / 7  Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız. 
 
 
5. CONTRA- K’ nın  saklanması  
CONTRA -K’ yı çocukların göremeyeceği, erişemeyeceği yerlerde ve ambalajında saklayınız. 
25oC’nin altındaki oda sıcaklığında muhafaza edilmelidir. 
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra CONTRA -K’ yı kullanmayınız. 
Eğer üründe ve/veya ambalajında bozukluklar fark ederseniz CONTRA -K’ yı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız!  Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 
 
Ruhsat Sahibi:  
Gen İlaç ve Sağlık Ürünleri San. ve Tic. A.Ş.  
Mustafa Kemal Mah. 2119.Sok. No:3 D:2- 3 06520, Çankaya/ANKARA  
 
 
Üretim Yeri:  
GEN İLAÇ VE SAĞLIK ÜRÜNLERİ SAN. ve TİC. A.Ş.,  
ASO 2. ve 3. OSB Alcı OSB Mah. 2013 Cad. No.24 Sincan/ANKARA.  
 
Bu kullanma talimatı …/…/….. tarihinde onaylanmıştır.   