1/9  Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel  olarak  sizin için reçete  edilmiştir,  başkalarına  vermeyiniz.  
• Bu ilacın  kullanımı  sırasında,  doktora  veya hastaneye  gittiğinizde  doktorunuza  bu 
ilacı kullandığınızı söyleyiniz.  
• Bu talimatta  yazılanlara  aynen uyunuz.  İlaç hakkında  size önerilen  dozun  dışında  
yüksek veya  düşük  doz kullanmayınız . KULLANMA  TALİMATI  
SOLİAN  400 mg film kaplı  tablet 
Ağızdan alınır.  
• Etkin  madde:  Amisülpirid   400 mg 
• Yardımcı maddeler: Sodyum nişasta glikolat (tip A), laktoz monohidrat (inek sütü 
kaynaklı), mikrokristalize selüloz, hipromelloz, magnezyum stearat, film kaplama materyali: 
Hipromelloz, mikrokristalize selüloz, polioksil 40 stearat, titanyum dioksit (E171)  
 
 
Bu Kullanma Talimatında:  
 
1. SOLİAN  nedir  ve ne için kullanılır?  
2. SOLİAN’ı  kullanmadan  önce  dikkat  edilmesi  gerekenler  
3. SOLİAN  nasıl  kullanılır?  
4. Olası  yan etkiler  nelerdir?  
5. SOLİAN’ın  saklanması  
Başlıkları  yer almaktadır.  
1. SOLİAN  nedir  ve ne için kullanılır?  
SOLİAN’ın içinde amisülpirid etkin maddesi bulunur. 1 tablet içinde 400 mg etkin madde 
vardır. 30 film tablet içeren blister ambalajlarda kullanıma sunulmuştur. Eşit yarımlara 
bölünebilir çentikli tablet.  
 
SOLİAN’ın ayrıca piyasada, bir tablet içinde 200 mg amisülpirid içeren 60 ve 90 tabletlik 
formu ile 1 mL’sinde 100 mg amisülpirid içeren, 60 mL’lik oral solüsyon formu da 
bulunmaktadır. Yardımcı madde olan laktoz inek sütünden elde edilmiştir.  
 
SOLİAN bir çeşit ruhsal bozukluk (psikoz) durumunda kullanılan ilaçlar grubuna 
(antipsikotik) dahildir. Beyinde dopamin adlı bir maddenin bağlandığı reseptörleri seçici ve 
güçlü bir şekilde bloke ederek etkisini gösterir.  
SOLİAN,  aşağıdaki  belirtilen  durumların  tedavisinde  kullanılır:  
• İşitsel,  görsel  ve diğer  yanılsamalar,  düşünce  bozuklukları,  huzursuzluk - taşkınlık,  sanrı 
(hezeyan) gibi pozitif denilen belirtilerin ve/veya,  
• Duygulanım  küntleşmesi,  duygusal  ve sosyal  olarak  içe kapanma  gibi negatif  denilen 
belirtilerin görüldüğü akut ve kronik şizofreni gibi psikiyatrik hastalıklar ve,  2/9  • Psikoz  adı verilen  ruhsal  bozukluklar.  
2. SOLİAN’ı  kullanmadan  önce  dikkat  edilmesi  gerekenler 
SOLİAN’ı aşağıdaki durumlarda KULLANMAYINIZ 
Eğer,  
• SOLİAN’ın  içindeki  etkin  madde  olan amisülpiride  veya  ilacın  içerdiği  diğer  maddelerden 
birine karşı alerjiniz varsa,  
• Sizde,  prolaktin  adı verilen  vücutta  süt üretimini  sağlayan  bir hormon  salgılayan  hipofiz  
tümörü  veya  meme  kanseri  veya  hipofiz  bozuklukları  varsa  veya  olmasından  şüpheleniliyorsa,  
• Sizde  böbreküstü  bezinizle  ilgili  olan ve aşırı tansiyon  yükselmesi  krizleriyle  seyreden 
feokromositoma denen bir hastalık varsa veya bu hastalıktan şüpheleniliyorsa,  
• 15 yaşından  küçük olan çocuklarda,  
• SOLİAN  kullanırken  alınmaması  gereken  bir ilaç kullanıyorsanız  (diğer  ilaçlarla  birlikte 
kullanımı bölümüne bakınız).  
Eğer  emin  olmadığınız  bir durum  varsa,  doktorunuzun  veya  eczacınızın  tavsiyesine  
başvurunuz.  
 
SOLİAN’ı  aşağıdaki  durumlarda  DİKKATLİ  KULLANINIZ  
Eğer,  
• Doktorunuz tedaviye başlamadan önce elektrokardiyografinizin (EKG) çekilmesini 
isteyebilir. Bu ilaç kalp ritim bozukluklarına neden olabilir (“4. Olası yan etkiler nedir?” 
bölümüne bakınız.)  
• Aşağıdaki  durumlarda  bu ilaç dikkatle  kullanılmalıdır:  
o Yaşlı hastalarda: Tansiyonunuzu düşürme ve sersemlik yapma riski olduğundan 
özellikle hafıza ve düşünme ile ilgili problem yaşayan (demans hastalığı) bulunan  
yaşlı hastalarda dikkatli kullanılmalıdır. Böbrek yetmezliği durumunda, doktorunuz 
ilaç dozunuzu azaltabilir.  
o Beyindeki kan akışının aniden kesilmesi ile ortaya çıkan inme (felç) açısından risk 
faktörleri taşıyorsanız.  
o Böbrek hastalığınız (böbrek yetmezliğiniz) varsa. Bu durumda, doktorunuz ilacınızın 
dozunu azaltacaktır.  
o Sizin veya aile bireylerinizden birinin kanda pıhtı oluşması öyküsü varsa (çünkü 
antipsikotik ilaçlar kanda pıhtı oluşumuna neden olabilir).  
o Sara (epilepsi) veya parkinson (titreme, katılık hissi, yavaş hareket ve denge  
sağlamada sorunlar gibi belirtileri olan sinir sistemi hastalığı) hastasıysanız.  
o Şeker  hastalığınız  varsa  veya şeker  hastalığı  riskiniz  varsa.  
o Vücutta süt üretimini sağlayan prolaktin adı verilen hormonunuzun kandaki 
seviyesinin çok yüksek olması (hiperprolaktinemi) öykünüz varsa veya meme kanseri, 
hipofiz tümörü gibi prolaktin hormonuna bağımlı tümörünüz veya hipofiz  
bozuklukları varsa. Bu durumda, doktorunuz sizi yakından takip edecektir.  
o Normal  gece uykusundayken  kısa periyotlarda  nefes  durması  (uyku  apnesi  olarak  ifade 
edilir) durumu yaşıyorsanız veya yaşadıysanız ve aldığınız ilaçlar normal beyin 
aktivitelerinizi yavaşlatıyorsa (depresanlar).  
• SOLİAN ile ciddi karaciğer problemleri bildirilmiştir. Eğer yorgunluk, iştah kaybı,  
bulantı, kusma, karın ağrısı veya cildinizin veya gözlerinizin sararması gibi durumlar 
yaşarsanız derhal doktorunuzu bilgilendiriniz.  
• Tedaviniz sırasında kas sertliği veya kas ağrısıyla ilişkili kas kaybı (rabdomiyoliz) 
yaşarsanız; kanınızdaki kas enzimi kreatin fosfokinaz (CPK) seviyesinde artış ve 
açıklanamayan  ateşle  birlikte  bilinç  bozuklukları  varsa,  tedavinizi  derhal  durdurunuz  ve bu 3/9  durumun potansiyel olarak ölümcül bir sonucu olabileceği için acilen doktorunuza 
başvurunuz.  
• Tedaviniz  sırasında,  görme  bozuklukları  veya  baş ağrılarınız  olursa  vakit  kaybetmeden 
doktorunuzla konuşunuz..  
Sizde enfeksiyon veya açıklanamayan ateş ortaya çıkarsa, doktorunuz derhal kan testleri 
yapılmasını  isteyebilir.  Çünkü,  bu ilaç kan hücrelerinize  etki etmiş olabilir (örneğin beyaz kan 
hücrelerinizde azalma). Bu sorun kan testlerinden anlaşılabilir (4 “Olası yan etkiler nelerdir?” 
bölümüne bakınız).  
 
SOLİAN tedavisi aniden kesilmemelidir. Aksi takdirde uykusuzluk, bulantı ve kusma gibi 
belirtiler gösteren kesilme sendromu denilen bir duruma neden olabilir ve anormal hareketler 
ile ruhsal bozukluklar yeniden görülebilir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
SOLİAN’ın  yiyecek  ve içecek  ile kullanılması  
Bu gruptaki tüm antipsikotik ilaçlarda olduğu gibi, tedavi sırasında alkollü içeceklerden 
kaçınmalısınız.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
 
Hamilelik sırasında SOLİAN kullanımının güvenliliği tam olarak tespit edilmemiştir. 
Hamilelik sırasında ve çocuk doğurma potansiyeli bulunan etkili bir doğum kontrol yöntemi 
kullanmayan kadınlarda SOLİAN kullanılması önerilmemektedir.  
Hamilelik sırasında bu ilacı kullanıp kullanmayacağınıza doktorunuz karar verecektir. Nasıl 
kullanacağınız konusunda doktorunuzun tavsiyelerine uyunuz.  
Hamileliğinizin son 3 ayında SOLİAN kullandığınızda, doğumu takiben bebeğiniz anormal 
kas hareketleri, huzursuzluk, kaslarda aşırı gerginlik, kasların gerginliğini yitirmesi, titreme, 
uykulu olma hali, solunum güçlüğü veya beslenme bozukluğu riski altındadır. Eğer 
bebeğinizde bu belirtilerden herhangi biri mevcutsa, vakit kaybetmeden doktorunuza 
başvurunuz.  
Tedaviniz sırasında hamile olduğunuzu fark ederseniz, hemen doktorunuza veya eczacınıza  
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
 
SOLİAN  ile tedaviniz  sırasında  emzirmemelisiniz.  Eğer  SOLİAN  kullanıyorsanız,  bebeğinizi 
en iyi şekilde besleyebilmek için doktorunuza danışınız.  
 
Araç  ve makine  kullanımı  
SOLİAN, merkezi sinir sistemi fonksiyonlarında azalmaya neden olabilir. İlacı aldığınızda 
kendinizi uykulu hissedebilirsiniz, dikkatiniz dağılabilir, bulanık görebilir, araç ve makine 
kullanma yeteneğiniz bozulabilir. SOLİAN tedavisi sırasında, tedaviye verdiğiniz yanıtı 
doktorunuz değerlendirip izin verinceye kadar araç ve makine kullanmayınız.  4/9  SOLİAN’ın  içeriğinde  bulunan  bazı yardımcı  maddeler  hakkında  önemli  bilgiler  
Bu tıbbi ürün laktoz ihtiva eder. Daha önceden doktorunuz tarafından bazı şekerlere karşı 
intoleransınız (duyarlılığınız) olduğu söylenmişse bu tıbbi ürünü almadan önce doktorunuzla 
temasa geçiniz.  
 
Bu tıbbi ürün, her bir tabletinde 70 mg sodyum (ana yemek bileşeni/sofra tuzu) içerir. Bu  
miktar,  erişkin için önerilen günlük diyetle maksimum sodyum alım miktarının % 3,5’ine 
eşdeğerdir.  
 
Diğer  ilaçlar  ile birlikte  kullanımı  
Eğer başka bir ilaç kullanıyorsanız veya son zamanlarda kullandınız ise ya da kullanma 
ihtimaliniz varsa doktorunuza veya eczacınıza bildiriniz.  
SOLİAN’ı  aşağıdaki  ilaçlarla  birlikte  kesinlikle  kullanmayınız : 
• Vücudun  süt üretimi  bozukluğunda  kullanılan  ilaçlar  olan kabergolin,  kinagolid,  
• Endişe  veya  depresyon  tedavisinde  kullanılan  ilaçlar  olan sitalopram  ve essitalopram,  
• Bulantı  ve kusma tedavisinde  kullanılan domperidon,  
• Endişe  veya  kurdeşen  tedavisinde  kullanılan hidroksizin,  
• Sıtma  tedavisinde  kullanılan  piperakin.  
 
SOLİAN’ı  aşağıdaki  ilaçlarla  birlikte  kullanmaktan  kaçınınız:  
• Parkinson hastalığı tedavisinde kullanılan, levodopa veya bazı ilaçlar (amantadin, 
apomorfin, bromokriptin, entakapon, lizürid, pergolid, piribedil, pramipeksol, razagilin, 
ropinirol, rotigotin, selejilin, tolkapon),  
• Narkolepsi (gündüz uyku eğilimi ve uyku atakları belirtileri olan bir hastalık) tedavisinde 
kullanılan bir ilaç olan sodyum oksibat,  
• Torsades de Pointes adı verilen yaşamı tehdit eden düzensiz kalp ritmi durumuna neden 
olabilen ilaçlar:  
o Kinidin, hidrokinidin, dizopiramid gibi sınıf Ia antiaritmikleri adı verilen kalpteki  
ritim bozuklukları için kullanılan ilaçlar,  
o Amiodaron, dronedaron, sotalol, dofetilid ve ibutilid gibi sınıf III antiaritmikleri adı 
verilen kalp ritim bozukluğu tedavisinde kullanılan ilaçlar,  
o Psikiyatrik hastalıkların tedavisinde kullanılan bazı ilaçlar: Klorpromazin, 
siyamemazin, droperidol, flupentiksol, flufenazin, haloperidol, levomepromazin, 
pimozid, pipamperon, pipotiazin, sülpirid, sültoprid, tiaprid, zuklopentiksol,  
o Parazit tedavisinde kullanılan bazı ilaçlar: klorokin, halofantrin, lumefantrin, 
pentamidin,  
o Bazı ilaçlara  olan bağımlılığın  tedavisinde kullanılan  bir ilaç olan metadon,  
o Bazı diğer ilaçlar (örneğin arsenik bileşikleri, difemanil, damar yoluyla uygulanan 
dolasetron, damar yoluyla uygulanan eritromisin, hidroksiklorokin, levofloksasin, 
mekitazin, mizolastin, prukaloprid, damar yoluyla uygulanan vinkamin, 
moksifloksasin, damar yoluyla uygulanan spiramisin, toremifen, vandetanib),  
o Alkol  içeren  ilaçlar.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. SOLİAN  nasıl  kullanılır?  
Uygun  kullanım  ve doz/uygulama  sıklığı  için talimatlar:  
Doktorunuz ilacınızı ne kadar dozda alacağınızı, ne şekilde alacağınızı ve piyasadaki farklı 
takdim şeklindeki SOLİAN ürünlerinden hangisinin sizin için daha uygun olduğunu 5/9  söyleyecektir.  
• Duygulanım küntleşmesi, duygusal ve sosyal olarak içe kapanma gibi negatif semptomların 
baskın  olduğu  durumlar:  Tavsiye  edilen  dozaj  günde  50 mg ile 300 mg’dır.  Dozlar  hastanın  
durumuna göre bireysel olarak ayarlanmalıdır. En uygun doz günde yaklaşık 100 mg’dır (1/2 
tablet, SOLİAN 200 mg tablet).  
 
• İşitsel, görsel ve diğer yanılsamalar, düşünce bozuklukları, huzursuzluk - taşkınlık, sanrı 
(hezeyan) gibi pozitif semptomların, negatif semptomlarla karışık bulunduğu durumlar:  
Tedavinin başlangıcında, pozitif semptomların kontrol altına alınmasını sağlayacak bir dozaj, 
yani günde 400 mg ile 800 mg (günde 1 veya 2 tablet SOLİAN 400 mg film tablet) 
uygulanmalıdır. Bundan sonra dozaj etkili en düşük dozu elde etmek üzere, hastanın yanıtına 
göre bireysel olarak ayarlanmalıdır.  
• Akut psikotik ataklar:  Tedavinin başlangıcında: Oral yoldan tavsiye edilen dozaj günde 400 
ila 800 mg’dır (günde 1 veya 2 tablet SOLİAN 400 mg film tablet), en yüksek doz hiçbir 
zaman 1200 mg’ı aşmamalıdır (günde 3 tablet SOLİAN 400 mg film tablet)  
Bundan  sonra: Dozlar  hastadan  alınan  yanıta  göre sürdürülmeli  ya da ayarlanmalıdır.  
Her durumda, idame tedavisinin dozu, etkili en düşük doz kullanılarak, bireysel olarak 
belirlenmelidir.  
Uygulama yolu ve metodu:  
• SOLİAN  ağızdan  alınır.  
• Günlük  doz 400 mg veya  altındaysa,  tabletleri bir  defada veriniz.  
• Günlük  doz 400 mg'ı aşıyorsa,  tabletleri  iki defada  veriniz.  
• Tabletleri  bir bardak  su ile bütün  halinde,  doktorunuzun  önerdiği  miktarda  yutunuz.  
 
Değişik  yaş grupları:  
Çocuklarda  kullanımı:  
15 yaşından 18 yaşına kadar olan dönemde SOLİAN kullanımı tavsiye edilmemektedir; 15  
yaşından küçük çocuklarda kullanılmamalıdır.  
 
Yaşlılarda  kullanımı:  
Yaşlılarda tansiyon düşmesi ve sakinleştirici etkiye karşı artmış hassasiyet riski olduğu için, 
yaşlılarda  kullanım  sırasında  dikkatli  olunmalıdır. Konvansiyonel  ve atipik  antipsikotik  ilaçlar 
demansa bağlı psikozu olan yaşlı hastaların tedavisinde kullanıldığında ölüm riskinde artışa 
neden olmaktadır.  
 
Özel  kullanım  durumları:  
Böbrek  yetmezliği:  
SOLİAN  böbrekler  yoluyla  atıldığından  böbrek  yetmezliğinde  hastalığınızın  şiddetine  göre, 
doktorunuz sizin için en uygun dozu ve tedavi şeklini ayarlayacaktır.  
 
Karaciğer  yetmezliği:  
SOLİAN  düşük  oranda  metabolize  olur;  bu yüzden  karaciğer  yetmezliği  olan hastalarda 
dozun azaltılması gerekli değildir.  
 
Eğer  SOLİAN’ın  etkisinin  çok güçlü  veya zayıf  olduğuna  dair bir izleniminiz  var ise doktorunuz 
veya eczacınız ile konuşunuz.  
 6/9  Kullanmanız  gerekenden  daha  fazla SOLİAN  kullandıysanız:  
SOLİAN’dan  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
SOLİAN’dan kullanmanız gerekenden fazlasını kullanmışsanız, sizde uyuşukluk, uyku hali, 
koma, düşük tansiyon, yerinde duramama, titreme, kasılma gibi ekstrapiramidal belirtiler 
ortaya çıkabilir.  
 
SOLİAN’ı başka antipsikotik ilaçlarla birlikte, gerekenden fazla miktarda kullanmışsanız 
ölüm görülebilir.  
 
Bu durumda hastaneye başvurunuz. Doktorunuz sizi iyileşene kadar hastanede takip edecek, 
kalbinizin çalışmasını izleyecek ve şiddetli hareket bozukluklarınız varsa, bunları ortadan 
kaldıracak ilaçlar verecektir.  
SOLİAN’ı  kullanmayı  unutursanız  
Bir sonraki  dozu  normal  saatte  alınız.  Birden  fazla  dozu  unutmuşsanız,  doktorunuza  danışınız.  
Unutulan  dozları  dengelemek  için çift doz almayınız.  
 
SOLİAN  ile tedavi  sonlandırıldığındaki  oluşabilecek  etkiler  
SOLİAN  tedavisini  doktorunuzun  onayı  olmadan  bırakırsanız,  tedavinin  yararlı  etkileri 
ortadan kalkabilir ve hastalığınızın belirtileri yeniden başlayabilir.  
 
SOLİAN tedavisini birdenbire bırakırsanız, sizde yerinde duramama hali, kaslarda istemsiz 
kasılmaların neden olduğu hareket bozukluğu ve istemli hareketlerde bozukluk gibi belirtiler 
ortaya çıkabilir. Bu nedenle SOLİAN’ın, doktorunuzun önerdiği şekilde, kademeli olarak 
kesilmesi gerekir.  
 
Doktorunuza  danışmadan  SOLİAN  tedavisine  ara vermeyiniz  veya  tedaviyi  sonlandırmayınız.  
 
4. Olası  yan etkiler nelerdir?  
Tüm ilaçlar gibi SOLİAN’ın içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın: 10 hastanın en az 1’inde görülebilir.  
Yaygın:  10 hastanın  birinden az,  fakat  100 hastanın  birinden  fazla  görülebilir.  
Yaygın  olmayan:  100 hastanın  birinden  az, fakat  1.000  hastanın  birinden  fazla  görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. 
Bilinmiyor:  Eldeki  verilerden  hareketle  tahmin  edilemiyor.  
 
Aşağıdakilerden biri olursa, SOLİAN’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Tedaviniz sırasında, açıklanamayan ateş ile birlikte kaslarınızda sertlik ve bilinç 
bozuklukları meydana gelirse tedavinizi derhal durdurunuz ve acilen tıbbi yardım 
alınız.  
• Ciddi bayılma (bilinç kaybı) ve ölümle sonuçlanabilen kalp ritim bozuklukları (“2. 
SOLİAN’ı kullanmadan önce dikkat edilmesi gerekenler” bölümüne bakınız).  
• Bacaklarda şişme, ağrı ve kızarıklık. Özellikle bacaklarınızdaki toplardamarlarda, 
kan damarları aracılığıyla akciğere taşınarak göğüs ağrısı ve nefes almada zorluğa 7/9  yol açabilen kan pıhtıları oluşması nedeniyle meydana gelir.  
• Yaşamı  tehdit  edebilen  ve nefes  almakta  güçlüğe  neden  olan yüz ve/veya  boğazda  
aniden  şişme  (anjiyoödem),  ciltte  kızarıklık,  kaşıntılı  döküntü  (kurdeşen).  
Bunların  hepsi  ciddi  yan etkilerdir.  Acil tıbbi müdahale  gerekebilir.  
Diğer  yan etkiler 
Çok yaygın:  
• Titreme,  kaslarda  katılık,  kramplar,  anormal  hareketler,  aşırı tükürük  salgılama  
Yaygın:  
• Boyun  tutulması,  göz kaslarında  anormal  hareketler  (okülojirik  kriz),  çene 
kilitlenmesi  
• Uyku  hali 
• Uykusuzluk, endişe,  huzursuzluk  
• Kabızlık, bulantı, kusma, ağızda  kuruluk  
• Kadında  cinsel soğukluk  (frijidite)  
• Prolaktin  denilen  vücutta  süt üretimini  sağlayan  hormonun  kandaki  seviyesinin 
çok artması (hiperprolaktinemi);  
o Kadınlarda  adet kanamalarının  kesilmesine,  anormal  şekilde  memeden  süt 
gelmesine ve meme ağrısına neden olabilir.  
o Erkeklerde  memelerin  şişmesine  ve penisin  sertleşmesinde  bozukluğa 
(iktidarsızlık) neden olabilir.  
• Kilo artışı  
• Tansiyon düşmesi  
• Bulanık görme  
Yaygın  olmayan:  
• Dil veya  yüzde  kontrol  edilemeyen  ritmik hareketler  
• Nöbetler  (bir veya daha  fazla kasta istemsiz  kasılmalar)  
• Kan şekerinin  yükselmesi  (hiperglisemi)  
• Kalp  atım sayısında  azalma  (bradikardi)  
• Bazı karaciğer  enzim  seviyelerinde,  özellikle  de transaminaz  adı verilen  karaciğer 
enzimlerinde artış  
• Alerjik reaksiyonlar  
• Kandaki  yağın  (trigliserid)  yükselmesi  (hipertrigliseridemi)  
• Kandaki  kolesterolün  yükselmesi  (hiperkolesterolemi)  
• Karaciğer  doku  hasarı  
• Kemik  yoğunluğunda  azalma  veya kemik  yapısında  değişme  (osteopeni, 
osteoporoz), kemiklerin zayıflaması  
• Zihin  karışıklığı  (konfüzyon)Burun  tıkanması  
• İltihaplanma, nefes alma güçlüğü, enfeksiyon, öksürük şeklinde kendini 
gösterebilen akciğer bozuklukları (aspirasyon pnömonisi) (esas olarak merkezi 
sinir sistemini yatıştırıcı etkisi olan diğer ilaçlarla birlikte kullanımı durumunda)  
• Kan basıncında  yükselme  
• İdrar  yapmada  güçlük  
• Akyuvar  sayısında  azalma  (lökopeni)  
• Kandaki  parçalı  hücre  sayısında  azalma  (nötropeni  8/9   
Seyrek:  
• Beyaz  kan hücreleri  sayısında  azalma (agranülositoz)  
• Baş ağrıları verya görme bozuklukları gibi belirtilere neden olabilen iyi huylu hipofiz 
bezi tümörü  
• Kanda sodyum düzeyinin normalin altına düşmesi (hiponatremi), uygunsuz  
antidiüretik hormon (vücudun su dengesini düzenleyen hormon) salgılanması 
sendromu  
• Genel ve nörolojik (sinir sistemi ile ilgili) bozuklukların eşlik ettiği açıklanamayan  
ateş 
• Ciddi  bayılma  (bilinç  kaybı),  ölüme  neden  olabilen  kalp ritim  bozuklukları  
• Bacaklarda şişme, ağrı ve kızarıklık. Bu durum, damarlardaki kan pıhtılarının 
(özellikle bacaklarda), kan damarları boyunca akciğerlere ulaşmak üzere hareket 
etmesi ve göğüs ağrısı ve nefes almada güçlüğe neden olması sebebiyle oluşur.  
• Yüz ve/veya boyunda, hayatı tehdit edici olabilen nefes almayı güçleştirecek şekilde 
ani şişme (anjiyoödem), deride kırmızı, kaşıntılı benekler (kurdeşen)  
• Venöz  tromboembolik  olay (VTE) riski 
• Normal  gece uykusundayken  kısa periyotlarla nefes  durması  (uyku  apnesi)  
Bilinmiyor:  
• Doğumu takiben bebeğinizde anormal kas hareketleri, huzursuzluk, kaslarda aşırı 
gerginlik, kasların gerginliğini yitirmesi, titreme, uykulu olma hali, solunum güçlüğü 
veya beslenme bozukluğu (ilaç kesilme sendromu) (“2. SOLİAN’ı kullanmadan önce 
dikkat edilmesi gerekenler” bölümünde “Hamilelik” başlığı altına bakınız).  
• Huzursuz bacak sendromu (bacaklarda, hareket ettirilerek geçici rahatlama sağlanan  
ve günün sonunda daha kötüleşen, rahatsız edici his)  
• Güneş  veya  ultraviyole  ışığa  maruz  kalındığında  artan  deri hassasiyeti  
• Denge  kaybı nedeniyle  kırıklara neden  olabilen düşmeler  
• Kas liflerinin  yıkımı  ve kas ağrısı (rabdomiyoliz)  
• Kanda  artan  kreatin  fosfokinaz  seviyeleri  (kas hasarını  gösteren  kan testi)  
 
Eğer  bu kullanma  talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz . 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç  Yan Etki Bildirimi” ikonunu tıklayarak ya  da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. SOLİAN’ın  saklanması  
SOLİAN’ı  çocukların  göremeyeceği,  erişemeyeceği  yerlerde  ve ambalajında  saklayınız.  
 
25°C  altındaki oda sıcaklığında ve orijinal  ambalajında saklayınız.  
Son kullanma  tarihiyle  uyumlu  olarak  kullanınız  
 
Ambalajdaki son kullanma tarihinden sonra SOLİAN' ı kullanmayınız. Son kullanma tarihi 9/9  kutu üstünde belirtilen ayın son günüdür.  
 
Son kullanma tarihi  geçmiş  veya  kullanılmayan  ilaçları  çöpe  atmayınız!  Çevre, Şehircilik ve 
İklim  Değişikliği  Bakanlığınca  belirlenen  toplama sistemine  veriniz.  
 
Ruhsat  sahibi : 
Sanofi  Sağlık  Ürünleri  Ltd. Şti. 
Şişli-İstanbul  
Üretim  yeri: 
Sanofi  İlaç San. ve Tic. A.Ş. 
Lüleburgaz -Kırklareli  
 
Bu kullanma  talimatı  ../../. ... tarihinde  onaylanmıştır.  