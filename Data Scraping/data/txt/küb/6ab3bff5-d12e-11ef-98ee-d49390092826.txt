KISA ÜRÜN BİLGİSİ
1. BEŞERİ TIBBİ ÜRÜNÜN ADI
GEROFEN® film tablet
2. KALİTATİF VE KANTİTATİF BİLEŞİM
Etkin madde: Her tablet 200 mg ibuprofen içerir.
Yardımcı maddeler:
Laktoz monohidrat………….40 mg
Sodyum nişasta glukolat……..5 mg
Yardımcı maddeler için bölüm 6.1'e bakınız.
3. FARMASÖTİK FORM
Film tablet
Beyaz renkli, yuvarlak film tabletler.
4. KLİNİK ÖZELLİKLER
4.1. Terapötik endikasyonlar
 Romatizmal ağrılar
 Sırt ağrısı
 Baş ağrısı
 Diş ağrısı
 Kas ağrıları
 Adet sancıları
 Soğuk algınlığı ve grip belirtileri
 Ateşin düşürülmesi
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler ve 12 yaşından büyük çocuklar:
İstenmeyen etkiler, semptomları kontrol altına almak için gerekli olan en düşük etkin dozun
en kısa sürede kullanılması ile en aza indirilebilir (Bkz. Bölüm 4.4). Eğer semptomlarda
düzelme gözlenmez veya kötüleşirse, ya da 10 günden daha fazla süreyle kullanım gerekirse
doktora danışılmalıdır.
1 / 17İhtiyaca göre her 4 ila 6 saatte 1 veya 2 tablet alınır. 24 saat içinde 6 tablet (1200 mg)
aşılmamalıdır.
Uygulama şekli:
 GEROFEN ağız yoluyla alınır.
 Ağız boğaz iritasyonunun engellenmesi için tabletler çiğnenmeden, parçalanmadan, bütün
olarak bir bardak su ile yutulmalıdır.
Özel popülasyonlara ilişkin ek bilgiler:
Böbrek/karaciğer/kalp yetmezliği:
GEROFEN kullanımı böbrek fonksiyonlarında bozulmayla sonuçlanabilir. Ciddi böbrek,
kalp veya karaciğer rahatsızlığı varsa kullanmadan önce doktora danışılmalıdır. Bu
hastalarda doz mümkün olan en düşük seviyede tutulmalı ve böbrek fonksiyonları
izlenmelidir.
Pediyatrik popülasyon:
12 yaşın altındaki çocuklarda kullanılmaz.
Geriyatrik popülasyon:
Yaşlı hastalar yan etkileri ve sonuçları açısından yüksek risk altındadır. Bu hastalarda
dikkatli kullanılmalıdır.
4.3. Kontrendikasyonlar
GEROFEN; ibuprofene ve/veya içerdiği yardımcı maddelerin herhangi birine aşırı hassasiyeti
olan hastalarda kontrendikedir.
Aspirin veya diğer non-steroidal antiinflamatuvar ilaçlar (NSAİİ) ile, astım, rinit, anjiyoödem
veya ürtiker gibi aşırı duyarlılık reaksiyonu hikayesi olan hastalarda ibuprofen kontrendikedir.
GEROFEN, önceden geçirilmiş veya aktif ülseratif kolit, Crohn hastalığı, rekürran peptik ülser
veya gastrointestinal kanama (belirgin ülserasyon veya kanama episodu şeklinde tanımlanan
iki veya daha fazla kanıtlanmış atak) olan hastalarda kullanılmamalıdır. Geçmişlerinde önceki
bir NSAİİ tedavisine bağlı gastrointestinal kanaması ya da perforasyon öyküsü bulunan
hastalarda kontrendikedir.
GEROFEN, şiddetli hepatik yetmezliği, şiddetli renal yetmezliği ve şiddetli kalp yetmezliği
(NYHA Sınıf IV) olan hastalarda kontrendikedir (Bkz. 4.4. Özel kullanım uyarıları ve
2 / 17önlemleri).
Koroner arter by-pass greft operasyonu geçirenlerde ameliyat öncesi veya sonrası dönemde
ağrı tedavisinde kullanılması kontrendikedir.
Hamileliğin son 3 ayında kullanılmamalıdır. (Bkz. 4.6. Gebelik ve laktasyon)
Serebrovasküler kanaması olanlarda ya da herhangi bir aktif kanaması olanlarda
kontrendikedir.
4.4. Özel kullanım uyarıları ve önlemleri
Kardiyovasküler (KV) risk
- NSAİİ’ler ölümcül olabilecek KV trombolik olaylar, miyokard enfarktüsü ve inme
riskinde artışa neden olabilir. Bu risk, kullanım süresine bağlı olarak artabilir. KV
hastalığı olan veya KV hastalık risk faktörlerini taşıyan hastalarda risk daha yüksek
olabilir.
- GEROFEN koroner arter bypass cerrahisi öncesi ağrı tedavisinde kontrendikedir.
Gastrointestinal (GI) riskler
- NSAİİ’ler kanama, ülserasyon, mide veya bağırsak perforasyonu gibi ölümcül
olabilecek ciddi GI advers etkilere yol açarlar. Bu istenmeyen etkiler herhangi bir
zamanda, önceden uyarıcı bir semptom vererek veya vermeksizin ortaya çıkabilirler.
Yaşlı hastalar ciddi GI etkiler bakımından daha yüksek risk taşımaktadırlar.
GEROFEN’in siklooksijenaz (COX)-2 inhibitörleri dahil diğer NSAİİ’ler ile birlikte
kullanımından kaçınılmalıdır.
Renal fonksiyonlar kötüleşebileceğinden renal yetmezliği olan hastalarda dikkatli
kullanılmalıdır.
Karaciğer fonksiyon bozukluğu olan hastalarda dikkatli kullanılmalıdır.
Renal fonksiyonlarda kötüleşmeye bağlı böbrek yetmezliği gelişebilir.
GEROFEN, kalp yetmezliği veya hipertansiyon öyküsüne sahip hastalara dikkatle
verilmelidir, çünkü ibuprofen uygulanmasıyla renal fonksiyon kötüleşmesi ve/veya sıvı
retansiyonuna bağlı olarak ödem, hipertansiyon ve/veya kardiyak bozukluk görülebilir
(Bkz. 4.8. İstenmeyen etkiler).
3 / 17Siklooksijenaz/prostaglandin sentezini inhibe eden bu ilacın ovülasyonu etkileyerek kadın
fertilitesini bozduğuna dair kanıtlar mevcuttur. Bu durum geçicidir ve ilacın kesilmesinden
sonra düzelir.
Gastrointestinal hastalık şikayeti ve kronik iltihaplı bağırsak hastalığı bulunan hastalar
yakın takip altında bulundurulmalıdır (Ülseratif kolit, Crohn hastalığı).
Karma tip bağ dokusu hastalıkları ve sistemik lupus eritematozus (SLE)’de aseptik
menenjit riskinin arttığı bildirilmiştir.
İstenmeyen etkiler ilacın düşük dozlarda ve kısa süre kullanılması ile en aza indirilebilir
(Bkz. 4.2 Pozoloji ve uygulama şekli).
Özellikle yaşlılarda ölümcül olabilen gastrointestinal kanama ve perforasyon gibi ciddi yan
etkilerin gözlenme riski artmıştır. Bu hastalarda mümkün olan en düşük etkili doz
uygulanmalıdır.
Kardiyovasküler ve serebrovasküler etkiler:
Klinik çalışmalar, özellikle yüksek dozda (2400 mg/gün) ibuprofen kullanımının arteriyel
trombotik olayların (örn. miyokard enfarktüsü ya da inme) riskinde küçük bir artış ile
ilişkili olabileceğini göstermektedir. Bütünüyle ele alındığında epidemiyolojik çalışmalar,
düşük doz ibuprofenin (örn; ≤ 1200 mg/gün), miyokard enfarktüsü riskinde artış ile ilişkili
olabileceğini düşündürmemektedir.
Kontrol altına alınmayan hipertansiyon, konjestif kalp yetmezliği (NYHA II-III), mevcut
iskemik kalp hastalığı, periferik arter hastalığı ve/veya serobrovasküler hastalığı olan
hastalar, sadece dikkatli bir değerlendirme sonrasında ve yüksek dozlardan (2400 mg/gün)
kaçınarak ibuprofen ile tedavi edilmelidir.
Yapılan iki büyük kontrollü klinik araştırma sonucuna göre, koroner arter bypass greft
uygulamasını takiben 10-14 gün arasında ağrı tedavisi için bir COX-2 selektif NSAİİ
kullanımının miyokard enfarktüsü ve inme riskinde artışa neden olduğu gözlemlenmiştir
(bkz. bölüm 4.3 Kontrendikasyonlar).
Hipertansiyon:
Diğer tüm NSAİİ’lerle olduğu gibi, ibuprofen de hipertansiyon oluşumuna veya daha önce
mevcut hipertansiyonun kötüleşmesine ve bu iki durum da kardiyovasküler olaylar riskinin
4 / 17artmasına neden olabilir. İbuprofen de dahil, NSAİİ’ler hipertansiyonlu hastalarda dikkatli
kullanılmalıdır. İbuprofen tedavisi başlangıcında ve tedavi seyri boyunca kan basıncı
yakından izlenmelidir.
Özellikle yüksek dozlarda ibuprofen (2400 mg/gün) kullanımı gerektiğinde,
kardiyovasküler olaylara yönelik risk faktörleri olan (örn. Hipertansiyon, hiperlipidemi,
diyabet, sigara) hastalarda uzun süreli bir tedavi başlatılmadan önce de dikkatli
değerlendirme yapılmalıdır.
Gastrointestinal (Gİ) etkiler - Gİ ülserasyon, kanama veya perforasyon riski:
GEROFEN dahil NSAİİ tedavisi uygulanan hastalarda, fatal olabilen mide, ince bağırsak
veya kalın bağırsakta enflamasyon, kanama, ülserasyon veya perforasyon gibi ciddi Gİ
toksisitesi ile ilgili istenmeyen etkiler meydana gelebilir. Bu ciddi istenmeyen etkiler
semptomları olsun veya olmasın herhangi bir zamanda NSAİİ’ler ile tedavi edilen
hastalarda oluşabilir.
Daha önceden özellikle hemoraji ve perforasyon ile seyreden ülser hikayesi olan hastalar
ve yaşlılarda yüksek dozda NSAİİ kullanımı ile ülser Gİ kanama ve perforasyon riski
artmaktadır. Bu hastalarda tedaviye mümkün olduğunca düşük dozda başlamalıdır.
NSAİİ’ler, geçmişte ülser hastalığı veya Gİ kanaması hikayesine sahip hastalara
uygulanırken son derece dikkatli olunmalıdır. Yapılan çalışmalar, NSAİİ kullanan,
önceden peptik ülser ve/veya Gİ kanama hikayesine sahip hastaların, bu risk faktörlerine
sahip olmayan hastalara kıyasla Gİ kanama geliştirme riskinin 10 kat fazla olduğunu
göstermiştir. Ülser hikayesine ek olarak, yapılan farmakoepidemiyolojik çalışmalarda, Gİ
kanama riskini artırabilecek aşağıdakiler gibi çok sayıda başka, birlikte tedavi ve
komorbiditeye yol açabilecek durum tanımlanmıştır: oral kortikosteroidlerle tedavi,
antikoagülanlarla tedavi, selektif serotonin geri alım inhibitörü (SSRI) ilaçlar, NSAİİ ile
tedavinin uzaması, sigara içmek, alkol bağımlılığı, ilerlemiş yaş ve genel sağlık durumunun
kötü olması. Fatal Gİ olaylar hakkındaki spontan raporların çoğu yaşlı ve zayıf bünyeli
hastalarda görülmektedir; bu nedenle bu popülasyonda tedavi yaparken özellikle dikkatli
olmak gerekir.
Advers bir Gİ olayın potansiyel riskini en aza indirmek için, mümkün olan en kısa süreyle
en düşük etkili doz kullanılmalıdır. Yüksek risk grubundaki hastalarda, NSAİİ içermeyen
alternatif tedaviler dikkate alınmalıdır.
5 / 17İbuprofen tedavisi sırasında gastrointestinal kanama ya da ülserasyon görülmesi halinde
ilaç kullanımına hızlı şekilde son verilmelidir.
Renal etkiler:
Diğer NSAİİ’lerde olduğu gibi, GEROFEN’in uzun süreli uygulanması renal papiller
nekroz ve renal medullada diğer değişikliklere yol açabilir. Renal prostaglandinlerin renal
perfüzyonun korunmasında telafi edici bir rol oynadığı hastalarda ikinci bir renal toksisite
şekli görülmüştür. Bu hastalarda bir NSAİİ’nin uygulanması, prostaglandin oluşumunda ve
ikincil olarak renal kan akımında açık renal dekompansasyonu tetikleyebilecek doza
bağımlı bir düşmeye neden olabilir. Bu reaksiyon açısından en büyük risk altında bulunan
hastalar böbrek yetmezliği, kalp yetmezliği veya karaciğer yetmezliği olanların yanısıra
diüretik veya anjiyotensin dönüştürücü enzim (ADE) inhibitörleri kullananlar ve
yaşlılardır. NSAİİ tedavisinin kesilmesinden sonra, genelde tedavi öncesindeki duruma
geri dönülür.
Anafilaktoid reaksiyonlar:
Diğer NSAİİ’lerde olduğu gibi, GEROFEN’e önceden bilinen bir maruziyeti olmayan
hastalarda anafilaktoid reaksiyonlar meydana gelebilir (bkz. 4.3. Kontrendikasyonlar, Özel
Kullanım Uyarıları ve Önlemleri-Önceden Var Olan Astım). Anafilaktoid bir reaksiyon
meydana geldiği takdirde, hastaya derhal acil tedavi uygulanmalıdır.
Hepatik etkiler:
Karaciğer yetmezliğine işaret eden belirti ve/veya semptomlar gösteren veya karaciğer test
değerleri anormal olan bir hasta, GEROFEN tedavisi sırasında daha şiddetli bir karaciğer
reaksiyonun gelişmesine karşı değerlendirilmelidir. Karaciğer hastalığına işaret eden klinik
belirti ve semptomların gelişmesi veya sistemik belirtilerin (örneğin, eozinofili, döküntü,
vb.) meydana gelmesi halinde, GEROFEN tedavisi kesilmelidir.
Hematolojik etkiler:
Trombosit agregasyonunu inhibe eden nonsteroid antiinflamatuvar ilaçların bazı hastalarda
kanama süresini uzattıkları gösterilmiştir. Aspirinin tersine, bunların trombosit fonksiyonu
üzerindeki etkileri kalitatif açıdan daha az, daha kısa süreli ve geri dönüşlüdür. İbuprofen
genel olarak trombosit sayısı, protrombin zamanı (PT) veya parsiyel tromboplastin
zamanını (PTT) etkilemez. GEROFEN alan ve trombosit fonksiyonlarındaki değişimlerden
koagülasyon bozuklukları gibi advers şekilde etkilenebilecek ve antikoagülan kullanan
hastalar dikkatle izlenmelidir.
6 / 17Önceden var olan astım:
Astım hastalarının aspirine duyarlı astımı olabilir. Aspirine duyarlı astım hastalarında
aspirin kullanımı, fatal olabilecek derecede şiddetli bronkospazma yol açabilir. Bu gibi
aspirine duyarlı hastalarda aspirin ve diğer NSAİİ’ler arasında bronkospazm da dahil
olmak üzere çapraz reaksiyonlar bildirildiği için, aspirine bu çeşit bir duyarlılığa sahip
hastalar GEROFEN kullanmamalı ve önceden var olan astımı olan hastalarda dikkatli
kullanılmalıdır (bkz. bölüm 4.3 Kontrendikasyonlar).
Deri reaksiyonları:
İbuprofen dahil, NSAİİ’lerin kullanımıyla ilişkili olarak çok nadiren ve bazıları ölümcül
olabilen, eksfoliyatif dermatit, Stevens-Johnson sendromu ve toksik epidermal nekroliz
dahil ciddi deri reaksiyonları bildirilmiştir. Hastaların en çok çalışma seyrinin başlarında
bu olaylarla ilgili risk altında olduğu görülmektedir, olguların çoğunluğunda olay
başlangıcı tedavinin birinci ayında meydana gelmektedir. Deri döküntüsü, mukoza
lezyonları veya başka her türlü aşırı duyarlılık belirtisi ilk ortaya çıktığında ibuprofen
kesilmelidir.
Laboratuvar testleri:
Uyarıcı semptomlar olmadan ciddi Gİ sistem ülserasyonları ve kanama ortaya
çıkabildiğinden, hekimler Gİ kanamanın belirti ya da semptomları açısından hastaları
izlemelidirler. Uzun dönemli NSAİİ tedavisi gören hastaların tam kan sayımı ve
biyokimyası profilleri periyodik olarak kontrol edilmelidir. Eğer karaciğer ya da renal
rahatsızlıkla uyumlu klinik belirti ve semptomlar gelişirse ya da sistemik belirtiler (örn.
eozinofili, döküntü, vb.) ortaya çıkarsa ibuprofen kesilmelidir.
Bu ürün laktoz içerir. Nadir kalıtımsal galaktoz intoleransı, Lapp laktoz yetmezliği ya da
glukoz-galaktoz malabsorpsiyon problemi olan hastaların bu ilacı kullanmamaları gerekir.
Bu tıbbi ürün sodyum ihtiva eder. Bu tıbbi ürün her dozunda 1 mmol (23 mg)’dan daha az
sodyum ihtiva eder; yani esasında “sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Diğer NSAİİ’ler, antikoagülanlar veya herhangi bir başka ilaç kullanılıyorsa ibuprofen
kullanmadan önce doktora danışılmalıdır.
Bazı hastalarda etkileşimler bildirildiği için, aşağıdaki ilaçların herhangi birisiyle tedavi
edilmekte olan hastalarda dikkatli olunmalıdır.
7 / 17ADE-inhibitörleri: Mevcut raporlarda, NSAİİ’lerin ADE-inhibitörlerinin antihipertansif
etkisini azaltabileceğini belirtilmektedir. Bu etkileşim, NSAİİ’leri ADE-inhibitörleriyle
birlikte almakta olan hastalarda dikkate alınmalıdır.
Aminoglikozitler: NSAİİ’ler aminoglikozitlerin atılımını azaltabilir.
Asetilsalisilik asit: Asetilsalisilik asit ve ibuprofenin birlikte uygulanması, artan advers etki
potansiyeli nedeniyle önerilmemektedir.
Deneysel veriler, eş zamanlı kullanıldıklarında ibuprofenin düşük doz asetilsalisilik asidin
platelet agregasyonu üzerindeki etkisini kompetitif olarak inhibe edebileceğini
göstermektedir. Bu verilerin klinik olarak ekstrapolasyonu ile ilgili belirsizlikler bulunmasına
rağmen, ibuprofenin uzun süreli ve sürekli kullanımının, düşük doz asetilsalisilik asidin
kardiyoprotektif etkisini azaltabileceği olasılığı göz ardı edilemez. Arasıra kullanılan
ibuprofen ile klinik olarak anlamlı bir etki gözlenmesi muhtemelen beklenmemektedir (Bkz.
Bölüm 5.1).
Metotreksat: NSAİİ’lerin, tavşan böbrek kesitlerinde metotreksat birikimini kompetitif
inhibe ettikleri bildirilmiştir. Bu durum, bu ilaçların metotreksatın toksisitesini
artırabileceğine işaret ediyor olabilir. NSAİİ’ler metotreksatla birlikte uygulandığında
dikkatli olunmalıdır.
Lityum: NSAİİ’ler plazma lityum düzeylerinde artışa, renal lityum klerensinde ise azalmaya
yol açmıştır. Minimum lityum konsantrasyonu %15 artmış ve renal klerens %20 oranında
azalmıştır. Bu etkiler, renal prostaglandin sentezinin NSAİİ tarafından inhibisyonuna
dayandırılmıştır. Bu nedenle, NSAİİ’lerle lityum birlikte uygulandığında, hastalar lityum
toksisitesine karşı yakından izlenmelidir.
COX-2 inhibitörleri ve diğer NSAİİ’ler: COX-2 inhibitör içeren diğer NSAİİ’ler gibi
advers etki riskini arttırabilir (Bkz. 4.4 Özel kullanım uyarıları ve önlemleri).
Kortikosteroidler: Özellikle gastrointestinal kanalda advers etki riskini arttırabilir (Bkz. 4.4
Özel kullanım uyarıları ve önlemleri).
Antihipertansif ve diüretikler: NSAİİ’ler bu ilaçların etkisini azaltabilir. NSAİİ bazı
hastalarda furosemid ve tiyazidlerin natriüretik etkisini azaltabilmektedir. Bu etki, renal
prostaglandin sentezinin inhibisyonuna dayandırılmıştır. GEROFEN ile birlikte diüretik
ilaçlar alan hastalar, böbrek yetmezliği belirtileri açısından (bkz. Özel kullanım uyarıları ve
8 / 17önlemleri-Renal etkiler) ve istenen diüretik etkinin elde edildiğinden emin olmak amacıyla
yakından izlenmelidir.
Antikoagülanlar: NSAİİ’ler antikoagülanların etkisini arttırabilir. Örn; varfarin. (Bkz.
Bölüm 4.4 Özel kullanım uyarıları ve önlemleri)
Antiplatelet ajanlar ve selektif serotonin gerialım inhibitörleri: Gastrointestinal kanama
riskini arttırabilir.
Kardiyak glikozidleri: NSAİİ’ler kalp yetmezliğini şiddetlendirebilir, glomerüler ultrasyon
hızını (GFR’yi) düşürebilir ve glukozit plazma seviyesini yükseltebilir.
Siklosporin: Nefrotoksisite riskini arttırır.
Mifepriston: NSAİİ’ler, mifepriston etkisini azalttığı için mifepriston uygulamasından 8-12
gün içinde kullanılmamalıdır.
Takrolimus: Takrolimus ile birlikte verilen NSAİİ’ler olası nefrotoksisite riskini arttırır.
Zidovudin: Zidovudin ve ibuprofen ile aynı anda tedavi edilen insan immün yetmezlik virüsü
(HIV) pozitif hemofili hastalarının, hemartroz ve hematoma riskini arttırdığına dair kanıtlar
mevcuttur.
CYP2C9 inhibitörleri: İbuprofenin, CYP2C9 inhibitörleri ile birlikte uygulanması,
ibuprofene (CYP2C9 substratı) maruziyeti arttırabilir. Vorikonazol ve flukonazol (CYP2C9
inhibitörleri) ile yapılan bir çalışmada yaklaşık %80-100 oranında artmış bir S(+)-ibuprofen
maruziyeti gösterilmiştir. Özellikle yüksek dozdaki ibuprofenin vorikonazol veya flukonazol
gibi potent CYP2C9 inhibitörleri ile birlikte uygulanması durumunda ibuprofen dozunun
düşürülmesi düşünülmelidir.
Kinolon grubu antibiyotikler: Deney hayvanlarında yapılan çalışmaların verilerinin
gösterdiğine göre NSAİİ’ler kinolon grubu antibiyotiklerle birlikte kullanıldıklarında
konvülsiyon riskini arttırmaktadır. NSAİİ ve kinolon alan hastalarda konvülsiyon oluşma
riski artar.
Özel popülasyonlara ilişkin ek bilgiler:
Özel popülasyonlarda etkileşimlere ilişkin ek bilgi bulunmamaktadır.
9 / 17Pediyatrik popülasyon:
12 yaşın altındaki çocuklarda kullanılmaz. Pediyatrik popülasyona ilişkin ek bilgi
bulunmamaktadır.
4.6. Gebelik ve laktasyon
Genel tavsiye
Gebelik kategorisi : C (İlk iki trimester için)
Gebelik kategorisi : D (Son trimester için)
Gebelik Dönemi
Deney hayvanları üzerinde yapılan çalışmalarda herhangi bir teratojenik etkiye
rastlanmamış olmasına karşın, gebeliğin ilk 6 ayında kullanılması önerilmez.
Muhtemel persistan pulmoner hipertansiyon etkisiyle ductus arteriosus’un erken kapanması
riskinden dolayı, gebeliğin son 3 ayında kullanımı kontrendikedir. Doğum çocuğun ve
annenin yüksek kanama eğilimi nedeniyle ertelenebilir ve doğum süresi uzayabilir.
Laktasyon Dönemi
Mevcut kısıtlı çalışmalarda, ibuprofen süte çok düşük konsantrasyonlarda geçmiştir ve süt
emen bebeği olumsuz etkileme olasılığı azdır. Yine de, ibuprofenin emziren annelerde
kullanımı tavsiye edilmez.
Üreme Yeteneği / Fertilite
Siklooksijenaz/prostaglandin sentezini inhibe eden ilaçların ovülasyonu etkileyerek fertilite
üzerine etkileri olabileceğine dair bazı kanıtlar vardır. NSAİİ tedavisinin kesilmesinden
sonra, tedavi öncesindeki duruma geri dönülür.
4.7. Araç ve makine kullanımı üzerindeki etkiler
Önerilen dozlarda ve tedavi süresinde kullanılması halinde GEROFEN’in araç ve makine
kullanımı üzerine belirgin bir etki yapması beklenmez. Ancak, ibuprofen sersemlik, rehavet,
yorgunluk ve görme bozuklukları gibi istenmeyen etkilere neden olabilir. Eğer bu istenmeyen
etkiler görülürse hastalar araç ve makine kullanmamaları konusunda uyarılmalıdırlar.
10 / 174.8. İstenmeyen etkiler
Bildirilen hipersensitivite reaksiyonları;
a) Spesifik olmayan alerjik reaksiyonlar ve anafilaksi
b) Solunum sistemi reaktivitesi (şiddetli astım, bronkospazm ve dispne)
c) Çeşitli deri reaksiyonları (pruritus, ürtiker, anjiyoödem ve daha seyrek olarak büllöz
dermatit, toksik epidermal nekroliz, eritema multiforme dahil)
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi Çok seyrek Agranülositoz, anemi, aplastik
hastalıkları anemi, hemolitik anemi, lökopeni
ve trombositopeni, pansitopeni. (İlk
belirtileri ateş, boğaz ağrısı,
yüzeysel ağız ülseri, grip benzeri
semptomlar, şiddetli halsizlik,
burun ve ciltte kanama)
Bağışıklık sistemi Yaygın olmayan Hipersensitivite, ürtiker, pruritus
hastalıkları
Çok seyrek Otoimmün hastalığı olan (sistemik
lupus eritamatoz, karma bağ dokusu
hastalığı) hastalarda, ense sertliği,
baş ağrısı, bulantı, kusma, ateş veya
desoryantasyon gibi aseptik
menenjit bulguları gözlenmiştir.
Şiddetli hipersensitivite
reaksiyonları (anafilaksi,
anjiyoödem veya şiddetli şok)
semptomları; yüz dil ve boğazda
şişme, dispne, taşikardi,
hipotansiyon olabilir. Astım ve
bronkospazmda alevlenme
Psikiyatrik hastalıklar Çok seyrek Sinirlilik
Sinir sistemi hastalıkları Yaygın olmayan Baş ağrısı
Çok seyrek Aseptik menenjit
Göz hastalıkları Çok seyrek Görme bozukluğu
11 / 17Kulak ve iç kulak Çok seyrek Kulak çınlaması ve vertigo
hastalıkları
Kardiyak hastalıklar Çok seyrek Kalp yetmezliği, anjina pektoris
Vasküler hastalıklar Çok seyrek Hipertansiyon
Solunum, göğüs Çok seyrek Astım, bronkospazm, dispne ve
bozuklukları ve hırıltı
mediastinal hastalıklar
Gastrointestinal Yaygın olmayan Abdominal ağrı, distansiyon,
hastalıklar dispepsi, bulantı
Seyrek Konstipasyon, diyare, flatulans,
kusma
Çok seyrek Peptik ülser, gastrointestinal
hemoraji, gastrointestinal
perforasyon, hematemez,melena,
Crohn hastalığı, ülseratif kolit, ağız
ülserasyonu
Hepato-bilier hastalıklar Çok seyrek Karaciğer hastalığı, hepatit ve
sarılık (özellikle uzun süre
kullanımda)
Deri ve deri altı doku Yaygın olmayan Ciltte çeşitli döküntüler
hastalıkları
Çok seyrek Stevens-Johnson Sendromu,
eritema multiforme, epidermal
nekroliz
Böbrek ve idrar Çok seyrek Akut böbrek yetmezliği, serum
hastalıkları üre konsantrasyonunda artış ve
ödem ile ilişkili renal papiller
nekroz (uzun dönem
kullanımda), hematüri,
interstisyel nefrit, nefritik
sendrom, proteinüri
Genel bozukluklar ve Çok seyrek Ödem, periferik ödem
uygulama bölgesine
ilişkin hastalıklar
Araştırmalar Çok seyrek Hematokrit ve hemoglobin
azalması
12 / 17Klinik çalışmalar, özellikle yüksek dozda (2400 mg/gün) ibuprofen kullanımının arteriyel
trombotik olayların (örn. miyokard enfarktüsü ya da inme) riskinde küçük bir artış ile ilişkili
olabileceğini göstermektedir (Bkz. Bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Çocuklarda 400 mg/kg’dan daha fazla alınması durumunda semptomlar oluşur. Yetişkinlerde
ise doz etkisi daha az belirgindir. Doz aşımında yarılanma ömrü 1,5-3 saattir.
Aşağıdaki belirti ve semptomlar doz aşımı ile ilgili olabilir:
Bulantı, kusma, epigastrik ağrı ve daha seyrek olarak diyare, kulak çınlaması, baş ağrısı, ve
gastrointestinal kanama. Merkezi sinir sisteminde toksisite, vertigo, solunum depresyonu,
dispne, uyuşukluk, eksitasyon, disoryantasyon veya koma. Konvülsiyon, hipotansiyon,
hipokalemi, metabolik asidoz ve protrombin zaman/INR uzaması. Akut renal yetmezlik ve
anormal hepatik fonksiyon, astım şiddetlenmesi.
Doz aşımı tedavisi: Havayollarının açılmasını, kardiyak ve yaşamsal sinyallerinin
monitorizasyonunu içeren semptomatik ve destekleyici doz aşımı tedavisi uygulanmalıdır.
İlk bir saat içerisinde hastaya aktif kömür uygulanabilir. Daha sonrasında ise konvülsiyon
için; damar yoluyla diazepam veya lorazepam uygulanmalıdır. Astımlı hastalar için
bronkodilatör uygulanmalıdır.
Gastrik lavaj ve gerekli ise ciddi elektrolit dengesizliğinin düzeltilmesi şeklinde destekleyici
tedavi yapılır.
Eğer başka ilaçlarla birlikte alınmamışsa, yüksek doz aşımı genellikle iyi tolere edilmektedir.
İbuprofenin spesifik bir antidotu yoktur.
13 / 175. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Propiyonik asit türevleri
ATC kodu : M01A E01
İbuprofen analjezik, antiinflamatuvar ve antipiretik etkileri olan bir fenilpropiyonik asit
türevidir.
İbuprofen’in, diğer NSAİİ’lerde olduğu gibi , COX-1 ve COX-2 enzimlerini inhibe ederek
prostaglandin sentezini baskılamak suretiyle etki gösterdiği düşünülmektedir.
İnsanlarda, ibuprofen enflamasyona bağlı ağrıyı, şişliği ve ateşi azaltır. Ayrıca trombosit
agregasyonunu geri dönüşlü olarak inhibe eder.
Tek-doz klinik çalışmalar, ibuprofenin ağrı kesici etkisinin 30 dakika civarında görüldüğünü
ortaya koymaktadır. İstatiksel olarak, hem başlangıç hızı hem de ağrının azalma derecesi
açısından, 400 mg ibuprofenin etkisi, 1000 mg parasetamole göre üstünlük sağlamıştır. Etki
başlangıcındaki bu farklılık 0.6 ile 14 dakika arasındadır. Aynı klinik çalışmaya göre, 200
mg’lık tek doz ile 1000 mg parasetamol kıyaslandığında, ağrı kesici etkinin başlamasında
belirgin bir fark gözlenmemiştir.
Deneysel veriler, eş zamanlı kullanıldıklarında ibuprofenin düşük doz asetilsalisilik asidin
platelet agregasyonu üzerindeki etkisini kompetitif olarak inhibe edebileceğini
göstermektedir. Bazı farmakodinamik çalışmalarda, hızlı salımlı asetilsalisilik asit dozundan (
81 mg) önceki 8 saat içinde veya dozdan sonraki 30 dakika içinde tek doz 400 mg ibuprofen
alındığında asetilsalisilik asidin tromboksan veya trombosit agregasyonunun oluşumunda
etkisinin azaldığı gözlenmiştir. Bu verilerin klinik olarak ekstrapolayonu ile ilgili
belirsizlikler bulunmasına rağmen, ibuprofenin uzun süreli ve sürekli kullanımının, düşük doz
asetilsalisilik asidin kardiyoprotektif etkisini azaltabileceği olasılığı göz ardı edilemez.
Arasıra kullanılan ibuprofen ile klinik olarak anlamlı bir etki gözlenmesi muhtemelen
beklenmemektedir (Bkz. Bölüm 4.5).
5.2. Farmakokinetik özellikler
Genel özellikler
Emilim: İbuprofenin oral uygulamada gastrointestinal kanaldan emilimi, yaklaşık %80
oranındadır.
14 / 17Aç karnına alındığında çözünebilir ibuprofen hızla emilir. C ’a 35 dakikada ulaşılır; standart
maks
ibuprofen tabletlerde bu süre 90 dakika civarındadır.
Dağılım: İbuprofen’in plazma proteinlerine bağlanma oranı yaklaşık %99’dur.
Plazma yarılanma ömrü 2 saattir. Kan konsantrasyonları tek doz ve çoklu doz uygulamasından
sonra hızla azalır.
Biyotransformasyon: İbuprofen oksidasyon yolu ile karaciğerde metabolize olur; iki aktif
olmayan metaboliti (metabolit A ve B) oluşur.
Eliminasyon: Bu metabolitler değişmemiş ibuprofen ile birlikte böbreklerden bu şekilde veya
konjugatları şeklinde atılır. Oral dozun yaklaşık %75-85’i idrarla, geri kalan kısmı feçesle 24
saat içinde atılır.
Doğrusallık/Doğrusal olmayan durum: Oral uygulamayı takiben, ibuprofen hızlıca ve neredeyse
tamamen emilmektedir. Pik serum seviyeleri dozlamanın ardından 1 ila 2 saat arasında elde
edilir. Serbest ibuprofen plazma konsantrasyonu ile doz arasında lineer bir ilişki olmasına
rağmen, uygulanan doz ile ibuprofen konsantrasyonu-zaman eğrisinin toplam alanı arasındaki
ilişkinin non-lineer olduğu görülmektedir. İbuprofenin ve metabolitlerinin toplam üriner atılımı
dozajın lineer bir fonksiyonudur. İbuprofenin emilimi ve atılımı, 50 mg ila 600 mg arasındaki
dozlarda doz rejiminden etkilenmemektedir.
Hastalardaki Karakteristik Özellikler
Pediyatrik popülasyon
12 yaşın altındaki çocuklarda kullanılmaz.
5.3. Klinik öncesi güvenlilik verileri
Güvenlilik farmakolojisi, tekrarlanan doz toksisitesi, genotoksisite, karsinojenik potansiyel
ve reprodüksiyon toksisitesi konvansiyonel çalışmalarına dayanan klinik dışı veriler insanlar
için özel bir tehlike ortaya koymamaktadır.
Klinik dışı çalışmalardaki etkiler, sadece klinik kullanım ile az ilgili olduğu görülen
maksimum insanda maruz kalımın yeteri kadar üzerindeki maruz kalmalarda elde edilmiştir.
15 / 176. FARMASÖTİK ÖZELLİKLER
6.1. Yardımcı maddelerin listesi
Mısır Nişastası
Mikrokristalin Selüloz
Laktoz monohidrat
Povidon K30
Talk
Magnezyum Stearat (E572)
Sodyum Nişasta Glikolat
Opadry White
6.2. Geçimsizlikler
Herhangi bir geçimsizlik bildirilmemiştir.
6.3. Raf ömrü
24 ay.
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
20 film tabletlik ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü
Yönetmeliği" ve "Ambalaj ve Ambalaj Atıklarının Kontrolü Yönetmeliği"ne uygun
olarak imha edilmelidir.
7. RUHSAT SAHİBİ
Münir Şahin İlaç Sanayi ve Ticaret A.Ş.
Yunus Mah. Sanayi Cad. No:22
34873 Kartal / İstanbul
Telefon: (0216) 306 62 60 (Pbx)
Faks: (0216) 353 94 26
16 / 178. RUHSAT NUMARASI
158/60
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 06.12.1991
Ruhsat yenileme tarihi:
10. KÜB'ÜN YENİLENME TARİHİ
17 / 17