KISA ÜRÜN BİLGİSİ
1. BEŞERİ TIBBİ ÜRÜNÜN ADI
UREACORT %0,5 + %5 krem
2. KALİTATİF VE KANTİTATİF BİLEŞİM
Etkin maddeler:
1 g krem içerisinde:
Hidrokortizon asetat 0,005 g
Üre 1,5 g
Yardımcı maddeler:
1 g krem içerisinde:
Bütil hidroksianizol (E320) 0,003 g
Setostearil alkol 0,05 g
Yardımcı maddeler için 6.1’e bakınız.
3. FARMASÖTİK FORM
Su içinde yağ (Y/S) emülsiyonu
Beyaz, homojen görünümlü, kokusuz krem.
4. KLİNİK ÖZELLİKLER
4.1. Terapötik endikasyonlar
Temas dermatiti, meslek egzaması, nümmüler-dejeneratif ve seboreik egzama, dishidrotik
egzama, variköz sendromda egzama, çocuk egzaması, nörodermit, anal egzama, atopik
dermatit, liken ruber planus, psoriyazis, böcek sokmaları, güneş yanıkları gibi yerel tedaviye
cevap veren alerjik ve iltihabi deri hastalıklarının tedavisinde endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Genellikle tedavi başlangıcında günde 1-2 kez ince bir tabaka halinde uygulanır.
Yetişkinlerde ve 6 yaşın üstündeki çocuklarda kullanım süresi 2 haftayı geçmemelidir.
6 yaşın altındaki çocuklarda hekim kontrolünde kullanılmalı ve kullanım süresi 5-7 günü
geçmemelidir.
Uygulama şekli:
Sadece topikal olarak uygulanır. Uygulama öncesinde, uygulama bölgesi yıkanır ve kurulanır.
Ardından, az miktarda krem ilgili bölgeye uygulanır. Kapalı bandaj tekniği kullanılabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda doz ayarlamasına gerek yoktur.
1/7Karaciğer yetmezliği olan hastalarda hipotalamik-pituiter-adrenal (HPA) eksen fonksiyonları
düzenli olarak takip edilmelidir (idrar testi, plazma serbest kortizol ve adrenokortikotropik
hormon (ACTH) stimülasyon testi).
Pediyatrik popülasyon:
UREACORT pediyatrik hastalarda kullanırken HPA eksen fonksiyonları düzenli olarak takip
edilmeli (idrar testi, plazma serbest kortizol ve ACTH stimülasyon testi) ve uzun süreli
kullanımdan kaçınılmalıdır. 6 yaşın altındaki çocuklarda hekim kontrolünde kullanılmalı ve
kullanım süresi 5-7 günü geçmemelidir. Cilt iritasyonu açısından sistematik olarak
araştırılmadığı için süt çocuklarında kullanılmamalıdır.
Geriyatrik popülasyon:
UREACORT’un yaşlı hastalardaki güvenilirlik ve etkinliği incelenmemiştir.
4.3. Kontrendikasyonlar
Hidrokortizon asetat, Üre veya UREACORT’un herhangi bir bileşenine alerjisi veya aşırı
duyarlılığı olan hastalarda kontrendikedir.
Bakteriyel, viral ve fungal deri hastalıklarında; ayrıca rozasea, perioral dermatit, enfekte
egzamalar ve akne tedavilerinde kontrendikedir.
Gözler, yüz, genital bölgeler, yaralı veya enfekte deriyle (soğuk çarpması, akne, atlet ayağı)
temas ettirmeyiniz.
Genel olarak akıntılı lezyonlarda kullanılmamalıdır.
4.4. Özel kullanım uyarıları ve önlemleri
 UREACORT haricen kullanılır.
 Gözle temasından sakınınız.
 Çocuklardan uzak tutunuz.
 Bazı hastalar ve özellikle çocuklar, topikal kortikosteroidlerin oluşturduğu HPA eksen
baskılanmasına karşı daha duyarlıdırlar. Bu tip hastalarda HPA eksen fonksiyonları
düzenli olarak takip edilmelidir (idrar testi, plazma serbest kortizol ve ACTH
stimülasyon testi).
 Topikal kortikosteroidler uzun süre ile geniş yüzeylerde kullanılmamalı ve mümkün
ise tekrarlanan bandaj uygulamalarından kaçınılmalıdır.
 Dermatolojik bir enfeksiyonun varlığında tedaviye uygun bir antifungal veya
antibakteriyel eklenmelidir.
 Deri kıvrımlarında, yüzde ve çocuklarda kısa süreli kullanılmalıdır.
 Nemli veya çatlamış deri üzerine uygulanması geçici bir tahrişe neden olabilir.
 Yanlışlıkla küçük miktarlarda yutulursa, herhangi bir zararlı etki beklenmemektedir.
Eğer yüksek miktarlarda yutulursa, doktorunuza veya bir hastaneye başvurunuz.
UREACORT’un içeriğinde bulunan,
 Bütil hidroksianizol (E320), lokal deri reaksiyonlarına (örneğin, kontakt dermatite) ya
da gözlerde ve mukoz membranlarda iritasyona,
2/7 Setostearil alkol, lokal deri reaksiyonlarına (örneğin, kontakt dermatite) neden olabilir.
4.5. Diğer tıbbi ürünlerle etkileşimler ve diğer etkileşim şekilleri
UREACORT, uzun süreyle geniş alanlarda kullanıldığında sistemik absorpsiyonu
artacağından Fenitoin, Barbitüratlar ve Rifampisin ile beraber kullanıldığı takdirde
Hidrokortizon’un hepatik eliminasyonu hızlanabilir, buna paralel olarak farmakolojik etkide
azalma görülebilir. Antikoagülanlara cevap azalabilir.
Üre ile ilgili olarak bilinen bir geçimsizlik yoktur.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Topikal olarak uygulanan Hidrokortizon asetat ve Üre’nin, çocuk doğurma potansiyeli
bulunan kadınlar ve doğum kontrolü üzerinde etkisini gösteren bir veri bulunmamaktadır.
Gebelik dönemi
Hidrokortizon asetat ve Üre’nin gebe kadınlarda kullanımına ilişkin yeterli veri mevcut
değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir.
UREACORT, gerekli olmadıkça gebelik döneminde kullanılmamalıdır.
Topikal kortikosteroidlerin gebe hayvanlarda kullanılması sonucunda, fetüs üzerinde yarık
damak, uterus içi gelişme yetersizliği gibi anormalliklere neden olabildiği gösterilmiştir.
Laktasyon dönemi
Hidrokortizon asetat’ın ve Üre’nin insan sütüyle atılıp atılmadığı bilinmemektedir.
Hidrokortizon asetat’ın ve Üre’nin süt ile atılımı hayvanlar üzerinde araştırılmamıştır.
Emzirmenin durdurulup durdurulmayacağına ya da UREACORT tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve UREACORT tedavisinin emziren anne açısından
faydası dikkate alınmalıdır.
UREACORT emzirmeden önce meme üzerine uygulanmamalıdır.
3/7Üreme yeteneği / Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
Cilt üzerine topikal olarak uygulanan UREACORT ile ilgili olarak bu konuda yapılmış bir
çalışma mevcut değildir.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000; çok seyrek (<1/10.000); bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Bilinmiyor: İkincil enfeksiyon
Bağışıklık sistemi hastalıkları
Çok seyrek: Alerjik reaksiyonlar, hipersensitivite ve anaflaksi
Endokrin hastalıkları
Bilinmiyor: Geri dönüşlü HPA eksen baskılanması, Cushing sendromu
Deri ve deri altı doku hastalıkları
Seyrek: Özellikle uzun süre kullanıldığında; tedavi edilmeyen enfeksiyonun yayılması ve
kötüleşmesi, striae, atrofi, telanjiektazi, kontakt dermatit, perioral dermatit, akne, tekrar
düzelebilen depigmentasyon, küçük çocuklarda intertrigöz veya bebek bezinin olduğu
bölgelerde atrofik değişimler, hipertrikoz, deride maserasyon, ciltte yanma, batma, kuruluk,
folikülit gibi lokal reaksiyonlar görülebilir.
Kullanma talimatına uygun olarak kullanıldığı takdirde, UREACORT’un yan etkiye neden
olma olasılığı çok düşüktür. Bununla birlikte; uzun süre kullanıldığı takdirde, topikal
kortikosteroidlerin kullanımı ile oluşabilecek yan etkiler hidrokortizon için daha seyrek de
olsa görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4/74.9. Doz aşımı ve tedavisi
Doz aşımı sonucu Dermokortikosteroidler sistemik yan etkilere neden olabilecek oranda
emilebilirler, bu açıdan dikkatli kullanılmaları gerekir.
Kronik olarak, geniş yüzeylerde deri üzerine aşırı kullanım, örneğin çocuklarda yüksek
kortikosteroid dozu, topikal ve sistemik belirti ve bulgular ile birlikte HPA eksen
baskılanmasına da neden olabilmektedir. Bu durumlarda, tedavi ani olarak kesilmemelidir.
Adrenal yetersizlik, sistemik hidrokortizon tedavisi gerektirebilir. UREACORT’un yutulması
durumunda, bulantı ve kusma gibi gastrointestinal iritasyonlar meydana gelebilir. Bu
durumda, semptomatik ve destekleyici tedavi verilmelidir. Oral yoldan su ya da süt içirilmesi
faydalı olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Zayıf etkili kortikosteroidlerle diğer kombinasyonlar
ATC Kodu: D07X A 01
Dermokortikosteroidler; antienflamatuvar, antipruritik ve vazokonstriktif etkilere sahiptirler.
Dermokortikosteroidlerin vazokonstriktif etkilerinin mekanizması bilinmemektedir. Ancak,
insanlardaki terapötik etki ile vazokonstriktif potens arasında kabul edilebilir bir korelasyon
olduğunu gösteren bulgular mevcuttur.
Hidrokortizon asetat gibi halojensiz kortikosteroidler basamaklı tedavi (akut sendromlar
düzelinceye kadar kuvvetli etkili steroid kullanıp, subakut fazda zayıf etkili steroid ile devam
edip, semptomlar ortadan kalktıktan sonra sadece sıvağ kullanılarak tedaviyi bitirme) için
elverişli özelliklere sahiptir.
Üre ise, allerjen etkisi olmayan, antipruritik, hidratizan, keratolitik, antibakteriyel,
penetrasyon artırıcı ve epidermal proliferasyonu önleyici etkileri olan bir maddedir.
5.2. Farmakokinetik özellikler
Genel özellikler
Üre’nin topikal uygulama sonrasında dermatofarmakokinetiği üzerine yapılmış bir çalışma
bulunmamaktadır. Bununla birlikte, topikal uygulama sonrası sistemik dolaşıma geçebilecek
olan Üre’nin vücutta uğradığı dağılım, metabolizma ve eliminasyon yolakları aşağıda
belirtilmiştir.
Emilim: Topikal kortikosteroidlerin perkütan absorpsiyonları, kortikosteroidin
konsantrasyonuna, uygulama sırasında oklüzyon yapılıp yapılmamasına bağlı olarak değişir.
Sağlıklı deriye uygulandığında sistemik absorpsiyon, deriden emilim minimum oranda olduğu
için oldukça düşüktür. Enflamasyon ve/veya diğer deri hastalıklarının varlığı gibi etkenler
emilimin artmasına neden olur. Üre ise, sağlıklı ve hasar görmüş insan derisinden sırasıyla %
9,5 ve % 67,9 oranında absorbe olmaktadır.
Dağılım: Hidrokortizon asetat ciltten absorbe olduktan sonra, sistemik kortikosteroidlere
benzer farmakokinetik özelliklere sahiptir. Üre ise deriden emildikten sonra kan, safra, lenf ve
beyin-omurilik sıvısı gibi intraselüler ve ekstraselüler sıvılarda dağılır.
5/7Biyotransformasyon: Hidrokortizon asetat karaciğerde biyolojik olarak inaktif maddelere
metabolize olur. Üre protein metabolizmasının son ürünü olup, % 17 oranında metabolize
olmaktadır. Üre’nin ortalama metabolizasyon hızı günde 3,91 g’dır.
Eliminasyon: Hidrokortizon asetat’ın metabolitleri böbrek yoluyla atılır. Az miktarda
metabolize olmamış şekilde idrarla atılır. Üre ise, değişmemiş olarak idrarla atılır.
5.3. Klinik öncesi güvenlilik verileri
Doz aşımı sonucu topikal kortikosteroidler sistemik yan etkilere neden olabilecek oranda
emilebilirler, bu açıdan dikkatli kullanılmaları gerekir. Üre ise, vücut sıvılarında endojen
olarak zaten bol miktarda bulunduğundan, toksik etkiye sebep olabilecek oranda emilime
uğramaz.
6. FARMASÖTİK ÖZELLİKLER
6.1. Yardımcı maddelerin listesi
Siklometikon,
Setostearil alkol
Sıvı parafin
Polisorbat 20
Gliserinmonostearat
Polisorbat 80
Poloxamer 401
Beyaz yumuşak vazelin
İzopropilmiristat
Triklozan
Klorheksidin hidroklorür
Bütil hidroksianizol (E320)
Disodyum EDTA
Saf su
6.2. Geçimsizlikler
Uzun süreyle geniş alanlarda kullanıldığında sistemik absorpsiyonu artacağından, Fenitoin,
Barbitüratlar ve Rifampisin ile beraber kullanıldığı takdirde Hidrokortizon’un hepatik
eliminasyonu hızlanabilir, buna paralel olarak farmakolojik etkide azalma görülebilir.
Antikoagülanlara cevap azalabilir.
Üre ile ilgili olarak bilinen bir geçimsizlik yoktur.
6.3 Raf ömrü
36 ay.
6.4. Saklamaya yönelik özel tedbirler
Özel muhafaza şartları mevcut değildir, 25C’nin altındaki oda sıcaklığında saklanmalıdır.
6.5. Ambalajın niteliği ve içeriği
Ağzı plastik kapakla kapatılmış, alüminyum tüpte 30 g krem.
6/76.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORVA İlaç San. ve Tic. A.Ş.,
Atatürk Organize Sanayi Bölgesi / Çiğli / İzmir
8. RUHSAT NUMARASI
163 / 84
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.03.1993
Ruhsat yenileme tarihi: 05.05.2011
10. KÜB’ÜN YENİLENME TARİHİ
7/7