1/11 
  
KULLANMA TALİMATI  
 
 
SPİRACT 18 mcg İnhalasyon Tozu, Kapsül  
  
Bu ilaç ağızdan soluyarak (inhalasyon yoluyla) kullanılır.  
 
•  Etkin madde:  Tiotropium bromür .  
 
Her bir SPİRACT inhalasyon  kapsülü, 18 mikrogram  tiotropiuma eşdeğer 21,66  mikrogram 
Tiotropium bromür  içerir.  
 
•  Yardımcı madde:  Laktoz  içerir. (İnek sütü kaynaklıdır)  
 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
 
•  Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
•  Eğer ilave sorularınız olursa, lütfen doktorunuza veya eczacınıza danışınız.  
•  Bu ilaç kişisel olarak sizin için reçete edilmiştir, başkalarına vermeyiniz.  
•  Bu ilacın kullanımı sırasında doktora veya hastaneye gittiğinizde, doktorunuza bu ilacı        
   kullandığınızı söyleyiniz.  
•  Bu talimatta yazılanlara aynen uyunuz. İlaç hakkında size önerilen dozun dışında yüksek  
   veya düşük  doz kullanmayınız.  
 
 
Bu Kullanma Talimatında:  
 
1. SPİRACT nedir ve ne için kullanılır?  
2. SPİRACT’ı  kullanmadan önce dikkat edilmesi gerekenler  
3. SPİRACT nasıl kullanılır?  
4. Olası yan etkiler nelerdir?  
5. SPİRACT’ın  saklanması  
 
Başlıkları yer almaktadır.  
 
1.  SPİRACT  nedir ve ne için kullanılır?  
 
•  SPİRACT ,  ağızdan soluyarak   (inhalasyon yoluyla )  kullanıma uygun ,  toz zerrecikleri  halinde 
Tiotropium bromür  içerir.  
 
SPİRACT ,  30 veya 60  kapsül  ve kapsüllerin kullanılması için özel olarak  geliştirilmiş Monodoz 
inhaler  cihazını içeren ambalajlarda piyasaya sunulmaktadır.  
 
•  Tiotropium, klinik tıpta genellikle antikolinerjik olarak adlandırılan, uzun etkili özgün bir bronş 
genişletici   (bronkodilatör)  ajandır.  Hava yollarınızın açılmasına yardımcı olu r ve havanın 
ciğerlerinize girip çıkmasını kolaylaştırır.  2/11 
 İçeriğinde bulunan laktoz inek sütü kaynaklıdır.  
 
•  SPİRACT ,  Kronik Obstrüktif   (tıkayıcı)  Akciğer Hastalığı   (KOAH)  olan kişilerin daha  rahat 
nefes alıp vermelerinde yardımcı  olur. KOAH,  nefe s darlığına ve öksürüğe sebep olan,  uzun 
dönemli bir akciğer hastalığıdır .  KOAH terimi ,  kronik bronşit ve amfizem  hastalıklarıyla ilişkili 
bir tablo anlamında kullanılmaktadır .  KOAH uzun dönemli bir  hastalık olduğu için, SPİRACT’ı , 
sadece nefes alıp ve rmede problemleriniz olduğunda veya KOAH’ın diğer belirtileri ortaya 
çıktığında değil ,  her gün düzenli olarak  kullanmalısınız.  
 
SPİRACT’ın düzenli olarak kullanılması aynı zamanda, hastalığınıza bağlı olarak, uzun süreli nefes 
darlığı ortaya çıkan dönemlerde de yararlı olur. Sizin daha uzun süreyle aktif olmanıza yardımcı 
olur.  Günlük SPİRACT kullanımı ayrıca ,  KOAH belirtilerinizde  birkaç g ün sürebilen kısa dönemli 
kötüleşmelerin (alevlenme / atak) engellenmesinde de yardımcıdır.  
 
SPİRACT solunum yoluyla uygulandığında, bölgesel olarak bronşlar üzerinde seçici bir etki 
gösterir .  Tiotropium solunduktan sonra bronşlarda görülen genişleme ,  esas olarak  bölgeye özgü 
(havayolları üzerinde) bir etki olup,  tüm vücudu ilgilendiren (sistemik) bir etki değildir.  
 
SPİRACT orta ve ağır KOAH (kronik obstrüktif akciğer hastalığı) olgularında düzenli 
kullanıldığında atak sıklığını azaltmakta ,  hastalık belirtilerini ve yaşam kalitesini  
düzeltebilmektedir.  
 
Bu ilacın etkisi 24 saat sürelidir, dolayısıyla günde sadece bir kez kullanmanız yeterlidir.  
SPİRACT’ın  doğru bir şekilde kullanılması konusunda lütfen   “3. SPİRACT nasıl  kullanılır?”  
bölümüne ve bu  kılavuzun arka sayfasında bulunan kullanım talimatlarına  bakınız.  
 
2.  SPİRACT’ı  kullanmadan önce dikkat edilmesi gerekenler  
 
SPİRACT’ı  aşağıdaki durumlarda KULLANMAYINIZ  
Eğer;  
-  Tiotropiuma veya laktoz a karşı alerjik  (aşırı  duyarlı) iseniz; laktoz  süt proteini içermektedir;  
-  Atropine veya ipratropium ya da oksitropium gibi atropin -benzeri maddelere karşı alerjik  (aşırı  
duyarlı) iseniz;  
-  On sekiz yaşından küçük iseniz.  
 
SPİRACT’ı  aşağıdaki durumlarda DİKKATLİ KULLANINIZ  
-  SPİRACT sizdeki kronik tıkayıcı akciğer hastalığının uzun süreli idame tedavisinde  kullanılmak 
içindir . Ani ortaya çıkan nefes darlığı  veya hırıltılı soluma nöbetlerinde  (akut bronkospazm 
episodları) kurtarma tedavisi olarak kullanılmamalıdır.  
-  SPİRACT uygulamasından s onra aniden deride döküntüler ,  şişlik,  kaşıntı,  hırıltılı soluma veya  
nefes alamama gibi ani alerjik olaylar ortaya çıkabilir. Eğer böyle bir durum ortaya çıkarsa, derhal 
doktorunuza başvurunuz.  
-  Dar açılı glokom   (göz tansiyonu )  hastalığınız varsa ya da prostat veya mesane sorunları  
yüzünden idrar yapmada güçlük çekiyorsanız; SPİRACT bu tabloların ağırlaşmasına neden olabilir. 
Bu durumda doktorunuza danışınız.  
-  Böbreklerinizde  herhangi bir  sorun varsa, bu ilacı kullanmadan önce doktorunuzla konuşunuz.   
-  SPİRACT gibi inhalasyon (soluma) yoluyla kullanılan ilaçlar, inhalasyondan hemen sonra, 
göğüste sıkışma ,  öksürük,  hırıltılı soluma veya nefessiz kalmaya sebep olabilirler .  Eğer böyle bir 
durum ortaya çıkarsa, derhal doktorunuza başvurunuz .  3/11 
 -  İnhalasyon tozunun gözünüze kaçmaması için dikkatli olmalısınız .  Bu durum ,  bir göz  hastalığı 
olan dar açılı glokomun (göz tansiyonu) ortaya çıkmasını kolaylaştırabilir veya eğer böyle bir tablo 
var ise ağırlaştırabilir. Göz kızarmasıyla birlikte gö zde ağrı veya rahatsızlık hissi, bulanık görme, 
ışıkların etrafında haleler veya renkli görüntüler görme, akut dar açılı glokom belirtileri olabilir.  
Gözdeki bu belirtilerebaş ağrısı, bulantı veya kusma eşlik edebilir. Dar açılı glokom belirtileri 
ortaya ç ıkarsa ,  tiotropium kullanmayı bırakmalı ve hemen bir  doktora, tercihen bir göz doktoruna 
başvurmalısınız.  
-  Antikolinerjik ilaçlar ile tedavide gözlenen  ağız kuruluğu, uzun dönemde diş çürümelerine sebep 
olabilir. Bu nedenle ağız hijyenine dikkat etmeli siniz.  
- Son 6 ay içinde kalp krizi geçirdiyseniz veya son bir yıl içinde kalbinizde hayati tehlike 
oluşturan/stabil olmayan (kararsız) rit im bozukluğunuz olduysa veya şiddetli kalp yetmezliği 
yaşadıysanız lütfen doktorunuz ile konuşunuz. Böyle bir durumda , SPİRACT kullanıp 
kullanamayacağınıza karar verilmesi önemlidir.  
-  SPİRACT’ı  günde bir defadan daha sık kullanmayınız.  
-  SPİRACT’ın doğru bir şekilde nasıl kullanılacağını öğrenmelisiniz.  
-  SPİRACT’ı yalnızca kendi özel monodoz inhaler  cihazı ile kullanınız.  
 
Bu uyarılar, geçmişteki herhangi bir dönemde dahi olsa, sizin için geçerliyse lütfen doktorunuza 
danışınız.  
 
SPİRACT’ın yiyecek ve içecek ile kullanılması  
SPİRACT  solunum yoluyla uygulanan bir ilaç olduğu için yiyecek ve içecekle rden etkilenmez.  
Ancak ilaç uygulanırken aynı anda herhangi bir şey yenilmemeli ya da içilmemelidir.  
 
Hamilelik  
İlacı kullanmadan önce doktorunuza veya eczacınıza danışınız.  
Doktorunuz özel olarak tavsiye etmediği sürece, bu ilacı hamilelik sırasında k ullanmamalısınız.  
Tedaviniz sırasında hamile olduğunuzu fark ederseniz ,  hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Doktorunuz özel olarak tavsiye etmediği sürece ,  bu ilacı bebeğinizi emzirme döneminde  
kullanmamalısınız.  
 
Araç ve makine kullanımı  
Baş dönmesi, bulanık görme ve baş ağrısı gibi etkilerin ortaya çıkması, araç ve makine kullanma 
becerilerini etkileyebilir. Böyle bir durum var ise, araç veya makine kullanma gibi zihin açıklığı 
gerektiren aktivitelerden kaçınınız.  
 
SPİRACT’ın içeriğinde bulunan bazı yardımcı maddeler hakkında önemli bilgiler  
Tavsiye edilen doz olan günde bir kapsül şeklinde alındığında ,  her doz 12,478 mg’a kadar laktoz  
(inek sütü kaynaklıdır)  sağlamaktadır .  Eğer daha önceden doktorunuz tarafından bazı şekerlere 
karşı  intoleransınız o lduğu ( vücudunuzun tahammülsüz olduğu ) söylenmişse bu tıbbi ürünü  
kullanmadan önce doktorunuzla temasa geçiniz.  
 
Diğer ilaçlar ile birlikte kullanımı  
Akciğer hast alığınız için ,  ipratropium ya da oksitropium gibi benzeri ilaçlar kullanıyorsanız  veya 
yakınlarda kullanmışsanız, lütfen doktorunuza söyleyiniz.  4/11 
  
SPİRACT , KOAH tedavisinde kullanılan diğer ilaçlar ile birlikte kullanıldığında, herhangi özel bir 
yan etki bildirilmemiştir .  İnhalasyon yoluyla kullanılan kurtarıcı ilaçlar   (örn. salbutamol ), 
metilksantinler  ( örn. teofilin )  ve ağızdan yutularak alınan veya inhalasyon yoluyla kullanılan  
steroidler (örn. prednizolon) bu ilaçlar arasındadır.  
 
Eğer reçeteli ya  da reçetesiz herhangi bir ilacı şu  anda kullanıyorsanız veya son zamanlarda  
kullandınız ise, lütfen doktorunuza veya eczacınıza  bunlar hakkında bilgi veriniz.  
 
3.  SPİRACT  nasıl kullanılır?  
 
Uygun kullanım ve doz/uygulama sıklığı için talimatlar:  
Erişkinler/yaşlılar  
İlacınızı ne zaman ve nasıl alacağınız konusunda doktorunuzun talimatlarını izleyiniz. Eğer emin 
değilseniz, doktorunuza ya da eczacınıza sorunuz.  
 
Kapsülü her gün aynı saatte kullanmaya özen gösteriniz .  SPİRACT 24 saat süreyle etkil i 
olduğundan, bu konu önem taşımaktadır.  
 
Uygulama yolu ve metodu:  
Tavsiye edilen doz , günde bir defa , 1 kapsül içeriğinin   (18 mikrogram  tiotropium )  ağızdan 
soluyarak alınmasıdır (inhale edilmesidir). Tavsiye  edilen dozdan daha fazlasını almayınız.  
 
Kapsülleri yutmayınız.  
 
SPİRACT kapsülünü içine koyacağınız monodoz inhaler cihazı ,  kapsülde delikler açmakta ve  
içindeki tozu soluyarak almanızı sağlamaktadır.  
 
Monodoz inhaler cihazınız  yanınızda bulunmalı ve siz bu cihazı uygun bir şekilde kullanmayı  
öğrenmiş olmalısınız . Monodoz inhaler cihazının kullanımına ilişkin talimatlar, bu kılavuzun arka 
yüzünde yer yer almaktadır.  
 
Monodoz inhaler cihazı nın içine soluk vermeyiniz.  
 
Monodoz inhaler cihazı nın kullanımı ile ilgili bir sorun yaşarsanız, doktorunuz, hemşireniz veya 
eczacınızdan  size cihazın nasıl çalıştığını göstermesini isteyiniz.  
 
SPİRACT kullanırken, tozun gözünüze kaçmaması için dikkatli olmalısınız. Eğer gözünüze toz 
kaçarsa, görmeniz bulanıklaşabilir, gözleriniz ağrıyabilir ve/veya k ızarabilir. Böyle bir durumda 
gözlerinizi hemen ılık su ile yıkayınız. Daha sonra, başka ne yapmanız gerektiği konusunda hemen 
doktorunuzla konuşunuz.  
 
Eğer soluk alıp vermelerinizin kötüleştiğini hissediyorsanız, bu durumu mümkün olan en kısa 
sürede dokto runuza söylemelisiniz.  
 
Değişik yaş grupları  
 
Çocuklarda kullanımı : SPİRACT 18 yaşından küçük çocuk ve ergenlerde deneyim  bulunmadığı 
için kullanılmamalıdır.  5/11 
 Yaşlılarda kullanımı : SPİRACT böbrekleri normal çalışan yaşlılarda önerilen dozlarda  
kullanılabilir.  
 
Özel kullanım durumları  
 
Böbrek yetmezliği : Böbrek yetmezliği olan hastalar ,  SPİRACT’ı önerilen dozlarda  kullanabilirler. 
Ancak, esas olarak böbrekler yoluyla atılan bütün ilaçlarda olduğu gibi, orta ile şiddetli  böbrek 
bozukluğu olan hastalarda SPİRACT kullanımı yakından izlenmelidir.  
 
Karaciğer yetmezliği :  Karaciğer yetmezliği olan hastalar ,  SPİRACT’ı  önerilen dozlarda  
kullanabilirler.  
 
Eğer SPİRACT’ın etkisinin çok güçlü veya zayıf olduğuna dair bir izleniminiz var ise  doktorunuz 
veya eczacınız ile konuşunuz.  
 
Kullanmanız gerekenden daha fazla SPİRACT kullandıysanız  
 
SPİRACT’ta n kullanmanız gerekenden fazlasını kullanmışsanız ,  bir doktor veya eczacı ile  
konuşunuz.  
 
Eğer günde bir kapsülden fazla SPİRACT inhale ederseniz, derhal doktorunuzla konuşmalısınız.  
Böyle bir durumda ağız kuruluğu, kabızlık, idrar yapmada güçlük, kalp atışlarında hızlanma veya  
bulanık görme gibi yan etkilerin ortaya çıkma riski  artabilir . 
 
SPİRACT kullanmayı unutursanız  
 
Bir dozu  almayı unutursanız, gün içinde bunu hatırlar hatırlamaz ilacınızı kullanınız. Ancak aynı 
anda veya aynı gün içerisinde iki doz birden almayınız. Daha sonraki dozunuzu, her zamanki 
vaktinde alınız.  
 
Unutulan dozları dengelemek için çift doz almayınız.  
 
SPİRACT ile tedavi sonlandırıldığında oluşabilecek etkiler  
 
SPİRACT almayı kesmeden önce doktorunuzla konuşmalısınız.  
Eğer SPİRACT almayı bırakırsanız KOAH belirtileriniz ağırlaşabilir.  
 
Bu ilacın kullanımı hakkında başka sorularınız varsa, doktor veya ec zacınıza sorunuz.  
 
4.  Olası yan etkiler nelerdir?  
 
Tüm ilaçlar gibi, SPİRACT’ın içeriğinde bulunan maddelere duyarlı olan kişilerde yan etkiler 
olabilir. Ancak bunlar her kullanıcıda ortaya çıkmaz.  
 
Aşağıdakilerden biri olursa SPİRACT’ı  kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
SPİRACT uygulanmasından sonra, ciddi yan etkiler olan ve yüzünüzde ve boğazınızda şişmeye yol 
açan (anjiyoödem) alerjik reaksiyonlar veya diğer aşırı duyarlılık reaksiyonları (kan basıncınızın 
aniden düşmesi veya baş dönmesi) tek tek veya şiddetli bir alerjik reaksiyon tablosunun  (anaflaktik 6/11 
 reaksiyon) bir kısmı şeklinde ortaya çıkabilir. Ek olarak, inhalasyon yolu ile kullanılan tüm 
ilaçlarda ol duğu gibi, bazı hastalarda inhalasyondan hemen sonra beklenmedik şekilde göğüste 
sıkışma hissi, öksürük, hırıltılı solunum veya nefessiz kalma durumu görülebilir (bronkospazm).  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin SPİRACT’a  
karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Bu ciddi yan etkilerin hepsi oldukça seyrek görülür.  
 
Yan etkiler aşağıdaki kategorilerde gösterildiği şekilde sınıflandırılmıştır : 
Çok yaygın   : 10 hastanın en az birinde görülebilir.  
Yaygın    : 10 hastanın birinden az, fakat 100 hasta nın birinden fazla görülebilir.  
Yaygın olmayan  : 100 hastanın birinden az, fakat 1.000 hastanın birinden fazla görülebilir.  
Seyrek    : 1.000 has tanın birnden az fakat 10.000 hastanın birinden fazla görülebilir.  
Çok seyrek   : 10.000 hastanın birinden az görülebilir.  
Bilinmiyor   : Eldeki veril erden hareketle tahmin edilemiyor.   
 
Aşağıdaki yan etkiler, bu ilacı alan hastalarda bildirilmiştir ve görülme sıklıkları ile  verilmiştir:  
 
Yaygın:  
-  Ağız kuruluğu  
 
Yaygın  olmayan : 
-  Baş dönmesi  
-  Baş ağrısı  
-  Tat almada bozukluklar  
-  Görmede bulanıklık  
-  Kalp atım hızında düzensizlikler (atriyal fibrilasyon)  
-  Boğazda iltihaplanma (farenjit)  
-  Sesin kısılması  
-  Öksürük  
-  Reflü hastalığı  
-  Kabızlık  
-  Ağız boşluğunda ve boğazda mantar enfeksiyonu  
-  Döküntü  
-  İdrar yapmada güçlük  
-  Ağrılı idrar yapma  
  
Seyrek : 
-  Uyumada güçlük  
-  Gözde kızarma ile ilişkili olarak ışıkların etrafında haleler veya renkli görüntüler görme (glokom)  
-  Göz basıncı ölçümlerinde yüksek değerler  
-  Düzensiz kalp atışları (supraventriküler taşikardi)  
-  Kalp atım hızında artma (taşikardi)   
-  Kalp atışlarının hissedilmesi (palpitasyon)  
-  İnhalasyondan hemen sonra göğüste sıkışma ile birlikte öksürük, hırı ltılı nefes veya nefes 
alamama hali (bronkospazm)  
-  Burun kanaması  
-  Gırtlakta iltihaplanma (larenjit)  7/11 
 -  Sinüslerde iltihaplanma (sinüzit)  
-  Bağırsakların tıkanması veya bağırsak hareketlerinin olmaması  
-  Diş etlerinin iltihaplanması  
-  Dilin iltihaplanması  
-  Yutmada güçlük  
-  Ağızda iltihaplanma  
-  Bulantı  
-  Aniden ortaya çıkanlar dahil, aşırı duyarlılık reaksiyonları  
-  Yüzün ve boğazın şişmesine yol açan ciddi allerjik reaksi yon (anjiyoödem)  
-  Kurdeşen  
-  Kaşıntı  
-  İdrar yolu enfeksiyonu  
 
Bilinmiyor : 
-  Vücuttan su atılması  
-  Diş çürükleri  
-  Şiddetli alerjik reaksiyon (anafilaktik reaksiyon)  
-  Deride enfeksiyonlar veya ülserler  
-  Deride kuruma   
-  Eklemlerde şişme  
 
Eğer  bu kullanma talimatında bahsi geçmeyen herhangi bir yan etki ile karşılaşırsanız , 
doktorunuzu ya da eczacınızı bilgilendiriniz.  
 
Yan etkilerin raporlanması  
Kullanma Talimatinda yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “ İlaç Yan Etkileri Bildirimi” ikonuna tiklayarak ya da 0 800 314 
00 08 numarah yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5.  SPİRACT’ın saklanması  
 
SPİRACT’ı  çocukların göremeyeceği, erişemeyeceği yerlerde  ve ambalajında saklayınız.  
 
25oC altındaki oda sıcaklığında saklayınız. Dondurmayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra SPİRACT’ı kullanmayınız.  
“Son kullanma tarihi geçmiş veya kullanılmayan i laçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.”  
 
Son kullanma tarihi belirtilen ayın son günüdür.  
 
İlaçlar atık su veya evsel  çöp yoluyla  atılmamalıdır. Artık gerekli  olmayan ilaçları nasıl elden 
çıkaracağınızı eczacınıza sorunuz. Bu önlemler çevrenin korunmasına yardımcı olacaktır.  8/11 
  
Eğer üründe ve/veya ambalajında bozukluklar fark ederseniz SPİRACT’ı  kullanmayınız.  
 
Ruhsat Sahibi:  
Humanis Sağlık  A.Ş.  
Bağcılar/ İstanbul  
 
Üreti ci:  
ARIMED İLAÇ SAN. VE TİC A.Ş.  
Vize/Kırklareli  
 
Bu kullanma talimatı  ………….. tarihinde onaylanmıştır.  
  9/11 
 Monodoz inhaler kullan ım talimatlar ı: 
 
Kullanım öncesinde bu kullanma talimatını dikkatle okuyunuz ve aşağıdaki metinlerdeki ve 
resimlerdeki talimatları takip ediniz. Hekiminiz, eczacınız veya hemşireniz SPİRACT’ı nasıl doğru 
bir şekilde kullanacağınızı size gösterecektir.  
 
 
 
 1-Kapağı çekip çıkarınız.  
 2-Kapsül bölmesini açınız.  
Cihazın tabanını sıkıca tutup, açmak için cihazın üst 
tarafında bulunan ok yönünde çeviriniz.  
 3-Parmaklarınızın tamamen kuru olduğundan emin olunuz. 
Ambalajından  bir kapsül çıkarınız ve bu kapsülü cihazın 
tabanı ndaki kapsül bölmesine yatık olarak yerleştiriniz. 
Kapsülleri, kullanımdan hemen önce ambalajından  
çıkarmanız önemlidir.  
 
ÖNEMLİ: Kapsülü ağızlığın içerisine yerleştirmeyiniz!  
 4-Ağızlığı “klik” sesi duyana kadar geri çevirerek kapalı 
duruma getiriniz.  
10/11 
 
 
 
 
 
 
 5-Tozu kapsülden serbest bırakmak için:  
 Cihazı dik tutun (ağız parçası yukarıda olacak 
şekilde)  
 Kenarlardaki iki kulakçığa (düğmelere) AYNI 
ANDA ve SADECE BİR KEZ basıp bırakınız. 
Böylelikle cihazdaki kapsülü delmiş oldunuz.  
 
Lütfen dikkat: Bu aşamada jelatin kapsül parçalanabilir ve 
soluma sırasında küçük jelatin parçaları ağzınıza veya 
boğazınıza gelebilir. Fakat jelatin yenilebilir nitelikte 
olduğundan zararsızdır.  
 
 
 6-Nefesinizi kuvvetlice dışarı verin.  
 
 
 
 
 
 7-Ağız parçasını ağzınıza yerleştirin ve başınızı hafifçe 
geriye doğru eğiniz. Dudaklarınız ile ağızlığı sıkıca sarınız. 
Olabildiğince hızlı, duraksamadan ve alabildiğiniz kadar 
derin nefes alınız.  
 
Lütfen dikkat: Nefes alma sırasında, kapsül, kapsül 
haznesinde titreşir ve bir ses (vızıltı) oluşur. Bu sesi 
duymadıysanız kapsülün, kapsül bölmesinde sıkışıp 
sıkışmadığını kontrol ediniz. Bu durumda cihazı açınız ve 
kapsülü bölmesinde oynatarak gevşetiniz. Daha sonra 7. 
basamağı tekrarlayınız. Kapsülü sıkıştığı yerden kurtarmak 
için düğ melere tekrar tekrar BASMAYINIZ.  
 8- Cihazın içerisinden nefes aldıktan sonra, nefesinizi 
olabildiğince tutunuz ve cihazı ağzınızdan çıkarınız. Sonra 
burnunuzdan nefes veriniz. Kapsül bölmesini açınız ve 
kapsülde toz kalıp kalmadığını kontrol ediniz. Eğer  kalmış 
ise 6-8 basamakları tekrarlayınız.  
 
11/11 
  9-Kullandıktan sonra boş kapsülü çıkartın ve atınız.  
Doktorunuzun önerisi doğrultusunda aynı işlemleri diğer 
kapsül için de tekrarlayınız.  
 
 
Cihazın Temizlenmesi  
Toz kalıntılarını temizlemek için ağız parçasını ve kapsül haznesini KURU ve temiz bir bez ile 
silin. Temiz yumuşak bir fırça da bu amaçla kullanılabilir.  
Cihazı temizlemek için SU KULLANMAYIN.  
 
 
 