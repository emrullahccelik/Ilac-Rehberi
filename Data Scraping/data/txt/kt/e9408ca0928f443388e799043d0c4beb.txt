1 / 11  
 KULLANMA TALİMATI  
 
PANREF® 20 mg enterik kaplı tablet  
Ağızdan alınır.  
 
• Etkin madde:  Her bir tablet 20 mg pantoprazole eşdeğer 22,55 mg pantoprazol sody um 
seskihidrat  içerir . 
• Yardımcı maddeler:  Mannitol  granül  (E421), kalsiyum karbonat (E170), krospovidon, 
vinilpirolidon- vinil asetat kopolimer, s ukroz stearat (E473), kalsiyum stearat, hidroksipropil 
metil selüloz (E464), titanyum dioksit (E171), triasetin (E1518), metakrilik asit kopoli mer, 
talk (E553b), trietil sitrat (E1505), kolloidal silikon dioksit (E551), sodyum bikarbonat 
(E500), sarı demir oksit (E172), sodyum lauril sülfat  
 
Bu Kullanma Tal imatında:  
1. PANREF® nedir ve ne için kullanılır?  
2. PANREF®’i kullanmadan önce dikkat edilmesi gerekenler  
3. PANREF® nasıl kullanılır?  
4. Olası yan etkiler nelerdir? 
5. PANREF®’in saklanması  
 
Başlıkları yer almaktadır. 
 
1. PANREF® nedir ve ne için kullanılır?  
• PANREF®, ilaçların midede çözülmesini engelleyen özel bir madde ile kaplı (enterik kaplı) 
tabletler şeklinde kullanıma sunulmuştur. Her bir tabletin içinde etkin madde olarak 20 mg 
pantoprazol bulunmaktadır. 
• PANREF®’in etkin maddesi olan pantoprazol, "proton pompas ı inhibitörü" olarak Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin  için reçete edilmiştir, başkalarına verme yiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 2 / 11  
 isimlendirilen bir ilaç grubuna dahildir. Etkisini midenizde üretilen asit miktarını azaltarak 
gösterir. Midenin ve bağırsakların asitle ilişkili rahatsızlıklarının tedavisinde kullanılır.  
• PANREF®, 28 tablet içeren blister ambalajlarda piyasaya sunulmaktadır. Blisterdeki 
tabletler sarı renkli, oval, bikonveks ve çentiksizdir.  
 
PANREF®; 
5 yaşın üzerindeki çocuklarda ve erişkinlerde:  
• Gastroözofa jeal reflü (yemeklerin ve asidin mideden yemek borusuna kaçması) birlikteliği 
ile oluşan erozif özofajitin ( yemek borusunun yüzeyinde zamanla doku hasarı oluşumu)  kısa 
süreli (en fazla 8 haftaya kadar) tedavisinde ve belirtilerinin iyileştirilmesinde,  
• Reflü özofajitin (yemeklerin ve asidin mideden yemek borusuna kaçması sonucu yemek 
borusunun iltihabı) uzun süreli tedavisinde  ve nüksünün önlenmesinde  kullanılır.  
 
Erişkinlerde:  
• Hafif derecede reflü hastalığı (yemeklerin ve asidin mideden yemek borusuna kaçması) ve 
hastalığa bağlı belirtilerin  tedavisinde, 
• Sürekli nonsteroidal antienflamatuvar il aç (NSAİİ, örneğin ibuprofen) tedavisi gören ve 
mide ve onikiparmak bağırsağı ülserleri olduğu endoskopik olarak kanıtlanan hastalarda 
kullanılır.  
 
2. PANREF®’i kullanmadan önce dikkat edilmesi gerekenler  
PANREF®’i aşağıdaki durumlarda KULLANMAYINIZ  
Eğer;  
• Pantoprazol etkin maddesine veya PANREF®’in bileşiminde bulunan yardımcı 
maddelerden birine, benzimidazollere (mantar hastalıkları için kullanılan ilaçlar) karşı 
alerjiniz (aşırı duyarlılığınız) var ise,  
• Proton pompası inhibitörü içeren diğer ilaçlara aler jiniz var ise,  
 
PANREF® ’i kullanmayınız.  
 
PANREF®’i aşağıdaki durumlarda DİKKATLİ KULLANINIZ  
Eğer;  
• Ağır karaciğer bozukluğunuz varsa, karaciğeriniz ile ilgili herhangi bir probleminiz 
olduysa, doktorunuza bildiriniz. PANREF® ile tedavi sırasında, özellikle de uzun süreli 
kullanımda, doktorunuz karaciğer enzimlerinizi düzenli olarak kontrol edecektir. Karaciğer 
enzimlerinin yükselmesi durumunda PANREF® kullanımı kesilmelidir.  3 / 11  
 • Vücudunuzdaki B12 vitamini depoları azalmış ya da B 12 vitamini eksikliği açısından risk 
faktörleri taşıyorsanız dikkatli olmalısınız. Pantoprazol, tüm diğer mide asidi azaltıcı 
ilaçlar gibi, B12 vitamini emilimini azaltabilir.  
• Atazanavir (HIV enfeksiyonunun tedavisi için) gibi HIV proteaz inhibitörlerini 
pantoprazol ile aynı zamanda kullanıyorsanız, tavsiye için doktorunuza danışınız.  
• Pantoprazol gibi bir proton pompası inhibitörünün, özellikle de bir yıldan uzun süreli 
kullanılması kalça, bilek veya omurga kırığı riskinizi artırabilir. Kemik erimeniz 
(oste oporoz) varsa veya kortikosteroid (osteoporoz riskini artırabilmektedir) 
kullanıyorsanız doktorunuza söyleyiniz. 
• Üç aydan uzun süredir PANREF® kullanıyorsanız, kanınızdaki magnezyum düzeyleri 
düşebilir. Düşük magnezyum düzeyleri yorgunluk, istemsiz kas kas ılmaları, oryantasyon 
bozukluğu, konvülziyonlar (sarsılmalar), baş dönmesi, artan kalp hızı ile kendini 
gösterebilir. Bu semptomlardan herhangi birini yaşarsanız, lütfen derhal doktorunuza 
söyleyiniz. Düşük magnezyum düzeyleri ayrıca kanınızdaki potasyum veya kalsiyum 
düzeylerinde bir azalmaya yol açabilir. Doktorunuz magnezyum düzeylerinizi izlemek 
üzere düzenli kan testleri yapılmasına karar verebilir.  
• Tedavi sırasında alkol kullanımından kaçınılması gerekmektedir.  
• Mide asidini azaltan, PANREF®’e benzer  bir ilaç ile tedavi sonrasında deri reaksiyonu 
geçirmişseniz,  
• Derinizde, özellikle güneşe maruz kalan bölgelerde döküntü görülürse, PANREF® ile 
tedavinizin durdurulması gerekebileceğinden en kısa zamanda doktorunuza söyleyiniz. 
Eklemlerinizde ağrı gibi ba şka rahatsızlıklarınız varsa bunlardan da bahsetmeyi 
unutmayınız. 
• Nöroendokrin tümör tanı testleri yaptırıyorsanız doktorunuza söyleyiniz, çünkü tüm proton 
pompası inhibitörleri gibi PANREF® bu testlerin sonucunu etkileyebilir.  
• Tüm proton pompası inhibitörleri gibi PANREF® üst mide -bağırsak yolunda, normalde de 
var olan bazı bakterilerin sayısını ve dolayısıyla enfeksiyon riskini ( Salmonella ve 
Campylobacter  veya C.difficile ) az da olsa arttırabilir. 
• Non-steroidal anti- inflamatuar (steroid yapısınd a olmayan ağrı kesici, enflamasyon 
önleyici) ilaçların (NSAİ İ) tetiklediği ülserleri önlemek amacıyla kullanılıyorsa PANREF® 
kullanımı, sürekli NSAİ İ ilaç kullanımına ihtiyaç duyan, mide -bağırsak sisteminde 
istenmeyen olay gelişme riski yüksek olan (örn. 65 yaş üstü, ülser veya mide kanaması 
geçmişi olan) hastalarla sınırlı olmalıdır.  
• Spesifik bir kan testi ( kromogranin A) yaptıracaksanız, 
• Aşağıdakiler den birini fark ederseniz DERHAL  doktorunuza başvurunuz:  4 / 11  
 - Beklenmeyen kilo kaybı,  
- Kusma, özellikle tekrarlıyorsa,  
- Kanlı kusma; kusmuğunuzda koyu kahve telvesi gibi görünür  
- Dışkıda kan görülmesi; görünüşü siyah veya katran gibi olabilir  
- Yutma zorluğu veya yutarken ağrı duyma  
- Solgun görünme ve kendini güçsüz hissetme (anemi/kansızlık)  
- Göğüs ağrısı  
- Mide ağrısı  
- Ağır ve sürekli ishal durumlarında  
 
PANREF® ile tedavi, kanserle ilişkili belirtileri baskılayabilir ve sonuçta teşhisi geciktirebilir. 
Bu nedenle PANREF® tedavisinden önce, doktorunuz kanser hastası olmadığınızdan emin 
olmak için size bazı testler yapabilir. Eğer tedaviniz sırasında semptomlarınız devam ederse, 
başka incelemeler gerekebilir.  
 
1 yıldan uzun süredir PANREF® kullanıyorsanız doktorunuz muhtemelen sizi düzenli gözlem 
altında tutacaktır. Yeni ve olağandışı belirtiler görürseniz doktorunuza gittiğinizde bunları 
mutlaka söylemelisiniz.  
 
Bu uyarılar, geçmişteki herhangi bir dönemde dahi olsa sizin için geçerliyse, lütfen 
doktorunuza danışınız . 
PANREF®’in yiyecek ve içecek ile kullanılması  
PANREF®’i yemekten 1 saat ön ce, çiğnemeden veya kırmadan ve bir miktar su ile bütün olarak 
yutunuz.  
 
Hamilelik  
İlacı kullanmadan önce doktorunuza veya eczacınıza danışınız.  
 
Pantoprazolün hamilelerde kullanımına ilişkin yeterli veri mevcut değildir. Eğer hamileyseniz 
veya hamile olduğunuzu düşünüyorsanız, ancak doktorunuz, ilacın sizin için öngörülen 
yararının, henüz doğmamış bebeğinize olası zararından fazla olduğunu düşünüyor ise 
pantoprazolü kullanmalısınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 5 / 11  
 Emzirme  
İlacı kullanmadan önce doktorunuza veya eczacınıza danışınız.  
 
Pantoprazolün anne sütüne geçtiği bildirilmiştir. Emziren annelerde ancak ilacın anneye yararı, 
bebeğe olan zarar ından fazla ise ilaç kullanılmalıdır.  
 
Araç ve makine kullanımı  
PANREF®’in araç ve makine kullanma yeteneği üzerinde etkisi yoktur veya ihmal edilebilir 
düzeydedir.  
 
İlaç kullanımı sonrasında baş dönmesi ve görsel bozukluk yaşarsanız , araç veya makine 
kullanmayınız.  
 
PANREF®’in içeriğinde bulunan bazı yardımcı maddeler hakkı nda önemli bilgiler  
PANREF® sukroz adı verilen bir şeker içerir. Eğer daha önceden doktorunuz tarafından bazı 
şekerlere karşı intoleransınız olduğu (vücudunuzun bazı şekerlere karşı olumsuz reaksiyon 
göstermesi) söylenmişse bu tıbbi ürünü almadan önce dokt orunuzla temasa geçiniz.  
 
Diğer ilaçlar ile birlikte kullanımı  
PANREF® diğer ilaçların etkililiğini bozabilir, bu nedenle aşağıdaki ilaçları alıyorsanız 
doktorunuza söyleyiniz;  
• Pantoprazol, emilimi midedeki asit düzeyine (pH’ya) bağlı olan, ketokonazol, 
itrakonazol ve posakonazol gibi mantar enfeksiyonlarını önlemeye yönelik ilaçların 
ya da erlotinib gibi bazı kanser ilaçlarının emilimini azaltarak etkisini zayıflatabilir.  
• Kan kalınlaşması veya incelmesini etkileyen varfarin ve fenprokumon kullanıyorsanız  
daha fazla kontrole ihtiyaç duyabilirsiniz.  
• Atazanavir gibi HIV (AIDS) enfeksiyonu tedavisinde kullanılan ilaçlar ,  
• Metotreksat (romatoid artrit, sedef hastalığı ve kanser tedavisinde kullanılır) – eğer 
metotreksat alıyorsanız pantoprazol kandaki metotreksat düzeyini arttırabileceğinden, 
doktorunuz PANREF® tedavisini geçici olarak durdurabilir, 
• Fluvoksamin (depresyon ve diğer psikiyatrik hastalıkların tedavisinde kullanılan) – 
kullanıyorsanız doktorunuz pantoprazol dozunu azaltabilir,  
• Rifampisin (enfeksiyonların tedavisinde kullanılır), 
• Sarı kantaron ( Hypericum perforatum ) (hafif depresyonun tedavisinde kullanılır). 
 6 / 11  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacını za bunlar hakkında bilgi veriniz. 
 
3. PANREF® nasıl kullanılır?  
 
• Uygulama yolu ve metodu:  
PANREF®’i yemekten 1 saat önce, çiğnemeden veya kırmadan bir miktar su ile bütün 
olarak yutunuz. 
 
• Uygun kullanım ve doz/uygulama sıklığı için talimatlar:  
5 yaşın üzeri çocuklarda ve erişkinlerde:  
• Gastroözofa jeal reflü (yemeklerin ve asidin mideden yemek borusuna kaçması) birlikteliği 
ile oluşan erozif özofajitin ( yemek borusunun yüzeyinde zamanla doku hasarı oluşumu)  
kısa süreli (en fazla 8 haftaya kadar) tedavisinde ve belirtilerinin iyileştirilmesinde : 
     Önerilen doz günde 1 adet  PANREF® 20 mg’dır. 40 kilonun altındaki çocuklarda günde 20 
mg’lık PANREF® dozu aşılmamalıdır.  
 
• Reflü özofajitin (yemeklerin ve asidin mideden yemek borusuna kaçması sonucu yemek 
borusunun iltihabı) uzun süreli tedavisinde ve nüksünün önlenmesinde:  
     Uzun süreli tedavide , günde bir kez PANREF® 20 mg dozu tavsiye edilir; hastalığınız 
yeniden ortaya ( nüks ) çıktığınd a, günlük dozunuz 40 mg ’a çıkartılabilir . Hastalığınızdaki 
nüksün iyileşmesinden sonra ilacın dozu tekrar 20 mg ’a düşürülebilir. 40 ki lonun altındaki 
çocuklarda günlük doz 20 mg’ı  aşmamalıdır.  
 
Erişkinlerde:   
• Hafif derecede reflü hastalığı (yemeklerin ve asidin mideden yemek borusuna kaçması) ve 
hastalığa bağlı belirtilerin (örneğin; mide ekşimesi, mide asidinin yemek borusuna kaçması, 
yutkunurken ağrı) tedavisinde:  
Semptomların giderilmesi genellikle 2 -4 hafta içinde gerçekleşir ve ilişkili özofajitin 
iyileşmesi için genellikle 4 haftalık bir tedavi süresi gerekir. Bu tedavi süresi yeterli 
gelmezse, bu süreyi takip eden  4 haftalık dönem içinde iyileşme beklenir . Semptomların 
giderilmesi sağlandığında, gerektiğinde ihtiyaca göre günde bir kez PANREF® 20 mg’lık 
bir tedavi rejimi uygulanarak semptomların tekrarlaması kontrol altına alınabilir. İhtiyaca 
göre uygulanan bu tedavi rejimi ile yeterli semptom kontrolü sağlanamadığı durumda 
sürekli tedaviye geçiş düşünülebilir.  7 / 11  
 • Sürekli nonsteroidal antii nflamatuvar ilaç (NSAİİ, örneğin ibuprofen) tedavisi gören ve 
mide ve onikiparmak bağırsağı ülserleri olduğu endoskopik olarak kanıtlanan hastalarda : 
Tavsiye edilen doz günde bir adet PANREF® 20 mg’dır.  
 
Değişik yaş grupları:  
Çocuklarda kullanım:  
5 yaşında n küçük çocuklarda kullanılmamalıdır.  
 
Yaşlılarda kullanım:  
PANREF® yaşlılarda doz ayarlaması yapılmadan kullanılabilir.  
Özel kullanım durumları:  
Böbrek yetmezliği:  
PANREF® böbrek yetmezliği olan kişilerde doz ayarlaması yapılmadan kullanılabilir. 
 
Karaciğer yetmezliği:  
Ağır karaciğer bozukluğu olan hastalarda günlük 20 mg pantoprazol dozu aşılmamalıdır. 
 
Eğer PANREF®’in etkisinin çok güçlü ya da çok zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla PANREF® kullandıysanız  
Doz aşımının bilinen belirtileri bulunmamaktadır.  
 
PANREF®’den kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 
PANREF®’i kullanmayı unutursanız  
İlacınızı almayı unutursanız, unutulan dozu telafi etmek için çift doz almayınız. Tedavinizi, 
doktorunuzun verdiği doz şemasına göre, bir sonraki dozdan itibaren sürdürünüz. 
 
Unutulan dozları dengelemek için çift doz almayınız. 
 
 
 
 8 / 11  
 PANREF® ile tedavi sonlandırıldığında oluşabilecek etkiler  
PANREF® ile tedavinizin ne kadar süreceği konusunda doktorunuz size bilgi verecektir. 
Tedaviye erken son vermeyiniz, çünkü hastalığınızın belirtileri geri dönebilir veya 
ağırlaşabilir.  
 
4. Olası yan etkiler nelerdir?  
Tüm ilaçlar gibi PANREF®’in içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki sıklık derecelerine göre sınıflandırılmaktadır.  
Çok yaygın  :10 hastanın en az 1’inde görülebilir.  
Yaygın  :10 hastanın 1’inden az, fakat 100 hastanın birinden fazla görülebilir.  
Yaygın olmayan  :100 hastanın 1’inden az, fakat 1.000 hastanın birinden fazla 
görülebilir.  
Seyrek  :1.000 hastanın 1’inden az, fakat 10.000 hastanın birinden fazla 
görülebilir.  
Çok seyrek  :10.000 hastanın 1’inden az görülebilir.  
Bilinmiyor  :Eldeki verilerden hareketle tahmin edilemiyor.  
 
Aşağıdakilerden biri olursa PANREF®’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Çok ciddi alerjik rahatsızlıklar (seyrek görülür): Dil ve/veya boğazda şişme, 
yutma/yutkunma güçlüğü, kurdeşen (ürtiker), nefes alma güçlüğü, yüzde alerjik şişme 
(Quincke ödemi /anjiyoödem), çok hızlı kalp atımı ve terlemeyle seyreden baş dönmesi. 
 
• Çok ciddi deri rahatsızlıkları (sıklık derecesi bilinmiyor):  Deride ani gelişen, yaygın, 
kabarcıklar şeklinde, ağrılı döküntüler, genel sağlık durumunun hızla kötüye gitmesi, göz, 
burun, ağız/dudak ve cinsel organda tahriş (hafif kanlanma) (bunlar Stevens Johnson 
Sendromu, Eritema multiforme ve Lyell Sendromu gibi ciddi cilt reaksiyonlarının 
belirtileri olabilir) ve ışığa hassasiyet  
 
• Diğer çok ciddi rahatsızlıklar (sıklık derecesi bilinmiyor):  Deride veya gözlerin beyaz 
kısmında sarılaşma (karaciğer hücrelerinde a ğır hasar, sarılık) veya ateş, kurdeşen ve 
muhtemelen böbrek yetmezliğine yol açan ağrılı idrar ve bel ağrısı ile birlikte böbreklerde 
genişleme (ciddi böbrek iltihabı)  
 
Bunların hepsi çok ciddi yan etkilerdir.  
 9 / 11  
 Eğer bunlardan biri sizde mevcut ise, sizin PANREF®’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir. 
 
Aşağıdakilerden herhangi birini fark ederseniz, doktorunuza söyleyiniz:  
• Yaygın:  
Midede iyi huylu polipler  
 
• Yaygın olmayan :  
Baş ağrısı, baş dönmesi, ishal, kendini iyi hissetmeme, kusma, midede şişkinlik ve gaz, 
kabızlık, ağızda kuruluk, karın ağrısı, kızartı, kaşıntı ve deri dökünt üsü gibi alerjik 
rahatsızlıklar, halsizlik, uyku bozuklukları, kalça, el bileği veya omurgada kırık  
 
• Seyrek :  
Tat alma duyusunun bo zulması veya tamamen yok olması,  bulanık görme gibi görme 
bozuklukları, kurdeşen (ürtiker), eklem ağrıları, kas ağrıları, kilo alma/verme, vücut 
sıcaklığının artması, yüksek ateş,  el ve a yaklarda şişme (periferal ödem),  alerjik 
reaksiy onlar, depresyon,  erkeklerde göğüs büyümesi (jinekomasti)  
 
• Çok seyrek :  
Oryantasyon bozukluğu  
 
• Bilinmiyor :  
Özellikle eğilimli olan hastalarda, gerçekte var olmayan şeyleri görme ya da işitme 
(halüsinasyon), zaman ve mekan uyumunun kaybı ve z ihin karmaşası hali (konfüzyon), kan 
sodyum seviyesinde düşme (hiponatremi) , kan magnezyum düzeyinde düşme (Bkz. “2. 
PANREF®’i kullanmadan önce dikkat edilmesi gerekenler ), döküntü, muhtemelen 
eklemlerde ağrı ile birlikte. Sürekli ishal oluyorsanız mutlaka doktorunuza söyleyiniz, 
çünkü sizde bağırsak iltihabı (mikroskobik kolit) olabilir.   
 
Kan testleriyle teşhis edilebilen yan etkiler:  
• Yaygın olmayan :  
Karaciğer enzimlerinde artış  
 
• Seyrek :  
Kanda bilirubin seviyesinde artış; kanda trigliserid (yağ) seviyesinde artış, beyaz kan 
hücrelerinin (akyuvar) sayısında ani düşüş (yüksek ateşle birlikte gözlenir).  10 / 11  
  
• Çok seyrek :  
Kanda pıhtılaşmayı sağlayan kan hücresi (trombosit) sayısında azalma (bu durum, 
normalden daha  fazla kanamaya neden olabilir),  beyaz kan hücrelerinin (akyuvar) sayısında 
azalma (bu durum, daha sık enfeksiyona yakalanmanıza neden olabilir),  kırmızı kan hücresi 
(alyuvar), beyaz kan hücresi (akyuvar) ve pıhtılaşmayı sağlayan kan h ücresi (trombosit) 
sayılarının hepsinde birden anormal derecede azalma da söz konusu olabilir . 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklaya rak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamı ş olacaksınız.  
 
5. PANREF®’in S aklanması   
PANREF®’i çocukların göremeyeceği, erişemeyeceği yerlerde ve ambalajında saklayınız. 
 
25oC’nin altındaki oda sıcaklığında, ışıktan uzak ve kuru bir yerde saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra PANREF®’i kullanmayınız. 
 
Eğer üründe ve/veya ambalajında bozukluklar fark ederseniz PANREF®’i kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca belirlenen toplama sistemine veriniz.  
 
Ruhsat Sahibi:  
Biofarma İlaç San. ve Tic. A.Ş. 
Akpınar Mah. Osmangazi Cad. No: 156  11 / 11  
 Sancaktepe / İSTANBUL  
Telefon: (0216) 398 10 63  
Faks: (0216) 398 10 20  
 
Üretim Yeri:  
Biofarma İlaç San. ve Tic. A.Ş. 
Akpınar Mah. Osmangazi Cad. No: 156 
Sancaktepe / İSTANBUL  
Telefon: (0216) 398 10 63  
Faks: (0216) 398 10 20  
 
Bu kullanma talimatı ../../…. tarihinde onaylanmıştır.  
 