1  Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya  ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  veya 
düşük doz kullanmayınız.  KULLANMA TALİMATI  
 
EMADINE  %0.05 Göz Damlası, Çözelti 
Göze uygulanır.  
Steril  
 
• Etkin  madde(ler):  0.5 mg  emedastin  (0.884 mg  emedastin  difumarat’a  eşdeğer  olarak).  
• Yardımcı  madde(ler):  Benzalkonyum  klorür,  trometamol,  sodyum  klorür, hipromelloz,  
hidroklorik asit ve/veya sodyum hidroksit (pH ayarı için), saf su.  
 
 
Bu Kullanma  Talimatında:  
1. EMADINE  nedir  ve ne  için kullanılır?  
2. EMADINE ’i kullanmadan  önce dikkat  edilmesi gerekenler  
3. EMADINE  nasıl  kullanılır?  
4. Olası  yan etkiler  nelerdir?  
5. EMADINE ’in saklanması  
 
Başlıkları  yer almaktadır.  
 
1. EMADINE  nedir  ve ne için  kullanılır?  
• EMADINE , gözdeki  mevsimsel  alerjik  konjunktivit  tedavisinde  kullanılır.  Alerjik 
reaksiyonun şiddetini azaltarak etki gösterir.  
• Alerjik konjunktivit: Polenler, ev tozu veya hayvan tüyü gibi bazı maddelerin (alerjenler) 
sebep olduğu, kaşıntı, kızarıklık ve gözün şişmesi gibi alerjik reaksiyon durumudur. 
• EMADINE , kutuda, PE  damlalıklı ve  PP vidalı  kapaklı LDPE  şişede  5 ml solüsyondur.  
 
2. EMADINE ’i kullanmadan önce dikkat  edilmesi  gerekenler 
EMADINE ’i aşağıdaki durumlarda KULLANMAYINIZ  
Eğer  etkin  maddeye ya  da yardımcı  maddelere aşırı duyarlılığınız  varsa kullanmayınız. 
Tavsiye için doktorunuza danışınız. 2  EMADINE ’i aşağıdaki  durumlarda  DİKKATLİ  KULLANINIZ  
• EMADINE  3 yaşın  altındaki  çocuklarda kullanılmamalıdır.  
• Eğer  kontakt  lens takıyorsanız  “EMADINE ’in içeriğinde  bulunan bazı yardımcı  maddeler 
hakkında önemli bilgiler” bölümüne bakınız.  
• EMADINE , 65 yaş üstü hastalarda,  bu grup hastalar  klinik  çalışmalarda  çalışılmadığı için, 
kullanımı önerilmemektedir.  
• EMADINE , böbrek  veya karaciğer  problemi  yaşayan  hastalarda  da kullanımı  
önerilmemektedir.  
• EMADINE  ile bağlantılı korneal infiltratlar (gözün ön saydam kısmında çok küçük 
birikintiler) bildirilmiştir. Korneal infiltrat durumunda ürün kesilmelidir ve uygun tedavi 
başlatılmalıdır.  
İlacı kullanmadan  önce  doktorunuza  veya eczacınıza danışınız.  
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  doktorunuza  
danışınız.  
 
EMADINE ’in yiyecek  ve içecek  ile kullanılması  
Uygulama  yöntemi  açısından  EMADINE ’in yiyecek  ve içecekler  ile etkileşimi yoktur.  
 
Hamilelik  
İlacı kullanmadan önce  doktorunuza veya eczacınıza  danışınız. 
Eğer  hamileyseniz  veya hamile  kalma  olasılığınız  varsa,  tavsiye  için doktorunuza  danışınız.  
Tedaviniz  sırasında hamile  olduğunuzu fark ederseniz  hemen  doktorunuza veya 
eczacınıza danışınız.  
 
Emzirme 
İlacı kullanmadan önce  doktorunuza veya eczacınıza  danışınız. 
Eğer  emziriyorsanız  tavsiye  için doktorunuza  danışınız.  
 
Araç ve makine  kullanımı  
EMADINE  uygulamasından hemen  sonra  görme  bulanıklığı  ortaya  çıkabilir.   Görmeniz   
netleşinceye kadar  araç veya makine  kullanmayınız.  
 
EMADINE ’in içeriğinde  bulunan bazı yardımcı  maddeler hakkında  önemli  bilgiler  
EMADINE  içindeki bir koruyucu (benzalkonyum klorür) göz tahrişine neden olabilir. Yumuşak 
kontak lenslerle temasından kaçınınız. Uygulamadan önce kontak lensi çıkartınız ve lensi takmak 
için en az 15  dakika  bekleyiniz. Yumuşak kontakt lenslerin renklerinin bozulmasına  neden  olduğu 
bilinmektedir.  
 
Diğer ilaçlar  ile birlikte kullanımı  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  3  Eğer  EMADINE  ile eş zamanlı  olarak  başka göz damlaları  kullanıyorsanız, art arda iki uygulama  
arasında en az 10  dakika ara veriniz.  En son pomadları  kullanınız.  
 
3. EMADINE  nasıl  kullanılır?  
Bu ilacı her zaman doktorunuzun size söylediği şekilde veya bu kullanma talimatında tarif edilen 
şekliyle kullanınız. Eğer emin değilseniz doktorunuza veya eczacınıza danışınız. 
 
Uygun  kullanım  ve doz / uygulama sıklığı  için talimatlar:  
Yetişkinler  ve 3 yaşın  üstündeki  çocuklar:  Günde  iki kez bir  damla.  
Doktorunuz başka türlü tavsiye etmedikçe bu dozda kullanınız. Bu ilacı doktorunuz önerdiği süre 
kadar kullanınız. Sadece doktorunuz tavsiye ederse iki göze birden damlatınız. 
Uygulama yolu ve metodu:  
Sadece gözünüze  uygulayınız.  
 
1 2 
• Bir ayna  ve EMADINE  şişesini alınız.  
• Ellerinizi yıkayınız.  
• Kabı  açınız.  
• Kapak açıldıktan sonra, emniyet belirteci olan halka gevşekse ürünü kullanmadan önce halkayı 
çıkarınız.  
• Baş ve orta parmaklarınız arasında şişeyi  tutunuz, ters çeviriniz.  
• Kafanızı  geriye  yatırınız.  Göz kapağı  ve gözünüz  arasında  bir kese oluşacak  kadar, 
parmağınızla  alt göz kapağınızı  aşağı  doğru çekiniz.  Damlayı  buraya  damlatacaksınız (resim  1). 
• Damlalık  ucunu göze  yaklaştırınız.  Eğer yardımcı  olacaksa  bir ayna kullanınız.  
• Damlalığı gözünüze,  göz kapağınıza,  gözünüzün etrafındaki  yüzeylere  veya  diğer  yüzeylere 
değdirmeyiniz. Bu damlalığın enfekte olmasına neden olabilir. 
• Şişenin  üzerine hafif  bir basınç  uygulayarak bir kerede bir damla  EMADINE  akmasını 
sağlayınız.  
• Kabı  sıkmayınız,  gerektiğinde  şişenin  arkasına sadece hafif bir basınç  uygulayınız  (resim  2). 
• Eğer damlayı iki gözünüze de kullanmanız gerekiyorsa yukarıdaki adımları diğer gözünüz için de tekrarlayınız.  
• Kullandıktan hemen  sonra  kapağı  sıkıca  kapatınız.  
Eğer  EMADINE ’i yanlışlıkla  yutar  veya  enjekte ederseniz hemen  doktorunuza  başvurunuz. Bu, 
kalp ritminizi etkileyebilir.  
Eğer  damla gözünüze  gelmezse tekrar  deneyiniz.  
Gözünüz  için kullandığınız  başka  bir ilaç daha varsa art arda iki uygulama  arasında  en az 10 
dakika  ara veriniz. Göz pomadları  en son uygulanmalıdır.  
İlacın  kullanımı ile ilgili ilave  sorularınız  olursa,  doktorunuza  veya  eczacınıza danışınız.  
 
  
4  Değişik  yaş grupları:  
Çocuklarda  kullanımı:  
EMADINE ’i 3 yaşın altındaki  çocuklarda  kullanmayınız.  
Yaşlılarda  kullanımı:  
EMADINE , 65 yaş üstü hastalarda,  bu grup hastalar  klinik  çalışmalarda çalışılmadığı için, 
kullanımı önerilmemektedir.  
Özel  kullanım  durumları:  
Böbrek/Karaciğer yetmezliği:  
EMADINE , bu grup hastalar  klinik  çalışmalarda  çalışılmadığı için, böbrek  veya karaciğer 
problemi yaşıyorsanız önerilmemektedir.  
Eğer  EMADINE ’in etkisinin  çok güçlü veya zayıf  olduğuna dair bir izleniminiz  var ise doktorunuz 
veya eczacınız ile konuşunuz. 
 
Kullanmanız  gerekenden  daha  fazla  EMADINE  kullandıysanız:  
EMADINE ’den kullanmanız gerekenden fazlasını kullanmışsanız bir doktor veya eczacı ile 
konuşunuz . 
Eğer kullanmanız gerekenden fazlasını kullanmışsanız, gözünüzü tercihen steril tuzlu suyla veya 
eğer bu mümkün değilse ılık suyla yıkayarak uzaklaştırabilirsiniz. Bu işlemden sonra ilacı tekrar uygulamayıp, diğer uygulama zamanınızı bekleyiniz. 
 
EMADINE ’i kullanmayı  unutursanız:  
Unutulan dozları  dengelemek için çift doz  almayınız. 
Eğer uygulamayı unuttuysanız hatırladığınız  zamanda  damlanızı damlatıp,  diğer uygulamalarınıza 
önceden kararlaştırılan zamanlarda devam ediniz.  
 
EMADINE  ile tedavi  sonlandırıldığındaki  oluşabilecek  etkiler  
Tedaviyi önerilen zamandan önce keserseniz tedaviniz yetersiz kalacak ve gözünüzün iyileşme süreci uzayacaktır.  
 
4. Olası yan  etkiler nelerdir?  
Tüm  ilaçlar  gibi EMADINE ’in içeriğinde  bulunan maddelere duyarlı  olan kişilerde  yan etkiler 
olabilir.  
Bu etkiler  ciddi  olmadığı sürece ilacı kullanmaya  devam  edebilirsiniz.  Eğer  endişeniz  varsa 
doktorunuz veya eczacınız ile konuşunuz.  
 
Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın:  10 hastanın en az 1 'inde görülebilir.  
Yaygın:  10 hastanın  birinden az,  fakat  100 hastanın  birinden fazla görülebilir.  
Yaygın olmayan:100 hastanın birinden az, fakat 1.000 hastanın birinden fazla görülebilir. Seyrek:  1.000  hastanın  birinden az görülebilir,  fakat  10.000  hastanın  birinden fazla  görülebilir. 
Çok seyrek: 10.000 hastanın birinden az görülebilir. Sıklığı bilinmeyen: Eldeki  veriler  ile belirlenemeyecek  kadar  az hastada görülebilir  
 
Eğer aşağıdakilerden biri sizde mevcut ise, sizin EMADINE ’e karşı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir:  5  Eller, ayaklar, bilekler, yüz ve dudakların şişmesi ya da özellikle ağız ve boğazın yutmayı ve  
nefes  almayı  zorlaştıracak  şekilde  şişmesi,  gözde  şiddetli kaşıntı,  kızarıklık,  gözlerde  sulanma  gibi 
alerjik reaksiyonlar  
Bunların hepsi  çok ciddi  yan etkilerdir.  
Bu ciddi  yan etkilerin  hepsi  oldukça  seyrek görülür.  
 
 
Yaygın  yan etkiler  
• Göz ağrısı  
• Göz kaşıntısı  
• Göz kızarıklığı  
 
Yaygın  olmayan  yan etkiler  
• Gözün ön şeffaf yüzeyi  olan  korneada  bozukluk  
• Gözde  yabancı  cisim varmış  hissi,  
• Gözyaşı  üretimin  artması  
• Göz yorgunluğu  
• Göz tahrişi  
• Bulanık görme  
• Gözün ön yüzeyinde  renklenme  
• Kuru göz  
• Gözde  kanlanma  
• Baş ağrısı  
• Uyku bozukluğu  
• Sinüs  baş ağrısı  
• Kötü  tat 
• Kızarıklık  
• Anormal  rüyalar  
 
Bilinmeyen  
• Kalp  ritminde  artış 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin  raporlanması  
Herhangi bir yan etki meydana gelmesi durumunda hekiminiz, eczacınız veya hemşireniz ile 
konuşunuz. Ayrıca yan etkileri www.titck.gov.tr  sitesinde yer alan “İlaç Yan Etki Bildirimi” 
ikonuna tıklayarak doğrudan Türkiye Farmakovijilans Merkezi (TÜFAM)’ne bildirebileceğiniz gibi, 0 800 314 00 08 numaralı yan etki bildirim hattını da kullanabilirsiniz. Meydana gelen yan etkileri bildirerek  kullanmakta  olduğunuz  ilacın  güvenliliği  hakkında  daha fazla bilgi  edinilmesine 
katkı sağlamış olacaksınız. 
 
5. EMADINE ’in saklanması  
EMADINE ’i çocukların  göremeyeceği, erişemeyeceği  yerlerde ve ambalajında saklayınız.  
25°C  altındaki  oda sıcaklıklarında  saklayınız.  
Uygulamadan hemen  sonra  şişeyi  sıkıca  kapatınız.  6  Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra  EMADINE ’i kullanmayınız. Son kullanma  
tarihi belirtilen  ayın son gününü ifade  etmektedir.  
Enfeksiyonları  önlemek  için açıldıktan  sonra  4 hafta içinde  kullanınız.  Açtığınız  tarihi  
aşağıda belirtilen kısma yazınız.  
 
Açma tarihi:  
Son kullanma  tarihi geçmiş  veya  kullanılmayan  ilaçları  çöpe  atmayınız!  Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat  Sahibi:  Keymen  İlaç San. ve Tic. A.Ş. 
Çankaya/  Ankara  
 
Üretim Yeri:  Abdi İbrahim İlaç Sanayi  ve Ticaret. A.Ş  
Esenyurt  / İstanbul  
 
Bu kullanma talimatı  12/08/2023 tarihinde onaylanmıştır.  
 