1 / 10   
KULLANMA TALİMATI  
 
 
COLCHICUM  DISPERT® 0,5 mg F ilm Kaplı Tablet  
Ağızdan uygulanır.  
 
• Etkin madde: Her bir film  kaplı  tablet te 0,5 mg kolşisin  
• Yardımcı maddeler:  Laktoz monohidrat  (sığır sütünden elde edilmiştir), mısır nişastası, 
talk, Kollidon VA 64, magnezyum stearat, stearik asit , titany umdioksit , polivinil alkol, 
polietilen glikol, FD&C Yellow #6 Alüminyum Lake, Ponceau 4R  
 
  
Bu ilacı kullanmaya başlamad an önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara  aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
 
Bu Kullanma Talimatında:  
1. COLCHICUM  DISPERT® nedir ve ne için kullanılır?  
2. COLCHICUM  DISPERT®’i kullanmadan önce dikkat edilmesi gerekenler  
3. COLCHICUM  DISPERT®nasıl uygulanır?  
4. Olası yan etkiler nelerdir?  
5. COLCHICUM  DISPERT®’in saklanması  
 Başlıkları yer almaktadır.   2 / 10  1. COLCHICUM  DISPERT® nedir ve ne için  kullanılır?  
COLCHICUM  DISPERT, kırmızı renkli, bikonveks, yuvarlak film kaplı  tablet  şeklinde 
sunulmaktadır. Kolşisin etkin maddesini içermektedir.  
 COLCHICUM  DISPERT akut ve kronik gut (damla) hastalığı ve ailevi Akdeniz Hummasının 
(karın ağrısı, eklem ağrısı, şişlik ve ateşle nöbetler halinde seyreden kalıtımsal bir hastalık) profilaksi (hastalığın oluşumunu veya gelişimini önlemek amacıyla yapılan koruyucu tedavi) ve tedavisinde ve keza Behçet Hastalığı (ağızda ve cinsel bölgede ağrılı yaralar, göz problemleri ve deri bulgularıyla seyreden, vücudun kendi hücrelerine karşı antikor 
oluşturduğu bir hastalık) sendromunun tedavisinde kullanılır. COLCHICUM  DISPERT aynı 
zamanda akut veya reküren  (tekrarlayan ) perikardit (kalbi çevreleyen zarın  iltihaplanması) 
tedavisinde  ve kardiyovasküler hastalıkların sekonder korumasında uygun medikal tedaviye 
rağmen tekrarlayan kardiyovasküler olaylar yaşayan hastalarda  veya diğer risk faktörlerinin 
yeterince kontrol edilemediği hastalarda kullanılır.  
 
COLCHICUM  DISPERT , 50 film  kaplı  tablet içeren blister ambalajda, hasta kullanma 
talimatını da içeren karton kutuda kullanıma sunulmuştur.  
 
2. COLCHICUM  DISPERT®’i kullanmadan önce dikkat edilmesi gerekenler  
COLCHICUM  DISPERT®’i aşağıdaki  durumlarda K ULLANMAYINIZ  
Eğer,  
• Kolşisine ve COLCHICUM  DISPERT’in içeriğindeki yardımcı maddelerden herhangi 
birine karşı aşırı duyarlılığınız veya alerjiniz var ise,  
• Ciddi böbrek rahatsızlığınız var ise (kreatinin klerensi değeri 10mL/dakika’nın altında 
ise),  
• Ciddi karaciğer rahatsızlığınız var ise,  
• Kötü huylu kan hastalığınız var ise,  
• Size hemodiyaliz uygulanıyorsa,  
• Hamileyseniz  
 
COLCHICUM  DISPERT®’i aşağıdaki  durumlarda DİKKATLİ KULLANINIZ  
Önemli uyarı!  
Kolşisinin size önerilen kullanım dozunu aşmayın. İlaç etkileşimleri göz ardı edilerek de dahil 
olmak üzere ilacın aşırı doz uygulanması, ölümle sonuçlanan ölümcül, çok ağrılı ve geri dönüşü olmayan bir zehirlenmeye yol açabilir. Bu kullanma talimatının, 2. COLCHICUM  
DISPERT’i kullanmadan önce dikkat edilmesi gerekenler, 3. COLCHICUM  DISPERT nasıl 
uygulanır? ve 4.Olası yan etkiler nelerdir? bölümlerini inceleyin. Bu tıbbi ürün, kullanılmadan 
önce ve kullanım sonrasında, başkalarının erişemeyeceği bir yerde saklanmalıdır. 
 Etkili bir kolşisin dozu ile ilaç intoksikasyonu (zehirlenmesi) belirtilerine neden olan bir doz arasında, küçük bir fark vardır; bu durum, biraz fazla yüksek bir dozun bile bir ilaç 
zehirlenmesinin akut belirtilerine neden olabileceği anlamına gelir. Bulantı (kendini hasta  
hissetme), kusma, mide ağrısı ve ishal gibi belirtiler yaşarsanız, kolşisin almayı bırakın ve 
derhal doktorunuzla iletişime geçin (ayrıca bkz. bölüm 4 Olası yan etkiler nelerdir?).  3 / 10  Aşağıdaki durumlardan herhangi biri sizin için geçerliyse  COLCHICUM  DISPERT 
kullanmadan önce doktorunuzu bilgilendirmelisiniz:  
Eğer,  
• Herhangi bir karaciğer rahatsızlığınız var ise,  
• Herhangi bir kalp -damar  rahatsızlığınız var ise,  
• Mide veya bağırsak rahatsızlıklarınız var ise,  
• Herhangi bir böbrek rahatsızlığınız var ise,  
• Yaşlı ve güçten düşmüş iseniz,  
• Herhangi bir kan rahatsızlığınız var ise, 
 Kolşisin, kemik iliği fonksiyonunda ciddi bir azalmaya (belirli beyaz kan hücrelerinin kaybolması (agranülositoz), kan trombositlerinin eksikliğine (trombositopeni), kırmızı kan hücrelerinin üretim eksikliği nedeniyle kırmızı kan hücrelerinde ve pigmentte azalmaya (aplastik anemi) neden olabilir. Kan hücrelerinde meydana gelebilecek herhangi bir değişikliği izlemek için düzenli kan testleri yaptırmalısınız.  
Ateş, ağızda iltihaplanma, boğaz ağrısı, uzun süreli kanama, morarma veya cilt problemleri gibi belirtiler yaşarsanız, bu ilacı almayı bırakın ve derhal doktorunuza başvurun. Bunlar ciddi bir kan sorununuz olduğuna dair işaretler olabilir ve doktorunuz hemen kan testi yaptırmanızı isteyebilir (ayrıca bkz. bölüm 4 “Olası yan etkiler nelerdir”).  
 Kolşisinin P -gp inhibitörleri  (örn. siklosporin, verapamil veya kinidin) ve/veya güçlü 
CYP3A4 inhibitörleri  (örn. ritonavir, atazanavir, indinavir, klaritromisin, telitromisin, 
itrakonazol veya ketakonazol)  adı ver ilen ilaç grubu ile birlikte uygulanması kolşisine 
maruziyetin artmasına ve bu durum da, ölümle sonuçlananlar dahil, kolşisin kaynaklı 
zehirlenmelere yol açabilecektir . Normal böbrek ve/veya karaciğer fonksiyonuna sahip bir 
hasta iseniz ve bir P gp inhibitörü veya güçlü bir CYP3A4 inhibitörü ile tedaviniz  
gerekiyorsa, kolşisin dozunuzun azaltılması ve kolşisinin istenmeyen etkileri açısından  
dikkatle izlenmeniz gerekebilir. Eğer böbrek veya karaciğer fonksiyon bozukluğunuz varda 
bu tür inhibitörlerin ve kolşisinin eşzamanlı kullanımından kaçınılmalıdır (bkz. Diğer ilaçlar 
ile birlikte kullanımı).  
 
COLCHICUM  DISPERT sperm yapımında bozukluğa yol açabilmektedir.  
 Uzun süreli kolşisin kullanımı B12 vitamini eksikliğine yol açabilir. Doktorunuz vitamin 
takviyesi almanızı isteyebilir.  
 Ayrıca COLCHICUM  DISPE
 RT idrarda  yapılan eritrosit (kırmızı kan hücresi)  ve hemoglobin 
(kana rengini veren eleman) tahlillerinde yanlış sonuç alınmasına neden olabilmektedir. Bu nedenle herhangi bir tahlil yaptırmadan önce doktorunuza COLCHICUM  DISPERT 
kullandığınızı söylemelisiniz.   
 Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza danışınız.  -4 / 10  COLCHICUM  DISPERT®’in yiyecek ve içecek ile kullanılması  
Kolşisin tedaviniz süresince greyfurt suyu içmemelisiniz.  
Bazı sindirim şikayetlerini önlemek için ilacınızı yemekler ile birlikte veya yemeklerden 
sonra bol su ile alınız.  Hamilelik  
İlacı kullanmadan önce doktorunuza veya eczacınıza danışınız.  
Hamileyseniz, hamile olabileceğinizi düşünüyorsanız veya bebek sahibi olmayı 
planlıyorsanız, bu ilacı kullanmadan önce doktorunuza veya eczacınıza danışınız.  
Gut tedavisinde:  
Çocuk doğurma potansiyeli olan kadınlarda, gut için COLCHICUM  DISPERT tedavisi 
sırasında ve sonlandırılmasını takiben en az 3 ay boyunca etkili doğum kontrolü uygulamalıdır. Yine de bu süre  içinde hamilelik meydana gelirse,  genetik danışmanlık 
görevlendirilmelidir.  
Hamileyseniz veya hamile olma ihtimaliniz varsa COLCHICUM  DISPERT 
kullanmamalısınız. Yine de COLCHICUM  DISPERT ile tedavi sırasında veya tedavinin 
kesilmesinden sonraki 3 ay içinde hamilelik meydana gelirse, genetik danışmanlık 
görevlendirilmelidir.  
 
Ailevi Akdeniz Hummasının tedavisinde:  
Ailevi Akdeniz Humması hastalığının tedavisiz seyri de hamileliği olumsuz etkileyebileceğinden, hamilelik sırasında COLCHICUM  DISPERT kullanımı potansiyel 
risklere karşı dikkatle değerlendirilmeli ve klinik olarak gerekliyse ilacın uygulanması 
düşünülmelidir.  
Fertilite (doğurganlık):  
Gut tedavisinde, erkek hastalar, kolşisin tedavisi sırasında ve tedavinin sonlandırılmasını takip eden en az 6 ay boyunca çocuk sahibi olmamalıdır. Yine de bu süre içinde hamilelik meydana gelirse, genetik danışmanlık görevlendirilmelidir.  
Ailevi Akdeniz Humması hastalığının tedavisiz seyri de kısırlığa yol açabileceğinden, 
COLCHICUM  DISPERT kullanımı potansiyel risklere karşı dikkatle değerlendirilmeli ve 
klinik olarak gerekliyse ilacın uygulanması düşünülmelidir.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirm e  
İlacı kullanmadan önce doktorunuza veya eczacınıza danışınız.  
Etkin madde kolşisin anne sütüne geçer.  
Emziren kadınlarda gut hastalığı tedavisinde kullanılmamalıdır.  
Ailevi Akdeniz Humması rahatsızlığı olan emziren annelerde, emzirmenin çocuk için yararı 
ile kolşisinin anne için yararı göz önünde bulundurulup değerlendirilerek ya emzirmenin 
kesilmesine ya da tedavinin kesilmesine karar verilmelidir.  
 5 / 10  Araç ve makine kullanımı  
COLCHICUM  DISPERT’in araç ve makine kullanımını üzerine  etkisine ilişkin herhangi bir 
veri mevcut değildir. Bununla birlikte, uyuşukluk ve baş dönmesi olasılığı göz önünde 
bulundurulmalıdır.   
COLCHICUM  DISPERT®’in içeriğinde  bulunan bazı yardımcı maddeler hakkında 
önemli bilgiler  
COLCHICUM  DISPERT laktoz içermektedir. Eğer daha önceden doktorunuz tarafından bazı 
şekerlere karşı dayanıksızlığınız olduğu söylenmişse bu tıbbi ürünü almadan önce doktorunuzla temasa geçiniz.  COLCHICUM  DISPERT renklendirici madde olarak Ponceau 4R  ve FD&C Yellow #6 
Alüminyum Lake  içermektedir. Bu madde ler alerjik reaksiyonlara sebep olabilir.  
 Diğer ilaçlar ile birlikte kullanımı  
COLCHICUM  DISPERT’in, kan sayımınızı bozabilecek veya karaciğer ve böbrek 
fonksiyonunuzu olumsuz etkileyebilecek ilaçlarla birlikte kullanıldığında dikkatli olunması 
önerilir. Bu gibi durumlarda doktorunuza başvurunuz. 
 COLCHICUM  DISPERT aşağıdaki ilaçlardan herhangi biri ile birlikte alınırsa, kolşisin 
toksisitesine bağlı yan etkilerin görülmesi daha olasıdır ve bu yan etkiler çok ciddi olabilir. 
Aşağıdaki ilaçları alıyorsanız, doktorunuz veya eczacınıza danışın:  
• Eritromisin, telitromisin, klaritromisin ve azitromisin (bakteriyel enfeksiyonları tedavi 
etmek için kullanılan bazı antibiyotik ilaçlar). Kolşisin tedavisi gördüğünüz dönemde bu 
tür antibiyotiklerin kullanılması ilaç intoksikasyonuna (zehirlenmesine) neden olabilir. 
Mümkünse kolşisin tedavisi gördüğünüz süre boyunca bu tür antibiyotikleri kullanmayın. 
Başka bir tedavi mümkün olmadığında doktorunuz kolşisin dozunuzu düşürebilir ve sizi gözlem altında tutabilir; 
• Ketokonazol, itrakonazol, vorikonazol (anti -fungal, mantar hastalıklarına karşı etkili, 
ilaçlar). Kolşisin tedavisi gördüğünüz süre boyunca bu ilaçları kullanmamalısınız;  
• Ritonavir, atazanavir, amprenavir, sakinavir, nelfinavir, fosamprenavir ve indinavir (HIV, 
İnsan İmmün Yetmezlik Virüsü, enfeksiyonunu tedavi etmek için kullanılan bazı proteaz 
inhibitörleri). Kolşisin tedavisi gördüğünüz süre boyunca bu ilaçları kullanmamalısınız;  
• Verapamil, kinidin ve diltiazem (kalp hastalıklarını tedavi etmek için kullanılan i laçlar).  
• Siklosporin (bağışıklık sistemini baskılayarak vücudun enfeksiyona karşı direncini 
azaltmak için kullanılan bir ilaç).  
 Ayrıca aşağıdakilerden herhangi birini alıyorsanız doktorunuza veya eczacınıza söyleyiniz:  
• Kolşisin tedavisi gördüğünüz süre boyunca aşağıdaki ilaçları almak ciddi bir kas hastalığına ( miyopati) ve kas dokusunun bozulmasına, buna kas krampları, ateş ve idrarın 
kırmızı- kahverengi renk almasına neden olabilir (rabdomiyoliz):  
• simvastatin, fluvastatin veya pravastatin (statinler , kole sterolü düşürmek için 
kullanılan ilaçlar)  
• fibratlar (kolesterolü ve kandaki bazı yağları düşürmek için kullanılan ilaçlar)  
• digoksin (kalp yetmezliği ve aritmileri tedavi etmek için kullanılan ilaç)  6 / 10  • Simetidin (bağırsak veya mide ülserlerini tedavi etmek için kullanılır) ve tolbutamid (kan 
şekerini düşürmek için kullanılır). Bu ilaçlar kolşisinin etkisini artırabilirler.  
• B12 vitamini (siyanokobalamin). B12 vitamininin gastrointestinal sistemden emilimi 
kolşisin ile azalabilir.  
 
COLCHICUM  DISPERT aşağıdaki ilaçlar ile birlikte kullanılmamalı veya dikkatli 
kullanılmalıdır:  
• Alkol  
COLCHICUM  DISPERT ile birlikte alkol kullanıldığında, özellikle alkoliklerde sindirim 
sistemi üzerine zararlı etkiler artmaktadır. Ayrıca alkol kandaki ürik asit düzeylerini artırır ve 
bu da koruyucu gut tedavisinin etkinliğini azaltabilir.  
• Ağrı kesici ve iltihap giderici ilaçlar:  
Bu ilaçlar  COLCHICUM  DISPERT ile birlikte kullanıldığında bazı kan rahatsızlıklarının 
riskini artırabilir.  
• Kanser ilaçları, hücre bozulmasına yol açan ilaçlar veya bumetanid, diazoksit, tiazid grubu 
idrar söktürücüler, etakrinik asit, furosemid, mekamilamin, pirazinamid veya triamteren 
maddelerini içeren ilaçlar  
Bu ilaçlar kandaki ürik asit miktarını artırabilir ve koruyucu gut tedavisinin etkinliğini azaltabilir.  
• Kötü huylu kan bozukluklarına yol açan, kemik iliğini bozan ilaçlar, radyasyon tedavisi  
COLCHICUM  DISPERT bu ilaçların kemik iliği ve kan üzerine zararlı etkileri artırabilir.  
 Eğer reçeteli  ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. COLCHICUM  DISPERT® nasıl  kullanılır?  
Uygun kullanım ve doz/uygulama sıklığı için talimatlar:  
• COLCHICUM  DISPERT’i daima doktorunuzun tavsiye  ettiği şekilde kullanınız. Herhangi  
bir durumdan emin değilseniz lütfen doktorunuza veya eczacınıza danışınız.  • Çok yüksek dozda COLCHICUM  DISPERT potansiyel olarak toksiktir, bu nedenle 
doktorunuz tarafından reçete edilen dozu aşılmaması oldukça önemlidir.  
• COLCHICUM  DISPERT’in dozu hastalığın şiddetine göre ayarlanmaktadır.  
 
Yetişkinlerde kullanımı:  
Akut gut hastalığı (ayrıca kalsiyum pirofosfat birikmesi):  
Koruyucu olarak (krizlerin sıklığını ve şiddetini azaltmak için sürekli olarak): Başlangıçta günde bir defa 1 film kaplı  tablet  kullanılır. Gerekirse doz günde iki defa 1'er film kaplı 
tablete  çıkarılabilir. Hafif şiddetteki durumlarda haftada 1 -4 defa 1’er film kaplı  tablet  
kullanımı yeterli olabilir.  
 Akut atak durumunda:  
Tedavi amacıyla ilk belirti ile birlikte 1 veya 2 film kaplı  tablet  alınır. Daha sonra, ağrı 
geçinceye kadar veya bulantı, kusma ve ishal oluncaya kadar veya toplam 6 mg’lık 
maksimum doza (12 film kaplı  tablet ) ulaşılıncaya kadar her 1 -2 saatte bir 1'er film kaplı  7 / 10  tablet  ile devam edilir. Atak geçtiği zaman ilaç alımı durdurulur.  
 
Ailevi Akdeniz humması ve amiloidoz (organlarda amiloid proteini birikimi ile oluşan bir hastalık) baskılanmasında:  
Koruyucu amaçla: Önce günde 1 defa 1 film kaplı  tablet  verilir. Gerekiyorsa  ve doz tolere 
edilebiliyorsa günde 2 mg'a kadar toplam doz bölünerek verilebilir. 2 veya 3'e bölünmek suretiyle toplam 2 mg'a kadar günlük dozlara çıkılabilir.  Akut atağın baskılanması için: Saatte bir olmak üzere 4 defa 1'er film kaplı  tablet  ile başlanır. 
Daha sonra o gün için iki saatte bir 2 defa 1’er film kaplı tablet  ile devam edilir. Daha sonra 
12 saatte bir 1 film kaplı  tablet  uygulamasıyla iki gün daha tedavi sürdürülür. Bu üç günlük 
tedavinin herhangi bir anında atak bariz olarak kontrol altına alınmışsa uygulama kesilebilir.   Behçet Hastalığında:  
3'e bölerek günlük 1- 1,5 mg doz kullanılır.  
 
Akut veya reküren perikardit tedavisinde ve kardiyovasküler hastalıkların sekonder 
korumasında
: 
Günde 0,5-  1 mg doz kullanılır. 
 
Uygulama yolu ve metodu:  Ağızdan alınır. Tabletler bir bütün halinde, 1 bardak su ile alınmalıdır.  Değişik yaş grupları:  Çocuklarda kullanımı:  
Ailevi Akdeniz Hastalığı olan çocuklarda kullanımı:  
5 yaşından küçük olanlarda günde bir defa 1 film kaplı  tablet ; 5 yaş ve daha büyük olan 
çocuklarda günde iki defa 1'er film kaplı  tablet .  
Çocuklar büyüdükçe dozun ayarlanması gerekebilir.   Not: Tedaviye başladığında 5 yaşından küçük olan çocuklarda, genellikle 7 yaş civarında dozda artış (günde 2 film kaplı  tablete  artış) gerekmektedir ve 5 yaşından sonra tedaviye 
başlanılan ç ocuklar ise 12,5 yaş civarında doz artışına ihtiyaç duymaktadır (günde 3 film kaplı  
tablet ) bildirilmektedir.  
COLCHICUM  DISPERT’in bu hastalık dışında çocuklarda etkili ve güvenli olup olmadığı 
bilinmemektedir.  
 Yaşlılarda kullanım:  
Doktorunuz dozunuzu belirleyecektir.  
 Özel kullanım durumları  
Böbrek/karaciğer yetmezliği:  
Böbrek yetmezliğinde ilacın dozunda değişiklik yapılması gerekmektedir.  
Böbrek fonksiyon yetmezliği (kreatin klerensi 10 - 50 mL/dak. arasında) olan erişkinlerde 
doz:  8 / 10  Koruyucu kullanım için: Günde bir defa 1 film kaplı tablet .  
Akut atak tedavisinde: Normal dozun yarısı (günde en fazla 3 mg).  
Böbrek yetmezliğiniz var ise doktorunuz ile konuşmalısınız.  
 Eğer COLCHICUM  DISPERT’in etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz.   Kullanmanız gerekenden daha fazla COLCHICUM  DISPERT kullandıysanız:  
Kullanmanız gerekenden daha fazla COLCHICUM  DISPERT kullandıysanız veya bir çocuk 
yanlışlıkla herhangi bir tablet aldıysa, zehirlenme riski mevcuttur. Derhal doktorunuza, 
eczacınıza veya size en yakın hastaneye başvurmalısınız.  
 
Zehirlenme belirtileri:  
• Çok yüksek dozda kolşisin tabletlerinin alınmasından sonra, doz aşımının erken belirtileri 
ancak birkaç saat sonra ortaya çıkar. Bu belirtiler arasında boğazda, midede ve deride 
yanma hissi, bulantı, kusma, karın krampları ve kanın pH değerinin çok düşmesine sebep 
olabilecek kanlı ishal, dehidrasyon (su kaybı), kan basıncının düşmesi ve şok yer alır.  
• Devamında, çok yüksek bir dozun alınmasından 24- 72 saat sonra, aşağıdaki yaşamı tehdit 
eden komplikasyonlar meydana gelebilir: olası sanrıların görülmesi ile birlikte bilinç 
bozukluğu (deliryum), koma, felç belirtileri, solunum depresyonu, akciğerlerde sıvı 
tutulması, böbrek hasarı, kan değerlerinde düşüşler ve kardiyak arest (ani kalp durması).  
• Çok yüksek bir dozun alınmasından yaklaşık 7 gün sonra beyaz kan hücrelerinde geçici bir artış (lökositoz) ve saç dökülmesi meydana gelebilir. 
 
COLCHICUM  DISPERT’ten kullanmanız gerekenden fazlasını kullanmışsanız bir doktor 
veya eczacı ile konuşunuz.   
COLCHICUM  DISPERT®’i kullanmayı unutursanız:  
Eğer i lacınızı kullanmayı unutursanız ve bir sonraki dozunuzun z amanı yakın değilse hatırlar 
hatırlamaz alınız. Bir sonraki dozunuz yakın ise bekleyip o dozunuzu alınız. Her iki durumda da ilacınızı normal şekilde kullanmaya devam ediniz.  Unutulan dozları dengelemek için çift doz kullanmayınız.   
COLCHICUM  DISPERT® ile tedavi sonlandırıldığında oluşabilecek etkiler:  
Bu ilacı almayı aniden bıraktığınızda, tedaviye başlamadan önce yaşadığınız semptomlar tekrarlayabilir. İlacınızı doktorunuzun size söylediği şekilde kullanmalısınız. Kolşisin almayı bırakmayı düşünüyorsanız, öncesinde mutlaka doktorunuzla konuşun.  
 
4. Olası yan etkiler nelerdir?  
Tüm ilaçlar gibi, COLCHICUM  DISPERT’in içeriğinde bulunan maddelere  duyarlı olan 
kişilerde yan etkiler olabilir.  
 
 
 
 9 / 10  Aşağıdakilerden biri olursa, COLCHICUM  DISPERT®’i kullanmayı durdurunuz ve 
DERHAL doktorunuza bildiriniz ve size en yakın hastanenin acil bölümüne 
başvurunuz:  
• Ani gelişen hırıltılı nefes alma, nefes almada güçlük, göz kapakları, yüz veya dudaklarda 
şişme, döküntü veya kaşıntı (özellikle tüm vücutta) gibi şiddetli alerjik reaksiyon 
belirtileri. Bu yan etkilerin sıklığı, sıklığı bilinmeyen (eldeki veriler ile belirlenemeyecek 
kadar az hastada görülebilir)  
• Bazı kan değerlerinde azalmalar (agranülositoz, trombositopeni), kemik iliği bozukluğu, aplastik anemi (bir çeşit kansızlık). Bunlar kan testi ile anlaşılır. Yüksek ateş, şiddetli boğaz ağrısı ve ağızda ağrı ve ciddi bir anemi türü (aplastik anemi) gibi belirtilerle enfeksiyon. Bu yan etkilerin sıklığı, seyrek (1.000 hastanın birinden az fakat 10.000 
hastanın birinden fazla görülebilir)  
• Bulantı, kusma, karın krampları ve ishal. Bu yan etkilerin sıklığı, yaygın (10 hastanın 
birinden az, fakat 100 hastanın birinden fazla görülebilir). Yüksek dozlarda şiddetli ishal ve sindirim sisteminde kanama meydana gelebilir  
• Kaslarda zayıflık (miyopati), idrarda kırmızı ila kahverengi renk değişikliği (rabdomiyoliz), kas ağrısı, yorgunluk. Bu yan etkilerin sıklığı , sıklığı bilinmeyen (eldeki 
veriler ile belirlenemeyecek kadar az hastada görülebilir)   
 
Bunların hepsi çok ciddi yan etkilerdir.  
Acil tıbbi müdahaleye veya hastaneye yatırılmanıza gerek olabilir.   Aşağıdakilerden herhangi birini fark ederseniz, hemen  doktorunuza bildiriniz veya size 
en yakın hastanenin acil bölümüne başvurunuz:  
Sıklığı bilinmeyen (eldeki veriler ile belirlenemeyecek kadar az hastada görülebilir)  
• Saç dökülmesi, döküntü 
• Cilt rahatsızlıkları, ciltte kanamalar  
• Boğaz ağrısı  
• Seminal sıvıdaki sperm hücrelerinin sayısının azalması veya seminal sıvıda sperm 
hücrelerinin tamamen yokluğu 
• Nöropati (sinirlerde herhangi bir nedenle görülen bozukluklar -duyu kaybı), periferal nevrit 
(ağrıya, uyuşukluğa ve bazen sinir fonksiyonunda bozulmaya neden olabilen sinir iltihabı)  
• 6 ay veya daha uzun süreyle mensturasyon (adet) görülmemesi, adet sırasında ağrı ve/veya 
krampların yaşanması  
• B12 vitamini eksikliği  
• Karaciğer hasarı, karaciğer enzimlerinde yükselme  
• Böbrek hasarı  (idrara çıkamama, idrarda kan bulunması gibi durumlar ile anlaşılabilir)  
 
Bunların hepsi ciddi yan etkilerdir Acil tıbbi müdahale gerekebilir.  
 Eğer bu kullanma talimatında bahsi geçmeyen herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
 10 / 10  Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
5. COLCHICUM  DISPERT®’in saklanması   
COLCHICUM  DISPERT’i çocukların göremeyeceği, erişemeyeceği yerlerde ve ambalajında 
saklayınız.  
 25°C altındaki oda sıcaklığında, orijinal ambalajında saklayınız.  
 Son kullanma tarihi ile uyumlu olarak kullanınız.  Ambalajdaki son kullanma tarihinden sonra COLCHICUM  DISPERT’i kullanmayınız.  
 Eğer ürün ve/veya ambalajında bozukluklar fark ederseniz COLCHICUM  DISPERT’i 
kullanmayınız.   
Son kullanma tarihi geçmiş veya kullan ılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 Ruhsat Sahibi:  
Recordati  İlaç San. ve Tic. A.Ş.  
Ç.O.S.B. Karaağaç Mah. Atatürk Cad.  
No:36 Kapaklı / TEKIRDAĞ  
Tel : 0282 999 16 00 
 Üretim Yeri:  
Recordati İlaç San. ve Tic. A.Ş.  Ç.O.S.B. Karaağaç Mah. Atatürk Cad.  
No:36 Kapaklı / TEKIRDAĞ  
 
Bu kullanma talimatı ...... tarihinde onaylanmıştır.  