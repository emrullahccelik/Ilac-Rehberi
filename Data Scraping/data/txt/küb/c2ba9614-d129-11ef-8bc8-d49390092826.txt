KISA ÜRÜN BİLGİSİ
1. BEŞERİ TIBBİ ÜRÜNÜN ADI
CEDEPTİN 100 mg/2 ml enjeksiyonluk çözelti
Steril
2. KALİTATİF VE KANTİTATİF BİLEŞİMİ
Etkin madde:
Petidin hidroklorür 50 mg/ml
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Berrak ve renksiz çözelti
4. KLİNİK ÖZELLİKLER
4.1. Terapötik endikasyonlar
 Değişik etiyolojili şiddetli ağrılar, gastrointestinal ve ürogenital yolların koliklerinde (safra kesesi ve
safra kanalı kolikleri hariç)
 Miyokard infarktüsü, pulmoner ödemde
 Preoperatif analjezik olarak
 Doğumda; ağrıyı azaltmak, servikal dilatasyon ve plasenta gelişi fazının süresini kısaltmak, uterus
ağzı sertliği ve spazmlarında, spazmodik doğum ve baş gelişi esnasındaki ağrıda
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Genelde deri altına ve kas içine 2 ml.
Gerektiğinde doz 3 saatlik aralıklarla tekrarlanır (doğumda, 24 saat içinde 8 ml’den fazla verilmez).
Akut ağrılarda ve koliklerde, yavaş bir şekilde (1-2 dakikanın üzerinde) 1-2 ml i.v. enjekte edilir; ampul
içeriği, 10 ml % 10 dekstroz, %5 dekstroz çözeltisi ve serum fizyolojik içinde dilüe edilebilir. Günlük
toplam doz 500 mg’ı aşmamalıdır.
Hipo- veya hipertiroidi olan hastalarda; karaciğer, böbrek veya böbrek üstü bezi yetmezliği, prostat
hipertrofisi olanlarda veya şoklu hastalarda ve yaşlı ve zayıf hastalarda (paradoksal reaksiyon riski)
daha düşük dozlar endikedir.
Uygulama şekli:
Parenteral kullanım (genelde s.c. veya i.m., ayrıca istisna vakalarda i.v. uygulama)
1/7Özel popülasyonlara ilişkin ek bilgiler:
Böbrek/Karaciğer yetmezliği:
Böbrek, böbrek üstü bezi veya karaciğer yetmezliği olanlarda daha düşük dozlar endikedir.
Pediyatrik popülasyon:
Çocuklarda doz daha düşüktür.
Petidinin yenidoğanlarda kullanımına ilişkin güvenliliği kanıtlanmamıştır.
Geriyatrik popülasyon:
Yaşlı ve zayıf hastalarda (paradoksal reaksiyon riski) daha düşük dozlar endikedir.
4.3. Kontrendikasyonlar
 Petidin veya fenilpiperidin türevlerine aşırı duyarlılık
 Alkol, narkotikler, analjezikler veya diğer psikoaktif ilaçlarla akut intoksikasyon, prokarbazin ile
kombine tedavi, MAO-inhibitörleriyle tedaviden 14 gün sonrasına kadar
 Solunum depresyonundan kaçınılması gereken hastalıklarda (örneğin; solunum yetmezliği, ciddi
obstrüktif pulmoner hastalıklar, astım, amfizem)
 Nöralji, migren, öksürük (bu tür vakalarda bağımlılık potansiyeli daha düşük olan maddeler
endikedir)
 Ağır karaciğer yetmezliği (Child-Pugh C), akut hepatik porfiti, safra koliği, post-kolesistektomi
sendromu, pankreatit
 Travmatik kafa yarılmaları, kafa içi basınç artışı
 Supraventriküler disritmi
 Kronik ağrı tedavisinde kullanımı kontrendikedir.
4.4. Özel kullanım uyarıları ve önlemleri
Akut ağrı tedavisinde 5 (beş) günden daha uzun kullanımı uygun değildir.
Aşağıdaki vakalarda özel dikkat gereklidir:
 Opioid bağımlısı hastalar
 Bilinç bulanıklığı, glokom, böbrek fonksiyon bozukluğu olan hastalar
 Konvülziyonlara meyilli hastalar
 Hipovolemik hastalardaki hipotansiyon
 Prematüre bebekler, 1 yaşından küçük çocuklar
Petidin tedavisi sırasında, alkol alınımından kaçınılmalıdır.
Olası yan etkileri en aza indirmek için, intravenöz enjeksiyonun çok yavaş olması önemlidir. Yüksek
doz petidin kullanıldığında, intübasyon ve yardımcı solunum olanakları hazırda bulundurulmalıdır.
Aşırı duyarlılık, konvülziyon veya kardiyak aritmiler ortaya çıkarsa, petidin tedavisi derhal
sonlandırılmalıdır.
Petidin kötü kullanıma ve bağımlılık gelişmesine yol açabilir, bağımlılık potansiyeli yüksektir. Uzun
süreli kullanımında psişik ve fiziksel bağımlılık ve tolerans gelişir. Diğer opioid maddelerle çapraz
tolerans görülmüştür. Bu nedenle, opiat bağımlısı hastaların yoksunluk tedavisinde kullanılmamalıdır.
2/7Psişik bağımlılığı olan hastalarda, petidinin ani kesilmesi sonucu yoksunluk semptomları ortaya
çıkabilir. Bu tür semptomların başlaması morfinden daha hızlıdır ve süresi daha kısadir. Vejetatif
sisteme ait semptomlar genelde daha az belirgindir. Belirti ve bulgular, esneme, midriazis, göz veya
burun akıntısı, hapşırma, kas tremoru, baş ağrısı, terleme, uykusuzluk, huzursuzluk, anksiyete,
iritabilite, orgazm, iştahsızlık, bulantı, kusma, diyare, kemik ağrısı, karın ve kas krampları, taşikardiyi
içermektedir.
Bir hastanede tedavi gereklidir!
Bu tıbbi ürün her ampulde 1 mmol (23 mg)’den daha az sodyum ihtiva eder; bu dozda sodyuma bağlı
herhangi bir uyarı gerekmemektedir.
4.5. Diğer tıbbi ürünler ile etkileşim ve diğer etkileşim şekilleri
MAO-inhibitörleriyle tedaviyi takiben 2 hafta sonrasına kadar birlikte petidin kullanılmamalıdır, zira
merkezi sinir sistemi, solunum ve dolaşım fonksiyonları üzerinde potansiyel olarak ölümcül etkiler
ortaya çıkmıştır.
Narkotikler, anestezikler, antihistaminikler, benzodiazepinler, sedatifler, hipnotikler, trisiklik
antidepresanlar, barbitüratlar, kas gevşeticiler veya alkol gibi diğer merkezi olarak depresan maddelerle
kombinasyonlarda dikkat edilmelidir; bu maddeler, petidinin solunumu depreşe edici etkisini veya
sedatif etkilerini artırabilirler. Fenotiazinlerle kombine kullanımı, kan basıncında belirgin bir düşme ve
solunum depresyonunda artmaya yol açabilir.
Simetidinle birlikte uygunlanması, solunum depresyonuna ve merkezi sinir sisteminde bozulmaya yol
açabilir, petidin dozu azaltılmalıdır.
Petidin ve oral kontraseptiflerin birlikte kullanımından kaçınılmalıdır, oral kontraseptifler petidinin
metabolizmasını inhibe edebilirler.
Rifampisin, fenitoin ve dijitoksinle kombine kullanımı etkilerin güçlenmesine ve birikimine yol
açabilir.
Antikolinerjik maddelerle birlikte uygulandığı vakalarda da dikkat edilmelidir; antikolinerjiklerin
etkilerini güçlendirebilir ve paralitik ileusa neden olabilir. Petidin izoniyazidin yan etkilerini
güçlendirebilir.
Petidin ile kombinasyonda, klorpromazin ya da fenobarbital intoksikasyona yol açabilir. Morfin
antagonistleri, pentazosin ve buprenorfin, petidinin etkilerini azaltabilir.
Özel popülasyonlara ilişkin ek bilgiler:
Özel popülasyonlar üzerinde etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
3/7Petidin ve oral kontraseptiflerin birlikte kullanımından kaçınılmalıdır, oral kontraseptifler petidinin
metabolizmasını inhibe edebilirler. Bu nedenle, tedavi süresince alternatif, etkili ve güvenilir bir doğum
kontrol yöntemi uygulanmalıdır.
Gebelik dönemi
Petidin plasental bariyeri geçer. Bugüne kadar, herhangi bir teratojenik veya mutajenik etki insanlarda
kullanılan petidin ile görülmemiştir. Ancak hamileliğin ilk üç ayında petidin kullanılmamalıdır. Tüm
hamilelik boyunca kronik uygulamadan kaçınılmalıdır, yenidoğanlarda toleransa ve yoksunluk
semptomlarına yol açabilir.
Doğum esnasında petidin kullanılırsa, yeni doğanlarda potansiyel solunum depresyonu indüksiyonu
nedeniyle, son derece dikkatli olunmalıdır.
Laktasyon dönemi
Petidin anne sütüne geçmektedir. Tek bir petidin dozu uygulanacaksa, genelde emzirmenin ertelenmesi
gerekmez.
Üreme yeteneği/Fertilite
Üreme yeteneği üzerine özel bir çalışma yapılmamıştır.
4.7. Araç ve makine kullanımı üzerindeki etkiler
Talimatlara göre kullanılsa bile, petidin, araba veya makine kullanma yeteneğinin zedelenmesine yol
açar. Bu nedenle ayakta tedavi gören hastalar araba kullanmaya karşı uyarılmalıdır.
4.8. İstenmeyen etkiler
Advers etkiler çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100),
seyrek (≥1/10000 ila <1/1000), çok seyrek (<1/10000), bilinmiyor (eldeki verilerden hareketle tahmin
edilemiyor) olarak listelenmiştir.
Bağışıklık sistemi hastalıkları
Seyrek: Aşırı duyarlılık reaksiyonları (ekzantem)
Çok seyrek: Aşırı duyarlılık reaksiyonları (şok)
Sinir sistemi hastalıkları
Petidin sıklıkla vertigo ve konfüzyona neden olur.
Diğer olası nörolojik yan etkiler:
Sedasyon, sersemlik, algılama bozukluğu, paradoksal ajitasyon, mizaç değişikliği, öfori, uykusuzluk,
baş ağrısı, tremor, görme bozukluğu, miyozis (hızlı i.v. uygulamadan sonra), çok nadir psikoz vakaları.
Yüksek petidin dozları, miyokloni, hiperrefleksi ve konvülziyonları indükleyebilir. Bir parkinsonizm
vakası bildirilmiştir.
Kardiyak hastalıkları
Bilinmiyor: Taşikardiye eşlik eden hipotansiyon, petidin ile diğer opioid maddelerle olandan daha fazla
sıklıkla gözlenmiştir. Diğer kardiyovasküler yan etkiler bradikardi, asistoli, bayılmayı içermektedir.
Solunum, göğüs hastalıkları ve mediastinal hastalıkları
Eşdeğer analjezik dozlarda, petidin, sıklıkla morfine eşit bir şekilde belirgin solunum depresyonuna yol
açar (yenidoğanlarda da). Özellikle hızlı i.v. uygulamadan sonra bronkospazm ortaya çıkabilir. Öksürük
merkezi inhibe olabilir.
4/7Gastrointestinal hastalıklar
Bilinmiyor: Ağız kuruluğu, iştahsızlık, bulantı, kusma, hıçkırık (hızlı i.v. uygulamadan sonra),
gastrointestinal düz kas tonusunda artma, spastik konstipasyon, ileus.
Hepato-biliyer hastalıklar
Seyrek: Amilaz ve lipaz düzeylerinde artışlar, transaminazlarda artışlar
Bilinmiyor: Safra ve pankreas kanallarının şiddetli kasılmaları
Deri ve deri altı doku hastalıkları
Seyrek: Aşırı terleme, sıcaklama hissi (özellikle hızlı i.v. uygulama ile)
Böbrek ve idrar yolu hastalıkları
Bilinmiyor: İdrar retansiyonu
Genel ve uygulama bölgesine ilişkin hastalıklar
Bilinmiyor: Enjeksiyon bölgesinde yerel ağrı, sertlik ve paralitik semptomlar oluşabilir
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TÜFAM)’ne bildirmeleri gerekmektedir (www.titck.gov.tr; e-posta: tufam@titck.gov.tr; tel: 0 800 314
00 08; faks: 0 312 218 35 99).
4.9. Doz aşımı ve tedavisi
Tipik semptomlar, miyozis, solunum depresyonu ve hatta solunum durmasıdır. Ek olarak bilinç
bozukluğu, ciddi vakalarda koma, hipotansiyon, taşikardi, vertigo, kas tremoru, vücut sıcaklığında
yükselme, hiposemi artışı ve midriyazis.
Tedavi:
 Opiat antagonisti naloksonun tekrarlanan düşük dozlarla temkinli kullanımı (Dikkat: Fiziksel petidin
bağımlılığında, antagonist uygulamasına bağlı yoksunluk semptomları ortaya çıkar!).
 s.c. enjeksiyonla intoksikasyon vakalarında: petidin enjeksiyonu yapılan yerin çevresinde hemen 1
mg dilüe edilmiş adrenalin (20 ml fizyolojik serum çözeltisi) enjekte edilir.
 Yoğun bakım: intübasyon ve yapay solunum
 Hipoterminin önlenmesi ve hacim ikamesi
Hemodiyaliz ve hemoperfüzyon başarılı bir şekilde uygulanmıştır. Ayrıca, intravenöz nalokson da, oral
olarak verilen aktif kömürle birlikte kullanılmıştır.
5. FARMAKOLOJİK ÖZELLİKLER
5.1. Farmakodinamik Özellikler
Farmakoterapötik grup: Fenilpiperidin türevleri
ATC kodu: N02AB02
5/7Petidin oldukça etkili bir analjeziktir. Analjeziye temel olarak merkezi sinir sistemi yoluyla
ulaşmaktadır. Petidin, bir fenilpiperidindir, beyin ve omurilikteki spesifik opiat reseptörlerine bağlanır,
böylece nosiseptif sistemin polisinaptik yolakları boyunca uyarıların geçişini inhibe eder.
70-100 mg petidin, 10 mg morfinin eşdeğer analjezik dozuna karşılık gelmektedir. Arzulanan merkezi
analjezik etkisine bezemeksizin, petidin sedatif-hipnotik etkisi ve solunum sistemini deprese edici
etkisi, morfin ile görülenden daha az belirgindir. Petidin iç organların kas tonusunda sadece hafif bir
artışa yol açar ve kan damarı düz kası üzerinde spazmolitik bir etkiye sahiptir. Bu da, kan basıncında
düşmeye ve kalp hızında artışa yol açar.
Uterus düz kası büyük ölçüde etkilenmez. Petidin histamin salınımına neden olur ve hafif antikolinerjik
özelliklere sahiptir.
5.2. Farmakokinetik özellikler
Genel özellikler
Petidin hidroklorür suda çok çözünen beyaz, kristal bir tozdur.
Emilim:
Uygulama yolu nedeniyle ürün direkt kana karışmaktadır.
Dağılım:
Deri altına veya kas içine enjeksiyondan sonra 10-15 dakika içinde analjezi yerleşir, ½ - 1 saat sonra en
yükseğe ulaşır ve 2-4 saat sürer.
Metabolizma:
Petidin karaciğerde metabolize olur, başlıca metaboliti, farmakolojik olarak aktif olan norpetidindir.
Eliminasyon:
Petidinin plazma yarı ömrü yaklaşık 4 saattir, norpetidinin ise yaklaşık olarak 8 (ila 12) saattir. Petidin
ve metabolitleri glukronid şeklinde başlıca böbreklerle atılır.
Hastalardaki karakteristik özellikler
Böbrek yetmezliği:
Böbrek yetmezliği olan hastalarda eliminasyonu değişebilir.
Karaciğer yetmezliği:
Özel bir çalışma yapılmamıştır.
5.3. Klinik öncesi güvenlilik verileri
KÜB’ün diğer bölümlerinde verilen bilgiler dışında, preklinik veriler insanlarda herhangi özel bir
zararla ilintili değildir.
6. FARMASÖTİK ÖZELLİKLER
6.1. Yardımcı maddelerin listesi
Sodyum hidroksit (pH ayarlayıcısı olarak)
Hidroklorik asit (pH ayarlayıcısı olarak)
Enjeksiyonluk su
6/76.2. Geçimsizlikler
Çözeltileri, aminofilin, barbitüratlar, heparin, iyodürler, metisillin, fenitoin, sodyum karbonat,
sülfadiazin ve sülfisokzasol ile kimyasal olarak geçimsizdir.
6.3. Raf ömrü
24 aydır.
6.4. Saklamaya yönelik özel tedbirler
30 °C altındaki oda sıcaklığında saklayınız. Seyreltildikten sonra 24 saat içinde (25 °C altındaki oda
sıcaklığında) kullanılmalıdır
6.5. Ambalajın niteliği ve içeriği
2 ml, tip I renksiz, şeffaf, beyaz kırılma halkalı 10 adet ampul kullanma talimatı ve ölçeği ile birlikte
kutuda sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Ampul muhtevası s.c., i.m. ve yavaş i.v. uygulanır ve parenteral uygulanacak uygun bir çözelti içine
katılabilir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj
ve Ambalaj Atıklarının Kontrolü Yönetmeliği”ne uygun olarak imha edilmelidir.
Özel narkotik reçetesi ile satılır.
7. RUHSAT SAHİBİ
MS Pharma İlaç San. ve Tic. A.Ş.
Ergene/Tekirdağ
8. RUHSAT NUMARASI
2018/673
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 04.12.2018
Ruhsat yenileme tarihi:
10. KÜB’ÜN YENİLENME TARİHİ
7/7