 
1 
  
KULLANMA TALİMATI  
 
ACTOS 30 mg tablet  
Ağız yoluyla alınır. 
 
• Etkin madde: Her bir tablet 30 mg pioglitazona eşdeğer 33,4 mg pioglitazon HCl içerir . 
• Yardımcı maddeler : Laktoz monohidrat  (inek sütünden elde edilen) , 
hidroksipropilselüloz,  karmeloz kalsiyum ve magnezyum stearattır. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı  söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
Bu kullanma talimatında: 
1. ACTOS nedir ve ne için kullanılır?  
2. ACTOS’u kullanmadan önce dikkat edilmesi gerekenler  
3. ACTOS nasıl kullanılır? 
4. Olası yan etkiler nelerdir?  
5. ACTOS’un saklanması 
Başlıkları yer almaktadır.  
 
1. ACTOS nedir ve ne için kullanılır?  
ACTOS bir yüzünde “30 ”, diğer yüzünde “ACTOS” yazısı  bulunan, beyazla kırık beyaz arası 
renkte yuvarlak düz tablettir. ACTOS 28 tabletlik ambalajlar halinde bulunur. 
 
ACTOS, yetişkinlerde Tip 2 (insüline bağımlı olmayan) şeker hastalığını (diyabeti) tedavi 
etmek için kullanılan antidiyabetik bir ilaçtır. Actos, metformin isimli şeker hastalığında 
kullanılan diğer bir ilacı kullanmanın uygun olmadığı durumlarda veya metformin yeterince 
etki göstermediğinde  kullanılır. Tip 2 Diyabetes Mellitus, genellikle yetişkinlik te ortaya çıkan 
bir şeker hastalığı türüdür.  
 
ACTOS, Tip 2 şeker hastalığı bulunan hastalarda , vücudun kendi ürettiği insülini daha iyi 
kullanmasını sağlayarak, kandaki şeker seviyesini kontrol etmeye yardımcı olur.   
  
2 
 Doktorunuz ACTOS tedavisinin yeterliliğini kullanmaya başlamanızdan 3 -6 ay sonra kontrol 
edecektir. Yeterli yanıt vermediğinize karar verirse tedaviyi kesebilir . 
 
ACTOS, metformin isimli şeker hastalığında kullanılan diğer bir ilacı kullanamayan 
hastalarda ve diyet ve egzersizle yapılan tedavinin kan şekerini kontrol altına alamadığı 
durumlarda tek başına kullanılabilir veya kan şekerinin yeterli kontrolünü sağlayamayan 
diğer tedavilere (metformin, sülfonilüre veya insülin gibi) eklenebilir.  
 
2. ACTOS’u kullanmadan önce dikkat edilmesi gerekenler  
 
• İnsülin ile birlikte sadece metformin isimli şeker hastalığında kullanılan diğer 
bir ilacın kullanılmaması gerektiği durumlarda sıkı kontrol altında 
kullanılabilir.  
 
 
ACTOS’u aşağıdaki durumlarda KULLANMAYINIZ  
Eğer 
• Pioglitazon veya kullanma talimatında listelenen ACTOS’un içerdiği yardımcı 
maddelerden herhangi birine karşı alerjiniz (aşırı hassasiyetiniz) varsa  
• Kalp yetmezliğiniz veya kalp yetmezliği hikayeniz varsa 
• Karaciğer yetmezliğiniz varsa  
• Diyabetik ketoasidozunuz varsa (hızlı kilo kaybına, mide bulantısına veya kusmaya 
neden olan bir diyabet komplikasyonu)  
• Mesane kanseriniz varsa veya daha önce mesane kanseri geçirmişseniz.  
• İdrarınızda doktorunuzun kontrol etmediği kan varsa  
 
 
ACTOS’u aşağıdaki durumlarda DİKKATLİ KULLANINIZ  
Eğer 
• Su tutulması (sıvı retansiyonu) veya kalp yetmezliği sorununuz varsa özellikle 75 
yaşın üstündeyseniz. Sıvı retansiyonu ve şişmeye sebep olan anti -inflamatuvar (iltihap 
giderici) ilaçlar kullanıyorsanız ayrıca doktorunuza bildiriniz.  
• Gözün arka tarafında şişme (maküler ödem) olarak adlandırılan şekere bağlı 
(diyabetik) göz hastalığının herhangi bir türü sizde bulunuyorsa.  
• Hamile kalmayı planlıyorsanız.  
• Emziriyorsanız veya bebeğinizi emzirmeyi planlıyorsanız . 
• Yumurtlama probleminiz ( polikistik over sendromunuz) varsa. İlacınızın etkisinden 
dolayı hamile kalma ihtimaliniz artabilir.  Bu takdirde hamile kalmayı önleyici bir 
yöntem kullanınız.  
• Herhangi bir karaciğer veya kalp rahatsızlığınız varsa.  ACTOS kullanmaya 
başlamadan önce, doktorunuz karaciğer fonksiyonlarınızı kontrol etmek için kan testi 
yapabilir. Bu kontrol belli aralıklarla devam edebilir. ACTOS ve insülin ile tedavi  
3 
 edilen uzun süreli Tip 2 şeker hastalığı, kalp hastalığı veya geçirilmiş bir inmesi olan 
bazı hastalarda kalp yetmezliği geliştiği gözlenmiştir. Nefes darlığı, ani kilo artışı ya 
da lokalize şişkinlik (ödem) gibi kalp yetmezliği belirtilerini fark ederseniz en kısa 
sürede doktorunuza bildiriniz.  
• 18 yaşın altında kullanımı önerilmemektedir.  
• ACTOS'u şeker hastalığı için başka ilaçlarla birlikte kullanırsanız, kan şekerinizin 
normal düzeyin  altına düşme (hipoglisemi) olasılığı daha yüksektir.  
Ayrıca kan sayımında bir azalma (anemi) yaşayabili rsiniz. 
• Yaşlıysanız; insülinle birlikte kullanımı, ciddi kalp yetmezliği riskinde artışa 
neden olduğundan yaşlılarda dikkatli kullanılmalıdır.  
 
Hastalarda, özellikle pioglitazon kullanan kadınlarda daha yüksek sayıda kemik kırığı 
görülmüştür. Şeker hastalığınızı tedavi ederken doktorunuz bunu dikkate alacaktır.  
 
ACTOS tedavisine başlanmadan önce mesane kanseri için risk faktörleri (yaş , tütün kullanma 
hikayesi, bazı mesleki ya da kemoterapö tik ajanlara maruz kalınması  örneğin, siklofosfamid  
ya da leğen kemiğ i bölgesine daha ö nce ışın tedavisi uygulanmı ş olması) 
değerlendirilmelidir. Mevcut herhangi bir makroskopik hematü ri (idrarda kan görülmesi), 
ACTOS tedavisine baş lanmadan önce tetkik edilmelidir. 
Eğer tedaviniz sırasında, idrarınızda kan görülürse ya da zor/ağrılı idrar yapma veya sıkışma 
hissi gibi diğer belirtiler gelişecek olursa, hemen doktorunuza bilgi vermelisiniz.  
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
ACTOS’un yiyecek ve içecek ile kullanılması  
• ACTOS’u yemekle birlikte, yemekten sonra veya aç karn ına kullanabilirsiniz. 
Tabletinizi bir bardak suyla birlikte yutmalısınız . 
 
Hamilelik 
İlacı kullanmadan önce doktorunuza veya eczacınıza danışınız.  
 
ACTOS hamilelik sırasında kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız.  
 
ACTOS’un anne sütüne geçip geçmediği bilinmemektedir. Eğer emziriyorsanız ACTOS 
kullanmayınız. 
 
Araç ve makine kullanımı   
4 
 ACTOS araç veya makine kullanma yeteneğinizi etkilem ez. Görmede herhangi bir 
rahatsızlığınız olursa araç ve makine kullanmayınız.  
 
ACTOS’un içeriğinde bulunan bazı yardımcı maddeler hakkında önemli bilgiler  
ACTOS laktoz monohidrat içerir. Doktorunuz tarafından b azı türdeki şekerlere karşı 
intoleransınız (dayanıksız olduğunuz ) olduğu söylenmişse ACTOS  kullanmadan önce 
doktorunuzla temasa geçiniz. 
 
Diğer ilaçlar ile birlikte kullanımı  
ACTOS ile tedavi sırasında diğer ilaçları kullanmaya devam etmenizde bir sakınca olabilir. 
Bazı ilaçlar, özellikle kanınızdaki şeker düzeyini etkileyebilir . 
Eğer aşağıdaki ilaçlardan herhangi birini kullanıyorsanız doktorunuza söyleyiniz. Doktorunuz 
kan şekeriniz kontrol edip ACTOS dozunu değiştirebilir.  
 
-gemfibrozil (kolesterolü düşürmek için kullanılan bir ilaç)  
-rifampisin (tuberküloz ve diğer enfeksiyonları tedavi etmekte kullanılan bir ilaç)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ACTOS nasıl kullanılır? 
 
Uygun kullanım ve doz/uygulama sıklığı için talimatlar:   
Günde bir kez bir tablet alınmalıdır. Gerekli gördüğü takdirde doktorunuz size farklı bir dozu 
almanızı önerebilir.  
 
Eğer ACTOS şeker hastalığı tedavisi amacıyla başka ilaçlarla birlikte kullanılıyorsa ( insülin, 
klorpropamid, glibenklamid, gliklazid, tolbutamid gibi) doktorunuz dozu azaltıp 
azaltmamanız gerektiğini size söyleyecektir.  
 
ACTOS’la tedavi görmekteyken doktorunuz sizden belirli aralıklarla kan testi yaptırmanızı 
isteyecektir. Bu karaciğerinizin normal olarak çalışıp çalışmadığını kontrol etmek içindir.  
 
Eğer şeker hastalığına özgü (diyabetik) bir diyet izliyorsanız, ACTOS kullanırken bu diyete 
devam etmelisiniz.  
 
Kilonuz düzenli aralıklarla kontrol edilmelidir; eğer kilonuzda artış olursa doktorunuz a 
bildiriniz. 
 
Uygulama yolu ve metodu:  
ACTOS ağız yoluyla alınır. 
ACTOS yemekle birlikte veya aç karnına alınabilir.  
  
5 
 Değişik yaş grupları: 
Çocuklarda kullanımı:  
ACTOS’un 18 yaşın altındaki hastalarda  kullanımı önerilmemektedir . 
 
Yaşlılarda kullanımı:  
Özellikle bu ilacı insülin ile birlikte kullanacaksanız, doktorunuz tedaviye mevcut olan  en 
düşük doz ile başlayacak ve dozu daha sonra yavaş yavaş artıracaktır.  
 
Özel kullanım durumları :  
Böbrek /Karaciğer yetmezliği:  
Böbrek fonksiyon bozukluğu olan hastalarda doz ayarlaması gerekli değildir.  
ACTOS karaciğer yetmezliği olan hastalarda kullanılmamalıdır.  
 
ACTOS’un etkisinin çok güçlü veya zayıf olduğu izlenimine kapılırsanız, doktorunuza veya 
eczacınıza danışınız. 
 
Kullanmanız gerekenden daha fazla ACTOS kullandıysanız: 
ACTOS’tan kullanmanız gerekenden fazlasını kullanmışsanız veya bir diğer kişi veya çocuk 
ilacınızı kullanmışsa hemen bir doktor veya eczacı ile konuşunuz. Kan şekeriniz normal 
değerinin altına düşebilir ve şeker alımı ile arttırılabilir. Yanınızda şeker, tatlı yiyecekler, 
bisküvi veya şekerli meyve suyu taşımanız önerilmektedir.  
 
ACTOS’u kullanmayı unutursanız:  
ACTOS’u günlük reçete edilen şekilde almaya çalışınız. Eğer bir dozu kaçırdıysanız, bir 
sonraki dozu planlanmış zamanında alınız.  
 
Unutulan dozları dengelemek için çift doz almayınız.  
 
ACTOS ile tedavi sonlandırıldığında oluşabilecek etkiler  
Doktorunuz reçete ettiği sürece ACTOS kullanmaya devam ediniz.  
Tedavinizi doktorunuza danışmadan sonlandırmayınız.  
 
 
4. Olası yan etkiler nelerdir?  
Tüm ilaçlar gibi ACTOS’un içeriğinde bulunan maddelere duyarlı olan kişilerde yan etkiler 
olabilir.  
Özellikle hastalarda aşağıdaki ciddi yan etkiler gözlenmiştir:  
Kalp yetmezliği, ACTOS’u insülin ile birlikte kullanan hastalarda yaygın olarak (100 
hastadan 1-10 kişide) gözlenmiştir. Belirtileri, nefes darlığı veya ani kilo artışı ya da lokalize 
şişkinliktir (ödem). Bu belirtileri fark edersiniz, özellikle de 65 yaşın üzerindeyseniz, en kısa 
sürede doktorunuza bildiriniz.  
  
6 
 Mesane kanseri, ACTOS kullanan hastalarda yaygın olmayan bir sıklıkta  (her 1000 hastanın 
1-10’unda) görülmüştür. İdrarınızda kan bulunması, idrar yaparken ağrı hissetmeniz ve 
birdenbire idrara çıkma isteği duymanız, mesane kanserinin belirti ve semptomları 
arasındadır. Bunlardan herhangi biri sizde gelişirse, mümkün olan en kısa zamanda 
doktorunuza başvurunuz.  
 
Belli bir bölgede şişkinlik (ödem) özellikle ACTOS’u insülin ile birlikte kullanan hastalarda 
çok yaygın olarak gözlenmiştir  (10 hastadan 1’inden fazla) . Bu yan etki sizde görülürse, en 
kısa sürede doktorunuza başvurunuz .  
 
Kemik kırıkları, ACTOS kullanan kadın hastalarda yaygın olarak (her 10 hastadan 1 ’ine 
kadar) ve erkek hastalarda da (eldeki verilerden sıklık tahmin edilemiyor) bildirilmiştir . Bu 
yan etki sizde görülürse, en kısa sürede doktorunuza başvurunuz . 
 
Gözün arka kısmında şişmeye (sıvı toplanmasına) bağlı bulanık görme, ACTOS kullanan 
hastalarda bildirilmiştir (sıklığı bilinmemektedir). Eğer böyle bir belirti ile ilk kez 
karşılaşıyorsanız veya zaten bu belirti sizde varsa ve kötüleşirse doktorunuza en kısa sürede 
bildiriniz.  
 
ACTOS kullanan hastalarda alerjik reaksiyonlar rapor edilmiştir ( sıklığı eldeki verilerden 
tahmin edilemiyor) . Eğer kurdeşen ve yüzde, dudaklarda, dilde veya boğazda şişme gibi 
nefes almayı veya yutmayı zorlaştıran ciddi alerjik reaksiyonlarınız varsa ACTOS kullanmayı 
bırakınız ve doktorunuza en kısa sürede bildiriniz.  
 
Yan etkiler aşağıdaki kategorilerde gösterildiği şekilde sıralanmıştır.  
Çok yaygın  : 10 hastanın en az 1’inde görülebilir . 
Yaygın                 : 10 hastanın birinden az, fakat 100 hastanın birinden fazla görülebilir.  
Yaygın olmayan : 100 hastanın birinden az, fakat 1.000 hastanın birinden fazla  
görülebilir. 
Seyrek                 : 1.000 hastanın birinden az , fakat 10.000 hastanın birinden fazla  
görülebilir. 
Çok seyrek         : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor.  
 
ACTOS kullanımı ile gözlenen diğer yan etkiler şunlardır:  
 
Yaygın  
 
- solunum yolu enfeksiyonu  
- görme bozukluğu 
- kilo alımı  
- uyuşukluk 
  
7 
 Yaygın olmayan  
 
- sinüzit  
- uykusuzluk 
 
Bilinmiyor (eldeki verilerden hareketle tahmin edilemiyor)   
 
- karaciğer enzimlerinde artış  
- alerjik reaksiyonlar  
 
ACTOS diğer şeker ilaçları ile kullanıldığında gözlenen yan etkiler şunlardır:  
 
Çok yaygın  
 
- Kan şekerinde düşme (hipoglisemi)  
-  
Yaygın 
 
- hematüri (idrarda kan görülmesi)  
- kemik kırığı 
- başağrısı 
- baş dönmesini de içeren sersemlik hali   
- eklem ağrısı 
- cinsel güçsüzlük 
- sırt ağrısı 
- nefes darlığı 
- kırmızı kan hücrelerinin sayısında küçük bir azalma  
- gaza bağlı mide-bağırsakta şişkinlik 
- görme bozuluğu 
 
Yaygın olmayan  
 
- idrarda şeker ve idrarda protein görülmesi  
- enzimlerde artış  
- baş dönmesi (vertigo) 
- terleme 
- yorgunluk 
- iştah artışı 
- şişkinlik 
 
Bilinmiyor 
 
- aşırı duyarlılık ve alerjik reaksiyonlar   
8 
 - maküler ödem (göz dibinde sıvı toplanması)  
- alanin aminotransferaz artışı (karaciğer enzimlerinde artış)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. ACTOS’un saklanması 
 
ACTOS’u çocukların göremeyeceği , erişemeyeceği yerlerde ve ambalajında saklayınız.  
25°C’nin altındaki oda sıcaklığında saklayınız.  
 
Orijinal ambalajında saklayınız.  
 
Son kullanma tarihiyle uyumlu olarak kullanınız .  
Ambalajdaki son kullanma tarihinden sonra ACTOS’u kullanmayınız. Son kullanma tarihi 
belirtilen ayın son günüdür.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Acino Turkey İlaç A.Ş.  
Maslak Mah. Maslak Meydan Sk.  
Beybi Giz Plaza A Blok  
Apt. No: 1/27 Sarıyer/İstanbul  
 
Üretim Yeri:  
Abdi İbrahim İlaç San. ve Tic. A.Ş.  
Orhan Gazi Mah. Tunç Cad. No:3  
Esenyurt, İstanbul 
 
Bu kullanma talimatı ../../.... tarihinde onaylanmıştır.  