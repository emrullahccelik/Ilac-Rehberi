KISA ÜRÜN BİLGİSİ
1. BEŞERİ TIBBİ ÜRÜNÜN ADI
SEFUROKS 125 mg / 5 ml oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
5 ml'de süspansiyonda:
Sefuroksim aksetil 125 mg
Yardımcı maddeler:
Sukroz 2,9233 g
Aspartam 0,0214 g
Yardımcı maddeler için 6.1’e bakınız.
3. FARMASÖTİK FORM
Süspansiyon hazırlamak için kuru toz
Müstahzar tozken tutti frutti kokulu beyazımsı; sulandırıldığında tutti frutti kokulu,
beyazımsı, yoğun akışkan haldedir.
4. KLİNİK ÖZELLİKLER
4.1. Terapötik endikasyonlar
SEFUROKS duyarlı mikroorganizmaların sebep olduğu enfeksiyonların tedavisinde
endikedir.
Endikasyonları aşağıdakileri içerir:
Üst solunum yolu enfeksiyonları: Kulak, burun, boğaz enfeksiyonları, otitis media, sinüzit,
tonsillit, farenjit gibi.
Alt solunum yolu enfeksiyonları: Akut bronşit ve kronik bronşitin akut alevlenmeleri ve
pnömoni gibi.
Genito-üriner sistem enfeksiyonları: Piyelonefrit, sistit ve üretrit gibi.
Deri ve yumuşak doku enfeksiyonları: Fronkül piyoderma, impetigo gibi.
Gonore: Akut ve komplike olmayan gonokokal üretrit ve servisit.
Erken Lyme hastalığı tedavisinde ve takiben yetişkin ve 12 yaştan büyük çocuklarda geç
Lyme hastalığı profilaksisinde.
4.2. Pozoloji ve uygulama şekli
Pozoloji/uygulama sıklığı ve süresi:
Olağan tedavi süresi 7 gündür (5-10 gün).
Yetişkinlerde;
Çoğu enfeksiyonda 250 mg, günde iki kez
Üriner sistem enfeksiyonlarında 125 mg, günde iki kez
Hafif ve orta dereceli alt solunum yolları 250 mg, günde iki kez
enfeksiyonlarında, örn: bronşit
1 | 1 2Daha ciddi alt solunum yolu 500 mg, günde iki kez
enfeksiyonlarında veya pnömoniden
kuşkulanıldığında
Piyelonefritte 250 mg, günde iki kez
Komplike olmayan gonorede 1 g, tek doz
Yetişkinlerde ve 12 yaşından büyük 20 gün boyunca günde iki kez 500 mg
çocuklarda Lyme hastalığında
Ardışık tedavi
Sefuroksim aynı zamanda sefuroksim sodyum tuzu (SEFUROKS Enjektabl) şeklinde
parenteral uygulama için mevcuttur. Bu, parenteral tedaviden oral tedaviye geçişin klinik
olarak endike olduğu durumlarda sefuroksim ile parenteral tedaviye oral (SEFUROKS) tedavi
ile devam olanağı sağlar.
Parenteral ve oral tedavi süreleri enfeksiyonun şiddeti ve hastalığın klinik durumuna göre
belirlenir.
Pnömoni: 48 - 72 saat boyunca günde 3 veya 2 kez i.v. veya i.m. yolla uygulanan 1.5 g
sefuroksim sodyum uygulamasını takiben 7 - 10 gün boyunca günde 2 kez oral yolla
uygulanan 500 mg sefuroksim aksetil tedavisi
Kronik bronşitin akut alevlenmeleri: 48 - 72 saat boyunca günde 3 veya 2 kez i.v. veya i.m.
yolla uygulanan 750 mg sefuroksim sodyum uygulamasını takiben 5 - 10 gün boyunca günde
2 kez oral yolla uygulanan 500 mg sefuroksim aksetil tedavisi.
Çocuklarda;
Reçetelemede sabit doz tercih edildiğinde, birçok enfeksiyon için önerilen doz günde iki kez
125 mg'dır. Otitis mediası olan 2 yaşında veya daha büyük çocuklarda veya uygun olduğunda
daha şiddetli enfeksiyonlarda doz maksimum günde 500 mg olmak üzere günde iki kez 250
mg'dır.
Bebekler ve çocuklarda, dozu ağırlık veya yaşa göre ayarlamak tercih edilebilir. 3 ay-12 yaş
arası bebek ve çocuklarda çoğu enfeksiyon için doz, günde maksimum 250 mg olmak üzere
10 mg/kg'dır. Otitis media veya daha şiddetli enfeksiyonlarda önerilen doz, maksimum günde
500 mg olmak üzere günde iki kez 15 mg/kg'dır.
Aşağıdaki yaş ve kiloya göre hazırlanan dozaj tablosunda kolay uygulamayı sağlayacak kaşık
ölçüleri (5ml'lik bir ölçek 125 mg sefuroksim içerir) de verilmiştir.
Birçok enfeksiyon için dozaj 10 mg/kg'dır.
Yaş Yaklaşık ağırlıklar Doz (mg) Ölçek (5 ml’lik ölçek
Günde 2 kez = 125 mg)
3 ay- 6 ay 4-6 40 - 60 ½
6 ay- 2 yaş 6 - 12 60 - 120 ½ - 1
2 yaş- 12 yaş 12 - > 20 125 1
2 | 1 2Otitis media ve daha şiddetli enfeksiyonlar için dozaj 15 mg/kg'dır.
Yaş Yaklaşık ağırlıklar Doz (mg) Ölçek (5 ml’lik ölçek
Günde 2 kez = 125 mg)
3 ay- 6 ay 4-6 60 - 90 ½
6 ay- 2 yaş 6 - 12 90 - 180 1 - 1½
2 yaş- 12 yaş 12 - > 20 180-250 1½ - 2
Uygulama şekli:
SEFUROKS oral yolla alınır.
Optimal absorpsiyon için sefuroksim aksetil yiyecekle birlikte alınmalıdır.
Her dozu almadan önce süspansiyon şişenin içinde hareket ettiği görülene kadar
çalkalanmalıdır. Arzu edilirse sulandırılmış süspansiyon soğuk meyve suyu, süt gibi
içeceklere ilave edilerek verilebilir.
Özel popülasyonlara ilişkin ek bilgiler:
Böbrek yetmezliği: Sefuroksim aksetilin güvenlilik ve etkililiği böbrek yetmezliği olan
hastalarda belirlenmemiştir.
Sefuroksim başlıca böbreklerle atılır. Benzer bütün antibiyotiklerde olduğu gibi, önemli
derecede böbrek yetmezliği olan hastalarda yavaş atılımın kompanse edilmesi için sefuroksim
dozunun azaltılması önerilir. Sefuroksim diyaliz ile etkin şeki1de uzaklaştırılmaktadır.
Kreatinin Klerensi T 1/ 2 Önerilen Doz
(saat)
≥30 ml/dakika 1,4-2,4 Doz ayarlaması gerekli değildir (günde iki
kez standart doz 125 mg - 500 mg)
10-29 ml/dakika 4,6 Her 24 saatte bir verilen standart tek doz
< 10 ml/dakika 16,8 Her 48 saatte bir verilen standart tek doz
Hemodiyalize giren hastalar 2-4 Her diyaliz sonunda ilave bir standart tek
doz verilmelidir.
Karaciğer yetmezliği: Veri yoktur.
Pediatrik popülasyon: Sefuroksimin 3 aydan küçük çocuklarda kullanımı ile ilgili klinik
çalışma verisi bulunmamaktadır. Bu yaş grubunda kullanılması önerilmez.
Geriyatrik popülasyon: Veri yoktur.
4.3. Kontrendikasyonlar
Sefuroksim veya ilacın içerdiği diğer yardımcı maddelere karşı aşırı duyarlılık.
Sefalosporin antibiyotiklerine aşırı duyarlılığı bilinen hastalarda kontrendikedir.
Beta laktam antibiyotiklere (penisilin, monobaktamlar, karbapenemler gibi) karşı aşırı
duyarlılık öyküsü olanlarda kontrendikedir.
4.4. Özel kullanım uyarıları ve önlemleri
SEFUROKS'a, diğer sefalosporinlere, penisilinlere veya diğer ilaçlara karşı aşırı
duyarlılık geçmişi olan hastalarda tedaviye başlamadan önce dikkatli bir değerlendirme
yapılmalıdır. Beta laktam antibiyotiklere karşı çapraz aşırı duyarlılık reaksiyonu
3 | 1 2gelişebileceğinden penisilin alerjisi olan hastalara verildiğinde, bu hastaların % 10
kadarında çapraz aşırı duyarlılık reaksiyonu gelişebileceği bildirilmiştir. Klinik olarak
anlamlı düzeyde alerjik reaksiyon gelişirse ilaç kullanımı kesilmeli ve uygun bir tedaviye
başlanmalıdır. Ciddi ve akut hipersensitivite reaksiyonları geliştiğinde epinefrin tedavisi
ve klinik olarak gerekli diğer acil uygulamaların (oksijen, intravenöz sıvılar, intravenöz
antihistaminler, kortikosteroitler, presor aminler, hava yollarına uygulanacak işlemler
gibi uygulamalar) yapılması gerekli olabilir.
Diğer antibiyotiklerde olduğu gibi sefuroksim aksetil kullanımı aşırı Candida çoğalmasına
neden olabilir. Uzun süreli kullanım duyarlı olmayan diğer organizmaların (örneğin;
enterekoklar ve Clostridium difficile) aşırı çoğalmasına neden olarak tedavinin kesilmesini
gerektirebilir.
Antibiyotiklerin kullanımında psödomembranöz kolit vakaları bildirilmiştir, bu vakalar hafif
ile şiddetli arasında değişiklik gösterebilir. Bu nedenle antibiyotik kullanımı sırasında veya
daha sonra diyare gelişen hastalarda, bu tanının göz önünde tutulması önemlidir.
Psödomembranöz kolit tanısını takiben uygun bir tedaviye başlanmalıdır. Hafif
psödomembranöz kolit vakaları genellikle sadece ilaç kullanımının kesilmesine yanıt verirler.
Ancak orta dereceli ve şiddetli vakalarda sıvı ve elektrolit uygulamaları, protein takviyesi,
Clostridium difficile'ye karşı etkili antibiyotik kullanımı gibi yöntemlerin kullanılması gerekli
olabilir. Eğer hastada uzun süreli ya da ciddi diyare gelişirse veya hastada karın krampları
gözlenirse tedavi derhal kesilmeli ve hasta daha detaylı incelenmelidir.
Lyme hastalığının SEFUROKS ilaç tedavisini takiben Jarisch-Herxheimer reaksiyonu (ateş,
titreme, kas ağrısı, baş ağrısı, taşikardi gibi be1irtileri vardır) görülebilir. Bu reaksiyon
SEFUROKS’un Lyme hastalığına neden olan Borrelia burgdoferi mikroorganizması
üzerindeki bakterisid etkisinin sonucudur. Hastalara bu reaksiyonun sık görülen ve genellikle
Lyme hastalığının antibiyotiklerle tedavisinin kendi kendini kısıtlayıcı bir sonucu olduğu
anlatılmalıdır.
Sefuroksim ile ilişkili pozitif bir Coombs Testi gelişmesi kanın çapraz eşleştirilmesini
etkileyebilir (Bkz. Bölüm 4.8 İstenmeyen etkiler).
Ferrisiyanür testinde hatalı negatif bir sonuç meydana gelebileceğinden, sefuroksim aksetil
kullanan hastalarda kan/plazma glukoz düzeylerini be1irlemek üzere ya glukoz oksidaz ya da
heksokinaz yöntemlerinin kullanılması önerilmektedir.
SEFUROKS süspansiyon aspartam içerir ve aspartam fenilalanin kaynağı olduğundan
fenilketonürisi olan insanlar için zararlı olabilir.
SEFUROKS süspansiyon sukroz içerir. Bu sebeple, nadir kalıtımsal früktoz intoleransı,
glukoz-galaktoz malabsorbsiyon veya sükraz-izomaltaz yetmezliği problemi olan hastaların
bu ilacı kullanmamaları gerekir.
Diyabetik hastaların tedavisinde sefuroksim aksetil süspansiyonun sukroz içeriği göz önünde
bulundurulmalıdır (Bkz. Bölüm 6.1 Yardımcı maddelerin listesi) ve gerekli tavsiyelerde
bulunulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Mide asiditesini azaltan ilaçlar SEFUROKS’un açlık durumundaki biyoyararlanımını
azaltabilir ve SEFUROKS’un yemek sonrası absorbsiyonundaki artışı ortadan kaldırabilir.
4 | 1 2Diğer antibiyotiklerde de olduğu gibi sefuroksim aksetil bağırsak florasını etkileyerek
östrojen reabsorbsiyonunun azalmasına ve kombine oral kontraseptiflerin etkililik azalmasına
yol açabilir.
Sefuroksim glomerüler filtrasyon ve tübüler sekresyon ile atılır. Eşzamanlı probenesid
kullanımı önerilmemektedir. Eşzamanlı probenesid kullanımı, sefuroksimin pik
konsantrasyonunu, serum konsantrasyonu zaman eğrisi altında kalan alanı ve eliminasyon
yarılanma ömrünü anlamlı olarak artırır.
Eşzamanlı oral antikoagülan kullanımı artmış Uluslararası Normalleştirilmiş Oran (INR)'ye
yol açabilir.
Ferrisiyanid testinde yanlış negatif sonuçlar oluşabileceğinden sefuroksim alan hastalarda
kan/plazma glukoz düzeylerini belirlemek için glukoz oksidaz veya hekzokinaz metotlarının
kullanılması önerilmektedir. Sefuroksim aksetil kreatinin için yapılan alkalin pikrat deneyini
etkilemez.
Sefalosporin grubu ilaçlar kırmızı kan hücrelerinin membranlarından absorbe olma ve ilaca
karşı gelişen antikorlarla reaksiyona girme eğilimi göstererek Coombs testinin pozitif sonuç
vermesine ve çok seyrek olarak da hemolitik anemiye yol açabilirler.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer antibiyotikler ile de olduğu gibi, sefuroksim bağırsak florasını etkileyerek östrojen
emiliminin ve kombine oral kontraseptiflerin etkilerinin azalmasına neden olabilir.
Gebelik dönemi
Sefuroksim aksetilin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar gebelik/embriyonal/fetal gelişim /doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. Gebe kadınlara verilirken tedbirli olunmalıdır.
Sefuroksimin intramüsküler veya intravenöz yolla anneye verilmesini takiben plasentayı geçip
amniyotik sıvıda ve kordon kanında terapötik seviyelere eriştiği gösterilmiştir.
Laktasyon dönemi
Sefuroksim anne sütü ile de atılmaktadır. Emzirmenin durdurulup durdurulmayacağına ya da
sefuroksim aksetil tedavisinin durdurulup durdurulmayacağına karar verilmelidir.
Üreme yeteneği/Fertilite
Veri yoktur.
4.7. Araç ve makine kullanımı üzerindeki etkiler
SEFUROKS baş dönmesine yol açabileceğinden hastalar araç veya makine kullanırken
dikkatli olmaları konusunda uyarılmalıdır.
5 | 1 24.8. İstenmeyen etkiler
Sefuroksim aksetilin yan etkileri genellikle hafif ve geçici özelliktedir.
En yaygın istenmeyen etkiler Candida çoğalması, eozinofili, baş ağrısı, baş dönmesi,
gastrointestinal bozukluklar ve karaciğer enzimlerinde geçici artıştır.
Yan etkiler için belirlenen sıklık kategorileri tahminidir, plasebo kontrollü çalışmalarda da
olduğu gibi birçok reaksiyonda insidansı hesaplamak için elverişli veri (örneğin plasebo
kontrollü çalışmalardan sağlanan veriler) bulunmamaktadır. Ayrıca sefuroksim aksetile bağlı
yan etkilerin insidansları, endikasyona göre değişebilmektedir.
Çok yaygından seyreğe, istenmeyen etkilerin sıklıklarının belirlenmesinde geniş klinik
çalışmalardan elde edilen veriler kullanılmıştır. Bunun dışında kalan istenmeyen etkilerin
sıklıkları (<1/10.000), esas olarak pazarlama sonrası deneyimlerden yola çıkarak
belirlenmiştir ve rapor edilme oranına işaret etmektedir. Plasebo kontrollü çalışma verileri
mevcut değildir. İnsidanslar klinik çalışma verilerinden hesaplanmıştır ve bunlar ilaç ile
ilişkili verilere dayanmaktadır.
Sıklıklar, çok yaygın (≥1/10), yaygın (≥:1/100 ila <1/10), yaygın olmayan (≥1/1000 ila
<1/100), seyrek (≥1/10000 ila < 1/1000), çok seyrek (< 1/10000), bilinmiyor (eldeki
verilerden tahmin edilemiyor) şeklinde tanımlanmıştır.
Enfeksiyon ve Enfestasyonlar
Yaygın: Candida çoğalması
Bilinmiyor: Clostridium difficile çoğalması
Kan ve lenfatik sistem hastalıkları
Yaygın: Eozinofili
Yaygın olmayan: Pozitif Coombs testi, trombositopeni, lökopeni (bazen şiddet1i)
Bilinmiyor: Hemolitik anemi
Sefalosporin grubu antibiyotikler alyuvar membranının yüzeyine absorbe olmaya ve ilaca
yönelmiş antikorlarla etkileşmeye eğilimlidir; böylece pozitif Coombs testi (kanın çapraz
etkileşmesini etkileyebilir) ve çok nadiren hemolitik anemi oluşturabi1irler.
Bağışıklık sistemi hastalıkları
Bilinmiyor: İlaç ateşi, serum hastalığı, anafilaksi, Jarisch-Herxheimer reaksiyonu
Sinir sistemi hastalıkları
Yaygın: Baş ağrısı, baş dönmesi
Gastrointestinal hastalıklar
Yaygın: Diyare, bulantı, karın ağrısı gibi gastrointestinal rahatsızlıklar
Yaygın olmayan: Kusma
Bilinmiyor: Psödomembranöz kolit (Bkz. Bölüm 4.4 Özel kullanım uyarıları ve önlemler)
Karaciğer ve safra kesesi hastalıkları
Yaygın: Hepatik enzim düzeylerinde (LDH, ALT (SGPT), AST (SGOT) geçici yükselmeler
Bilinmiyor: Sarılık (ağırlıklı olarak kolestatik), hepatit
6 | 1 2Deri ve derialtı doku hastalıkları
Yaygın olmayan: Deri döküntüleri
Bilinmiyor: Ürtiker, kaşıntı, eritem multiforme, Stevens-Johnson sendromu, toksik epidermal
nekroliz (ekzantematik nekroliz), anjiyonörotik ödem
Bkz. Bağışıklık sistemi bozuklukları
Pazarlama sonrası deneyimlerden edinilen verilere göre ürolojik bozukluklardan biri olan
böbrek fonksiyon bozukluğu da görülen yan etkiler arasında bulunmaktadır.
Sefalosporinler kırmızı hücre membranlarının yüzeyine emilme ve pozitif Coombs testine (bu
da kanın çapraz eşleştirilmesini etkileyebilir) ve çok nadiren hemolitik anemiye neden olacak
şekilde ilaca karşı üretilen antikorlarla reaksiyona girme eğilimine sahip bir sınıftır.
Serum karaciğer enzimlerinde geçici artışlar gözlenmiş olup, bunlar genellikle geri
dönüşümlüdür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Sefalosporinler aşırı dozda serebral irritasyon sonucu ensefalopati, konvülziyon ve komaya
neden olabilirler. Sefuroksimin serum düzeyleri hemodiyalize ya da periton diyalizi ile
düşürülebilir. Ağır doz aşımı durumlarında destekleyici tedavi uygulanmalı ve hasta yakından
izlenmelidir. Konvülziyon oluşması halinde tedavi derhal kesilmeli, gerektiğinde
antikonvülsif tedavi uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: İkinci kuşak sefalosporinler
ATC kodu: J01D C02
Etki mekanizması:
Sefuroksim aksetil, bakterisit bir antibiyotik olan sefuroksimin oral ön ilacıdır. Sefuroksim,
bakteriyel beta-laktamazlara karşı iyi bir stabilite gösterir ve sonuç olarak ampisilin veya
amoksisiline dirençli suşların pek çoğuna etkilidir. Sefuroksim önemli hedef proteinlere
bağlanarak bakterilerde hücre duvarı sentezini önleyerek bakterisit etki gösterir.
Farmakodinamik etkiler
Edinilmiş direnç prevalansı, coğrafyaya ve zamana bağlıdır ve be1irli türlerde yok yüksek
olabilir. Başta şiddetli enfeksiyonların tedavisinde olmak üzere, lokal direnç bilgisi istenilir
bir durumdur.
7 | 1 2Mikroorganizmaların Sefuroksime in vitro duyarlılığı
Sefuroksim aksetilin klinik etkililiğinin klinik çalışmalarda gösterilmiş olduğu yerler (*)
işareti ile belirtilmiştir.
Yaygın Olarak Duyarlı Türler
Gram Pozitif Aeroblar:
Streptococcus pyogenes*
Beta-hemolitik streptokoklar
Gram Negatif Aeroblar:
Haemophilus influenzae*; ampisilin dirençli suşlar dahil
Haemophilus parainfluenzae*
Moraxella catarrhalis*
Neisseria gonorrhoea*; penisilinaz üreten ve üretmeyen suşlar dahil
Gram Pozitif Anaeroblar:
Peptostreptococcus türleri
Propionibacterium türleri
Spiroketler:
Borrelia burgdorferi*
Edinilmiş direncin sorun olabileceği organizmalar
Gram Pozitif Aeroblar:
Staphylococcus türleri; S. aureus dahil (sadece metisiline duyarlı izolatlar)*
Streptococcus pneumoniae*
Gram Negatif Aeroblar:
Citrobacter türleri; C. freundii hariç
Enterobacter türleri E. Aerogenler ve E. Cloacae hariç
Escherichia coli*
Klebsiella türleri; Klebsiella pneumoniae dahil*
Proteus mirabilis
Proteus türleri; P. penneri ve P. vulgaris hariç
Providencia türleri
Gram Pozitif Anaeroblar:
Clostridium türleri; C. difficile hariç
8 | 1 2Gram Negatif Anaeroblar:
Bacteroides türleri; B. fragilis hariç
Fusobacterium türleri
Doğal dirençli organizmalar
Gram Pozitif Aeroblar:
Enterococcus türleri; E. faecalis ve E. faecium hariç
Listeria monocytogenes
Gram Negatif Aeroblar:
Acinetobacter türleri
Burkholderia cepacia
Campylobacter türleri
Citrobacter frcundii
Enterobacter aerogenes
Enterobacter cloacae
Morganella morganii
Proteus penneri
Proteus vulgaris
Pseudomonas türleri; Pseudomonas aeruginosa dahil
Serratia türleri
Stenotrophomonas maltophilia
Gram Pozitif Anaeroblar:
Clostridium difficile
Gram Negatif Anaeroblar:
Bacteroides fragilis
Diğerleri:
Chlamydia türleri
Mycoplasma türleri
Legionella türleri
5.2. Farmakokinetik özellikler
Genel özellikler
Emilim:
Sefuroksim aksetil oral yoldan alınmayı takiben gastrointestinal kanaldan absorbe olur ve
9 | 1 2intestinal mukozada ve kanda süratle hidrolize uğrayarak serbest sefuroksimi kan dolaşımına
bırakır. Sefuroksim aksetil süspansiyonun absorpsiyonu yiyecekle artar.
Sefuroksim aksetil tabletleri yemeklerden sonra alındığında, yaklaşık 2,4 saat sonra ulaşılan
doruk plazma düzeyleri 125 mg’lık doz için 2,9 mg/l, 250 mg’lık doz için 4,4 mg/l, 500
mg’lık doz için 7,7 mg/l ve 1 g’lık doz için 13,6 mg/l olarak saptanmıştır. Sefuroksim
süspansiyonun absorpsiyon hızı tabletlere nazaran daha az olup, doruk serum seviyeleri daha
düşüktür ve sistemik biyoyararlanımı azalmıştır (% 4 - 17 daha az).
Dağılım:
Proteine bağlanma oranı kullanılan metodolojiye göre % 33 - 50 arasında değişir.
Biyotransformasyon:
Sefuroksim metabolize olmaz.
Eliminasyon:
Serum yarılanma ömrü 1 - 1,5 saattir.
Sefuroksim glomerular filtrasyon ve tübüler sekresyon ile elimine edilir. Probenesid ile
birlikte verilmesi doruk konsantrasyonu, serum konsantrasyonu-zaman eğrisi altında kalan
alanı %50 oranında artırır.
Hastalardaki karakteristik özellikler
Cinsiyet
Erkekler ve kadınlar arasında sefuroksim farmakokinetiği açısından bir fark gözlenmemiştir.
Geriyatrik
Günde 1 g'lık normal maksimuma kadar olan dozajlarda normal renal fonksiyona sahip yaşlı
hastalarda özel bir önlem gerekli değildir. Yaşlı hastaların renal fonksiyonunun azalmış
olması daha muhtemeldir; bu nedenle doz yaşlılarda renal fonksiyonla uyumlu olarak
ayarlanmalıdır (Bkz. Bölüm 4.2).
Pediatrik
Daha büyük bebeklerde (> 3 yaşında) ve çocuklarda, sefuroksim farmakokinetiği
yetişkinlerde gözlenene benzerdir.
3 ayıktan küçük çocuklarda sefuroksim aksetil kullanımına ilişkin klinik çalışma verisi
mevcut değildir.
Renal bozukluk
Renal bozukluğu olan hastalarda sefuroksim aksetilin güvenlilik ve etkililiği belirlenmemiştir.
Sefuroksim başlıca böbreklerle atılır. Bu nedenle tüm bu tip antibiyotiklerle olduğu gibi renal
fonksiyonu bozulmuş hastalarda (yani kreatinin klerensi <30 mL/dakika) sefuroksim dozunun
daha yavaş atılımını telafi etmek üzere azaltılması önerilmektedir (Bkz. Bölüm 4.2).
Sefuroksim diyalizle etkili bir şekilde uzaklaştırılır.
Hepatik bozukluk
Hepatik bozukluğu olan hastalar için veri mevcut değildir. Sefuroksim başlıca böbreklerden
elimine edildiğinden, hepatik fonksiyon bozukluğu varlığının sefuroksimin farmakokinetiği
üzerinde bir etkiye sahip olması beklenmemektedir.
FK/FD ilişkisi
10 | 1 2Sefalosporinler için in vivo etkililik ile korelasyon gösteren en önemli farmakokinetik-
farmakodinamik indeksin bağlanmamış konsantrasyonun her bir hedef tür için sefuroksimin
minimum inhibe edici konsantrasyonunun (MIK) üzerinde kaldığı (yani, %T > MIK) doz
uygulama aralığı yüzdesi (%T) olduğu gösterilmiştir.
5.3. Klinik öncesi güvenlilik verileri
Hayvan toksisite çalışmaları sefuroksim aksetilin anlamlı bir bulgu olmaksızın düşük
toksisitesi olduğunu göstermiştir.
6. FARMASÖTİK ÖZELLİKLER
6.1. Yardımcı maddelerin listesi
Sukroz
Kollidone CL-M
Povidon K-90
Tutti Frutti Aroması
Aspartam
Asesulfam K
Ksantangum
6.2. Geçimsizlikler
Veri yoktur.
6.3. Raf ömrü
24 aydır.
Süspansiyon haline getirildikten soma buzdolabında 2-8 °C arasında 10 güne kadar
saklanabilir.
6.4. Saklamaya yönelik özel uyarılar
İlacı toz halde iken 25°C'nin altındaki oda sıcaklığında, sulandırdıktan sonra buzdolabında
(2 - 8 °C arasında) 10 güne kadar saklanabilir.
6.5. Ambalajın niteliği ve içeriği
50, 70 ve 100 ml'lik şişelerde, sırasıyla 20, 28, 40 ml saf su içeren ampul ile bir adet şırınga
ölçeği ve 5 ml'lik bir adet kaşık ölçeği bulunan ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanma Talimatı
Diğer bütün ilaçlarda olduğu gibi SEFUROKS hekimin tavsiye ettiği miktarda almanız çok
önemlidir.
SEFUROKS süspansiyon her kullanımdan önce kuvvetle sallanarak çalkalanmalıdır.
Hazırlanan süspansiyon buzdolabında 2 - 8 °C sıcaklıkta 10 gün saklanabilir.
A- SÜSPANSİYONUN HAZIRLANIŞI:
SEFUROKS toz halindedir, bu yüzden ilk önce sulandırmak gerekir. Arzu edilirse
sulandırılmış süspansiyon soğuk meyve suyu, süt gibi içecekler ilave edilerek verilebilir.
11 | 1 2Süspansiyon haline getirildikten sonra buzdolabında 2 - 8 °C arasında 10 güne kadar
saklanabilir.
1. Sulandırmadan önce tozu gevşetmek için şişeyi çalkalayınız. Kapağı ve şişenin ağzındaki
membranı açınız. Eğer bu membran zarar görmüşse veya yoksa ilacı eczaneye iade ediniz.
2. Ölçü kabı üzerinde bulunan çizgiye kadar (50 ml için 20 ml- 100 ml için 37 ml) su ilave
ediniz ve şişenin kapağını tekrar kapatınız.
3. Şişeyi baş aşağı çeviriniz ve homojen bir süspansiyon elde edene dek sağa sola kuvvetle
sallayınız.
4. Şişeyi ilk duruma getirerek tekrar kuvvetle çalkalayınız.
5. Hazırlanan süspansiyon derhal 2 - 8 °c arasında buzdolabına konulmalıdır.
6. Hazırlanan süspansiyon ilk dozdan önce bir saat bekletilmelidir.
7. Süspansiyon 5ml'lik ölçü kaşığı ile uygulanabilir.
Her kullanımdan önce şişeyi çalkalamayı unutmayınız.
7. RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli Teknopark Sk.
YTÜ Teknopark Apt. No: 1/224
Başakşehir/İstanbul
Tel : (0212) 429 03 33/34
Faks: (0212) 429 03 32
8. RUHSAT NUMARASI
2019/378
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 31.07.2019
Ruhsat yenileme tarihi:
10. KÜB’ÜN YENİLENME TARİHİ
12 | 1 2