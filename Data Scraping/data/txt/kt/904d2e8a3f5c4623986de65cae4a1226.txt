 
1 KULLANMA TAL İMATI  
 
BONEPLUS 30 mg film  kaplı  tablet  
Ağızdan alınır.  
 
 Etkin madde:  Her bir film kaplı tablet 30 mg risedronat sodyum içerir.  
 Yardımcı maddeler:  Laktoz monohidrat (İnek sütü kaynaklı), mikrokristalin selüloz, 
krospovidon, magnezyum stearat, opadry II white 85G18490 [titanyum dioksit (E171), 
polietilen glikol/makrogol, talk, lesitin (soya) (E322), pva]  
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
 
Bu Kullanma Talimatında  
 
1. BONEPLUS nedir ve ne için kullanılır?  
2. BONEPLUS’ı kullanmadan önce dikkat edilmesi gerekenler  
3. BONEPLUS nasıl kullanılır?  
4. Olası yan etkiler nelerdir?  
5. BONEPLUS’ın saklanması  
 
Başlıkları yer almaktadır.  
 
 
1. BONEPLUS nedir ve ne için kullanılır?  
 BONEPLUS, 28 film tabletlik blister ambalajlarda piyasaya  sunulmaktadır. Tabletler 
beyaz renkli, oblong, bikonveks film tabletler şeklindedir.  
 Her bir film tablet, 30 mg risedronat sodyum içerir.  
 BONEPLUS, kemik hastalıklarını tedavi etmek için kullanılan bifosfonatlar adı verilen ve 
hormon olmayan ilaç grubuna ait bir ilaçtır. Etkisini direk olarak kemikleriniz üzerinde; 
onları daha güçlü ve böylece daha az kırılgan hale getirerek gösterir.  
 Kemik, canlı bir dokudur. Yaşlanmış kemik dokusu sürekli olarak is keletten atılarak, yerini 
yeni kemik dokusuna bırakır. “Yeniden yapılanma” adı verilen bu işlemin çok hızlı ve  
2 düzensiz biçimde meydana gelmesi durumuna “Paget hastalığı” adı verilir.  Bu şekilde 
oluşan yeni kemik dokusu normalden daha zayıf, daha büyük ve  ağrılıdır; kırılabilir. 
BONEPLUS, kemiklerin yeniden yapılanma sürecini normale döndürür ve kemik yapısını 
yeniden güçlendirir.  
 BONEPLUS, kemiğin Paget hastalığının tedavisinde kullanılır.  
 
2. BONEPLUS’ı kullanmadan önce dikkat edilmesi gerekenler  
BONEP LUS’ı a şağıdaki durumlarda KULLANMAYINIZ  
Eğer;  
 Etkin madde risedronat sodyuma veya BONEPLUS içeriğindeki diğer maddelerden 
birine karşı alerjik iseniz (Bkz. Etkin madde ve yardımcı maddeler bölümü)  
 Doktorunuz sizde hipokalsemi (kandaki kalsiyum düzeyinin d üşüklüğü) adı verilen bir 
durum olduğunu söylemişse  
 Ciddi böbrek problemleriniz varsa  
 Hamile olma ihtimaliniz varsa veya hamile iseniz ya da hamile kalmayı planlıyorsanız 
doktorunuza söyleyiniz.  
 Emziriyorsanız.  
 
BONEPLUS lesitin  (soya yağı) ihtiva eder. Eğer fıstık ya da soyaya alerjiniz varsa, bu tıbbi 
ürünü kullanmayınız.  
 
BONEPLUS’ı a şağıdaki durumlarda D İKKATL İ KULLANINIZ  
Eğer;  
 Oral bifosfonatların (BONEPLUS’ın da içinde bulundu ğu bir grup ilaç) kullanımı 
ile yemek borusu kanseri riskinin artabileceğini bildiren bazı çalışmalar 
bulunmakla birlikte bu ilişki net olarak kanıtlanmamıştır.  Bu nedenle, Barrett 
özofagusu (yemek borusunu etkileyen bir hastalık) veya gastroözofageal reflü (mide 
içeri ğinin yemek borusun a geri kaçması) hastalı ğınız varsa, BONEPLUS ve di ğer 
bifosfonatların kullanımından kaçınılmalıdır. Bu hastalıklar konusunda 
doktorunuzdan bilgi alınız.  
 Bifosfonatlar ile tedavi edilen hastalarda olağan dışı uyluk kemiği kırıkları görülebilir. 
Bu kırıklar genellikle travma olmaksızın ya da minimal travma ile gelişmektedir. 
Bifosfonat kullanan ve uyluk ya da kasık ağrısı ile başvuran hastalar olağan dışı kırık 
şüphesi ile değerlendirilmelidir. Bu hastalarda bireysel zarar/yarar durumuna göre 
bifosfonat tedav isinin kesilmesi gündeme gelebilir.  
 Kemik ve mineral metabolizmanızda anormallik varsa (örneğin D vitamini eksikliği, 
paratiroid hormonu anormallikleri, her iki durum da kan kalsiyum düzeyinde düşüklüğe 
yol açar).  
 Geçmişte yemek borunuz (midenizle ağzınızı bağlayan tüp) ile ilgili sorunlarınız 
olmuşsa. Örneğin yiyecekleri yutarken ağrı veya güçlük var ise,  
 Yemek borunuzun boşalmasını geciktiren yemek borusu anormalliğiniz varsa,  
 En az 30 dakika dik bir pozisyonda (oturarak ya da ayakta) duramıyorsanız,   
3  Çenede ağrı, şişme veya uyuşukluk ya da “çenede ağırlık hissi” ya da dişlerde sallanma 
var ise,  
 Dış kulakta kemik dokusunda hasar meydana gelirse,  
 Diş tedavisi görüyorsanız veya diş cerrahisi geçirecekseniz, diş dok torunuza BONEPLUS  
ile tedavi olduğunuzu söyleyiniz.  
 
Doktorunuz sizde yukarıdakilerden biri varsa BONEPLUS  alırken ne yapmanız gerektiğiyle 
ilgili önerilerde bulunacaktır.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
BONEPLUS’ın yiyecek ve içecek ile kullanılması  
BONEPLUS tabletin yiyecek veya içeceklerle (su dışında) ALINMAMASI, etki göstermesi  
açısından çok önemlidir.  
Kalsiyum içerdiğinden özellikle süt gibi sütlü mamuller ile aynı  zamanda alm ayınız (Bkz. Diğer 
ilaçlar ile birlikte kullanımı).  
Yiyecek ve içecekleri (su dışında) BONEPLUS tabletten en az 30 dakika sonra alınız.  
 
Hamilelik  
 İlacı kullanmadan önce doktorunuza veya eczacınıza danı şınız. 
 Hamile olma ihtimaliniz varsa, hamile iseniz veya hamile kalmayı planlıyorsanız 
KULLANMAYINIZ.   
 Tedaviniz sırasında hamile oldu ğunuzu fark ederseniz hemen doktorunuza danı şınız. 
 
Emzirme  
 İlacı kullanmadan önce doktorunuza veya eczacınıza danışınız.  
 Emziriy orsanız KULLANMAYINIZ.   
 
Araç ve makine kullanımı  
BONEPLUS’ın araç ve makine kullanma yeteneğini etkilediği bilinmemektedir.  
 
BONEPLUS’ın içeri ğinde bulunan bazı yardımcı maddeler hakkında önemli bilgiler  
BONEPLUS  film tablet laktoz içermektedir. Eğer daha önceden doktorunuz tarafından bazı 
şekerlere karşı intoleransınız (dayanıksızlığınız) olduğu söylenmişse , BONEPLUS’ı almadan 
önce doktorunuzla temasa geçiniz.  
BONEPLUS lesitin (soya yağı) ihtiva eder. Eğer fıstı k ya da soyaya alerjiniz varsa, bu tıbbi 
ürünü kullanmayınız.  
 
Diğer ilaçlar ile birlikte kullanımı  
Aşağıdakilerden birini içeren ilaçlar BONEPLUS ile aynı zamanda alındığında etkisini 
azaltmaktadır.  
 Kalsiyum   
4  Magnezyum  
 Alüminyum  
 Demir  
Bu ilaçları BONEPLUS tabletten en az 30 dakika sonra alınız.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. BONEPLUS nasıl kullanılır?  
 Uygun kullanım ve doz/uygulama sıklığı için talimatlar:  
BONEPLUS film tableti daima doktorunuzun size söylediği şekilde alınız. Emin değilseniz 
bunu doktorunuzla kontrol ediniz.  
 
Genel doz:  
Günde bir kez BİR BONEPLUS  tablet alınız. Önerilen tedavi süresi genelli kle 2 aydır.  
 ÖNERİLEN: BONEPLUS tableti günün ilk yiyeceği, içeceği (su dışında) veya başka bir 
ilaçtan en az 30 dakika önce alınız.  
 
Kahvaltıdan önce alınamadığı durumlarda, BONEPLUS aşağıdaki kullanma talimatlarına 
uyularak her gün aynı saatte, öğünler arasında veya akşam, aç karnına alınmalıdır:  
 
 Öğünler arasında: BONEPLUS herhangi bir öğünden, sıvı tüketiminden (su hariç) veya 
tıbbi ürün kullanımından en az 2 saat sonra alınmalıdır. Tableti aldıktan sonra, 2 saat 
boyunca herhangi bir şey içmeyiniz (su dışında) ve yemeyiniz.  
VEYA  
 Akşam: BONEPLUS günün son öğününden, sıvı tüketiminden (su hariç) veya tıbbi ürün 
kullanımından en az 2 saat sonra alınmalıdır. BONEPLUS yatmadan en az 30 dakika önce 
alınmalıdır.  
 
BONEPLUS 30 mg yalnızca su ile alınmalıdır. Ba zı maden sularının kalsiyum konsantrasyonu 
yüksek olduğundan, bunların kullanılmaması gerekmektedir.  
 
 Uygulama yolu ve metodu:  
 Tableti mide yanmasını engellemek için dik pozisyonda iken (oturabilir ya da ayakta 
durabilirsiniz) alınız.  
 Tableti en az bir bar dak (120 ml) su ile yutunuz. Tableti su dışında başka içecek veya maden 
suyu ile almayınız.  
 Tableti bütün olarak yutunuz. Emmeyiniz veya çiğnemeyiniz.  
 Tableti aldıktan sonra 30 dakika uzanmayınız . 
 
 Değişik ya ş grupları:  
Çocuklarda kullanımı:  
Risedronat sodyumun etkililiği ve güvenliliği üzerine yeterli veriler bulunmadığından 18 yaşın 
altındaki çocuklarda önerilmez.   
5 Yaşlılarda kullanımı:  
Genç hastalarla karşılaştırıldığında yaşlı hastalarda (>60 yaş) doz ayarlamasına gerek yoktur.  
 
Özel kullanım durumları:  
Böbrek yetmezli ği: 
Hafif ya da orta derecede böbrek yetmezliği olan hastalarda doz ayarlamasına gerek yoktur. 
Risedronat sodyum, şiddetli böbrek yetmezliği olan hastalarda (kreatinin klerensi  
30 mL/dak.’dan düşük) kullanılmamalıdır.  
 
Karaci ğer yetmezli ği: 
Karaciğer yetmezliği olan hastalarda doz ayarlamasına gerek yoktur.  
 
Eğer BONEPLUS’ın etkisinin çok güçlü veya zayıf oldu ğuna dair bir izleniminiz var ise  
doktorunuz veya eczacınız ile konuşunuz.  
 
Doktorunuz size, eğer beslenmenizle yeterince almıyorsanız, kal siyum veya vitamin 
desteklerin e ihtiyacınız olup olmadığını söyleyecektir.  
 
Kullanmanız gerekenden daha fazla BONEPLUS kullandıysanız:  
BONEPLUS’tan kullanmanız gerekenden fazlasını kullanmı şsanız, bir bardak dolusu süt içiniz 
ve bir doktor  veya eczacı ile konu şunuz.  
 
BONEPLUS’ı kullanmayı unutursanız:  
Eğer bir doz almayı unutursanız, hatırlar hatırlamaz yukarıdaki talimatlara (örn, kahvaltıdan 
önce, öğün araları veya akşamları) uyarak o tableti alınız.  
Unutulan dozları dengelemek için çift doz almayınız.  
 
BONEPLUS ile tedavi sonlandırıldı ğında olu şabilecek etkiler:  
Tedavi sürenizi tamamlamadan tedaviyi kesmeyi düşünürseniz, önce doktorunuzla konuşunuz.  
 
4. Olası yan etkiler nelerdir?  
Tüm ilaçlar gibi, BONEPLUS’ın içeriğinde bulunan maddelere  duyarlı olan kişilerde yan 
etkiler olabilir.  
 
Yan etkiler aşağıdaki kategorilerde gösterildiği şekilde sıralanmıştır.  
Çok yaygın: 10 hastanın en az l’inde görülebilir.  
Yaygın: 10 hastanın birinden az, fakat en az 100 hastanın birinde görülebilir.  
Yaygı n olmayan: 100 hastanın birinden az, fakat en az 1000 hastanın birinde görülebilir.  
Seyrek: 1000 hastanın birinden az fakat en az 10000 hastanın birinde görülebilir.  
Çok seyrek: 10000 hastanın birinden az görülebilir.  
 
Aşağıdakilerden biri olursa, BONEPLUS’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne ba şvurunuz:  
 Şiddetli doku şişmesiyle karakterize belirtiler (anjiyoödem reaksiyonları)   
6  Yüzde, dilde veya boğazda şişme  
 Yutma güçlükleri  
 Kurdeşen v e solunum güçlüğü  
 Cilt altında kabarcıkların olduğu şiddetli deri reaksiyonları  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin BONEPLUS'a karşı ciddi alerjiniz var demektir. 
Acil tıbbi müdahaleye veya hastaneye yatırı lmanıza gerek olabilir.  
Bu çok ciddi yan etkilerin  görülme sıklığı bilinmemektedir.   
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne ba şvurunuz:  
 Göz iltihabı, çoğunlukla ağrı ile birlikte, kızarıklık veya ışığa karşı duyarlılık  
 Genellikle diş çekimini takiben iyileşme gecikmesi ve enfeksiyon ile bağlantılı alt çene 
kemiği problemleri (Bkz. Bölüm 2. BONEPLUS’ı kullanmadan önce dikkat edilmesi 
gerekenler ) 
 Yutma sırasında ağrı, yutma güçlüğü, göğüs ağrısı veya yeni ya da kötüleşen mide yanması 
gibi yemek borusu ile ilgili belirtiler.  
 
Bunların hepsi ciddi yan etkilerdir. Acil tıbbi müdahale gerekebilir.  
 
 Özellikle osteoporoz için uzun vadeli tedavi gören hastalarda, olağandışı uyluk kemiği 
kırılması durumu nadiren oluşabilir. Eğer uyluk, kalça veya kasık ağrısı, halsizlik veya 
rahatsızlık yaşarsanız bu uyluk kemiğinde olası bir kırığın erken göstergesi olabileceği i çin 
doktorunuza başvurun.  
 
Bununla birlikte, klinik çalışmalarda gözlemlenen diğer yan etkiler genellikle hafiftir ve 
hastanın tabletleri kullanmayı bırakmasına neden olmamıştır.  
 
Aşağıdakilerden herhangi birini fark ederseniz, doktorunuza söyleyiniz:  
Yayg ın yan etkiler (Her 10 hastanın en fazla 1 tanesini etkileyebilir)  
 Hazımsızlık, kendini kötü hissetme, mide ağrısı, mide krampları veya rahatsızlığı, kabızlık, 
doygunluk hissi, gaz, ishal, bulantı  
 Kemik, kas veya eklem ağrıları  
 Baş ağrısı  
 
Yaygın olmayan y an etkiler (Her 100 hastanın en fazla 1 tanesini etkileyebilir)  
 Yemek borusunun iltihabı ve ülseri sonucunda yutma güçlüğü veya yutma sırasında  ağrı, 
mide ve onikiparmak bağırsağının (midenin boşaldığı bağırsak) iltihabı (Bkz. Bölüm 2. 
BONEPLUS’ı kullanmad an önce dikkat edilmesi gerekenler)  
 Gözün renkli bölümünün (iris) iltihabı (ağrıyan kırmızı göz ve görmede olası değişiklikler)  
 
  
7 Seyrek yan etkiler (Her 1000 hastanın en fazla 1 tanesini etkileyebilir)  
 Dil iltihabı (kırmızı, şiş ve muhtemelen ağrılı), yemek borusunda daralma  
 Anormal karaciğer testleri bildirilmiştir. Bunlar yalnızca kan testleri ile teşhis edilebilir.  
 
Çok seyrek yan etkiler (Her 10000 hastanın en fazla 1 tanesini etkileyebilir)  
 Kulağınızda ağrı, akıntı ve/veya kulak enfeksiyonu varsa d oktorunuz ile görüşünüz. Bunlar 
kulakta kemik hasarı belirtileri olabilir.  
 
Bilinmiyor (Eldeki verilere göre bu verilerin sıklığı bilinmemektedir)   
 Saç dökülmesi  
 Karaciğer bozukluğu  
 Kan damarlarında iltihaplanma (Lökositoklastik vaskülit)  
 
Nadiren tedavini n başlangıcında, hastanın kan kalsiyum ve fosfat düzeyleri düşebilir. Bu 
değişiklikler genellikle küçüktür ve belirtilere neden olmazlar.  
 
Bunlar BONEPLUS’ın hafif yan etkileridir. Yan etkilerin herhangi biri şiddetlenirse veya 
burada yer almayan bir yan etki görüldüğünde doktorunuza ya da eczacınıza bildiriniz.  
 
Paget hastalığı olan hastalarda yapılan bir klinik çalışmada, bunlara ilaveten aşağıdaki advers 
olaylar da gözlenmiştir: Görme bozuklukları, solunum güçlüğü, öksürük, kalın bağırsak 
iltihabı, gözü n üst yüzeyinde hasar, kramplar, baş dönmesi, göz kuruluğu, grip benzeri belirtiler, 
kas güçsüzlüğü, anormal hücre büyümesi, geceleri sık idrara çıkma ihtiyacı, alışılmadık şişlik 
veya şişme, göğüs ağrısı, döküntü, burun akıntısı, kulak çınlaması ve kilo k aybı.  
 
Eğer bu kullanma talimatında bahsi geçmeyen herhangi bir yan etki ile karşıla şırsanız  
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda  hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildir im hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. BONEPLUS’ın saklanması  
BONEPLUS’ı çocukların göremeyece ği, eri şemeyece ği yerlerde ve ambalajında saklayınız.  
25°C’nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra BONEPLUS’ı kullanmayınız.  
Eğer üründe ve/veya ambalajında bozukluklar fark ederseniz BONEPLUS’ı kullanmayınız.   
8 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi:  Celtis İlaç San.  ve Tic. A.Ş.  
 Esenler / İSTANBUL  
 Telefon: 0 850 201 23 23  
 Faks: 0 212 48 1 61 11 
 e-mail: info@celtisilac.com.tr  
 
Üretim Yeri:   Neutec İlaç San. Tic. A.Ş.  
Arifiye  / SAKARYA  
 
Bu kullanma talimatı ( ) tarihinde onaylanmı ştır. 
 