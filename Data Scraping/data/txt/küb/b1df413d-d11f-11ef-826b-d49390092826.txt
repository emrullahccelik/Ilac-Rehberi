KISA ÜRÜN BİLGİSİ
1. BEŞERİ TIBBİ ÜRÜNÜN ADI
GLYDEXİL % 0.3 + % 0.1 göz damlası, çözelti
Steril
2. KALİTATİF VE KANTİTATİF BİLEŞİM
Her 1 ml’de:
Etkin maddeler:
1 mg Deksametazon’a eşdeğer 1,32 mg Deksametazon disodyum fosfat
3 mg Netilmisin’e eşdeğer 4,55 mg Netilmisin sülfat içerir.
Yardımcı maddeler:
Benzalkonyum klorür 0,05 mg
Yardımcı maddeler için bölüm 6.1’e bakınız.
3. FARMASÖTİK FORM
Göz damlası, çözelti
Berrak, renksiz-sarımsı çözelti.
4. KLİNİK ÖZELLİKLER
4.1 Terapötik endikasyonlar
GLYDEXİL, bakteriyel oküler enfeksiyon varlığında veya riski durumlarında, yada
post-operatif olan veya olmayan gözün ön segment oküler inflamasyonu durumlarında endikedir.
4.2 Pozoloji ve uygulama şekli
Pozoloji:
Hekim tarafından başka türlü tavsiye edilmedikçe konjuktiva kesesine günde 4 defa 1’er damla
damlatılır.
Uygulama sıklığı ve süresi:
Tedavi süresi hekim tarafından belirlenmelidir. Tedaviye alınan yanıta bağlı olarak GLYDEXİL
uygulaması doktorun önerisiyle 7±1 gün veya 14±2 gündür. Klinik deneyimlere göre tedavi
1 / 8süresi 15 günden uzun olmamalıdır.
Uygulama şekli:
GLYDEXİL,
• Yalnız oftalmik kullanım içindir.
• Göze uygulanır.
• Plastik şişeyi delmek için kapağı sivri uca doğru çeviriniz. Sivri ucu çevirerek şişeyi kapatınız.
• İlacı uygularken ambalaj ucu ile göze ya da elleriniz dahil başka bir yüzeye kabın ucu ile
dokunmayınız.
• Kullanmadan önce ambalajın zedelenmemiş olduğundan emin olunuz.
• Şişe açıldıktan sonra 28 gün içinde kullanılmalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek/karaciğer yetmezliği olan hastalarda özel bir doz ayarlamasına gerek yoktur.
Pediyatrik popülasyon:
GLYDEXİL’in çocuklarda güvenlilik ve etkinliği çalışılmamıştır. Bu nedenle çocuklarda, ancak
kullanımı zorunlu ise ve ciddi tıbbi kontrol altında kullanılmalıdır.
Pediyatrik yaş grubunda adrenal bezlerde baskılanma riski nedeniyle tedavi mümkün olan en
kısa süre ile sınırlandırılmalıdır (tercihen 5 günden az ).
Geriyatik popülasyon:
Yaşlılarda özel bir doz ayarlamasına gerek yoktur.
4.3 Kontrendikasyonlar
• İçerdiği etkin maddelere, aminoglikozidlere veya yardımcı maddelerden herhangi birine
aşırı duyarlılık durumlarında,
• Kornea yaralanmalarında ve ülserlerde
• İntraoküler hipertansiyon (glokom)
• Yüzeyel herpetik keratit veya herpes simpleks virüsüne bağlı oküler enfeksiyonlar
(dendritik keratit)
2 / 8• Kornea ve konjunktivanın viral enfeksiyonları
• Oküler fungal hastalıklar
• Mikobakteriyel oküler enfeksiyonlar
• Canlı aşılar ile aşılamalarda
4.4 Özel kullanım uyarıları ve önlemleri
GLYDEXİL göze enjekte edilemez, tasarımı buna uygun değildir. Bu nedenle subkonjuktival
enjeksiyon ya da ön çembere uygulama yapılmamalıdır.
15 günden fazla kullanımlarda, intraoküler basınç rutin olarak monitörize edilmelidir. Eğilimli
hastalarda uzun süreli kortikosteroid kullanımı intraoküler basıncı arttırabilir, optik sinir hasarına
(glokom) ve görme keskinliğinde defektlere yol açabilir. Uzun süreli kortikosteroid kullanımı
ayrıca: 1) posterior subkapsüler katarakt formasyonu, 2) yara iyileşmesinde gecikme, 3) konak
yanıtında azalma ve böylece özellikle fungal ve viral sekonder enfeksiyon riskinde artışa yol
açabilir. Gözün pürülan enfeksiyonlarında kortikosteroidler enfeksiyonu maskeleyebilir. Bazı
oküler hastalıklarda uzamış kortikosteroid kullanımı kornea ve sklerada incelmeye yol açabilir.
Bu tür vakalarda topikal steroid kullanımına bağlı sklera veya kornea perforasyonları oluştuğu
bilinmektedir.
Kısa sure içinde yeterli klinik iyileşme sağlanmadığı ya da iritasyon veya sensitizasyon
oluştuğunda tedavi sonlandırılmalı ve başka etkili bir tedaviye geçilmelidir.
GLYDEXİL, prezervatif olarak benzalkonyum klorür içermektedir. Göz irritasyonuna neden
olabilir. Benzalkonyum klorür, yumuşak kontakt lensler tarafından absorbe edilebilir. Yumuşak
kontak lenslerle temasından kaçınınız. Uygulamadan önce kontak lensi çıkartınız ve lensi
takmak için en az 15 dakika bekleyiniz. Yumuşak kontakt lenslerin renklerinin bozulmasına
neden olduğu bilinmektedir.
Benzalkonyum klorür ayrıca nokta keratit oluşumuna neden olabilir, bu nedenle daha önce
korneal hastalığı bulunan hastalarda GLYDEXİL kullanımı esnasında hastanın düzenli kontrolü
gerekir.
4.5 Diğer tıbbi urunler ile etkilesimler ve diğer etkilesim sekilleri
Bilinen bir etkileşimi yoktur.
3 / 84.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim/ ve-veya/
doğum/ ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
Gebelik sürecinde GLYDEXİL güvenliliği ile ilgili klinik veri mevcut değildir. Hayvanlar
üzerinde yapılan çalışmalarda gebelikte, embriyonal ve post-natal gelişim ve doğuma doğrudan
ya da dolaylı bir etki gözlenmemiştir (bkz. Bölüm 5.3).
GLYDEXİL sadece yararın riskten yüksek olduğu düşünüldüğünde kullanılmalıdır.
Laktasyon dönemi
Netilmisin ve Deksametazonun insan ya da havyan sütü ile atıldığına ilişkin yetersiz bilgi
mevcuttur. Netilmisin ve Deksametazonun süt ile atılmasına yönelik fizikokimyasal ve eldeki
farmakodinamik/toksikolojik veriler nedeniyle memedeki çocuk açısından bir risk olduğu göz
ardı edilemez. GLYDEXİL emzirme döneminde kullanılmamalıdır.
Üreme yeteneği / Fertilite
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
Araç ve makine kullanımı yeteneği üzerinde çalışma yapılmamıştır.
4.8 İstenmeyen etkiler
GLYDEXİL kullanımına bağlı muhtemel istenmeyen etkiler ilacın steroid komponentine,
antiinfektif komponente ya da kombinasyona bağlı olabilir.
Klinik çalışmalar sırasında elde edilen verilerde GLYDEXİL tedavisi ile bildirilen istenmeyen
4 / 8etkiler sıklığa bağlı olarak aşağıdaki şekilde sıralanmıştır:
[Çok yaygın: (≥1/10); yaygın: (≥1/100 ila < 1/10); yaygın olmayan: (≥1/1000 ila < 1/100);
seyrek: (≥1/10,000 ila < 1/1000); Çok seyrek: (< 1/10,000), bilinmiyor (eldeki verilerden
hareketle tahmin edilemiyor)]
Göz hastalıkları
Netilmisin + Deksametazon:
Seyrek:
Yanma, batma, bulanık görme
Netilmisin:
Seyrek:
Konjunktival hiperemi, yanma, batma, bulanık görme gibi aşırı hassasiyet
Deksametazon:
Yaygın :
15-20 gün kullanımdan sonra intraoküler basınç artışı, subkapsüler katarakt, Herpes simpleks ya
da fungal enfeksiyon, iyileşmede gecikme
Deksametazon ile ilgili yaygın görülen yukarıda belirtilmiş tüm bu vakalarda tedavi kesilmelidir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı vakası rapor edilmemiştir.
GLYDEXİL içeriğinin (5 mg deksametazon) tümünün ağızdan alınması halinde istenmeyen etki
oluşabilir. Böyle bir durumda acilen doktora başvurulmalıdır.
5 / 85. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Göz İlacı -Antiinflamatuvar ve Antiinfektif Kombinasyonu
ATC Kodu: S01CA01
Etki Mekanizması:
GLYDEXİL iki aktif madde içerir: deksametazon ve netilmisin.
Deksametazon, hidrokortizonda 25 kat daha yüksek bir antiinflamatuvar potense sahip bir
kortikosteroiddir. Tüm kortikosteroidler gibi, temelde prostaglandin ve lökotrienler gibi
mediyatörlerin öncüsü olan araşidonik asitin salınımını inhibe ederek etki gösterir.
Deksametazon lipomodülin (araşidonik asit salınımından sorumlu enzim olan fosfolipaz A ’yi
2
inhibe eden protein) sentezini indükler.
Netilmisin yarı sentetik, geniş spektrumlu bir aminoglikozid antibiyotiktir. Aminoglikozidler
30S ribozomal alt birime irreversibl bağlanarak etki gösterir. Netilmisin spektrumu gentamisin
ve tobramisin ile karşılaştırılabilir düzeydedir, ancak antibakteriyel aktivitesi daha yüksektir.
Netilmisin düşük konsantrasyonlarda (0.5-12 mcg/mL), geniş bir Gram(+) ve Gram(-)
spektrumdaki oküler patojenlere karşı etkilidir (S.Aureus, S. Epidermidis ve diğer Coagulase
negative, S. Acinobacter sp., Pseudomonas sp. ve H. Influenzae dahil).
5.2 Farmakokinetik özellikler
Genel özellikler:
Emilim:
Deksametazon konjuktival keseye verildikten sonra intraoküler terapötik konsantrasyonlara
ulaşır. Belli bir düzeyde sistemik emilimi mümkündür.
Netilmisin’in topikal uygulama sonrası sistemik emilimi düşüktür.
Dağılım:
Deksametazonun, yüksek dozlarda ya da çocuklarda uzun süreli kullanılması dışında sistemik
dolaşıma karışan miktarları önemli değildir.
Netilmisin, tüm diğer aminoglikozidler gibi çok az lipofildir, bu nedenle topikal uygulamadan
sonra gözün ön çemberine çok az penetre olur. İnsanlarda yapılan çalışmalarda topikal uygulama
sonrası göz yaşında netilmisin konsantrasyonu 5 dk. sonra 256 mcg/mL, 10 dk. sonra 182
6 / 8mcg/mL, 20 dk. sonra 94 mcg/mL ve 1 saat sonra 27 mcg/mL olarak ölçülmüştür.
Biyotransformasyon:
Kortikosteroidler vücutta esas olarak karaciğerde metabolize edilir. Netilmisin böbreklerde
metabolize edilir.
Eliminasyon:
Netilmisin ve deksametazon idrarla atılır.
5.2 Klinik öncesi güvenlilik verileri
Deksametazonun sistemik toksisitesi birçok literatürde kanıtlanmıştır. Bildirilen pozolojide
GLYDEXİL ve % 0,1 konsantrasyonda deksametazonun topikal kullanımı, hiçbir sistemik yan
etki yaratmaz.
Netilmisin, gentamisin ve tobramisin ile kalitatif olarak aynı, ama önemli advers etkiler
açısından (nefrotoksisite ve ototoksisite) daha az sistemik toksisite gösterir. Netilmisinin topikal
olarak uygulandığı hayvanlardaki preklinik veriler ve konvensiyel toksisite çalışmaları, tek ve
tekrarlayan dozlarda, karsinojenite ve üreme toksisitesinde insan için özel bir tehlike
göstermemiştir.
Deksametazon/netilmisin göz damlası çözeltisinin 28 gün tavşana topikal uygulanması, lokal
iritasyon veya sistemik toksisiteye yol açmamıştır.
6. FARMASÖTİK ÖZELLİKLER
6.1 Yardımcı maddelerin listesi
Trisodyum sitrat dihidrat
Monosodyum fosfat monohidrat
Disodyum fosfat dodekahidrat
Benzalkonyum klorür
Enjeksiyonluk su
6.2 Geçimsizlikler
Bilinen bir geçimsizliği yoktur.
7 / 86.3 Raf ömrü
36 ay
Şişenin ilk açılmasından sonra: 28 gün
6.4 Saklamaya yönelik özel tedbirler
25°C’nin altındaki oda sıcaklığında ve ambalajında saklayınız.
6.5 Ambalajın niteliği ve içeriği
Göz damlası çözeltisi, LDPE HDPE beyaz kapaklı, beyaz LDPE damlalıklı 5 ml’lik beyaz LDPE
şişelere doldurulur.
6.6 Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmamış olan ürünler ya da atık materyaller “Tıbbi Atıkların
Kontrolü Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar/İstanbul
8. RUHSAT NUMARASI
2020/17
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.02.2020
Ruhsat yenileme tarihi:
10. KÜB’ÜN YENİLENME TARİHİ
8 / 8