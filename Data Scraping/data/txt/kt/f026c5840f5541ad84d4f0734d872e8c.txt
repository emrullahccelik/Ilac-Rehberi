1/6     KULLANMA TALİMATI  
   
FRENAG PLUS   %1 + %5 Deriye Uygulanacak Sprey, çözelti   
 
Cilt üzerine uygulanır.   
 
●Etkin madde : %1 nimesulid. Her 1 ml çözelti 10 mg ve her bir püskürtme 1 mg nimesulid 
içerir. %5 Lidokain (2,907 g lidokain hidroklorür, 2,500 g lidokaine eşdeğerdir). Her 1 ml  
çözelti 50 mg ve her bir püskürtme 5 mg lidokain içerir.  
●Yardımcı maddeler: Polietilen glikol, hidroksipropil selüloz, mentol, etil alkol, laktik asit, 
sodyum hidroksit, saf su. 
 
Bu ilacı kullanmaya başlamadan önce  bu KULLANMA TALİMATINI dikkatlice 
okuyunuz , çünkü sizin için önemli bilgiler içermektedir.   
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak sizin için reçete edilmiştir, başkalarına vermeyiniz.   
• Bu ilacın kullanımı sırasında, doktora veya hastaneye gittiğinizde  doktorunuza bu ilacı 
kullandığınızı  söyleyiniz.   
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.   
 
Bu Kullanma Talimatında:    
1. FRENAG PLUS nedir ve ne için kullanılır?   
2. FRENAG PLUS'ı kullanmadan önce dikkat edilmesi gerekenler   
3. FRENAG PLUS nasıl kullanılır?   
4. Olası yan etkiler nelerdir?   
5. FRENAG PLUS'ın saklanması   
 
Başlıkları yer almaktadır.   1. FRENAG PLUS  nedir ve ne için kullanılır?    
 
• FRENAG PLUS, etkin madde olarak nimesulid ve lidokain içermekte olup, topikal  (deriye 
sürül mek suretiyle uygulanan) kullanılan nonsteroidal antienflamatuvar ilaçlar olarak 
adlandırılan ilaç grubuna dahildir.   
• Sprey formunda bir ürün olan FRENAG PLUS  %1 nimesulid ve %5 lidokain içerir.   
• FRENAG PLUS, 50 ml’lik şişelerde kullanıma sunulmaktadır.   
• FRENAG PLUS, aşağıdaki hastalıkların tedavisinde etkilidir;  
 
Bel ağrısı (lumbago), e klem kireçlenmesi (osteoartrit) , eklemi çevreleyen yumuşak 
dokunun iltihabı (periartrit), kas kiriş iltihabı (tendinit),  kas, kiriş kılıfının iltihabı 
(tenosinovit) ,eklem çevresindeki keselerin iltihabı (bursit) ve spor yaralanmaları gibi 
burkulma ve ezilmenin eşlik ettiği yumuşak doku ve eklemlerin travmatik, dejeneratif ve  
romatizmal hastalıklar ı 
2/6      
2. FRENAG PLUS'ı kullanmadan önce dikkat edilmesi gerekenler    
 
FRENAG PLUS'ı aşağıdaki durumlarda KULLANMAYINIZ    
Eğer;   
• FRENAG PLUS 'ın içeriğinde bulunan etkin ve/veya yardımcı maddelerden herhangi 
birine karşı alerjiniz var ise,  
• Asetilsalisilik asit içeren (aspirin vb.) ilaçlar veya nonsteroidal antie nflamatuvar ilaçlar 
(NSAİİ) olarak adlandırılan ilaç grubuna dahil olan diğer ilaçlar sizde astım, alerjik burun 
akıntısı (rinit), ciltte kızarıklık ve kaşıntı (ürtiker), göz kapakları, dış üreme organları, 
dudaklar ve dil gibi yumuşak dokularda şişme (anjiyoödem) ve burun içinde et oluşumuna 
(nazal polip) neden oluyor sa,   
• Hamileliğinizin ilk veya son 3 aylık döneminde iseniz FRENAG PLUS'ı kullanmayınız.   
 
FRENAG PLUS çocuklarda kullanılmamalıdır.   
 
FRENAG PLUS'ı aşağıdaki durumlarda DİKKATLİ KULLANINIZ    
• FRENAG PLUS 'ı gözlere, mukozalara (ağız, burun gibi bazı organların iç yüzeylerini 
kaplayan dokular), enfeksiyonlu cilt bölgelerine, koltuk altına ya da derideki açık yaralara 
uygulamayınız. Kazara temas ettiği takdirde derhal bol su ile yıkayınız.   
• FRENAG PLUS  kullanımına bağlı olarak uygulama bölgesinde tahriş, kızarıklık veya 
kaşıntı meydana gelirse ilacı kullanmayı durdurunuz ve doktorunuza veya bir hastaneye başvurunuz.   
• FRENAG PLUS'ı gerektiğinden daha geniş alanlara, uzun süre uygulamayınız.   
• FRENAG PLUS 'ı uyg ulama esnasında giysilerinizle temas ettirmeyiniz. Aksi takdirde 
giysilerinizi boyayabilir. Bu durum giysilerin yıkanmasıyla ortadan kalkar.   
• FRENAG PLUS 'ı sürdükten sonra uygulama bölgesini bandajla veya herhangi başka bir 
materyalle kapatmayınız.   
• FRENAG PLUS 'ı, deriye sürülmek suretiyle uygulanan (topikal) diğer ilaçlar ile aynı 
anda kullanmayınız.   
• Lidokain özellikle geniş deri yüzeylerine ve bilhassa da  oklüzyon altında uygulandığında  
kalp ritim bozuklukları, nefes alma zorluğu, koma ve hatta öl üme sebebiyet verebilir. 
FRENAG PLUS 'ı "Uygun kullanım ve doz/uygulama sıklığı için talimatlar" kısmında 
belirtildiği şekilde kullandığınızda bu etkilerin oluşması muhtemel değildir. Doktorunuz 
tarafından önerilen doz ve tedavi süresine harfiyen uyunuz.   
 
Bu uyarılar,  geçmişteki herhangi bir dönemde dahi olsa sizin için geçerliyse lütfen 
doktorunuza danışınız.   
 
FRENAG PLUS 'ın yiyecek ve içecek ile kullanılması    
FRENAG PLUS 'ın uygulama yolu itibariyle yiyecek ve içeceklerle etkileşimi yoktur.   
 
Hamilelik    
İlacı kullanmadan önce doktorunuza veya eczacınıza danışınız.  
 
3/6     Hamileliğinizin ilk ve son 3 aylık döneminde iseniz FRENAG PLUS 'ı kullanmayınız.  
 
Hamileliğinizin diğer dönemlerinde FRENAG PLUS 'ı kullanıp kullanmayacağınıza ancak 
doktorunuz kara r verebilir.   
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.   
 
Emzirme    
İlacı kullanmadan önce doktorunuza veya eczacınıza danışınız.   
 
FRENAG PLUS ’ın etkin maddelerinden biri olan lidokain anne sütüne az miktarda 
geçmektedir. Diğer etkin madde olan nimesulidin anne sütüne geçip geçmediği 
bilinmemektedir. Bu nedenle emzirme döneminde kullanılması tavsiye edilmemektedir.   
 
Emzirme döneminde FRENAG PLUS kullanımı konusunda doktorunuza danışınız.   
 
FRENAG PLUS  'ı emzirmeden önce göğüs bölgesi üzerine uygulamayınız.   
 
Araç ve makine kullanımı    
FRENAG PLUS 'ın araç ve makine kullanma yeteneğiniz üzerinde bilinen bir etkisi yoktur.   
 
FRENAG PLUS ’ın içeriğinde bulunan bazı yardımcı maddeler hakk ında önemli bilgiler  
Uyarı gerektiren yardımcı madde içermemektedir.  
 
Diğer ilaçlar ile birlikte kullanımı   
Özellikle aşağıda belirtilen ilaçlardan herhangi birini kullanıyorsanız doktorunuzu veya eczacınızı mutlaka bilgilendiriniz. FRENAG PLUS’ ı topikal  olarak kullanılan diğer ilaçlar ile 
aynı anda kullanmayınız.   
• Yüksek tansiyon (hipertansiyon) ve kalp hastalıklarının tedavisinde kullanılan ve etkin 
madde olarak propranolol isimli maddeyi içeren ilaçlar  
• Mide ve on iki parmak bağırsağı ülserlerinin ted avisinde kullanılan ve etkin madde olarak 
simetidin isimli maddeyi içeren ilaçlar   
• Kalp ritim bozukluklarının tedavisinde kullanılan ilaçlar (antiaritmik ilaçlar)   
• Epilepsi (sara) tedavisinde kullanılan ve etkin madde olarak fenitoin isimli maddeyi içere n 
ilaçlar  
•  Sakinleştirici olarak kullanılan ve barbitüratlar olarak adlandırılan ilaç grubuna dahil olan ilaçlar   
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacı nıza bunlar hakkında bilgi veriniz.  
   
 
 
4/6     3. FRENAG PLUS nasıl kullanılır?    
Uygun kullanım ve doz/uygulama sıklığı için talimatlar:    
Doktorunuz tarafından başka bir şekilde tavsiye edilmediği takdirde FRENAG PLUS 'ı 
etkilenen bölgeye günde 3 veya 4 kez uygulayınız . Uygulama süresi için doktorunuza danışınız.   
 
Uygulama yolu ve metodu:    
FRENAG PLUS  yalnızca topikal kullanım içindir. FRENAG PLUS 'ı etkilenen bölgeye 
nazikçe uygulayınız. Tedavi sırasında bandajlama vey a kapatma (oklüzyon) uygulamayınız. 
Etkilenen bölgeye FRENAG PLUS 'ı kuvvetli bir şekilde ovarak sürmeyiniz.   
 
FRENAG PLUS  koltuk altına uygulanmamalıdır.   
 
Değişik yaş grupları:   
Çocuklarda kullanımı:    
FRENAG PLUS  çocuklarda kullanılmamalıdır.   
 
Yaşlı larda kullanımı:    
Yaşlılar için özel kullanım önerisi yoktur.   
 
Özel kullanım durumları:    
Böbrek / Karaciğer yetmezliği:  
Ağır böbrek ve karaciğer yetmezliğiniz var ise, FRENAG PLUS dikkatlice ve doktorunuzun 
gözetimi altında kullanılmalıdır.   
 
Eğer FRENAG PLUS ’ın etkisinin  çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.   
 
Kullanmanız gerekenden daha fazla FRENAG PLUS kullandıysanız:    
FRENAG PLUS 'dan kullanmanız gerekenden fazlasını kullanmışsanız bir doktor veya eczacı 
ile konuşunuz.   
 
FRENAG PLUS  kullanmayı unutursanız    
Unutulan dozları dengelemek için çift doz alm ayınız.   
 
FRENAG PLUS  ile tedavi sonlandırıldığındaki oluşabilecek etkiler    
FRENAG PLUS  tedavisi sonlandırıldığında herhangi bir olumsuz etki oluşması beklenmez.   
 
4. Olası yan etkiler nelerdir?   
Tüm ilaçlar gibi FRENAG PLUS 'ın içeriğinde bulunan maddelere duyarlı olan kişilerde yan 
etkiler olabilir.   
 
 
 
5/6     Aşağıdakilerden biri olursa FRENAG PLUS 'ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:    
• Ciddi deri döküntüleri   
• Yüz, dudaklar, dil ve boğazda şişme, nefes alma güçlüğü   
• Kalp ritminde bozukluk ve kalbe gelen kan akım ının ortadan kalkması sonucu kalbin 
durması (kardiyovasküler kollaps)   
 
Bunların hepsi çok ciddi yan etkilerdir.   
Eğer bunlardan biri sizde mevcut ise, sizin FRENAG PLUS 'a karşı ciddi alerjiniz var demektir. 
Acil tıbbi müdahaleye veya hastaneye yatırılma nıza gerek olabilir.   
 
Bu çok ciddi yan etkilerin hepsi oldukça seyrek görülür.   
 
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın   :10 hastanın en az 1’inde görülebilir.  
Yaygın   :10 hastanın birinden az, fakat 100 hastanın birinden fazla görülebilir.  
Yaygın olmayan  :100 hastanın birinden az, fakat 1.000 hastanın birinden fazla görülebilir. 
Seyrek   :1.000 hastanın birinden az, fakat 10.000 hastanın birinden fazla görülebilir. 
Çok seyrek   :10.000 hastanın birinden az görülebilir.  
Bilinmiyor   : Eldeki verilerden hareketle tahmin edilemiyor.  
 
Diğer yan etkiler:  
Yaygın Olmayan:  
• Uygulama bölgesinde kızarıklık (eritem)  
• Kaşıntı (prurit)  
 Çok seyrek:  
• Bilinç kaybı  
• Zaman, yer ve kişilerle ilgili olarak çevreyi algılama ve değerlendirme yeteneğinin 
bozulması (konfüzyon)  
• Kan basıncında düşme, kalp atışının yavaşlaması (bradikardi)  
• Kulak çınlaması  
• Bulanık veya çift görme  
• Üşüme, titreme  
• Sinirlilik, tedirginlik, öfori 
• Uyku hali  
 
 
6/6     Bilinmiyor:  
Uygulama bölgesinde; 
• Hafif veya orta şiddette cilt tahrişi  
• Kaşıntı 
• Pullanma  
• Deri döküntüsü 
 
Bunlar FRENAG PLUS ’ın hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
   
Yan etkilerin raporlanması   
Kullanma talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.t ick.gov.t r sitesinde yer  alan ‘‘İlaç Yan Etki Bildirimi’’ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliği hakkında daha fazla bilgi edinilmesine katkı sağlamış olacaksınız.   
  
FRENAG PLUS 'ın saklanması    
FRENAG PLUS 'ı çocukların  göremeyeceği, erişemeyeceği yerlerde ve ambalajında saklayınız.    
25°C  altındaki oda sıcaklığında saklayınız.   
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra FRENAG PLUS 'ı kullanmayınız.  
 
Eğer üründe ve/veya ambalajında bozukluklar fark ederseniz FRENAG PLUS 'ı kullanmayınız.   
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
  
Ruhsat Sahibi:  
Helba İlaç İç ve Dış San. Tic. A. Ş.        Ümraniye /İstanbul   
Tel:(0216) 365 41 47  
        
Üretim Yeri :  
Argis İlaç San. ve Tic. A.Ş.   
Yenimahalle/Ankara   
 
Bu kullanma talimatı ../../….  tarihinde onaylanmıştır.   
