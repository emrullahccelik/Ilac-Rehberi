KULLANMA TALİMATI
SANPRİD 4 mg tablet  
Ağızdan alınır.
• Etkin madde: Glimepirid
* Yardımcı maddeler: Laktoz monohidrat, mikrokristalin selüloz, sodyum nişasta glikolat, 
povidon K-25, magnezyum stearat ve boyar madde olarak indigotin (E 132).
Bu ilacı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.
• Bu kullanma talimatım saklayınız. Daha sonra tekrar okumaya ihtiyaç duyabilirsiniz.
• Eğer ilave sorularınız olursa, lütfen doktorunuza veya eczacınıza danışınız.
• Bu ilaç kişisel olarak sizin için reçete edilmiştir, başkalarına vermeyiniz.
• Bu ilacın kullanımı sırasında doktora veya hastaneye gittiğinizde , doktorunuza bu ilacı  
kullandığınızı söyleyiniz.
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız .
Bu Kullanma Talimatında:
1. SANPRİD nedir ve ne için kullanılır?
2. SANPRİD ’ i kullanmadan önce dikkat edilmesi gerekenler
3. SANPRİD nasıl kullanılır?
4. Olası yan etkiler nelerdir?
5. SANPRİD ’in saklanması
Başlıkları yer almaktadır.
1. SANPRİD nedir ve ne için kullanılır?
SANPRİD oral olarak alınan aktif kan şekeri düşürücü bir ilaçtır. Sülfonilüre adı verilen kan 
şekerini düşürücü ilaç grubuna ait bir ilaçtır.
SANPRİD pankreasınızdan salgılanan insülin miktarını arttırarak etki eder. Daha sonra 
insülin kan şekerini düşürür.
SANPRİD5 in içinde glimepirid etkin maddesi bulunur. 1  tablet içinde 4 mg etkin madde 
vardır. SANPRİD5  in ayrıca 1  mg, 2 mg ve 3 mg glimepirid etkin maddesi içeren diğer dozaj 
da mevcuttur. Bütün dozaj formları 30 ve 60 adet tablet içeren, blister ambalajlarda kullanıma 
sunulmuştur.
SANPRİD, diyet, egzersiz ve kilo verilmesi yoluyla kan şekeri düzeyinin kontrol altına 
alınamadığı, insüline bağımlı olmayan şeker hastalığının tipinin (Tip 2 diyabet) tedavisinde 
kullanılır.
2. SANPRİD’i kullanmadan önce dikkat edilmesi gerekenler
SANPRİD’i aşağıdaki durumlarda KULLANMAYINIZ
Eğer,
• Glimepirid veya diğer sülfonilüreler (glibenklamid gibi kan şekerini düşürmek için 
kullandığınız ilaçlar) veya sülfonamidler (sülfometoksazol gibi bakteriyel enfeksiyonlar 
için ilaçlar) veya bu ilacın içerdiği diğer maddelerden herhangi birine karşı (bakınız:
Yardımcı maddeler) alerjiniz varsa,
• İnsüline bağımlı olan şeker hastalığınız (Tip 1  diyabet) varsa,
• Şeker hastalığınıza bağlı olarak ketoasidoz denen bir durum yaşıyorsanız (bu durum şeker 
hastalığının bir komplikasyonudur; kandaki asit seviyeniz yükselir ve halsizlik, hasta 
hissetme, bulantı, sık idrara çıkma ve kas tutukluğu gibi belirtileriniz olabilir),
• Diyabetik komadaysanız,
• Şiddetli böbrek rahatsızlığınız varsa,
• Şiddetli karaciğer rahatsızlığınız varsa,
Eğer yukarıdakilerden herhangi biri sizin için geçerliyse, bu ilacı almayınız. Eğer emin
değilseniz, SANPRİD’i almadan önce doktorunuz ve eczacınız ile konuşunuz.
SANPRİD’i aşağıdaki durumlarda DİKKATLİ KULLANINIZ
Eğer,
• Kaza, ameliyat, ateşli bir hastalık veya sizde stres yaratan herhangi bir durumu yeni 
yaşamışsanız ve henüz iyileşme dönemindeyseniz, tedavinizde geçici değişiklik 
gerekebileceğinden doktorunuza bilgi veriniz.
• Ciddi karaciğer veya böbrek rahatsızlığınız varsa,
SANPRİD’i almadan önce eczacınıza veya doktorunuza danışınız.
• Sizde glukoz-6-fosfat dehidrogenaz adlı bir enzim eksikliği varsa böyle bir durumunda 
kanındaki hemoglobin seviyesi düşebilir, kırmızı kan hücreleri parçalanabilir ve hemolitik 
anemi gelişebilir.
• SANPRİD’in 18 yaşın altındaki çocuklarda kullanımıyla ilgili etkililik ve güvenlilik 
bilgileri yetersizdir. Bu nedenle bu hastalarda kullanımı tavsiye edilmez.
Kan şekeri düşüklüğü (hipoglisemi) hakkında önemli bilgiler
SANPRİD alırken kan şekeri düşüklüğü (hipoglisemi) yaşayabilirsiniz. Kan şekeri düşüklüğü
(hipoglisemi) hakkında ilave bilgiler için aşağıya bakınız.
Aşağıdaki faktörler kan şekeri düşüklüğü (hipoglisemi) yaşama riskinizi arttırabilir:
• Yetersiz beslenme, düzensiz öğün aralıkları, atlanan veya geciken öğünler, bir dönem aç 
kalmak,
• Diyette değişiklik yapmanız,
• Almanız gerekenden daha fazla SANPRİD kullanmanız,
• Böbrek işlevlerinizde bozulma olması,
• Karaciğer işlevlerinizde ciddi bozulma olması,
• İç salgı bezleriyle ilgili bozuklukların (tiroid bezi, hipofiz ve böbrek üstü bezi 
bozuklukları) olması
• Alkol tüketmeniz (özellikle öğün atladığınızda)
• Belirli diğer ilaçları SANPRİD ile birlikte almamz (“Diğer ilaçlarla birlikte kullanımı” 
kısmına bakınız)
• Fiziksel egzersizi arttırıp, yeterince gıda almamanız veya normalden daha düşük 
karbonhidrat almanız,
Kan şekeri düşüklüğü (hipoglisemi) durumu kendini aşağıdaki belirtilerle gösterebilir:
-  Aşın açlık hissi, baş ağrısı, bulantı, kusma, tembellik, uyuklama hali, uyku bozukluğu,
huzursuzluk, saldırganlık, konsantrasyon bozukluğu, dikkat ve reaksiyon vermede bozulma,
çökmüş ruh durumu (depresyon), bilinç bulanıklığı (konfüzyon), konuşma ve görme 
bozuklukları, sarsaklık, otokontrol kaybı, kısmi felç, duyu bozuklukları, baş dönmesi, 
çaresizlik,
Aşağıdaki belirtiler de görülebilir:
-  Terleme, nemli cilt, endişe hali, kalp atım sayısının artması, çaıpmtı, kan basıncının artması, 
komşu vücut bölgelerine yayılabilen, göğüste ani ve şiddetli ağrı (anjina pektoris ve kardiyak 
aritmi), kalp atımında düzensizlikler
Eğer kan şekeri düzeyi düşmeye devam ederse, aşağıdaki belirtiler ortaya çıkabilir:
• Zihin bulanıklığı (deliryum), kasılma gelişmesi (konvülsiyon), kendi kontrolünü 
kaybetme, yüzeysel soluk alıp verme, kalp atım hızının düşmesi. Bilinç kaybı olabilir. 
Ciddi kan şekeri düşüklüğü, bir felç tablosuna benzeyebilir.
Hipoglisemi tedavisi
Vakaların çoğunda kan şekeri düşüklüğüne bağlı belirtiler, şekerli bir gıda veya içecek 
almanızla (kesme şeker, şekerli meyve suyu, şekerli çay gibi) hızla kaybolur.
Bu nedenle her zaman yanınızda şekerli bir gıda (kesme şeker) bulundurunuz. Yapay 
tatlandırıcılar etkili değildir.
Eğer şeker aldığınız halde belirtileriniz geçmezse veya tekrarlarsa, doktorunuza haber veriniz 
veya hastaneye başvurunuz.
Laboratuar testleri
Kanınızdaki ve idrarınızdaki şeker düzeyi düzenli olarak kontrol ediniz.
Doktorunuz ayrıca kan hücrelerinizin seviyesini izlemek ve karaciğer işlevlerinizi denetlemek 
için sizden bazı kan testleri yaptırmanızı da isteyebilir.
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.
SANPRİD’in yiyecek ve içecek ile kullanılması
Alkol alımı SANPRİD’in kan şekeri düşürücü etkisini öngörülmeyecek şekilde arttırabilir 
veya azaltabilir.
Hamilelik
Hacı kullanmadan önce doktorunuza veya eczacınıza danışınız .
SANPRİD’i hamilelik sırasında kullanmayınız.
Hamileyseniz veya hamile kalmayı planlıyorsanız doktorunuza söyleyiniz.
Hamilelik sırasında kan şekeri düzeyinde görülen anormallikler, bebekte doğuştan anomali 
veya doğum öncesi/sonrasında ölüm riskini artırabilir. Bu nedenle hamileliğiniz süresince kan 
şekeri düzeylerinizi sık sık kontrol ediniz. Kan şekeri düzeyleriyle ilgili sorunlar görülmesi 
halinde, doktorunuz insülin kullanmanızı önerebilir.
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız .
Emzirme
İlacı kullanmadan önce doktorunuza veya eczacınıza danışınız.
SANPRİD süte geçebilir. Emzirme sırasında SANPRİD kullanmayınız.
Herhangi bir ilaç almadan önce doktor veya eczacınıza danışınız.
Araç ve makine kullanımı
Kanınızdaki şeker düzeyinin düşük (hipoglisemi) veya yüksek (hiperglisemi) olması, 
konsantrasyon ve reaksiyon verme yeteneğinizi bozabilir veya bunların bir sonucu olarak 
görme problemi gelişir. Bunun kendinizi veya başkalarını tehlikeye atabileceğini akılda 
tutunuz, (örn. Araç ve makine kullanırken)
Eğer,
* Sık sık kan şekeri düşüklüğü yaşıyorsanız,
• Kendinizde kan şekeri düşüklüğünü gösteren belirtileri tanıyamıyorsanız, ya da bu 
belirtiler sizde ortaya çıkmıyorsa, araç veya makine kullanıp kullanmayacağınızı 
doktorunuza danışınız.
SANPRİD’in içeriğinde bulunan bazı yardımcı maddeler hakkında önemli bilgiler
SANPRİD’in içinde yardımcı madde olarak laktoz monohidrat bulunur. Eğer daha önceden 
doktorunuz tarafından bazı şekerleri tolere edemediğiniz söylenmişse, bu tıbbi ürünü almadan 
önce doktorunuzla temasa geçiniz.
Bu tıbbi ürün her dozunda 1  mmol’den (23 mg) daha az sodyum ihtiva eder; yani esasında 
“sodyum içermez”.
Diğer ilaçlar ile birlikte kullanımı
Aşağıda sıralanan ilaçlar SANPRİD’in kan şekerini düşürücü etkisini arttırabilir ve kan şekeri 
düşüklüğü (hipoglisemi) riskine yol açabilir:
-  Şeker hastalığının tedavisinde kullanılan diğer ilaçlar (insülin veya metformin gibi)
-  Ağrı ve inflamasyon tedavisinde kullanılan ilaçlar (fenilbutazon, azopropazon, 
oksifenbutazon ve aspirin-benzeri ilaçlar)
-  İdrar yollarındaki enfeksiyonlarının tedavisinde kullanılan ilaçlar (uzun etkili 
sülfonamidler gibi)
-  Bakteri veya mantarların neden olduğu enfeksiyonların tedavisinde kullanılan ilaçlar 
(tetrasiklinler, kloramfenikol, flukonazol, mikonazol, kinolonlar, klaritromisin)
-  Kanın pıhtılaşmasını önleyen ilaçlar (varfarin gibi kumarin türevleri)
-  Kas gelişimini destekleyen ilaçlar (anabolik ilaçlar)
-  Erkek cinsiyet hormonu yerine koyma tedavisinde kullanılan ilaçlar
-  Depresyon tedavisinde kullanılan ilaçlar (fluoksetin, MAO-inhibitörleri)
-  Yüksek kolesterol düzeylerini düşüren ilaçlar (fıbratlar)
-  Yüksek tansiyon için kullanılan ilaçlar (Anjiotensin Dönüştürücü Enzim İnhibitörleri)
-  Gut hastalığının tedavisinde kullanılan ilaçlar (allopürinol, probenesid, sülfinpirazon)
-  Kanser tedavisinde kullanılan ilaçlar (siklofosfamid, ifosfamid, trofosfamid)
-  Kilo kaybedilmesi için kullanılan ilaçlar (fenfluramin)
-  Kan dolaşımını düzenlemek için kullanılan ilaçlar; damar içine yüksek doz verilerek 
kullanıldığında (pentoksi filin)
-  Saman nezlesi gibi aleıjik durumların tedavisinde kullanılan ilaçlar (tritokualin)
-  Yüksek tansiyon, prostat şikayetleri ve kalp yetmezliği gibi durumların tedavisinde 
kullanılan, sempatolitikler adı verilen ilaçlar
Aşağıda sıralanan ilaçlar SANPRİD’in kan şekerini düşürücü etkisini azaltabilir ve kan şekeri 
yüksekliği (hiperglisemi) riskine yol açabilir:
-  Kadın cinsiyet hormonu içeren ilaçlar (östrojenler, progestojenler)
-  Yüksek tansiyonu tedavi etmek için kullanılan idrar söktürücüler (tiyazid diüretikler)
-  Tiroid bezini uyaran ilaçlar (levotiroksin gibi)
-  Alerji ve iltihap tedavisinde kullanılan ilaçlar (glukokortikoidler)
-  Ciddi ruh hastalıklarının tedavisinde kullanılan ilaçlar (klorpromazin ve diğer fenotiyazin 
türevleri)
-  Kalp atım sayısını arttırmak için veya astım, burun tıkanıklığı, öksürük ve soğuk
algınlığını tedavi etmek, kilo kaybetmek için kullanılan ya da yaşamı tehdit eden acil
durumlarda kullanılan ilaçlar (adrenalin ve sempatomimetikler)
-  Yüksek kolesterol düzeylerinin tedavisinde kullanılan ilaçlar (nikotinik asit)
-  Kabızlık tedavisinde kullanılan ilaçlar, uzun süreli kullanıldığında (laksatifler)
-  Sara nöbetlerini önlemek için kullanılan ilaçlar (fenitoin)
-  Sinirlilik ve uyku bozukluklarının tedavisinde kullanılan ilaçlar (barbitüratlar)
-  Göz içi basıncının artmasının tedavisinde kullanılan ilaçlar (asetazolamid)
-  Yüksek tansiyon tedavisinde veya kan şekerini düşürmek için kullanılan ilaçlar 
(diazoksid)
-  Tüberküloz gibi enfeksiyonların tedavisinde kullanılan ilaçlar (rifampisin)
-  Ciddi kan şekeri düşüklüğünün tedavisinde kullanılan ilaçlar (glukagon)
Aşağıda sıralanan ilaçlar SANPRİD’in kan şekerini düşürücü etkisini azaltabilir ve arttırabilir:
-  Mide ülserlerini tedavi etmek için kullanılan ilaçlar (H2 antagonistleri)
-  Yüksek tansiyon veya kalp yetmezliğinin tedavisinde kullanılan beta-blokörler, klonidin, 
guanetidin ve rezerpin gibi ilaçlar. Bu ilaçlar kan şekeri düşüklüğü (hipoglisemi) 
belirtilerinin gizlenmesine de yol açabilir. Bu ilaçları alırken özel dikkat gereklidir.
SANPRİD aşağıdaki ilacın etkisini arttırabilir veya zayıflatabilir:
-  Kanın pıhtılaşmasını engelleyen ilaçlar (varfarin gibi kumarin türevleri)
Eğer reçeteli ya da reçetesiz herhangi bir Hacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.
3* SANPRİD nasıl kullanılır?
Uygun kullanım ve doz/uygulama sıklığı için talimatlar:
SANPRİD’i her zaman doktorunuzun tam size söylediği gibi alınız. Eğer emin değilseniz, 
doktorunuza veya eczacınıza danışınız.
SANPRİD’in dozu ihtiyacınıza, koşullarınıza, kan ve idrardaki şeker testlerinin sonuçlarına 
bağlıdır ve doktorunuz tarafından belirlenir. Doktorunuzun reçeteye yazdığından daha fazla 
tablet almayınız.
• SANPRİD’in olağan başlangıç dozu günde 1  kez, 1  mg’lık tablettir.
• Eğer gerekliyse, doktorunuz dozu 1  -2 haftalık tedavi döneminden sonra arttırabilir.
• Önerilen maksimum günlük SANPRİD dozu 8 mg’dır.
• SANPRİD’in tavsiye edilen en yüksek dozu ile yeterli kontrol sağlanamazsa, glimepirid 
ile metformin veya glimepirid ile insülinden oluşan bir kombinasyon tedavisi 
başlatılabilir. Böyle bir durumda doktorunuz sizin için uygun olan glimepirid, metformin 
veya insülin dozunu bireysel olarak tespit edecektir.
• Eğer vücut ağırlığınız değişirse veya yaşam tarzınızda değişiklik olursa ya da stres yaratan
bir durum içindeyseniz, bunlar SANPRİD dozunun değiştirilmesini gerektirebilir; bu
yüzden doktorunuza bilgi veriniz.
Uygulama yolu ve metodu:
• SANPRİD ağızdan alınır,
• Bu ilacı günün ilk öğününden (genellikle kahvaltı) hemen önce veya öğün sırasında 
ağızdan alınız. Eğer kahvaltı etmediyseniz, ürünü doktorunuz reçeteye yazdığı saatte 
almanız gerekir. SANPRİD’i alırken herhangi bir öğün atlamamanız önemlidir.
• Tabletleri en az yarım bardak suyla birlikte bütün halinde yutunuz. Tabletleri ezmeyiniz 
veya çiğnemeyiniz.
Değişik yaş grupları:
Çocuklarda kullanımı:
SANPRİD’in 18 yaşın altındaki çocuklarda kullanımı önerilmez.
Yaşlılarda kullanımı:
Yaşlı hastalarda doz ayarlaması gerekip gerekmediğine doktorunuz karar verecektir.
Özel kullanım durumları:
Böbrek yetmezliği/Karaciğer yetmezliği:
Ciddi böbrek yetmezliği veya karaciğer yetmezliği durumunda dikkatli kullanılması gerekir.
Eğer SANPRÎD’ in etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.
Kullanmanız gerekenden daha fazla SANPRİD kullandıysanız:
SANPRİD'den kullanmanız gerekenden fazlasını kullanmışsanız bir doktor veya eczacı ile  
konuşunuz.
Kullanmanız gerekenden daha fazla SANPRİD kullandıysanız, kan şekeri düşüklüğü 
(hipoglisemi) tehlikesi vardır. Kan şekeri düşüklüğü 12-72 saat içinde ortaya çıkabilir. 
Hipoglisemi belirtileri ile ilgili olarak, yukarıda bölüm 2’de yer alan “Kan şekeri düşüklüğü 
(hipoglisemi) hakkında önemli bilgiler” bölümüne bakınız. Hipoglisemi belirtileri, 
kullanmanız gerekenden daha fazla SANPRİD kullandıktan sonraki 24 saat içinde 
görülmeyebilir. Hipoglisemiye genellikle, huzursuzluk, titreme, görme bozuklukları, 
koordinasyon sorunları, uykusuzluk, koma ve havaleler eşlik edebilir.
Bu yüzden böyle bir durumda yeterli miktarda şeker tüketmeniz (örn. Kesme şeker, tatlı 
meyve suyu, tatlandırılmış çay gibi) ve hemen doktorunuza haber vermeniz gerekir. 
Çocuklarda ilacın kazayla fazla alınmasına bağlı olarak gelişen hipoglisemi tedavi edilirken, 
tehlikeli hiperglisemi gelişmesi ihtimalinden kaçınmak için verilen şeker miktarının dikkatle 
kontrol edilmesi gerekir. Bilinç kaybı durumundaki kişilere gıda veya içecek verilmemelidir.
Hipoglisemi durumu bir süre devam edebileceğinden, daha ileri tehlike kalmayana kadar 
hastanın dikkatlice izlenmesi çok önemlidir. Bir koruyucu önlem olarak hastaneye 
başvurulması gerekebilir. Doktorun ne kadar alındığını öğrenmesi için, kendisine ilacın 
kutusunu veya geriye kalan tabletleri gösteriniz.
Ciddi hipoglisemi vakalarında duruma bilinç kaybı ve ağır nörolojik yetersizlikler eşlik 
edebilir; bunlar tıbben acil durumlar olarak kabul edilir ve hastaneye başvurularak derhal tıbbi 
tedavi alınmasını gerektirirler. Her zaman acil bir durum olduğunda doktor çağırabilecek 
önceden bilgilenmiş bir kişinin yakında bulunması sağlanmalıdır.
SANPRİD’i kullanmayı unutursanız
Unutulan dozları dengelemek için çift doz almayınız.
SANPRİD ile tedavi sonlandırıldığındaki oluşabilecek etkiler
Eğer tedaviye ara verirseniz veya tedaviyi durdurursanız, biliniz ki istenen kan şekerini 
düşürücü etki elde edilemez ve hastalık yeniden kötüleşir. Doktorunuz size ilacı bırakmanızı 
söyleyene kadar SANPRİD almayı devam ediniz.
Bu ürünün kullanımıyla ilgili daha başka sorularınız varsa, doktorunuza veya eczacınıza 
sorunuz.
4. Olası yan etkiler nelerdir?
Tüm ilaçlar gibi bu ilacın içeriğinde bulunan maddelere duyarlı olan kişilerde yan etkiler 
olabilir.
Eğer aşağıdaki belirtilerden herhangi birini yaşarsanız, derhal doktorunuza söyleyiniz:
• Alerjik reaksiyonlar (çoğunlukla deri döküntüsüyle beraber olan, kan damarlarının iltihabı 
dahil). Soluk alıp verme güçlüğü, kan basıncında düşüş gibi ciddi reaksiyonlar 
gelişmesine yol açabilir ve bazen şok durumuna kadar ilerleyebilir.
• Karaciğer fonksiyonlarında bozukluk. Derinin ve gözlerin sararması (sarılık), safra 
akımında problemler (kolestaz), karaciğer iltihabı (hepatit) veya karaciğer yetmezliği de 
buna dahildir.
• Deride alerji (aşırı duyarlılık). Kaşıntı, döküntü, kurdeşen ve güneşe karşı duyarlılık artışı 
şeklinde meydana gelebilir. Hafif alerjik reaksiyonların bazıları, nefes alma veya yutma 
güçlüğü, dudakların, dilin veya boğazın şişmesi gibi ciddi reaksiyonlar haline dönüşebilir.
• Ciddi hipoglisemi. Bilinç kaybı, kasılma nöbetleri veya koma görülebilir.
Bazı hastalar SANPRİD alırken aşağıdaki yan etkileri yaşamıştır:
Seyrek yan etkiler (1000 hastada 1  ’inden azında görülür)
• Normalden daha düşük kan şekeri (hipoglisemi) (Bakınız Bölüm 2-SANPRİD ile özel 
dikkat gösterilmesi gereken hususlar)
• Kan hücrelerinin sayısında düşme:
- Trombosit (kanama ve morarma riskini arttırır)
Beyaz kan hücreleri (enfeksiyona yakalanma ihtimalini arttırır)
Kırmız kan hücreleri (Deri renginin soluk görünmesi, halsizlik ve soluksuz kalma gibi 
belirtilere neden olur)
Bu sorunlar genellikle SANPRİD alınması durdurulunca iyileşir.
Çok seyrek yan etkiler (10,000 hastada Tinden azında görülür)
• Alerjik reaksiyonlar (çoğunlukla deri döküntüsüyle beraber olan, kan damarlarının iltihabı 
dahil). Soluk alıp verme güçlüğü, kan basıncında düşüş gibi ciddi reaksiyonlar 
gelişmesine yol açabilir ve bazen şok durumuna kadar ilerleyebilir. Eğer bu belirtilerden 
herhangi birini yaşıyorsanız, derhal doktorunuza söyleyiniz.
• Karaciğer fonksiyonlarında bozukluk. Derinin ve gözlerin sararması (sarılık), safra 
akımında problemler (kolestaz), karaciğer iltihabı (hepatit) veya karaciğer yetmezliği. 
Eğer bu belirtilerden herhangi birini yaşıyorsanız, derhal doktorunuza söyleyiniz.
• Kendini hasta hissetme veya hasta olmak, ishal, tokluk veya şişkinlik hissi ve karın ağrısı
• Kanınızda bulunan sodyum düzeyinin azalması (kanda yapılan testlerle gösterilir)
Diğer yan etkileri şunlardır:
• Deride alerji (aşırı duyarlılık). Kaşıntı, döküntü, kurdeşen ve güneşe karşı duyarlılık artışı 
şeklinde meydana gelebilir. Hafif aleıjik reaksiyonların bazıları, nefes alma veya yutma 
güçlüğü, dudakların, dilin veya boğazın şişmesi gibi ciddi reaksiyonlara dönüşebilir; bu 
nedenle, bu gibi yan etkilerden herhangi biri gelişirse, derhal doktorunuza söyleyiniz.
• Sülfonilüreler, sülfonamidler veya ilişkili ilaçlarla alerjik reaksiyonlar meydana gelebilir.
• SANPRİD ile tedavinin başlangıcında görme ile ilgili problemler meydana gelebilir. 
Bunun nedeni kan şekeri düzeyinizdeki değişikliklerdir ve kısa zamanda düzelecektir.
• Karaciğer enzimlerinin artması
• Şiddetli alışılmadık kanama veya deri altında morarma
Yan etkilerin raporlanması
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi5 ’  ikonuna tıklayarak ya da 
O  800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.
Eğer bit kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.
5. SANPRİD’in saklanması
SANPRÎD  7 çocukların göremeyeceği, erişemeyeceği yerlerde ve ambalajında saklayınız.  
25°C’nin altındaki oda sıcaklığında ve orijinal ambalajında saklayınız.
Son kullanma tarihiyle uyumlu olarak kullanınız
Ambalajdaki son kullanma tarihinden sonra SANPRİD  7 kullanmayınız .
Ruhsat Sahibi:
Sandoz İlaç San. ve Tic. A.Ş,
Küçükbakkalköy Mah, Şehit Şakir Elkovan Cad.
No:15A 34750 Ataşehir/İstanbul
Üretim yeri:
Sandoz İlaç San, ve Tic. A.Ş.
Gebze Plastikçiler Organize Sanayi Bölgesi 
Atatürk Bulvarı 9.Cad. No:l 41400 Gebze/Kocaeli
Bu kullanma talimatı gg.aa.yyyy tarihinde onaylanmıştır.
