KISA ÜRÜN BİLGİSİ
1. BEŞERİ TIBBİ ÜRÜNÜN ADI
MOLCEF PLUS 400/125 mg film kaplı tablet
2. KALİTATİF VE KANTİTATİF BİLEŞİM
Etkin madde:
Her bir film kaplı tablette 400 mg sefiksime eşdeğer 447,63 mg sefiksim trihidrat ve 125 mg
klavulanik aside eşdeğer 297,876 mg potasyum klavulanat: avisel (1:1) bulunmaktadır.
Yardımcı maddeler:
Lesitin (soya) 0,525 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Beyaz renkli, bikonveks, ucu düz, oblong, çentikli film kaplı tabletler
4. KLİNİK ÖZELLİKLER
4.1 Terapötik endikasyonlar
MOLCEF PLUS, duyarlı bakterilerin neden olduğu aşağıda belirtilen çeşitli şiddetteki akut ve
kronik bakteriyel enfeksiyonların tedavisinde kullanılır:
- Alt solunum yolu enfeksiyonları: Akut pnömoni, akut ve kronik bronşit
- Üst solunum yolu enfeksiyonları: Farenjit, tonsilit, otitis media, sinüzit
- İdrar yolu enfeksiyonları: Akut sistit, sisto-üretrit, akut komplikasyonsuz piyelonefrit,
- Gonore
Streptococcus pneumoniae, Streptococus pyogenes, Escherichia coli, Proteus mirabilis,
Haemophilus influenzae (beta laktamaz pozitif ve negatif), Moraxella catarrhalis (beta
laktamaz pozitif ve negatif)gibi mikroorganizmaların sık yol açtığı enfeksiyonlarda sefiksimin
klinik etkiliği kanıtlanmıştır.
MOLCEF PLUS beta laktamaz enzimlerine karşı ileri derecede stabildir.
14.2 Pozoloji ve uygulama şekli
Pozoloji/uygulama sıklığı ve süresi:
Yetişkinler, adolesanlar ve 10 yaşın üzerindeki çocuklarda (≥ 50kg):
Enfeksiyonun şiddetine bağlı olarak günlük toplam sefiksim dozu 200 mg-400 mg olacak
şekilde sefiksim/klavulanik asit kullanılması önerilir. Günlük doz 1 defada ya da 12 saat
arayla 2 eşit doza bölünerek alınabilir.
Tedavi süresi enfeksiyonun gidişatına bağlıdır. Genel olarak antibiyotiklerle tedavi süresi
7-14 gündür. Streptokok enfeksiyonlarında, sekonder hastalıkları (romatizmal ateş,
glomerülonefrit) önlemek amacıyla, minimum tedavi süresinin 10 gün olduğu dikkate
alınmalıdır.
Komplike olmayan idrar yolu enfeksiyonlarında günde bir kez 1/2 film tablet yeterlidir.
Komplike olmayan servikal ve üretral gonokok enfeksiyonlarında tek doz 1 film tablet ile
tedavi yapılır.
Uygulama şekli:
Ağızdan uygulanır.
Tabletler yeterli miktarda su ile yutulmalıdır.
Emilimi arttırmak için MOLCEF PLUS film kaplı tabletin yemek başlangıcında alınması
önerilir.
Özel popülasyonlara ilişkin ek bilgiler:
Böbrek yetmezliği:
MOLCEF PLUS böbrek yetmezliği olanlar hastalarda kullanılabilir. Kreatinin klerensi
60 mL/dak ve daha yüksek olan hastalara normal doz verilir. Kreatinin klerensi
21–60 mL/dak olan hastalara standart doz aralığında günlük standart dozun %75’i verilir.
Kreatinin klerensi 20 mL/dak’nın altında olan veya devamlı ayaktan periton diyalizi
uygulanan hastalara standart doz aralığında, günlük standart dozun yarısı verilir. Hemodiyaliz
ya da periton diyalizi ilacın vücuttan belirgin miktarlarda temizlenmesini sağlamaz.
Yetişkin hastalarda kreatinin klerensi (KL ), aşağıdaki formül kullanılarak ölçülebilir.
Kr
Hesaplamaların geçerli olabilmesi için serum kreatinin seviyeleri böbrek fonksiyonunun
kararlı durumunu yansıtmalıdır.
2Kreatinin Klerensi= Vücut ağırlığı (kg) x (140-yaş)
72 x serum kreatinin (mg/dL)
Kadın hastalarda yukarıdaki formüle göre bulunan değer 0.85 ile çarpılmalıdır.
Karaciğer yetmezliği:
Karaciğer yetmezliği olan hastalarda MOLCEF PLUS kullanımına dair yeterli bilgi
bulunmamaktadır.
Pediyatrik popülasyon:
Çocuklar için önerilen sefiksim dozu günde 8 mg/kg’dır. Günlük tek doz olarak veya günde
iki defa 12 saat arayla 4 mg/kg verilebilir:
6 ay – 10 yaş arası çocuklarda sefiksim ve klavulanik asit kombinasyonun oral süspansiyon
formunun kullanımı önerilir.
10 yaşından büyük veya vücut ağırlığı 50 kg’ın üstünde olan çocuklar tavsiye edilen yetişkin
dozu ile tedavi edilmelidir.
6 ayın altındaki çocuklarda sefiksimin etkinliği ve güvenilirliği kanıtlanmamıştır.
Geriyatrik popülasyon:
Yaşlı hastalarda yetişkinlerle aynı doz uygulanabilir. Böbrek yetmezliği olan hastalarda
böbrek fonksiyonu değerlerine göre doz ayarı yapılmalıdır.
4.3 Kontrendikasyonlar
MOLCEF PLUS sefiksime, diğer sefalosporinlere, klavulanik aside ya da ilacın içeriğindeki
yardımcı maddelerden herhangi birine karşı aşırı duyarlılığı olanlarda kullanılmamalıdır.
Çapraz alerji için bölüm 4.4’e bakınız.
MOLCEF PLUS soya yağı ihtiva eder. Fıstık ya da soyaya alerjisi olan hastalar, bu tıbbi
ürünü kullanmamalıdır.
4.4 Özel kullanım uyarıları ve önlemleri
Astımlı veya alerjik diyatezli hastalarda beta laktam antibiyotikler kullanılacağı zaman,
dikkatli olunmalıdır. Bu tip hastalarda hipersensitivite sıklıkla görülebilir.
Şiddetli böbrek yetmezliği olan hastalarda sefiksim kullanımında dikkatli olunmalıdır.
Bir kalsiyum kanal blokörü olan nifedipin, sefiksimin biyoyararlılığını %70 oranına kadar
arttırabilir.
3Geniş spektrumlu antibiyotik kullanımına bağlı olarak psödomembranöz kolit bildirilmiştir.
Bu nedenle antibiyotik kullanımı sırasında veya sonrasında, şiddetli diyare görülen hastalarda
psödomembranöz kolit olasılığı dikkate alınmalıdır. Sefiksim kullanımına bağlı
psödomembranöz kolit görülmesi durumunda, ilaç kesilmeli ve uygun önlemler alınmalıdır.
Peristaltizmi inhibe eden ajanlar kullanılmamalıdır.
Yüksek dozda sefiksim uygulanan uzun süreli tedavilerde böbrek fonksiyonları, karaciğer
fonksiyonları ve kan sayımı değerleri takip edilmelidir.
Uzun süreli antibiyotik tedavisi gören hastalar, dirençli bakteri veya mantar enfeksiyonları
gelişme olasılığına karşı gözlenmelidir.
Sefiksim preparatları ve aminoglikozit antibiyotikler, polimiksin B, kolistin veya yüksek doz
kıvrım diüretikleri (ör: furosemid) ile kombine tedavi böbrek bozukluğuna sebep
olabileceğinden dolayı, bu tip tedavilerde böbrek fonksiyonları dikkatle takip edilmelidir.
Özellikle böbrek fonksiyonlarında bozukluk olan hastalar yakından izlenmelidir.
Başka ilaçlara aşırı duyarlı oldukları bilinen hastalarda MOLCEF PLUS dikkatli
kullanılmalıdır. Özellikle penisilinlerle sefalosporinler arasında kısmi çapraz-alerji olduğu
bilindiğinden, penisiline alerjisi olan hastalarda sefalosporin kullanırken dikkatli olunmalıdır.
Her iki gruba giren ilaçlara bağlı olarak alerjik ve anafilaktik reaksiyonlar bildirilmiştir.
MOLCEF PLUS kullanımı sırasında alerjik bir reaksiyon görülürse, ilacın alımına son
verilmeli ve uygun tedaviye başlanmalıdır.
Şiddetli gastrointestinal bozukluğu olan hastalarda yeterli absorbsiyon
sağlanamayabileceğinden, MOLCEF PLUS tedavisinden kaçınılmalıdır. Bu durumda, uygun
bir antibiyotikle parenteral tedavi tavsiye edilir.
Not: Stafilokoklar sefiksime dirençli olduğundan, kanıtlanmış stafilokokal enfeksiyonlarda
sefiksim tedavisi uygulanmamalıdır.
Özel popülasyonlara ilişkin ek bilgiler
Özel popülasyonlara ilişkin etkileşim çalışmasıyla ilgili herhangi bir veri yoktur.
Pediyatrik popülasyon:
Pediyatrik popülasyona ilişkin etkileşim çalışmasıyla ilgili herhangi bir veri yoktur.
44.5 Diğer tıbbi ürünler ile etkileşimler ve diğer etkileşim şekilleri
Birlikte kullanım:
Potansiyel nefrotoksik maddeler (aminoglikozit antibiyotikler, kolistin, polimiksin, viomisin
gibi) ve güçlü etkili diüretikler (etakrinik asit, furosemid gibi) böbrek fonksiyon
bozukluklarında artışa yol açar.
Bir kalsiyum kanal blokörü olan nifedipin, sefiksimin biyoyararlılığını % 70 oranına kadar
arttırabilir.
Sefiksim oral kontraseptiflerin etkinliğini azaltabilir. Bu nedenle hormonal olmayan ek bir
kontraseptif yöntem uygulanması tavsiye edilir.
Sefiksim ve kumarin antikoagülanların birlikte kullanımında, izole vakalarda kanama ile
beraber ya da kanama olmaksızın protrombin zamanında uzama bildirilmiştir. Bu gibi
vakalarda pıhtılaşma parametreleri izlenmelidir.
Probenesid diğer beta laktam antibiyotiklere etki ettiği gibi, MOLCEF PLUS’ın de renal
atılımını inhibe ederek EAA’sını ve doruk plazma seviyelerini arttırır ve görünen eliminasyon
yarı ömrünü uzatır.
Eğer probenesidin MOLCEF PLUS kullanımı sırasında alınması gerekiyorsa, MOLCEF
PLUS alımından en az 2 saat önce veya sonra alınmalıdır.
Diğer etkileşimler:
Redüksiyon metotlarını kullanan idrar şeker testleri hatalı pozitif reaksiyon gösterebilir.
Bununla beraber enzimatik metotlarda bu durum gözlenmez.
4.6 Gebelik ve Laktasyon
Genel tavsiye
Gebelik kategorisi: B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda MOLCEF PLUS’ın kullanımına ait klinik veri
mevcut değildir.
5Gebelik dönemi
Hayvanlar üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3) .
Bununla birlikte gebelerde henüz yeterli kontrollü çalışmalar gerçekleştirilmemiş olduğundan,
yarar/risk oranı göz önüne alınarak uygulanmalıdır.
Laktasyon dönemi
MOLCEF PLUS anne sütüne geçebileceğinden, emzirme döneminde bebeğe olası etkileri göz
önüne alınarak dikkatli kullanılmalıdır.
Üreme yeteneği / Fertilite
Sefiksim, sıçanlarda insan terapötik dozunun 125 katına kadar olan dozlarda fertilite ve üreme
yeteneğini etkilememiştir.
4.7 Araç ve makine kullanımı üzerindeki etkiler
MOLCEF PLUS’ın araç ve makine kullanımı üzerine önemli bir etkisi bulunmamaktadır.
4.8 İstenmeyen Etkiler
MOLCEF PLUS kullanımına bağlı yan etkiler, görülme sıklığına göre aşağıda
belirtilmektedir.
Çok yaygın (≥1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Enfeksiyon ve enfestasyon
Seyrek: Diğer antibiyotiklerde de olduğu gibi uzun süreli kullanım, dirençli bakteri veya
mantarların neden olduğu sekonder süperenfeksiyonlara yol açabilir.
Kan ve lenf sistemi hastalıkları
Seyrek: Eozinofili
Çok seyrek: Kan değerlerinde değişmeler (ör: lökopeni, agranülositoz, pansitopeni,
trombositopeni). Bu değişiklikler tedavi kesildikten sonra normale döner. Pıhtılaşma
bozukluğu, hemolitik anemi.
6Bağışıklık sistemi hastalıkları
Seyrek: Sefiksimin oral alımını takiben, intravenöz ve intramusküler uygulamaya kıyasla
daha seyrek görülmekle beraber, anafilaktik şok da dahil olmak üzere çeşitli derecelerde
hipersensitivite reaksiyonları görülmüştür.
Bildirilen ciddi akut hipersensitivite reaksiyonları: Yüz ödemi, dilde şişme, larenksde şişme
ile beraber soluk alma güçlüğü, kalp çarpıntısı, hipotansiyon. Bunlardan herhangi biri
meydana geldiği takdirde, derhal tıbbi müdahale gerekmektedir.
Çok seyrek: Serum hastalığına benzer reaksiyonlar
Sinir sistemi hastalıkları
Yaygın olmayan: Baş ağrısı
Seyrek: Baş dönmesi
Çok seyrek: Geçici hiperaktivite
Diğer sefalosporinlerde olduğu gibi, konvulsif atakların görülme eğiliminde artış olasılığı göz
ardı edilmemelidir.
Gastrointestinal sistem hastalıkları
Yaygın: Yumuşak dışkı ve diyare
Yaygın olmayan: Mide ağrısı, sindirim güçlüğü, bulantı, kusma
Seyrek: İştahsızlık, gaz
Çok seyrek: Psödomembranöz kolit
Günlük doz tek seferde alındığı takdirde, yukarıdaki yan etkilerin görülme sıklığında artış
görülebilir.
Hepato-bilier hastalıkları
Yaygın olmayan: Serum karaciğer enzimlerinde reversibl yükselmeler (transaminaz, alkalin
fosfataz)
Çok seyrek: Hepatik, kolestatik sarılık
Deri ve deri altı doku hastalıkları
Yaygın olmayan: Raş (eritem, eksantem)
Seyrek: Pruritus, mukoz membran enflamasyonu
Çok seyrek: Eritema eksüdatif multiform, Lyell sendromu
7Böbrek ve idrar yolu hastalıkları
Seyrek: Serum üre konsantrasyonlarında geçici artış
Çok seyrek: Serum kreatinin konsantrasyonlarında geçici artış, interstisyel nefrit
4.9 Doz aşımı ve tedavisi
Doz aşımı durumunda semptomatik tedavi yapılır. Hemodiyaliz veya peritonal diyaliz ile,
belirgin miktarda ilaç vücuttan uzaklaştırılamaz. Sefiksimin spesifik bir antidotu yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Üçüncü kuşak sefalosporinler
ATC kodu: J01DD08
Sefiksim, yapı, bakteriyel spektrum ve beta-laktamaz dayanıklılığı sefotaksim tipi 3. kuşak
parenteral sefalosporinlere benzeyen oral bir sefalosporin antibiyotiğidir. Sefiksimin hem
gram pozitif hem de gram negatif bakterilere karşı bakterisid etki gösterdiği ve klinik olarak
beta laktamazlara yüksek derecede dayanıklı olduğu bildirilmiştir. Sefiksim etkisini bakteri
hücre duvarı sentezini inhibe ederek göstermekle beraber, antibakteriyel spektrumu 3. kuşak
parenteral sefalosporinler kadar geniş değildir.
Klavulanik asit, sefalosporin ve penisilinlere dirençli mikroorganizmalarda sıklıkla
karşılaşılan geniş spektrumdaki beta-laktamaz enzimlerini inaktive etmektedir. Klavulanik
asit, özellikle direnç gelişiminde etkili olan plazmid aracılı beta-laktamazlara karşı iyi bir
aktiviteye sahiptir. Genel olarak kromozomal aracılı tip 1 beta-laktamazlara karşı etkinliği ise
daha düşüktür. Klavulanik asidin MOLCEF PLUS formülasyonundaki varlığı, sefiksimi beta-
laktamaz enzimlerince parçalanmaktan korur ve sefiksimin etki spektrumunu normalde
dirençli olan çok sayıda bakteriyi de içine alacak şekilde genişletir.
Eşik Değer
Sefiksim için CLSI (Clinical Laboratory Standards Institute) tarafından tanımlanan MIC
(μg/mL) eşik değerleri, aşağıda belirtilmektedir:
-Enterobacteriaceae: Duyarlı ≤ 1.0 μg/mL orta duyarlıkta 2.0 μg/ml dirençli ≥ 4.0 μg/ml
-Haemophilus türleri: Duyarlı ≤ 1.0 μg/mL
-Neisseria gonorrhoeae: Duyarlı ≤ 0.25 μg/mL
8Streptococcus pneumoniae ve diğer Streptococcus türleri, Enterococcus türleri,
Staphylococcus türleri, Pseudomonas aeruginosa ve diğer non-Enterobacteriaceae için, CLSI
tarafından tavsiye edilmiş sefiksim eşik değerleri bulunmamaktadır. S. pneumoniae için ≤ 1.0
μg/mL duyarlılık eşik değeri, standart doz uygulamasına bağlı farmakodinamik ve
farmakokinetik parametrelerden elde edilir. Bununla beraber S. pneumoniae’nin sefiksime
duyarlılığı penisilin duyarlılığı kullanılarak saptanabilir.
Duyarlılık
Direncin yaygınlığı coğrafi yapıya ve seçilen türlere göre değişkenlik gösterebilir ve özellikle
şiddetli enfeksiyonların tedavisinde direnç üzerine lokal bilgi istenir.
Ajanın faydası en azından bazı enfeksiyon tiplerinde şüpheli ise, direncin lokal yaygınlığına
göre gerekliyse uzman tavsiyesi alınabilir.
Çoğunlukla duyarlı türler
Gram-pozitif aeroblar
Staphylococcus pyogenes
Staphylococcus agalactiae
Gram-negatif aeroblar
Escherichia coli*
Haemophilus influenzae*
Haemophilus parainfluenzae*
Moraxella catarrhalis*
Neisseria gonorrhoeae*
Proteus vulgaris
Salmonella typhi*
Kazanılan direncin problem olabileceği türler
Gram-pozitif aeroblar
Streptococcus pneumoniae
Staphylococcus aureus
Gram-negatif aeroblar
Citrobacter diversus
Citrobacter freundii
Enterobacter aerogenes
9Enterobacter cloacae
Klebsiella pneumoniae
Klebsiella oxytoca
Morganella morganii
Providencia rettgeri
Providencia stuartii
Dirençli türler
Gram-pozitif aeroblar
Enterococcus türleri
Gram-negatif aeroblar
Acinetobacter türleri
Escherichia coli (ESBL pozitif)
Flavobacterium türleri
Klebsiella türleri (ESBL pozitif)
Legionella türleri
Listeria monocytogenes
Pseudomonas türleri
Stenotrophomonas maltophilia
Anaeroblar
Bacteroides türleri
Clostridium türleri
Fusobacterium türleri
Peptostreptococcus türleri
Diğerleri
Chlamydia türleri
Flavobacterium türleri
* Kabul edilmiş klinik endikasyonlarda, duyarlı izolatlarda klinik etkinliği gösterilmiştir.
Diğer bilgiler
Penisiline duyarlı S. pneumoniae izolatları sefiksime de duyarlı olarak değerlendirilebilir.
Geniş spektrumlu beta-laktamaz üreten (ESBL) Klebsiella türleri ve E.coli suşları in vitro
duyarlılık göstermesine rağmen, sefalosporin tedavisine klinik olarak direnç gösterebilir.
10Metisiline dirençli Staphylococcus aureus ve koagülaz-negatif stafilokoklara karşı (MRS) tüm
sefalosporinler in vitro etkinlik gösterebilir, ancak klinik olarak etkili değildir ve izolatlar
dirençli olarak rapor edilmelidirler. Aynı şekilde Enterococcus türleri için sefalosporinler in
vitro etkinlik gösterebilirler, fakat klinik olarak etkili değildirler ve izolatlar dirençli olarak
rapor edilmelidirler.
5.2 Farmakokinetik özellikler
Genel özellikler
Sefiksim, semisentetik bir sefalosporin antibiyotiğidir. Klavulanik asit, Streptomyces
clavuligaris’ten elde edilen klavam türevi beta-laktamaz inhibitörü bir antibiyotiktir.
Emilim:
Sefiksim oral yoldan alındığında kolaylıkla absorbe olur. 400 mg sefiksimin oral
uygulamasından 3 – 4 saat sonra ortalama maksimum serum konsantrasyonları
2.5 – 4.9μg/ml olarak bildirilmiştir.
200 mg sefiksim uygulamasından sonra ortalama maksimum serum konsantrasyonları 1.49 –
3.25 μg/ml arasındadır.
Klavulanik asit oral uygulama sonrasında hızla ve iyi absorbe olur. Klavulanik asit %75
biyoyararlanım oranına sahiptir. Yapılan çalışmalarda klavulanik asidin yemek başlangıcında
alınmasının, absorbsiyonunu önemli ölçüde arttırdığı saptanmıştır. Yetişkinlerde oral yoldan
125 mg klavulanik asit verilmesinin ardından, klavulanik asidin 50-60 dakika sonra
maksimum serum konsantrasyonuna (3-5 mg/L) eriştiği tespit edilmiştir.
Dağılım:
Sefiksim serum proteinlerine yaklaşık %65 oranında bağlanır.
Sefiksimin doku ve vücut sıvılarındaki konsantrasyonu aşağıda belirtilmektedir:
4 mg/kg uygulamadan 5 saat sonra sağ bademcikte ortalama 0.74 μg/g, sol bademcikte
ortalama 0.53 μg/g
Akciğerde; 200 mg uygulamadan 7.8 saat sonra ortalama 0.99 μg/g, 400 mg uygulamadan
sonra 1.76 μg/g
Günde iki kez bir kaç gün boyunca 100 mg uygulamadan 2-3 saat sonra, kulak akıntısında > 1
μg/mL
200 mg uygulamadan 2-3 saat sonra nazal sinüs mukoz membranında 1.2-1.4 μg/g,
100 mg uygulamadan sonra balgamda 0.02-0.05 μg/mL
11Klavulanik asit’in proteinlere bağlanma oranı ise %22-30’dur. Klavulanik asit akciğerler,
idrar, plöral ve peritoniyal sıvılar içinde dağılır.
Biyotransformasyon:
Sefiksimin metabolize olduğuna dair kanıt yoktur.
Klavulanik asit kapsamlı bir şekilde metabolize edilir, ancak mekanizması tam olarak
aydınlatılmamıştır. Klavulanik asit insanda 2,5-dihidro-4-(2-hidroksietil)-5-okso-1H-pirol-3-
karboksilik asid ve 1-amino-4-hidroksi-bütan-2-on’a metabolize olur.
Eliminasyon:
Sefiksimin eliminasyon yarı ömrü 2-4 saat arasındadır ve doz ya da formülasyona bağlı
değildir. 200-400 mg’lık oral dozu takiben 24 saat içerisinde sefiksim, %10 -20 oranında
değişmemiş ilaç olarak idrarla atılır. Bu miktar resorbe edilen ilacın %50-55’ine eşdeğerdir.
Klavulanik asit glomerular filtrasyona uğrayarak idrarla atılır. Renal fonksiyonu bozuk olan
hastalarda, ilacın plazma yarı ömrü de o düzeyde uzar. Bu gibi hastalarda, dozun hastanın
durumuna göre ayarlanması gerekir.
Doğrusallık/Doğrusal olmayan durum:
Sefiksimin 200 mg ile 2000 mg arasındaki doz alımlarında, kan serumundaki doruk
konsantrasyonları ve serum konsantrasyonları eğrisi altında kalan alan (EAA) doğrusal bir
artış gösterir.
Hastalardaki karakteristik özellikler
Geriyatrik popülasyon:
Yaş, ilacın farmakokinetik özelliklerini önemli ölçüde etkilemez.
5.3 Klinik öncesi güvenlilik verileri
Sefiksimin akut toksisitesi düşüktür. Parenteral uygulamadan sonra LD değerleri
50
3.5 – 10 g/v.a.’ya ulaşır ve oral uygulamadan sonra genellikle 10 g/v.a maksimum dozları
tolere edilir.
Tekrarlanan uygulamalar sonrasında toksisite üzerine yapılan araştırmalarda, gastrointestinal
sistem ve böbreklerde ilaçla ilişkili etkiler görülmüştür. Sefiksim, diğer sefalosporinler gibi
potansiyel nefrotoksik olarak sınıflandırılır.
Üç haftalık köpeklere 5 hafta boyunca oral olarak 400 mg/kg/gün uygulanan sefiksim,
böbreklerin tübül epitelinde nekroza yol açmıştır. Bu çalışmada 100 mg/kg/gün toksik
12olmayan doz olarak saptanmıştır ki, bu doz yaklaşık 15 defalık terapötik doza eşdeğerdir.
Yetişkin köpeklerde nefrotoksisitenin histolojik belirtileri, 14 gün’lük 1 g/kg/gün i.v. dozdan
sonra görülmüştür.
Bir yıl boyunca 1g/kg/gün sefiksim uygulanan sıçanlarda, renal ağırlık azalması ve proteinüri
ile kronik nefropati meydana gelmiştir. Yalnızca bir bulguda antibiyotikler için tipik olan
körbarsak genişlemesi tanımlanmıştır.
Tavşanlarda sefiksim düşük dozlarda bile toksik etki göstermiştir. Bu durum başlıca türlere
özgü gram pozitif barsak florası hasarıyla alakalıdır.
Sıçan, fare ve tavşanlar üzerinde yapılan çalışmalarda teratojenik etki görülmemiştir.
Sıçanlarda perinatal veya postnatal gelişim ve fertilite üzerine bir etki gözlenmemiştir.
Sefiksim plasentaya geçer. Göbek bağındaki konsantrasyon, maternal serum
konsantrasyonunun 1/6 –1/2’sidir. Sefiksimin anne sütüne geçtiğine dair bir kanıt
bulunmamaktadır.
In-vitro ve in-vivo mutajenite testleri negatiftir. Bundan dolayı insanlarda sefiksimin
mutajenik etkisi dikkate alınmaz.
6. FARMASÖTİK ÖZELLİKLER
6.1 Yardımcı maddelerin listesi
Kalsiyum hidrojen fosfat dihidrat
Mikrokristalin selüloz (Avicel pH 102)
Starch 1500
Magnezyum stearat
Opadry II White 85G18490*
* İçeriği: Titanyum dioksit (E171), Polivinil alkol, Talk, Makrogol/PEG 3350, Lesitin (soya)
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
136.4 Saklamaya yönelik özel tedbirler
25 ºC’nin altındaki oda sıcaklığında saklayınız.
6.5 Ambalaj niteliği ve içeriği
10 film kaplı tablet PVC / PE / PVDC Şeffaf- Alüminyum folyo blister ve karton kutuda
kullanma talimatı ile beraber ambalajlanır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”’ne uygun olarak imha edilmelidir.
7. RUHSAT SAHİBİ
İnventim İlaç San. Tic. Ltd. Şti.
General Ali Rıza Gürcan Cad. Merter İş Merkezi
Bağımsız Bölüm No:8
Güngören/İSTANBUL
Telefon: 0 212 481 76 41
Faks: 0 212 481 76 41
e-mail: info@inventimilac.com.tr
8. RUHSAT NUMARASI (LARI)
236/38
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.11.2011
Ruhsat yenileme tarihi:
10.KÜB’ÜN YENİLENME TARİHİ
14