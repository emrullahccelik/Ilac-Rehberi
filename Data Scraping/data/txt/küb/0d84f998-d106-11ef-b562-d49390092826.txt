KISA ÜRÜN BİLGİSİ
1.BEŞERİ TIBBİ ÜRÜNÜN ADI
OLSART PLUS 40 mg /25 mg Film Tablet
2. KALİTATİF VE KANTİTATİF BİLEŞİM
Etkin maddeler:
Olmesartan medoksomil………………………….40 mg
Hidroklorotiyazid…………………………………25 mg
Yardımcı maddeler:
Cellactose 80…………………………………….. 178 mg
Yardımcı maddeler için 6.1’e bakınız.
3. FARMASÖTİK FORM
Film tablet.
Oval oblong, bombeli, çentikli, pembe renkli film kaplı tablet.
4. KLİNİK ÖZELLİKLER
4.1. Terapötik endikasyonlar
Esansiyel hipertansiyon tedavisi.
OLSART PLUS sabit doz kombinasyonu, tek başına olmesartan medoksomille yeterince kan
basıncı kontrol altına alınamayan hastalarda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinlerde
OLSART PLUS başlangıç tedavisi olarak kullanım için değildir. Tek başına 40 mg
olmesartan medoksomille ve OLSART PLUS 40/12.5 Film Tablet ile kan basıncı yeterince
kontrol altına alınamayan hastalarda kullanım içindir.
40 mg olmesartan medoksomil/25 mg hidroklorotiyazid, kan basıncı tek başına 40 mg
olmesartan medoksomil ile oluşan optimum monoterapiyle yeterince kontrol altına
alınamayan hastalara uygulanabilir.
40 mg olmesartan medoksomil/25 mg hidroklorotiyazid, kan basıncı 40 mg olmesartan
medoksomil/12.5 mg hidroklorotiyazid ile yeterince kontrol altına alınamayan hastalara
uygulanabilir.
40 mg olmesartan medoksomil ve 25 mg hidroklorotiyazid maksimum günlük doz
kombinasyonu aşılmamalıdır.
1OLSART PLUS günde bir kez yemekle birlikte veya öğünler arasında alınır.
Uygulama şekli:
Sadece ağızdan kullanım içindir.
Film tablet, yemeklerle birlikte veya öğünler arasında, bütün olarak yeterli miktarda su ile
yutularak alınır.
Özel popülasyonlara ilişkin ek bilgiler
Böbrek yetmezliği:
Hafif ve orta şiddette böbrek yetmezliği (kreatinin klerensi 30-60 ml/dk arasında) bulunan
hastalarda olmesartan medoksomilin maksimum günlük dozu, daha yüksek dozlarda sınırlı
veri bulunduğundan, günde bir defa 20 mg’dır ve hastaların periyodik olarak izlenmesi
önerilir (Bkz. Bölüm 4.4). Olmesartan medoksomil/hidroklorotiyazid kombinasyonu şiddetli
böbrek yetmezliği (kreatinin klerensi <30 ml/dk) olan hastalarda kontrendikedir.
Bu nedenle, OLSART PLUS 40/12.5 mg ve 40/25 mg film tablet böbrek yetmezliği bulunan
hastalarda kontrendikedir.
Karaciğer yetmezliği:
Karaciğer yetmezliği bulunan hastalarda OLSART PLUS kullanımı tavsiye edilmez, çünkü
günümüzde bu hasta grubunda olmesartan medoksomil deneyimleri sınırlıdır (Bkz. Bölüm
4.4, 5.2).
Pediyatrik popülasyon:
OLSART PLUS’ın çocuklar üzerindeki emniyeti ve etkinliği belirlenmediğinden çocuklarda
ve 18 yaşından küçük gençlerde kullanımı önerilmez.
Geriyatrik popülasyon:
Yaşlı hastalara, erişkinler ile aynı kombinasyon dozu önerilir. Kan basıncı yakından
izlenmelidir.
4.3. Kontrendikasyonlar
-Etkin maddelere, yardımcı maddelerden herhangi birine (Bkz. Bölüm 6.1) veya diğer
sülfonamid türevli maddelere (hidroklorotiyazid bir sülfonamid türevi tıbbi üründür) aşırı
duyarlılık.
-Hamilelik (Bkz. Bölüm 4.6).
-Emzirme (Bkz. Bölüm 4.6).
-Böbrek yetmezliği
-Tedavisi güç hipokalemi, hiperkalsemi, hiponatremi ve semptomatik hiperürisemi.
-Şiddetli karaciğer yetmezliği, kolestaz ve safra kanal tıkanıklığı bozuklukları.
24.4. Özel kullanım uyarıları ve önlemleri
Akut Solunum Toksisitesi
Hidroklorotiyazid alımından sonra akut solunum sıkıntısı sendromu (ARDS) dâhil olmak
üzere çok seyrek olarak ciddi akut solunum toksisitesi vakaları bildirilmiştir. Pulmoner ödem
gelişimi tipik olarak hidroklorotiyazid alımından sonra dakikalar veya saatler içinde gelişir.
Başlangıçta semptomlar dispne, ateş, pulmoner açıdan kötüye gitme ve hipotansiyonu içerir.
ARDS teşhisinden şüpheleniliyorsa, OLSART PLUS tedavisi durdurulmalı ve uygun tedavi
uygulanmalıdır. Hidroklorotiyazid alımını takiben daha önce ARDS yaşayan hastalara
hidroklorotiyazid uygulanmamalıdır.
İntravasküler hacim azalması:
Yoğun diüretik tedavi, diyet tuzu sınırlaması, diyare veya kusma nedeniyle hacim ve/veya
sodyum azalması olan hastalarda özellikle ilk dozdan sonra semptomatik hipotansiyon
olabilir. Bu gibi koşullar OLSART PLUS uygulamasından önce düzeltilmelidir.
Renin-anjiyotensin-aldosteron sisteminin uyarıldığı diğer koşullar:
Vasküler tonus veya renal fonksiyonu büyük ölçüde renin-anjiyotensin-aldosteron sistemine
bağlı olan hastalarda (örneğin, şiddetli kalp yetmezliği bulunan veya temelinde, renal arter
stenozu da dahil böbrek hastalığı bulunan hastalarda), bu sistemi etkileyen tıbbi ürünlerle
tedavi, akut hipotansiyon, azotemi, oligüri veya seyrek olarak akut böbrek yetmezliğiyle
bağlantılı olmuştur.
Renovasküler hipertansiyon:
Bilateral renal arter stenozu veya tek çalışan böbreğe giden arter stenozu bulunan hastalar,
renin-anjiyotensin-aldosteron sistemini etkileyen tıbbi ürünlerle tedavi edildiğinde şiddetli
hipotansiyon ve böbrek yetersizliği riski yüksektir.
Böbrek yetmezliği ve böbrek transplantasyonu:
OLSART PLUS, şiddetli böbrek yetmezliği (kreatinin klerensi < 30 ml/dk.) bulunan
hastalarda kullanılmamalıdır (Bkz. Bölüm 4.3). Hafif ile orta şiddette böbrek yetmezliği
(kreatinin klerensi ≥ 30 ml/dk., < 60 ml/dk.) bulunan hastalarda olmesartanın maksimum
günlük dozu günde bir defa 20 mg’dır. Böyle hastalarda, OLSART PLUS 20/25 mg ve
20/12.5 mg dikkatli uygulanmalıdır ve serum potasyumu, kreatinin ve ürik asit seviyelerinin
periyodik olarak izlenmesi tavsiye edilir. Böbrek fonksiyonları bozuk olan hastalarda tiyazid
diüretikle bağlantılı azotemi olabilir. İlerleyen böbrek yetmezliği görülmekte ise tedavinin
gerekliliği yeniden gözden geçirilmeli, gerektiğinde diüretik tedavisi sona erdirilmelidir.
OLSART PLUS 40 mg/25 mg ve 40 mg/12.5 mg Film Tablet böbrek yetmezliği olan
hastalarda kullanılmamalıdır. Yakın zamanda böbrek transplantasyonu yapılmış hastalarda
OLSART PLUS uygulamasıyla ilgili bir deneyim bulunmamaktadır.
Karaciğer yetmezliği:
Hafif ile orta şiddette karaciğer yetmezliği bulunan hastalarda günümüzde olmesartan
medoksomille ilgili deneyimler sınırlıdır ve şiddetli karaciğer yetmezliği bulunan hastalarla
ilgili deneyim bulunmamaktadır. Orta şiddette karaciğer yetmezliği bulunan hastalarda
önerilen maksimum günlük doz 20 mg’dır. Ayrıca, tiyazid tedavisi sırasında sıvı ve elektrolit
dengesindeki küçük değişimler, karaciğer yetmezliği veya progresif karaciğer hastalığı
bulunan hastalarda ani hepatik komaya sebep olabilir. Bu nedenle, orta ve şiddetli karaciğer
yetmezliği, kolestaz ve safra kanal tıkanıklığı bulunan hastalarda OLSART PLUS 40 mg / 25
mg ve 40 mg / 12.5 mg film tablet kullanımı kontrendikedir (Bkz. Bölüm 4.3, 5.2).
3Aortik ve mitral kapak stenozu, obstrüktif hipertrofik kardiyomiyopati:
Diğer vazodilatörlerde olduğu gibi, aortik veya mitral stenoz ya da obstrüktif hipertrofik
kardiyomiyopati hastalarında özel dikkat gösterilmelidir.
Primer aldosteronizm:
Primer aldosteronizm bulunan hastalar genelde renin-anjiyotensin sisteminin inhibisyonuyla
etki eden anti-hipertansif tıbbi ürünlere cevap vermez. Bu nedenle, bu gibi hastalarda
OLSART PLUS kullanımı tavsiye edilmez.
Metabolik ve endokrin etkileri:
Tiyazid grubu ilaç tedavisi glukoz toleransını bozabilir. Diyabetik hastalarda insülin ve oral
hipoglisemik ajanların dozaj ayarlaması gerekli olabilir (Bkz. Bölüm 4.5). Gizli diyabet,
tiyazid grubu ilaç tedavisi sırasında açığa çıkabilir.
Kolesterol ve trigliserid seviyelerinin artması, tiyazid diüretik tedavisiyle bağlantılı olduğu
bilinen istenmeyen etkilerdir.
Tiyazid grubu ilaç tedavisi uygulanan bazı hastalarda hiperürisemi olabilir veya ani gut ortaya
çıkabilir.
Elektrolit dengesizliği:
Diüretik tedavisi uygulanan herhangi bir hasta için uygun aralıklarla serum elektrolitleri
periyodik olarak tayin edilmelidir.
Hidroklorotiyazid de dahil olmak üzere tiyazidler sıvı veya elektrolit dengesizliğine
(hipokalemi, hiponatremi ve hipokloremik alkaloz) sebep olabilirler. Sıvı veya elektrolit
dengesizliği uyarısı niteliği taşıyan belirtiler, ağız kuruluğu, susama, zayıflık, letarji,
uyuşukluk, huzursuzluk, kas ağrısı veya krampları, kas yorgunluğu, hipotansiyon, oligüri,
taşikardi ve bulantı, kusma gibi gastrointestinal bozukluklardır (Bkz. Bölüm 4.8).
Karaciğer sirozu bulunan hastalarda, şiddetli diürez bulunan hastalarda, yetersiz oral elektrolit
alan hastalarda ve aynı anda kortikosteroid veya ACTH tedavisi uygulanan hastalarda
hipokalemi riski yüksektir (bkz. Bölüm 4.5). Tersine, OLSART PLUS’ın olmesartan
medoksomil bileşeni yoluyla anjiyotensin-II reseptörlerindeki (AT ) antagonizmadan dolayı,
1
özellikle böbrek yetmezliği ve/veya kalp yetersizliği ve diyabet varlığında hiperkalemi
olabilir. Risk altındaki hastalarda serum potasyumunun yeterli seviyede izlenmesi tavsiye
edilir. Potasyum tutucu diüretikler, potasyum takviyeleri veya potasyum içeren tuz ikameleri
ve serum potasyum seviyesini artıran diğer tıbbi ürünler (örneğin heparin) OLSART PLUS’la
birlikte kullanılırken dikkatli olunmalıdır (Bkz. Bölüm 4.5).
Olmesartan medoksomilin diüretik etkili hiponatremiyi azalttığına veya engellediğine dair bir
kanıt bulunmamaktadır. Klorür eksikliği genelde hafiftir ve çoğu zaman tedavi gerektirmez.
Tiyazidler üriner kalsiyum atılımını azaltabilir ve bilinen bir kalsiyum metabolizması
bozukluğu bulunmaması durumunda serum kalsiyumunu aralıklı olarak ve hafif seviyede
artırabilir. Hiperkalsemi, gizli hiperparatiroidizm kanıtı olabilir. Paratiroid fonksiyon testleri
yapılmadan önce tiyazidler kesilmelidir.
Tiyazidlerin, hipomagneziye sebep olabilecek idrarla magnezyum atılımını artırdığı
gösterilmiştir.
Sıcak havalarda ödemli hastalarda dilüsyonel hiponatremi oluşabilir.
4Lityum:
Anjiyotensin II reseptör antagonistleri ve tiyazid kombinasyonu içeren diğer tıbbi ürünlerde
olduğu gibi, OLSART PLUS ve lityumun aynı anda uygulanması tavsiye edilmez (Bkz.
Bölüm 4.5).
Irksal farklılıklar:
Bütün diğer anjiyotensin II antagonistlerinde olduğu gibi, olmesartan medoksomilin kan
basıncını düşürme etkisi siyahi hastalarda siyahi olmayan hastalara göre biraz daha düşüktür;
bunun muhtemel sebebi de hipertansiyonlu siyahi popülasyonda düşük renin durumunun daha
yüksek oranda görülmesidir.
Anti-doping test:
Bu ürünün hidroklorotiyazid içermesinden dolayı anti-doping testlerinin pozitif çıkmasına
neden olabilir.
Diğerleri:
Genel arteriyosklerozda, iskemik kalp hastalığı veya iskemik serebrovasküler hastalık
bulunan hastalarda, aşırı kan basıncı düşmesinin miyokardiyal enfarktüse veya inmeye sebep
olma riski her zaman vardır.
Alerji veya bronşiyal astım geçmişi bulunan ya da bulunmayan hastalarda hidroklorotiyazide
aşırı duyarlılık reaksiyonları olabilir, fakat bu tip geçmişi bulunan hastalarda bu olasılık daha
yüksektir.
Tiyazid grubu diüretiklerin kullanımında, sistemik lupus eritematoz şiddetlenmesi veya
aktivasyonu rapor edilmiştir.
Bu tıbbi ürün laktoz içerir. Nadir kalıtımsal galaktoz intoleransı, Lapp laktaz yetmezliği ya da
glikoz-galaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Olmesartan medoksomil ve Hidroklorotiyazid ile bağlantılı etkileşimler:
OLSART PLUS’ın diğer ilaçları etkileme potansiyeli
Lityum:
Lityumun anjiyotensin dönüştürücü enzim inhibitörleriyle ve nadiren anjiyotensin II
antagonistleriyle birlikte uygulanması esnasında, serum lityum konsantrasyonlarında geri
dönüşlü artışlar ve toksisite bildirilmiştir. Ayrıca, tiyazidler lityumun renal klerensini azaltır
ve bunun sonucu olarak lityum toksisitesi riski artabilir. Bu nedenle, OLSART PLUS’ın ve
lityumun birlikte kullanılması önerilmez (bkz. Bölüm 4.4). Bu kombinasyonun kullanılması
mutlaka gerekliyse, serum lityum seviyelerinin dikkatle izlenmesi önerilir.
Diğer ilaçların OLSART PLUS’ı etkileme potansiyeli
Baklofen:
Antihipertansif etki potansiyelize olabilir.
Non-steroidal antiinflamatuar ilaçlar:
5NSAİİ’ler (yani asetilsalisilik asit (> 3 g/gün), COX-2 inhibitörleri ve non-selektif NSAİİ’ler)
tiyazid grubu diüretiklerin ve anjiyotensin II antagonistlerinin antihipertansif etkilerini
azaltabilir.
Böbrek fonksiyonu zayıf olan bazı hastalarda (örneğin dehidrate hastalar ya da böbrek
fonksiyonu zayıf olan yaşlı hastalar), siklo-oksijenaz enzimini inhibe eden ajanların ve
anjiyotensin II antagonistlerin birlikte uygulanması böbrek fonksiyonunun daha da
bozulmasına (genellikle geri dönüşlü olan akut böbrek yetmezliği olasılığı da dahil olmak
üzere) neden olabilir. Bu nedenle, bu kombinasyon özellikle yaşlılarda dikkatle
uygulanmalıdır. Hastalar yeterince hidrate edilmeli ve eşlik eden tedavinin başlatılmasını
takiben ve bunun ardından periyodik olarak böbrek fonksiyonu dikkatle izlenmelidir.
OLSART PLUS’ın Amifostin ile birlikte kullanımı
Antihipertansif etki potansiyelize olabilir.
OLSART PLUS’ın Diğer antihipertansif ajanlar ile birlikte kullanımı:
Diğer antihipertansif tıbbi ürünlerle birlikte kullanıldığı takdirde OLSART PLUS’ın kan
basıncı düşürücü etkisi artabilir.
OLSART PLUS’ın Alkol, Barbitüratlar, Narkotik ajanlar ya da Antidepresanlar ile birlikte
kullanımı
Ortostatik hipotansiyon potansiyelize olabilir.
Olmesartan medoksomil ile bağlantılı etkileşimler:
Potasyum seviyelerini etkileyen tıbbi ürünler:
Renin-anjiyotensin sistemini etkileyen diğer tıbbi ürünlerin kullanımıyla ilgili deneyimler,
potasyum tutucu diüretiklerin, potasyum destekleyici ajanların, potasyum içeren tuz yerine
kullanılan ürünlerin ya da serum potasyum seviyelerini artırabilecek başka tıbbi ürünlerin
(örneğin heparin, ADE inhibitörleri) eşlik eden kullanımının serum potasyum seviyelerinde
artışlara yol açabileceğini göstermiştir (bkz. Bölüm 4.4). Potasyum seviyelerini etkileyen tıbbi
ürün OLSART PLUS ile birlikte verilecekse, plazma potasyum seviyelerinin izlenmesi
önerilir.
Antasitle (alüminyum magnezyum hidroksit) tedaviden sonra olmesartanın
biyoyararlanımının bir miktar azaldığı gözlenmiştir.
Olmesartan medoksomilin, varfarinin farmakokinetiği ya da farmakodinamiği ve digoksinin
farmakokinetiği üzerinde anlamlı bir etkisi olmamıştır.
Olmesartan medoksomilin pravastatin ile birlikte uygulanması sağlıklı deneklerde bu
bileşenlerin farmakokinetiği üzerinde klinik açıdan anlamlı herhangi bir etkiye yol
açmamıştır.
Olmesartan, insan sitokrom P450 enzimleri 1A1/2, 2A6, 2C8/9, 2C19, 2D6, 2E1 ve 3A4
üzerinde klinik açıdan anlamlı herhangi bir in vitro inhibitör etkiye yol açmamıştır. Sıçan
sitokrom P450 aktiviteleri üzerinde indükleyici hiçbir etkiye yol açmamış ya da indükleyici
etkisi minimal seviyede olmuştur. Olmesartan ile yukarıdaki sitokrom P450 enzimler
tarafından metabolize edilen tıbbi ürünler arasında klinik açıdan anlamlı herhangi bir
etkileşim beklenmez.
6Hidroklorotiyazid ile bağlantılı etkileşimler:
Hidroklorotiyazid’in diğer ilaçları etkileme potansiyeli
Kalsiyum tuzları:
Tiyazid grubu diüretikleri, atılımın azalması nedeniyle serum kalsiyum seviyelerinin
yükselmesine neden olabilir. Eğer kalsiyum destekleyici ajanların verilmesi gerekiyorsa,
serum kalsiyum seviyeleri izlenmeli ve kalsiyum dozajı uygun şekilde ayarlanmalıdır.
Dijital glikozidler:
Tiyazidle indüklenen hipokalemi ya da hipomagnezemi, dijitalisle indüklenen kardiyak
aritmilerin başlamasını kolaylaştırabilir.
Nondepolarizan iskelet kası gevşeticiler (örneğin tubokurarin):
Hidroklorotiyazid, nondepolarizan iskelet kası gevşeticilerin etkisini potansiyelize edebilir.
Antidiyabetik tıbbi ürünler (oral ajanlar ve insülin):
Tiyazid tedavisi glukoz toleransını etkileyebilir. Antidiyabetik tıbbi ürünün dozajının
ayarlanması gerekebilir (bkz. Bölüm 4.4).
Metformin:
Hidroklorotiyazide bağlı olası fonksiyonel renal yetmezliğin indüklediği laktik asidoz riski
nedeniyle metformin dikkatle kullanılmalıdır.
Beta-blokörler ve diazoksit:
Tiyazidler beta-blokörlerin ve diazoksidin hiperglisemik etkisini artırabilir.
Vazopresör aminler (örneğin noradrenalin):
Vazopresör aminlerin etkisi azalabilir.
Gut hastalığının tedavisinde kullanılan tıbbi ürünler (probenesid, sulfinpirazon ve
allopurinol):
Hidroklorotiyazid serum ürik asit seviyelerini yükseltebildiğinden, ürikozürik tıbbi ürünlerin
dozajının ayarlanması gerekebilir. Probenesid ya da sulfinpirazonun dozajının artırılması
gerekebilir. Bir tiyazidle birlikte uygulanması, allopurinole karşı hipersensitivite
reaksiyonlarının insidansını artırabilir.
Amantadin:
Tiyazidler amantadininin neden olduğu advers etkilerin riskini artırabilir.
Sitotoksik ajanlar (örneğin siklofosfamid, metotreksat):
Tiyazidler sitotoksik tıbbi ürünlerin böbrekler yoluyla atılımını azaltabilir ve bunların
miyelosüpresif etkilerini potansiyelize edebilir.
Salisilatlar:
Salisilatlar yüksek dozlarda kullanıldığı takdirde, hidroklorotiyazid salisilatların santral sinir
sistemi üzerindeki toksik etkisini artırabilir.
Diğer ilaçların Hidroklorotiyazid’i etkileme potansiyeli
Potasyum seviyelerini etkileyen tıbbi ürünler:
7Potasyum kaybıyla ve hipokalemiyle ilişkili diğer ilaçlarla (örneğin diğer kaliüretik
diüretikler, laksatifler, kortikosteroidler, ACTH, amfoterisin, karbenoksolon, penisilin G
sodyum ya da salisilik asit türevleri) birlikte kullanıldığında hidroklorotiyazidin potasyum
tüketici etkisi (bkz. Bölüm 4.4) potansiyelize olabilir. Bu nedenle, bunların birlikte
kullanılması önerilmez.
Kolestiramin ve Kolestipol reçineleri:
Anyon değiştirici reçinelerin varlığı hidroklorotiyazidin emilimini azaltır.
Serum potasyum bozukluklarından etkilenen tıbbi ürünler:
OLSART PLUS serum potasyum seviyesi bozukluklarından etkilenen tıbbi ürünlerle (örneğin
dijital glikozidleri ve antiaritmikler) ve bazı antiaritmikler de dahil olmak üzere, aşağıda
belirtilen torsades de pointes (ventriküler taşikardi) indükleyici tıbbi ürünlerle birlikte
uygulandığında, serum potasyum seviyelerinin ve EKG’nin periyodik olarak izlenmesi
önerilir; hipokalemi torsades de pointes’i (ventriküler taşikardi) hazırlayıcı bir faktördür:
- Sınıf Ia antiaritmikler (örneğin kinidin, hidrokinidin, disopiramid).
- Sınıf III antiaritmikler (örneğin amiodaron, sotalol, dofetilid, ibutilid).
- Bazı antipsikotikler (örneğin tiyoridazin, klorpromazin, levomepromazin, trifluoperazin,
siyamemazin, sulpirid, sultoprid, amisulprid, tiyaprid, pimozid, haloperidol, droperidol).
- Diğerleri (örneğin bepridil, sisaprid, difemanil, eritromisin IV, halofantrin, mizolastin,
pentamidin, sparfloksasin, terfenadin, vinkamin IV).
Antikolinerjik ajanlar (örneğin atropin, biperiden):
Gastrointestinal motiliteyi ve mide boşaltım hızını azaltarak tiyazid grubu diüretiklerin
biyoyararlanımını artırır.
Hidroklorotiyazid’in Metildopa ile birlikte kullanımı
Hidroklorotiyazid ve metildopanın birlikte kullanımıyla ortaya çıkan hemolitik anemiyle ilgili
tek tük vakalar bildirilmiştir.
Hidroklorotiyazid’in Siklosporin ile birlikte kullanımı
Siklosporinle birlikte uygulanan tedavi, hiperürisemi ve gut tipi komplikasyonların riskini
artırabilir.
Hidroklorotiyazid’in Tetrasiklinler ile birlikte kullanımı
Tetrasikliklerin ve tiyazidlerin birlikte uygulanması, üre seviyelerinde tetrasiklinle indüklenen
yükselmenin riskini artırır. Bu etkileşim muhtemelen doksisiklin için geçerli değildir.
4.6. Gebelik ve laktasyon
Genel tavsiye
Gebelik Kategorisi: ilk trimester C, ikinci ve üçüncü trimester D
Çocuk doğurma potansiyeli bulunan kadınlar / Doğum Kontrolü (Kontrasepsiyon)
Planlı bir hamilelikten önce, uygun bir alternatif tedaviye geçilmelidir.
Gebelik dönemi
OLSART PLUS’ın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
bölüm 5.3). İnsanlara yönelik potansiyel risk bilinmemektedir.
8Olmesartan medoksomil/hidroklorotiyazid kombinasyonunun gebelik ve/veya
fetus/yenidoğan üzerinde zararlı farmakolojik etkileri bulunmaktadır.
Bir önlem olarak, OLSART PLUS hamileliğin ilk üç ayında kullanılmamalıdır. Hamilelik
belirlenirse, OLSART PLUS en kısa sürede kesilmelidir. Bu sebeple, hamileliğin ikinci ve
üçüncü üç aylık dönemlerinde OLSART PLUS’ın kullanımı kontrendikedir.
OLSART PLUS’ın hamile kadınlarda kullanımıyla ilgili bir deneyim bulunmamaktadır.
Olmesartan medoksomil/hidroklorotiyazid kombinasyonu hayvan araştırmaları bir teratojenik
etki ortaya koymamıştır; ancak fetotoksisite göstermiştir (Bkz. Bölüm 5.3).
Hamileliğin ikinci ve üçüncü üç aylık döneminde, renin-anjiyotensin sistemini etkileyen
maddeler fetüslerde ve neonatlarda hasara (hipotansiyon, böbrek fonksiyonu bozulması,
oligüri ve/veya anüri, oligohidramniyoz, kraniyal hipoplazi, intrauterin büyüme gecikmesi) ve
ölüme yol açabilir. Pulmoner hipoplazi, yüz anomalileri ve kol/bacak kontraksiyonları
vakaları da rapor edilmiştir. Olmesartan medoksomille yapılan deneysel hayvan araştırmaları,
geç fetal ve neonatal safhada böbrek hasarı olabileceğini de göstermiştir. Mekanizma,
muhtemelen, renin-anjiyotensin-aldosteron sisteminin farmakolojik etkilerinin bir sonucudur.
Hidroklorotiyazid, hem plazma hacmini, hem de uteroplasental kan akışını azaltabilir.
Tiyazidler plasenta bariyerini geçer ve kordon kanında bulunur. Fetal elektrolit
bozukluklarına ve yetişkinlerde gözlenen başka muhtemel reaksiyonlara yol açabilirler.
Annenin tiyazidlerle tedavisinden sonra neonatlarda trombositopeni vakaları ve fetal veya
neonatal sarılık rapor edilmiştir. Hamileliğin ikinci trimesterinde OLSART PLUS’a maruz
kalınırsa kafatası ve fetal böbrek fonksiyonu ekografi ile kontrol edilmelidir.
Laktasyon dönemi
Olmesartan, süt veren sıçanların sütüne geçmektedir. Ancak, olmesartanın insan sütüne geçip
geçmediği bilinmemektedir. Tiyazidler insan sütüne geçmektedir ve emzirmeyi engelleyebilir.
Bu nedenle, emzirme döneminde OLSART PLUS’ın kullanımı kontrendikedir (bkz. Bölüm
4.3). Emzirmeyi sonlandırma ya da ilaç kullanımını sonlandırma kararı almadan önce anne
için ilacın önemi hesaplanmalıdır.
Üreme yeteneği / Fertilite
Klinik ya da klinik dışı üreme yeteneği üzerine çalışmalar mevcut değildir.
4.7. Araç ve makine kullanımı üzerindeki etkiler
Araç ve makine kullanma yeteneği üzerinde araştırma yapılmamıştır. Ancak, antihipertansif
tedavi gören hastalarda zaman zaman baş dönmesi veya yorgunluk olabileceği akılda
tutulmalıdır. Bu konularda hastalar uyarılmalıdır.
4.8. İstenmeyen etkiler
Olmesartan / Hidroklorotiyazid kombinasyonlarında:
40 mg/12.5 mg ve 40 mg/25 mg olmesartan ve hidroklorotiyazid kombinasyonunun
güvenliliği 3709 hasta üzerinde araştırılmıştır.
9Olmesartan medoksomil ve hidroklorotiyazid kombinasyonu 20 mg/12.5 mg ve 20 mg/25 mg
dozlarında gözlenen yan etkiler, olmesartan medoksomil ve hidroklorotiyazid kombinasyonu
40 mg/12.5 mg ve 40 mg/25 mg dozları için de geçerli potansiyel yan etkileridir.
Potansiyel klinik etkisi bulunan advers olaylar aşağıda sistem organ sınıfına göre
listelenmiştir. Sıklıklar şu şekilde tanımlanmıştır: yaygın (≥ 1/100, < 1/10); yaygın olmayan
(≥ 1/1000, < 1/100); seyrek (≥ 1/10000, < 1/1000); çok seyrek (< 1/10000); bilinmiyor (eldeki
verilerden hareketle tahmin edilemiyor).
Metabolizma ve beslenme hastalıkları
Yaygın:
Baş dönmesi, baş ağrısı
Yaygın olmayan:
Hiperürisemi, hipertrigliseridemi, hiperkolesterolemi
Sinir sistemi hastalıkları
Yaygın:
Baş dönmesi, baş ağrısı
Yaygın olmayan:
Senkop, postural baş dönmesi, somnolans
Bilinmiyor:
Bilişsel bozukluklar (bilinç kaybı gibi)
Kardiyak hastalıkları
Yaygın olmayan:
Palpitasyonlar
Kulak ve iç kulak hastalıkları
Yaygın olmayan:
Vertigo
Vasküler hastalıkları
Yaygın olmayan:
Hipotansiyon, ortostatik hipotansiyon
Solunum, göğüs bozuklukları ve mediastinal hastalıklar
Yaygın olmayan:
Öksürük
Gastrointestinal hastalıklar
Yaygın olmayan:
Diyare, bulantı, kusma, dispepsi, karın ağrısı
Deri ve deri altı doku hastalıkları
Yaygın olmayan:
Kızarıklık, ekzema
Kas-iskelet bozuklukları, bağ doku ve kemik hastalıkları
Yaygın olmayan:
10Miyalji, kas spazmı, sırt ağrısı, artralji, ekstremitelerde ağrı
Böbrek ve idrar yolu hastalıkları
Yaygın olmayan:
Hematüri
Bilinmiyor:
Akut renal yetmezlik
Üreme sistemi ve meme hastalıkları
Yaygın olmayan:
Erektil bozukluk
Genel bozukluklar veya uygulama bölgesine ilişkin hastalıklar
Yaygın:
Yorgunluk, asteni, periferal ödem, göğüs ağrısı
Yaygın olmayan:
Zayıflık
Bilinmiyor:
Astenik durumlar (malez gibi)
Araştırmalar
Yaygın olmayan:
Kan potasyum seviyelerinde düşüş, kan potasyum seviyelerinde artış, kan kalsiyum
seviyelerinde artış, kan üre seviyelerinde artış, kan lipid seviyesinde artış, kan kreatinin
seviyelerinde artış, gamma glutamil transferazda artış, alanin aminotransferazda artış, aspartat
aminotransferazda artış
Seyrek:
Ortalama ürik asit seviyelerinde minör artış, kan üre nitrojeni değerlerinde minör artış,
ortalama hemoglobin ve hematokrit değerlerinde küçük düşüşler
Bilinmiyor:
Renal fonksiyon testlerinde anomali
İçeriğindeki bileşenlerle ilgili ilave bilgiler:
İçeriğindeki bileşenlerden herhangi biriyle daha önce rapor edilen istenmeyen etkiler,
OLSART PLUS’la yapılan klinik araştırmalarda gözlenmese dahi, bu ürünün potansiyel
istenmeyen etkileri olabilir.
Olmesartan medoksomil:
Pazarlama sonrası deneyimler
Pazarlama sonrası deneyimlerde aşağıdaki advers reaksiyonlar rapor edilmiştir. Bunlar,
Sistem Organ Sınıfıyla listelenmiş ve şu tanımlamayı kullanan sıklık başlıkları altında
sıralanmıştır: çok yaygın (≥ 1/10); yaygın (≥ 1/100, < 1/10); yaygın olmayan (≥ 1/1000, <
1/100); seyrek (≥ 1/10.000, < 1/1000); çok seyrek (< 1/10000), ayrı raporlar dahil.
Kan ve lenf sistemi hastalıkları
Bilinmiyor:
Trombositopeni
11Metabolizma ve beslenme hastalıkları
Yaygın:
Kreatinin fosfokinaz seviyelerinde artış
Seyrek:
Hiperkalemi
Kardiyak hastalıkları
Yaygın olmayan:
Angina pektoris
Solunum, göğüs bozuklukları ve mediastinal hastalıklar
Yaygın:
Bronşit, farenjit, rinit
Gastrointestinal hastalıklar
Yaygın:
Gastroenterit
Deri ve deri altı doku hastalıkları
Bilinmiyor:
Prürit, ekzantem, yüzde ödem, alerjik dermatit
Kas-iskelet bozuklukları, bağ doku ve kemik hastalıkları
Yaygın:
Artrit, iskelet ağrısı
Böbrek ve idrar yolu hastalıkları
Yaygın:
İdrar yolu enfeksiyonu
Bilinmiyor:
Böbrek yetmezliği
Genel bozukluklar ve uygulama bölgesine ilişkin hastalıklar
Yaygın:
İnfluenza benzeri semptomlar, ağrı
Bilinmiyor:
Letarji
Araştırmalar
Bilinmiyor:
Hepatik enzimlerde artış
Hidroklorotiyazid:
Hidroklorotiyazid, hacim azalmasına sebep olabilir veya şiddetlendirebilir ve bu da elektrolit
dengesizliğine sebep olabilir (Bkz. Bölüm 4.4)
Tek başına hidroklorotiyazid kullanımıyla rapor edilen advers olaylar şunları içerir:
Enfeksiyonlar ve enfestasyonlar:
Seyrek:
Siyaladenit
12Kan ve lenf sistemi hastalıkları
Seyrek:
Lökopeni, nötropeni/agranülositoz, trombositopeni, aplastik anemi, hemolitik anemi, kemik
iliği depresyonu
Metabolizma ve beslenme hastalıkları
Yaygın:
Hiperglisemi, glikozüri, hiperürisemi, elektrolit dengesizliği (hipernatremi, hipomagnezemi,
hipokloremi, hipokalemi ve hiperkalsemi dahil) artışları
Yaygın olmayan:
Anoreksi
Psikiyatrik hastalıklar
Seyrek:
Huzursuzluk, depresyon, uyku bozuklukları, apati
Sinir sistemi hastalıkları
Yaygın:
Bayılma hissi, bilinç bulanıklığı
Yaygın olmayan:
İştah kaybı
Seyrek:
Parestezi, konvülsiyonlar
Göz hastalıkları
Seyrek:
Ksantopsi, geçici bulanık görme, gözyaşı salgısı azalması
Kardiyak hastalıkları
Seyrek:
Kardiyak aritmi
Vasküler hastalıkları
Seyrek:
Nekroza sebep olan damar iltihabı (vaskülit, deri vasküliti), tromboz, emboli
Solunum, göğüs bozuklukları ve mediastinal hastalıklar
Çok seyrek: Akut solunum sıkıntısı sendromu (ARDS) (bkz. Bölüm 4.4)
Dispne (interstisyel pnömoni ve pulmoner ödem dahil)
Gastroentestinal hastalıklar
Yaygın:
Gastrik iritasyon, konstipasyon, meteorizm
Seyrek:
Pankreatit
Çok seyrek:
Paralitik ileus
Hepato- bilier hastalıklar
13Seyrek:
Sarılık (intrahepatik kolestatik sarılık), akut kolesistit
Deri ve deri altı doku hastalıkları
Yaygın olmayan:
Fotosensitivite reaksiyonları
Seyrek:
Eritemli deri lupusu benzeri reaksiyonlar, eritemli deri lupusunun tekrar aktivasyonu,
anafilaktik reaksiyonlar, toksik epidermal nekroliz
Kas iskelet bozuklukları, bağ doku ve kemik hastalıkları
Seyrek:
Kas zayıflığı, parezis
Böbrek ve idrar yolu hastalıkları
Seyrek:
Böbrek bozukluğu, interstisyel nefrit
Genel bozukluklar ve uygulama bölgesine ilişkin hastalıklar
Seyrek:
Ateş
4.9. Doz aşımı ve tedavisi
OLSART PLUS aşırı dozunun tedavisinin etkileriyle ilgili spesifik bilgiler mevcut değildir.
Hasta yakından izlenmeli ve tedavi belirtilere yönelik ve destekleyici olmalıdır. Tedavi
yönetimi, yutmanın başladığı zamana ve belirtilerin şiddetine bağlıdır. Önerilen önlemler
arasında kusturma ve/veya gastrik lavaj bulunur.
Aşırı doz tedavisinde aktif kömür yararlı olabilir. Serum elektrolitleri ve kreatinin sık sık
izlenmelidir. Hipotansiyon meydana gelirse, hasta sırt üstü yatırılmalı ve hemen tuz ve hacim
takviyeleri yapılmalıdır.
En muhtemel olmesartan aşırı dozu belirtilerinin hipotansiyon ve taşikardi olması beklenir,
fakat bradikardi de ortaya çıkabilir. Hidroklorotiyazidle aşırı dozaj, aşırı diürezden
kaynaklanan elektrolit azalmasıyla (hipokalemi, hipokloremi) ve dehidrasyonla bağlantılıdır.
En sık aşırı dozaj belirtileri bulantı ve uyuklamadır. Hipokalemi kas spazmına sebep olabilir
ve/veya dijital glikozidlerinin veya belirli anti-aritmik tıbbi ürünlerin aynı zamanda
kullanımına bağlı kardiyak aritmileri şiddetlendirebilir.
Olmesartan veya hidroklorotiyazidin diyalizde kullanımıyla ilgili bir bilgi yoktur.
145. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin II antagonistleri ve diüretikler
ATC Kodu: C09D A 08
OLSART PLUS, bir anjiyotensin II reseptör antagonisti olan olmesartan medoksomil ile bir
tiyazid diüretik olan hidroklorotiyazidin bir kombinasyonudur. Bu bileşenlerin
kombinasyonu, ilave bir antihipertansif etkiye sahiptir ve kan basıncını, tek başına bileşenlere
göre daha yüksek derecede düşürür.
Günde tek doz OLSART PLUS, 24 saatlik doz aralığında kan basıncının etkin ve düzgün bir
şekilde azaltılmasını sağlar.
Olmesartan medoksomil oral olarak aktif, selektif anjiyotensin II reseptörü (tip AT )
1
antagonistidir. Anjiyotensin II, renin-anjiyotensin-aldosteron sisteminin primer vazoaktif
hormonudur ve hipertansiyonun patofizyolojisinde önemli bir rol oynar. Anjiyotensin II’nin
etkileri arasında vazokonstriksiyon, aldosteron sentezinin ve salımının uyarılması, kardiyak
uyarım ve renal sodyum reabsorpsiyonu yer alır. Olmesartan, anjiyotensin II’nin, vasküler düz
kas ve adrenal bez de dahil dokulardaki AT reseptörüne bağını bloke ederek vazokonstriktör
1
ve aldosteron salgılama etkilerini bloke eder. Olmesartanın etkisi, anjiyotensin II sentezinin
kaynağından veya yolundan bağımsızdır. Anjiyotensin II (AT ) reseptörlerinin olmesartan
1
tarafından selektif antagonizması, plazma renin seviyelerinde ve anjiyotensin I ve II
konsantrasyonlarında artışlara ve plazma aldosteron konsantrasyonlarında bir miktar düşüşe
yol açar.
Hipertansiyonda, olmesartan medoksomil, arteriyel kan basıncında doza bağlı olarak uzun
süreli bir düşüşe sebep olur. Uzun süreli tedavide ilk doz hipotansiyonu ve taşifilaksiye dair
veya tedavinin aniden kesilmesinden sonra hipertansiyonun geri dönüşüne dair bir kanıt
yoktur.
Günde tek doz olmesartan medoksomil, 24 saatlik doz aralığında kan basıncının etkin ve
düzgün bir şekilde azaltılmasını sağlar. Günde tek doz, aynı toplam günlük dozdaki günde iki
doza benzer kan basıncı azalması sağlamıştır.
Sürekli tedavide, kan basıncını azaltma etkisinin önemli bir kısmı 2 haftalık tedaviden sonra
gözlenmiş olmasına rağmen, kan basıncında maksimum azalmalar tedavinin başlamasından 8
hafta sonra elde edilmiştir.
Olmesartan medoksomilin mortalite ve morbidite üzerindeki etkisi henüz bilinmemektedir.
Hidroklorotiyazid bir tiyazid diüretiktir. Tiyazid diüretiklerin antihipertansif etki mekanizması
tam olarak bilinmemektedir. Tiyazidler, doğrudan sodyum ve klorür atılım miktarlarını
yaklaşık eşdeğer miktarlarda artırarak renal tübüler elektrolit reabsorpsiyon mekanizmalarını
etkiler. Hidroklorotiyazidin diüretik etkisi plazma hacmini azaltır, plazma renin aktivitesini ve
aldosteron salgılamasını artırır ve bunun sonucunda da üriner potasyum ve bikarbonat kaybını
artırır ve serum potasyumunu düşürür. Renin-aldosteron bağı anjiyotensin II’yle sağlanır ve
bu nedenle de bir anjiyotensin II reseptörü antagonistinin aynı zamanda uygulanması, tiyazid
15diüretiklerle bağlantılı potasyum kaybını tersine çevirme eğilimi gösterir. Hidroklorotiyazidle,
diürez başlangıcı dozdan yaklaşık 2 saat sonra ve en önemli etki de yaklaşık 4 saat sonra olur,
etki ise yaklaşık 6-12 saat devam eder.
Epidemiyolojik araştırmalar göstermiştir ki, hidroklorotiyazidle uzun süreli tedavi
kardiyovasküler mortalite ve morbidite riskini azaltmaktadır.
Olmesartan medoksomil ve hidroklorotiyazid kombinasyonu, kan basıncında ilave düşüşler
sağlar ve bu düşüşler de genelde her bir bileşenin dozuyla artar.
Olmesartan medoksomil ve hidroklorotiyazid 40 mg/12.5 mg ve 40 mg/25 mg sabit
kombinasyonu 1482 hipertansif hastayı içeren klinik çalışmalarda araştırılmıştır.
Çift kör bir çalışmada esansiyel hipertansiyon hastalarında olmesartan medoksomil ve
hidroklorotiyazid 40 mg/12.5 mg etkinliği olmesartan 40 mg monoterapisi ile
karşılaştırılmıştır. Sekiz haftalık tedavi sonrasında sistolik ve diastolik kan basıncında
kombinasyon grubunda 31.9/18.9 mmHg’lik düşüşler gözlenirken monoterapi grubunda
26.5/15.8 mmHg’lik düşüşler gözlenmiştir.
Çift kör bir çalışmanın kontrolsüz ikinci fazında, olmesartan 40 mg monoterapisine yanıt
vermeyen hastalara olmesartan medoksomil ve hidroklorotiyazid 40 mg/12.5 mg
kombinasyonu, olmesartan medoksomil ve hidroklorotiyazid 40 mg/12.5 mg kombinasyonuna
yanıt vermeyen hastalara ise medoksomil ve hidroklorotiyazid 40 mg/25 mg kombinasyonu
verilmiş ve sistolik ve diyastolik kan basıncı değerlerinde daha iyi anlamlı sonuçlar alınmıştır.
İkinci bir randomize, plasebo kontrollü çalışmada, 8 haftalık olmesartan 40 mg doz tedavisi
ile kan basıncı yeterince kontrol altına alınamayan hastalarda hidroklorotiyazid 12.5 mg ve 25
mg doz ilavesinin 8 haftalık süreç sonundaki etkinliği araştırılmıştır. Tedaviye
hidroklorotiyazid 12.5 mg ve 25 mg eklenmesi ile sistolik/diyastolik kan basıncı değerlerinde
5.2/3.4 mmHg (p<0.0001) ve 7.4/5.3 mmHg (p<0.0001) olmak üzere daha iyi sonuçlar
gözlenmiştir.
Olmesartan medoksomil/hidroklorotiyazid kombinasyon tedavisinin etkinliği uzun süreli (bir
yıl) tedavi boyunca korunmuştur. Aynı zamanda uygulanan hidroklorotiyazid tedavisinin
varlığında veya yokluğunda olmesartan medoksomil tedavisinin kesilmesi, hipertansiyonun
geri dönmesine sebep olmamıştır.
Sabit dozlu olmesartan medoksomil/hidroklorotiyazid kombinasyonunun mortalite ve
kardiyovasküler morbidite üzerindeki etkisi henüz bilinmemektedir.
5.2. Farmakokinetik özellikler
Genel Özellikler
Olmesartan medoksomil bir ön ilaçtır.
Emilim:
Olmesartan medoksomil gastrointestinal kanaldan absorpsiyon sırasında bağırsak
mukozasında ve portal kanda esterazlarla farmakolojik olarak aktif metabolit olan
olmesartana hızla dönüşür. Plazmada veya atılım ürünlerinde değişikliğe uğramamış
16olmesartan medoksomil veya yan zincir medoksomil kısmı tespit edilmemiştir. Bir tablet
formülasyonundan olmesartanın ortalama mutlak biyoyararlanımı %25,6 olmuştur.
Olmesartanın ortalama doruk plazma konsantrasyonuna (C ), olmesartan medoksomil oral
maks
dozundan sonra yaklaşık 2 saat içinde ulaşılır ve olmesartanın plazma konsantrasyonları 80
mg'a kadar artan tek oral dozlarla yaklaşık olarak doğrusal bir şekilde artmaktadır.
Gıdaların olmesartanın biyoyararlanımı üzerinde minimum etkisi vardır ve bu nedenle de
olmesartan medoksomil gıdalarla birlikte veya gıdalar olmadan uygulanabilir.
Olmesartanın farmakokinetiğinde klinik açıdan ilgili, cinsiyete bağlı bir farklılık
gözlenmemiştir.
Hidroklorotiyazid oral uygulamayı takiben iyi absorbe olur (%65–75). Plazma
konsantrasyonları uygulanan dozla doğrusal ilişkilidir. Hidroklorotiyazidin absorbsiyonu
intestinal geçiş süresine bağlıdır; intestinal geçiş zamanı yavaş olduğunda, örneğin besinlerle
alındığında emilim artar. Plazma seviyeleri en az 24 saat boyunca izlendiğinde, plazma
yarılanma ömrünün 5.6 ile 14.8 saat arasında değiştiği ve doruk plazma değerine dozdan
sonra 1 ve 5 saat arasında ulaştığı gözlenmiştir.
Dağılım:
Olmesartan plazma proteinine yüksek oranda bağlanır (%99,7), fakat olmesartan ile aynı
zamanda uygulanan diğer yüksek bağlı etkin maddeler arasındaki, klinik açıdan önemli
protein bağı yer değiştirmesi etkileşimleri potansiyeli düşüktür (olmesartan medoksomil ile
varfarin arasındaki, klinik açıdan önemli bir etkileşimin yokluğuyla doğrulanır). Olmesartanın
kan hücrelerine bağlanması ihmal edilebilirdir. İntravenöz doz uygulamasından sonra
ortalama dağılım hacmi düşüktür (16 – 29 L).
Oral olmesartan medoksomil ve hidroklorotiyazid kombinasyonu uygulamasının ardından
hidroklorotiyazid doruk konsantrasyonları süresi orta değeri, doz uygulamasından sonra 1,5-2
saattir. Hidroklorotiyazid, plazmada %68 protein bağına sahiptir ve görünür dağılım hacmi
0,83–1,14 L/kg’dır.
Biyotransformasyon:
Olmesartanın toplam plazmadan temizlenmesi tipik olarak 1,3 L/saat’tir (CV, %19) ve
karaciğer kan akışına (yaklaşık 90 L/saat) nazaran yavaştır. 14C-etiketli olmesartan
medoksomilin tekli oral dozunun ardından, uygulanan radyoaktivitenin %10-16’sı idrarla
atılır (büyük çoğunluğu, doz uygulamasından sonraki 24 saat içinde) ve geri kazanılan
radyoaktivitenin geri kalanı feçesle atılır. %25,6 sistemik biyoyararlanıma dayanarak, absorbe
edilen olmesartan hem böbrek (yaklaşık %40), hem de karaciğer-safra yoluyla (yaklaşık %60)
atılarak temizlenir. Tüm geri kazanılan radyoaktivite olmesartan olarak tanımlanmıştır. Başka
önemli metabolit teşhis edilmemiştir. Olmesartanın enterohepatik geri dönüşümü
minimumdur. Olmesartanın büyük kısmı safra yoluyla atıldığından, safra tıkanıklığı bulunan
hastalarda kullanımı kontrendikedir (Bkz. Bölüm 4.3).
Hidroklorotiyazid insanda metabolize olmaz ve değişmeden idrarla atılır.
Eliminasyon:
Olmesartanın terminal eliminasyon yarı ömrü, çoklu oral doz uygulamasından sonra 10- 15
saat arasında değişmiştir. Kararlı duruma ilk 5 dozdan sonra ulaşılmıştır ve 14 gün tekrarlanan
17doz uygulamasından sonra başka bir akümülasyon görülmemiştir. Böbreklerden arınma
yaklaşık 0,5-0,7 l/saattir ve dozdan bağımsızdır.
Hidroklorotiyazidin oral dozunun yaklaşık %60’ı 48 saat içinde değişmemiş etkin madde
halinde elimine olur. Böbreklerden arınması yaklaşık 250 – 300 ml/dk.’dir. Terminal
eliminasyon yarı ömrü 10–15 saattir, idrarla değişmemiş etkin madde halinde hemen hemen
tamamen atılır.
Doğrusallık/Doğrusal Olmayan Durum:
Olmesartanın plazma konsantrasyonları 80 mg'a kadar artan tek oral dozlarla yaklaşık olarak
doğrusal bir şekilde artmaktadır. Olmesartanın kinetiği, hidroklorotiyazidle birlikte
kullanılmaktan etkilenmez. Hidroklorotiyazidin yararlılığı olmesartan ile birlikte
kullanıldığında % 20 düşer. Ancak bu önemsiz düşüş herhangi bir klinik sonuca neden olmaz.
Hastalardaki karakteristik özellikler
Geriyatrik popülasyon:
Hipertansiyon hastalarında, kararlı durumda olmesartan EAA, daha genç yaş grubuna göre,
yaşlı hastalarda (65-75 yaş) yaklaşık %35, çok yaşlı hastalarda (≥ 75 yaş) yaklaşık %44
artmıştır (Bkz. Bölüm 4.2).
Sınırlı verilere göre hidroklorotiyazidin sistemik klerensi sağlıklı ve hipertansif yaşlılarda,
genç sağlıklı gönüllüler ile karşılaştırıldığında düşüktür.
Böbrek yetmezliği:
Böbrek yetmezliği bulunan hastalarda, kararlı durumda olmesartan EAA, sağlıklı kontrollere
nazaran hafif, orta ve şiddetli böbrek yetmezliği olan hastalarda sırasıyla %62, %82 ve %179
artmıştır (Bkz. Bölüm 4.2, 4.4).
Böbrek yetmezliği olan hastalarda hidroklorotiyazidin yarılanma ömrü uzar.
Karaciğer yetmezliği:
Tekli oral uygulamadan sonra, olmesartan EAA değerleri, hafif ve orta karaciğer yetmezliği
bulunan hastalarda karşılık gelen sağlıklı kontrollerine nazaran sırasıyla %6 ve %65 daha
yüksek olmuştur. Sağlıklı deneklerde, hafif karaciğer yetmezliği bulunan hastalarda ve orta
karaciğer yetmezliği bulunan hastalarda dozdan 2 saat sonra bağlanmamış olmesartan
fraksiyonu sırasıyla %0,26, %0,34 ve %0,41 olmuştur. Şiddetli karaciğer yetmezliği bulunan
hastalarda olmesartan medoksomil değerlendirilmemiştir (Bkz. Bölüm 4.2, 4.4).
Karaciğer yetmezliği hidroklorotiyazidin farmakokinetiğini anlamlı derecede etkilemez.
Pediyatrik popülasyon:
Pediyatrik popülasyonda farmakokinetik veri yoktur.
5.3. Klinik öncesi güvenlik verileri
Olmesartan medoksomil/hidroklorotiyazid kombinasyonlarının toksik potansiyeli, sıçanlarda
ve köpeklerde 6 aya kadar tekrarlamalı doz oral toksisite araştırmalarında değerlendirilmiştir.
Bu sınıftaki diğer tıbbi ürünlerde ise, toksikolojik hedef organ böbrektir. Olmesartan
medoksomil/hidroklorotiyazid kombinasyonu fonksiyonel renal değişiklikleri (serum üre
nitrojeninde ve serum kreatininde artışlar) artmıştır. Yüksek dozajlar, muhtemelen renal bir
18hemadinamik değişim vasıtasıyla (tübüler hipoksi ve tübüler hücre dejenerasyonuyla birlikte
hipotansiyondan kaynaklanan düşük renal perfüzyon) sıçanların ve köpeklerin böbreklerinde
tübüler dejenerasyon ve rejenerasyona sebep olmuştur. Olmesartan
medoksomil/hidroklorotiyazid kombinasyonu, ayrıca, alyuvar parametrelerinde (eritrosit,
hemoglobin ve hematokrit) bir düşüşe ve kalp ağırlığında azalmaya sebep olmuştur.
Bu etkiler diğer AT reseptörü antagonistleri ve ADE inhibitörleri için de gözlenmiştir ve
1
yüksek olmesartan medoksomil dozajlarının farmakolojik etkisiyle indüklendiği ve tavsiye
edilen terapötik dozlarda insanlarla ilgili olmadığı düşünülmektedir.
İçeriğindeki her bir bileşenin ve kombinasyonun kullanıldığı genotoksisite araştırmaları,
klinik açıdan ilgili genotoksik bir aktiviteye ait herhangi bir belirti ortaya koymamıştır.
Bir olmesartan medoksomil ve hidroklorotiyazid kombinasyonunun kanserojen potansiyeli
araştırılmamıştır, çünkü klinik kullanım koşullarında iki münferit bileşen için ilgili kanserojen
etkilere dair bir kanıt yoktur.
Olmesartan medoksomil/hidroklorotiyazid kombinasyonlarıyla tedavi edilen farelerde veya
sıçanlarda teratojenite kanıtı yoktur. Bu sınıf bir tıbbi üründen beklendiği gibi, gebelik
sırasında olmesartan medoksomil/hidroklorotiyazid kombinasyonlarıyla tedavi edildiklerinde
sıçanlarda fetal toksisite gözlenmiştir (önemli derecede azalan fetal vücut ağırlıklarıyla
kanıtlanır) (Bkz. Bölüm 4.3 ve 4.6).
6. FARMASÖTİK ÖZELLİKLER
6.1. Yardımcı maddelerin listesi
Cellactose 80 (laktoz monohidrat, mikrokristalin selüloz)
Prejelatinize Nişasta
L-Hidroksi propil selüloz LH 11
Mikrokristalin selüloz PH 102
Gliseril Dibehenat
Magnezyum Stearat
Film kaplama maddesi:Advantia Preferred Pink (Hipromelloz, kopolividon, polietilen glikol,
kaprilik kaprik trigliserid, polidekstroz, titanyumdioksit (E171), kırmızı demiroksit (E172),
sarı demiroksit (E172))
6.2. Geçimsizlikler
İlgili değildir.
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında ve ambalajında saklanır.
196.5. Ambalajın niteliği ve içeriği
HDPE formaturalı Alüminyum-Alüminyum blisterler
28 film tablet içeren blister ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
NOBEL İLAÇ PAZARLAMA VE SANAYİİ LTD.ŞTİ.
İnkılap Mah. Akçakoca Sok.No:10 Ümraniye 34768 İstanbul
8. RUHSAT NUMARASI
234/70
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 24.08.2011
Ruhsat yenileme tarihi:
10. KÜB’ÜN YENİLENME TARİHİ
20