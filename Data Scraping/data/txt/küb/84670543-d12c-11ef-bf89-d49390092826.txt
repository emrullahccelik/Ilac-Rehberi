KISA ÜRÜN BİLGİSİ
1. BEŞERİ TIBBİ ÜRÜNÜN ADI
MAJEZİK %0.25 oral sprey
2. KALİTATİF VE KANTİTATİF BİLEŞİM
Etkin madde:
30 ml oral sprey 0.075 g flurbiprofen (%0.25) içerir.
Yardımcı maddeler:
Metil paraben 0.027 g
Propil paraben 0.006 g
Yardımcı maddeler için 6.1’e bakınız.
3. FARMASÖTİK FORM
Oral sprey
Mavi renkli çözelti.
4. KLİNİK ÖZELLİKLER
4.1 Terapötik endikasyonlar
Orofarenjiyal alana da bağlı (örn. dişeti iltihapları, ağız iltihapları, yutak iltihapları) ağrılarda
rahatsızlığı giderici, antiinflamatuar olarak semptomatik tedavide kullanılır. Diş tedavileri
sonrasında da koruyucu olarak kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Günde 3 defa ilgili bölgeye doğrudan 3 püskürtme yapılarak uygulanır. Her bir püskürtme
0.13 ml olup, 0.325 mg flurbiprofen içerir.
Uygulama şekli:
MAJEZİK oral sprey ağızda ilgili bölgeye püskürtülerek uygulanır, yutulmamalıdır.
Uygulama sırasında aşağıdaki yönlendirmeleri takip ediniz:
I. Majezik % 0.25 Oral Sprey şişesini Şekil 1’de olduğu gibi dik konumda tutunuz.
Şekil 1
1/6II. Majezik % 0.25 Oral Sprey şişesinin başlık kısmında yer alan sprey kolunu
Şekil 2 ve Şekil 3’de olduğu gibi nazikçe sağa veya sola çevirerek yatay
konuma getiriniz. Uygulama aparatlarının yerlerinden çıkarılmamasına
özen gösteriniz.
Şekil 2 Şekil 3
III. İlk kullanımda, yüzden uzak bir yöne doğru tutarak, düzenli bir püskürtme elde
edinceye kadar pompalama düğmesine birkaç kez basınız.
IV. Başınız dik ve karşıya bakar pozisyonda iken, Şekil 4’de olduğu gibi sprey kolunu
ağız içerisinde ilgili bölgeye yönlendirerek pompalama düğmesine önerilen sayıda
basarak uygulayınız. (Bkz. Uygun kullanım ve doz/uygulama sıklığı için talimatlar)
Şekil 4
V. Uygulama sonrasında sprey kolunu Şekil 1’de olduğu gibi tekrar aşağı bakacak
pozisyona getiriniz. Şişeyi kutusuna yerleştirerek dik duracak şekilde saklayınız.
VI. Ürünün sprey kolunu ve kapağını yerinden çıkarmayınız, yıkamayınız.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda dikkatli kullanılmalıdır.
Karaciğer yetmezliği:
Karaciğer yetmezliği olan hastalarda dikkatli kullanılmalıdır.
Pediyatrik popülasyon:
12 yaş altı çocuklarda kullanılmamalıdır.
Geriyatrik popülasyon:
Yaşlılarda kullanımı ile ilgili veri bulunmamaktadır.
2/64.3 Kontrendikasyonlar
- Flurbiprofene veya ürünün formülünde bulunan yardımcı maddelerden herhangi birine karşı
aşırı duyarlılığı olanlarda,
- Asetilsalisilik asit veya diğer steroid olmayan antiinflamatuar ilaçlara karşı hassasiyeti
olanlarda,
- Önceden bronkospazm, asetilsalisilik asit ya da diğer steroid olmayan antiinflamatuar
ilaçların kullanımına bağlı rinit ya da ürtiker geçiren hastalarda,
- Peptik ülseri olan veya geçmişte bu hastalığı geçirmiş olan hastalarda kontrendikedir.
4.4 Özel kullanım uyarıları ve önlemleri
Haricen kullanılır.
MAJEZİK oral sprey ağızda ilgili bölgeye püskürtülerek uygulanır, yutulmamalıdır.
Böbrek yetmezliği, kalp yetmezliği ya da karaciğer yetmezliği olan hastalarda dikkatli
kullanılmalıdır.
Metil paraben ve propil paraben içerdiğinden alerjik reaksiyonlara (muhtemelen gecikmiş)
sebebiyet verebilir.
4.5 Diğer tıbbi ürünler ile etkileşimler ve diğer etkileşim şekilleri
Flurbiprofen, furosemidin diüretik faaliyetini nadiren azaltabilir. Ayrıca, flurbiprofen nadiren
antikoagülan ilaçlarla etkileşime girebilir. Bunun yanı sıra flurbiprofenin digoksin, tolbutamid
ve antiasit ile bir etkileşimi yoktur.
4.6 Gebelik ve laktasyon
Genel tavsiye
Gebelik kategorisi C (3. trimesterde D)’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda flurbiprofen kullanımıyla ilgili herhangi bir
veri yoktur.
Gebelik dönemi
Hayvanlar üzerinde yapılan çalışmalarda flurbiprofenin teratojenik etkisinin bulunmadığı
gösterilmiş olmasına rağmen insanlar üzerindeki çalışmaların yetersizliğinden dolayı
flurbiprofen, hamilelerde oluşturacağı yarar fetüs üzerinde yapabileceği potansiyel zarardan
fazla ise kullanılmalıdır.
Laktasyon dönemi
Prostaglandin inhibitörü ilaçların yeni doğanlar üzerindeki olası yan etkileri nedeniyle
flurbiprofenin laktasyonda kullanılması tavsiye edilmez.
Üreme yeteneği/Fertilite
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
Flurbiprofenin araba ve makine kullanmaya etkisi konusunda çalışılmamıştır, fakat
farmakodinamik özellikleri ve genel emniyet profiline dayanılarak bir etki oluşturması
beklenmez.
3/64.8 İstenmeyen etkiler
İstenmeyen yan etkilerin sınıflandırılmasında aşağıdaki sistem kullanılmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1000 ila <1/100), seyrek
(≥1/10000 ila <1/1000), çok seyrek (<1/10000), bilinmiyor (eldeki verilerden hareketle
tahmin edilemiyor).
Genel bozukluklar ve uygulama bölgesine ilişkin hastalıklar
Bilinmiyor:
Hassasiyet bulguları
Lokal irritasyonlar
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Etkin maddenin düşük oranda bulunması ve lokal kullanım göz önünde bulundurulduğunda,
doz aşımı durumlarının görülebilmesi olası değildir. Doz aşımı durumunda, uygun
semptomatik tedaviler uygulanmalıdır.
Doz aşımının semptomları mide bulantısı, kusma, gastrointestinal rahatsızlıklar olabilir.
5. FARMAKOLOJİK ÖZELLİKLER
Genel özellikler
5.1 Farmakodinamik özellikler
Farmakoterapötik grup: Boğaz preparatları
ATC Kodu: R02AX01
MAJEZİK, antiinflamatuar, analjezik ve antipiretik etki gösteren nonsteroidal bir
antienflamatuvar ilaç olan flurbiprofen içerir. Flurbiprofenin etki mekanizması, diğer
nonsteriodal antiinflamatuar ilaçlarda olduğu gibi tamamen anlaşılamamış olup, prostaglandin
sentetaz inhibisyonuyla ilgili olduğu düşünülmektedir.
Diğer NSAİ ilaçlarda olduğu gibi; flurbiprofen, vücut dokularında COX-1 ve COX-2
izoenzimleri dahil olmak üzere siklooksijenazı (COX) inhibe ederek prostaglandin sentezini
inhibe eder. Flurbiprofen, en güçlü prostaglandin inhibitor aktivite gösteren NSAİ ilaçlardan
biridir.
5.2 Farmakokinetik özellikler
Emilim
Flurbiprofen pasif difüzyonal mekanizma yoluyla bukal olarak absorbe edilir. Bukal membran
esas itibariyle bir lipid membrandır ve flurbiprofen yüksek lipid çözünürlüğü nedeniyle, bukal
mukozadan kolayca geçer. Flurbiprofen zayıf asittir ve bunun sonucu olarakta absorpsiyon
oranları pH değişkenlidir.
Flurbiprofen, antiinflamatuar etkisinden dolayı periodontal hastalıkların tedavisinde ve
önlenmesinde kullanılır. Lokal olarak ağza uygulandığında etkisi lokal olacağından, yüksek
sistemik konsatrasyon gerekmemektedir. Bu endikasyon için bukal olarak zayıf absorpsiyon
istenilir.
4/6MAJEZİK oral sprey haricen kullanılan lokal etkili bir ilaçtır. Bu nedenle tarife uygun
kullanımında yutulmaması gerekir. MAJEZİK oral sprey kullanımında anlamlı bir sistemik
etki beklenmez. Bununla birlikte, flurbiprofenin oral yolla kullanılan 50-100 mg’lık tedavi
dozlarında aşağıdaki farmakokinetik özellikler bulunur:
Dağılım
Yaklaşık 1,5-2 saat içinde plazma doruk seviyelerine ulaşır. Hem R- hem de S-flurbiprofenin
görünen dağılım hacmi (Vz/F) yaklaşık 0.12 L/Kg'dır. Her iki flurbiprofen enantiomeri de
%99'un üzerinde bir oranla albumin başta olmak üzere plazma proteinlerine bağlanır. Plazma
proteinlerine bağlanma, tavsiye edilen dozlarla elde edilen tipik ortalama kararlı durum
konsantrasyonlarında (≤10 µg/ml) nispeten sabittir.
Biyotransformasyon
İnsan plazması ve idrarında çok sayıda flurbiprofen metaboliti saptanmıştır. Bu metabolitler
arasında, flurbiprofen’in 2 önemli metaboliti [(2-(2-floro-4-hidroksi-4- bifenil)] ve [(2-(2-
floro-3-hidroksi-4-metoksi-4-bifenil, ayrıca 4'-hidroksi-flurbiprofen, 3',4'-dihidroksi-
flurbiprofen, 3'-hidroksi-4'-metoksi- flurbiprofen, bunların konjugatları ve konjuge
flurbiprofen yer almaktadır. Diğer arilpropiyonik asit türevlerinin (örneğin, ibuprofen) aksine,
R-flurbiprofenin S-flurbiprofene metabolize olması minimal düzeyde gerçekleşmektedir.
Yapılan in vitro çalışmalar, sitokrom P450 2C9'un flurbiprofenin ana metaboliti olan 4'-
hidroksi-flurbiprofen'in metabolizmasında önemli bir rol oynadığını göstermiştir. 4'-hidroksi-
flurbiprofen metaboliti, hayvan enflamasyon modellerinde çok az antienflamatuvar aktivite
göstermiştir. Flurbiprofen, metabolizmasını değiştiren enzimleri indüklememektedir.
Bağlanmamış durumdaki flurbiprofenin toplam plazma klirensi stereoselektif olmayıp,
terapötik aralıkta kullanıldığında flurbiprofenin klirensi dozdan bağımsızdır.
Eliminasyon
Eliminasyon yarılanma ömrü 3 ila 4 saat arasında değişir.
İlacın kullanımı sonrasında flurbiprofenin %3'ten azı değişmeden idrarla atılır ve idrarda
elimine olan dozun yaklaşık %70'ini ana ilaç ve metabolitleri oluşturur. %20’si serbest ve
konjuge formda, yaklaşık %50’si ise hidroksilenmiş metabolitleri halinde idrarla vücuttan
atılır. Renal eliminasyon flurbiprofen metabolitlerinin önemli bir eliminasyon yolu olduğu
için, orta veya şiddetli böbrek yetmezliği bulunan hastalarda, flurbiprofen metabolitlerinin
birikimini önlemek amacıyla doz ayarlaması yapmak gerekebilir. R- ve S-flurbiprofenin
ortalama terminal yarı ömürleri (t½) sırasıyla 4.7 ve 5.7 saat olup, birbirleriyle benzerdir.
Çoklu doz uygulaması sonrasında flurbiprofen birikimi çok az olmuştur.
Doğrusallık / Doğrusal olmayan durum
Flurbiprofen’in farmakokinetiği doğrusaldır. Plazma düzeyleri verilen doza bağlı olarak artış
gösterir.
5.3 Klinik öncesi güvenlilik verileri
Klinik öncesi veriler, konvansiyonel güvenilirlik farmakolojisi, tekrarlanan doz toksisitesi,
genotoksisite, karsinojenik potansiyel, üreme için toksisite araştırmalarına dayanarak insanlar
için özel tehlike ortaya koymamıştır. Tavşan ve sıçanlarda gerçekleştirilen üreme
çalışmalarında gelişim bozukluğu görülmemiştir. Ancak, hayvan çalışmaları her zaman
insanlardaki yanıtı yansıtmayabilir. Gebe kadınlarda gerçekleştirilmiş yeterli ve iyi kontrollü
çalışmalar mevcut değildir.
5/66. FARMASÖTİK ÖZELLİKLER
6.1 Yardımcı maddelerin listesi
Sorbitol
Sakkarin sodyum
Gliserin
Polioksil 40 hidrojene hint yağı
Metil paraben
Propil paraben
Etil alkol (%96)
Patent blue E131 (mavi)
Mentol
Sodyum hidroksit
Saf su
6.2 Geçimsizlikler
Bugüne kadar belirlenmiş herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Püskürtme başlıklı dozaj pompalı, krimp kapamalı, 30 ml amber renkli cam flakon ve karton
kutu ambalaj.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : 34460 İstinye – İstanbul
Tel : (212) 362 18 00
Faks : (212) 362 17 38
8. RUHSAT NUMARASI
231/27
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.04.2011
Ruhsat yenileme tarihi: -
10. KÜB’ÜN YENİLENME TARİHİ
…/.../……
6/6