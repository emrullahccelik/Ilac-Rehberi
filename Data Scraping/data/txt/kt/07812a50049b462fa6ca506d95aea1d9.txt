1/9 KULLANMA TAL İMATI 
 
LACTOSOFT  2.5 mg y umuşak kapsül  
Ağızdan alınır.  
 
• Etkin madde: Sodyum  pikosülfat. 
Her bir LACTOSOFT  2.5 mg yumuşak kapsül , 2.5 miligram sodyum pikosülfat içerir.  
• Yardımcı madde ler: Propilen glikol, polietilen glikol 400, jelatin  (sığır kaynaklı) , 
gliserol, s orbitol/ sorbitan a nidrisorb 85/70/00. 
 
 
 
    
Bu Kullanma Talimatında:  
 
1.   LACTOSOFT  nedir ve ne için kullanılır?  
2.   LACTOSOFT ’u kullanmadan önce dikkat edilmesi gerekenler  
3.   LACTOSOFT  nasıl kullanılır?  
4.   Olası yan etkiler nelerdir? 
5.   LACTOSOFT  'un saklanması  
 Başlıkları yer almaktadır. 
 1.   LACTOSOFT  nedir ve ne için kullanılır?  
• LACTOSOFT , berrak, renksiz çözelti içeren açık sarı renkli, şeffaf yuvarlak yumuşak 
kapsüllerdir.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde , doktorunuza bu 
ilacı kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
 2/9 • LACTOSOFT  2.5 mg y umuşak kapsüller çocuk emniyet kilitli beyaz plastik kapaklı, 16 
ml, şeffaf, renksiz plastik şişe  içine ambalajlanır. Her karton kutu kullanma talimatı ile 
birlikte 50 adet yumuşak kapsül içerir.  
• LACTOSOFT ’un etkin maddesi olan sodyum pikosülfat, triarilmetan adındaki bir ilaç  
grubuna aittir.  
Sodyu m pikosülfat lokal etkili, yumuşatıcı özellik taş ıyan bir maddedir; etkisini sadece 
bağırsaklarda gösterir. Belirgin bir emilimi yoktur. Bağırsak hareketlerini artırır, bağ ırsak  
içinde su ve elektrolit toplanmasını artırır. Sonuçta dışkı yumuşar, bağırsaklardan geçiş 
zamanı  kısalır ve dışkılama uyarısı ger çekleş ir. 
• LACTOSOFT kabızlığın kısa süreli tedavisinde ve herhangi bir nedene bağlı kabızlığın 
giderilmesinde kullanılmak içindir.  
• Diğer laksatiflerde olduğu gibi, günlük olarak veya uzun süre kabızlığın sebebini bulmak için tam bir tanısal değerlendirme yapılmaksızın LACTOSOFT  kullanılmamalıdır.  
• LACTOSOFT  kilo vermeye yardımcı olmaz.  
 
2.   LACTOSOFT ’u kullanmadan önce dikkat edilmesi gerekenler  
LACTOSOFT ’u aşağıdaki  durumlarda KULLANMAYINIZ  
Eğer; 
- Sodyum pikosülfata , triarilmetan grubu ile ilişkili etkin maddelere  veya LACTOSOFT 
içindeki yardımcı maddelerden herhangi birine  karşı alerjik (aş ırı duyarlı) iseniz;  
- Bağırsak düğ ümlenmesi (ileus) varsa;  
- Bağırsaklarda tıkanıklık varsa;  
- Bulantı ve kusmanın eşlik ettiği, ateşli veya ateşsiz şiddetli, aniden oluşan karın ağrısı 
(örneğin apandisit) varsa;  
- Aniden gelişen iltihabi mide -bağırsak hastalığınız varsa;  
- Vücudunuzda aş ırı su kaybetme durumu varsa ; 
- Hasta 4 yaşından küçük bir çocuk ise.  
Kabızlık karın ağrısı, kusma ve ateş gibi diğer belirtilerle birlikte ciddi bir hastalığın işareti 
(bağırsak tıkanması ya da aniden gelişen karın iltihabı gibi) olabilir. Şayet bu belirtilerden 
herhangi birisi varsa, LACTOSOFT  ya da başka ilaçlar almamalı ve acilen tıbbi destek 
almalısınız.  
Su ve mineral dengenizi bozan bir durumunuz varsa (örneğin, ağır böbrek işlev yetmezliğiniz varsa) LACTOSOFT ’u sadece tıbbi gözetim altında kullanmalısınız.  3/9 LACTOSOFT ’u aşağıdaki  durumlarda D İKKATL İ KULLANINIZ : 
LACTOSOFT  S kullanmadan önce doktorunuzla veya eczacınızla konuşunuz.   
Belirtileriniz kendiliğinden artıyorsa, bir süredir inatçıysa ve/veya bunlara dışkıda kan veya 
ateş belirtileri eşlik ediyorsa, doktorunuza danışmalısınız ve LACTOSOFT  ile tedaviye 
başlamadan önce muayene olmalısınız. Çünkü bağırsak hareketlerinizdeki herhangi bir 
rahatsızlık ya da değişiklikler ciddi bir hastalığın belirtisi olabilir.  
LACTOSOFT  tıbbi muayeneden önce günlük olarak sürekli veya uzun süre alınmamalıdır. 
LACTOSOFT ’un kesilmesi belirtilerin geri dönmesine neden olabilir. Eğer LACTOSOFT  
kronik ( uzun süreli) kabızlık için uzun süre kullanılırsa belirtiler kabızlığın kötüleşmesi ile 
ilişkili olabilir.  
Uzun süreli ya da aşırı kullanım, sıvı ve elektrolit dengesizliğine ve kanda potasyum 
eksikliğine yol açabilir.  
LACTOSOFT  alan hastalarda baş dönmesi  ve/veya bayılma bildirilmiştir. Bu olgulara ilişkin 
bilgiler, bayılma olaylarının dışkılama işlemine, ıkınma veya karın ağrısına karşı oluşan 
dolaşım tepkilerine bağlı olabileceğini düşündürmektedir (dışkılama sırasındaki ıkınmaya 
bağlı veya kabızlığın yol açtığı ağrıya bağlı bayılma, diğer bir adıyla dışkılama baygınlığı).  
 
Çocuklar  
LACTOSOFT , 4 yaşın altındaki çocuklara verilmemelidir. LACTOSOFT , 4 yaşından 10 
yaşına kadar (10 yaşındakiler dahil) çocuklarda sadece doktor kontrolü ile kullanılmalıdır.  
Bu uyarılar, geçmişteki herhangi bir dönemde dahi olsa, sizin için geçerliyse lütfen 
doktorunuza danışınız.  
 LACTOSOFT ’un yiyecek ve içecek  ile kullanılması:  
LACTOSOFT  yeterli miktarda su ile yutulmalıdır.  
Hamilelik  
İlacı kullanmadan önce  doktorunuza veya eczacınıza danışınız .  
Eğer hamileyseniz veya emziriyorsanız ya da hamile olabileceğinizi düşünüyorsanız ya da 
hamile kalmayı planlıyorsanız bu ilacı kullanmadan önce doktorunuza veya eczacınıza danışınız. Hamile kadınlarda yeterli klinik  çalışma yoktur. LACTOSOFT  mümkünse gebelik 
boyunca kullanılmamalıdır.  4/9 Tedaviniz sırasında hamile olduğunuzu fark ederseniz , hemen doktorunuza veya eczacınıza 
danışınız.  
 
Emzirme  
İlacı kullanmadan önce  doktorunuza veya eczacınıza danışınız . 
LACTOSOFT  'un anne sütüne geçmediği gösterilmiştir. LACTOSOFT ’un emzirme 
döneminde kullanılıp kullanılamayacağı konusunda doktorunuza danışınız.  
 
Araç ve makine kullanımı  
Normalde, önerilen dozlarda LACTOSOFT ’un araç ve makine kullanma becerileri üzerine 
olumsuz etkil erinin olması beklenmez. 
Ancak, eğer sizde baş dönmesi ya da bilinç kaybı (bayılma) ya da karında kramplar gibi durumlar ortaya çıkarsa, araba kullanma ve makine işletme yeteneği azalabilir.   
 LACTOSOFT ’un içeriğinde bulunan bazı yardımcı maddeler hakkında önemli bilgiler  
LACTOSOFT  sorbitol içerme ktedir. Eğer daha önceden doktorunuz tarafından bazı şekerlere 
karşı tahammülsüzlüğünüz (intolerans) olduğu söylenmişse, bu tıbbi ürünü almadan önce 
doktorunuzla t emasa geçiniz . 
Diğer ilaçlarla birlikte kullanımı 
Antibiyotikler (bakterilerin sebep olduğu enfeksiyonların tedavisinde kullanılan ilaçlar) ile birlikte kullanıldığında, LACTOSOFT ’un dışkı yumuşatıcı etkisi azalabilir.  
LACTOSOFT ’un aşırı dozlarda alınması kanda potasyum ve diğer tuzların dengelerinin 
bozulması ile sonuçlanabilir. Böyle bir dengesizlik riski aynı anda alınan idrar söktürücü 
ilaçlar (furosemid gibi) veya kortikosteroidler olarak adlandırılan ilaçlar (prednisolon gibi)  ile 
artabilir. Bu durum kalp fonksiyonu bozukluklarına ve kas zayıflığına neden olabilir ve kardiyak glikozitlerine (kalp işlevini iyileştirmek için kullanılan bir ilaç sınıfı) karşı 
hassasiyeti artırabilir.   
Eğer reçeteli ya d a reçetesiz herhangi bir ilacı ş u anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
3.   LACTOSOFT  nasıl kullanılır?  
Uygun kullanım ve doz/uygulama sıklığı için  talimatlar:  
LACTOSOFT ’u her zaman için tam olarak doktorunuzun söylediği şekilde alınız. Eğer emin 
değilseniz, doktorunuza ya da eczacınıza sormalısınız.  5/9 Doktor tarafından başka türlü tavsiye edilmediği takdirde, aşağıdaki dozlar önerilir:  
Yetişkinler: 
Normal tek doz: 2 -  4 kapsül  
(5 - 10 mg sodyum pikosülfata eşdeğer)  
Günlük en yüksek doz: 4 kapsüldür. 
 
Çocuklar:  
4 yaşından küçük çocuklarda kullanılmaz. 
4 yaş ve üzerindeki çocuklar: 1 -  2 kapsül (2,5 -  5 mg sodyum pikosülfata eşdeğer).  
4 yaşından 10 yaşına kadar (10 yaşındakiler dahil) çocuklarda sadece bir doktor tarafından reçetelenmesi halinde kullanılmalıdır.  
Günlük en yüksek doz: 2 kapsüldür. En düşük doz ile başlanması önerilir. Dışkının düzenli olarak çıkmasını sağlayabilmek için 
önerilen en yüksek doza kademeli ola rak ayarlanır.  
 Uygulama yolu ve metodu:  
LACTOSOFT  yeterli miktarda sıvı ile akşamları alınmalıdır. Normalde LACTOSOFT  
aldıktan yaklaşık 10 -12 saat sonra bağırsak hareketi görülür. Kapsüllerin etkisini göstermesi 
için yeterli zaman veriniz, bağırsak hareke ti başlatmak için kendinizi zorlamayınız. 
LACTOSOFT  gün boyunca devamlı olarak veya uzun dönem doktor gözetimi olmaksızın 
kullanılmamalıdır.  
Değişik  yaş gurupları:  
Çocuklarda kullanımı: Dört yaşından küçük olan çocuklarda kullanılmaz. 4 yaşından 10 
yaşına kadar (10 yaşındakiler dahil) çocuklarda sadece doktor tavsiyesi ile kullanılır. 
Yaşlılarda kullanımı: LACTOSOFT  yaşlılarda kullanımına ilişkin ek veri bulunmamaktadır. 
 
Özel  kullanım durumları:  
Böbrek/Karaciğer yetmezliği:  
LACTOSOFT ’un böbrek ya da karaciğer yetmezliğinde özel kullanım durumu yoktur.  
 
Eğer LACTOSOFT ’un etkisinin çok güçlü veya zayıf olduğuna dair bir izleniminiz var ise  
doktorunuz veya eczacınız ile konuşunuz.  
 6/9 Kullanmanız gerekenden daha fazla LACTOSOFT  kullandıysanız:  
LACTOSOFT  yüksek dozlarda alındığında ishal ve karınla ilgili belirtiler oluşabilir. Tedavi 
belirtilere bağlıdır. İlacın yutulmasından sonra kısa zamanda kusturarak ya da mide yıkaması 
ile ilacın etkileri azaltılabilir. Ciddi su ve mineral kaybı doktor tarafından düzeltilmedir. 
Spazm (ani şiddetli ağrı, kramp) giderici ilaçların uygulanması yardımcı olabilir.  
Kabızlık tedavisi için önerilenden çok yüksek dozlarda sodyum pikosülfat ( LACTOSOFT ) 
alınması ile ilişkilendirilmiş kalın bağırsakta iç zarlarda kan akımında azalma veya kesilme olan vakalar bildirilmiştir.  
Not: 
Diğer yumuşatıcı ilaçlarla olduğu gibi LACTOSOFT  da, sürekli olarak aşırı dozlarda 
alındığında süreğen (kronik) ishal, karın ağrısı, kan potasyum düzeylerinde azalma, aldosteron üretiminde artış ve böbrek taşlarına yol açabilir. Yumuşatıcı ilaçların uzun süreli kötüye 
kullanımıyla (suistimaliyle) ilişkili olarak böbreklerde harabiyet, kanda bazik maddelerin 
artışı ve potasyum azlığına bağlı kas zayıflığı da bildirilmiştir.  
LACTOSO FT’tan kullanmanız gerekenden fazlasını  kullanmışsanız , bir doktor veya eczacı ile 
konuş unuz. 
 
LACTOSOFT  kullanmayı unutursanız : 
Eğer ilacınızı almayı unutursanız, o günü atlayınız ve bir sonraki gün normal dozunuzu alınız.
 
Aynı gün içerisinde iki doz almayınız.  
Unutulan dozları dengelemek için çift doz almayınız. 
Bu ilacın kullanımıyla ilgili baş ka sorularınız olursa, doktorunuza sorunuz. 
LACTOSOFT  ile tedavi sonlandığındaki oluşabilecek etkiler:  
Gerek görüldüğünde tedaviye ara verilebilir veya sonlandırılabilir.  
4.   Olası yan etkiler nelerdir?  
Tüm  ilaçlar gibi, LACTOSOFT ’un içeriğinde  bulunan maddelere duyarlı olan kişilerde  yan 
etkiler olabilir.  Bu etkiler ilacı kullanan herkeste görülmeyebilir. 
 
Aşağıdakilerden  biri olursa, LACTOSOFT  kullanmayı durdurunuz  ve DERHAL  
doktorunuza bildirin veya size en yakın hastanenin acil bölümüne  başvurunuz:  
- Deri reaksiyonları (döküntü, kaşıntı)  
- Bayılma  7/9 - Yüz, ağız ve boğazda şişme (anjiyonörotik ödem) ve bunlara eşlik edebilecek nefes 
darlığı ile birlikte olabilen şiddetli alerjik reaksiyonlar (aşırı duyarlılık)  
 
Eğer bunlardan sizde mevcut ise, sizin LACTOSOFT ’a karş ı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.  
Bu çok ciddi yan etkilerin hepsi oldukça seyrek görülür. 
 
İstenmeyen etkilerin sıklığı aşağıdaki sınıflandırma kullanılarak sıralanmıştır: 
Çok yaygın   : 10 hastanın en az 1’ini etkileyebilir. 
Yaygın   : 10 hastanın 1’inden az, fakat 100 hastanın 1’inden fazlasını 
etkileyebilir.  
Yaygın olmayan  : 10 hastanın 1’inden az, fakat 1000 hastanın 1’inden fazlasını 
etkileyebilir.  
Seyrek   : 10 hastanın 1’inden az, fakat 10000 hastanın 1’inden fazlasını 
etkileyebilir.  
Çok seyrek   : 10000 hastanın 1’inden azını etkileyebilir.  
Bilinmiyor   : sıklık eldeki verilerden hareketle tahmin edilemiyor.  
 
Çok yaygın:  
• İshal  
 
Yaygın:  
• Karın rahatsızlığı, karın ağrısı, karın krampları  
 
Yaygın olmayan:  
• Bulantı, kusma, baş dönmesi**  
Bilinmiyor:  
• Aşırı duyarlılık (alerji tepkileri)* , bilinç kaybı (bayılma)**, deri ve/veya mükoz 
membranlarda, örneğin yüz ve boğazda şişme gibi cilt reaksiyonları (anjiyoödem), nefes darlığı, ilaca bağlı döküntü (ilacın tetiklediği isilik, deri döküntüsü), kızarıklık ve ciltte kaşıntı  
*Yüz, ağız ve boğazda şişme (anjiyonörotik ödem) ve bunlara eşlik edebilecek nefes darlığı 
ile birlikte olabilen şiddetli alerjik reaksiyonlar (aşırı duyarlılık).  
 8/9 **Bu olaylar karın ağrılarına veya dışkılamaya karşı kan dolaşımının verdiği tepkilerle 
oluşabilir.  
(Bkz. Bölüm 2-  LACTOSOFT ’u aşağıdaki durumlarda DİKKATLİ KULLANINIZ).  
 
LACTOSOFT ’un uzun süreli ve aşırı kullanımı su, potasyum ve diğer elektrolitlerin kaybına 
sebep olabilir. Bunu kalp işlevinde bozukluklar ve kas zayıflığı izleyebilir. Bu bilhassa idrar 
söktürücüler veya kortikosteroidlerle birlikte kullanıldığında olabilir.  
Herhangi bir yan etki yaşarsanız LACTOSOFT ’un kullanımını durdurmalı ve tıbbi yardım 
almalısınız.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etkileri Bildirimi” ikonuna tık layarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağ lamış 
olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 5.   LACTOSOFT ’un saklanması  
LACTOSOFT ’u çocukların  göremeyeceği , erişemeyeceği  yerlerde ve ambalajında saklayınız . 
25°C ’nin altında ki oda sıcaklığında ve kuru bir yerde saklanmalıdır.  
Şişeyi kullandıktan sonra kapağını sıkıca kapatınız. 
 
Son kullanma tarihiyle uyumlu olarak kullanınız . 
Ambalajdaki son kullanma tarihinden sonra LACTOSOFT ’u kullanmayınız.  
Eğer üründe ve/veya ambalajında bozukluklar fark ederseniz LACTOSOFT’u kullanmayınız.  
Son kullanma tarihi geçmiş veya kullanılmayan ilaçları çöpe atmayınız! T.C. Çevre Şehircilik 
ve İklim Değişikliği Bakanlığınca belirlenen toplama sistemine veriniz.  
 
 9/9 Ruhsat Sahibi:  
World Medicine İlaç San ve Tic. A.Ş.  
Bağcılar/ İstanbul  
 
Üretim Yeri:  
World Medicine İlaç San ve Tic. A.Ş.  
Bağcılar/İstanbul  
 Bu kullanma talimatı 29.11.2022 tarihinde onaylanmıştır . 