KISA ÜRÜN BİLGİSİ
1. BEŞERİ TIBBİ ÜRÜNÜN ADI
AZENOSE 0,14 mg/püskürtme burun spreyi, çözelti
2. KALİTATİF VE KANTİTATİF BİLEŞİM
Etkin madde:
1 sprey püskürtmesi (0,14 ml) 0,14 mg azelastin hidroklorür içerir.
Yardımcı maddeler:
Yardımcı maddeler için bakınız bölüm 6.1.
3. FARMASÖTİK FORM
Nazal sprey
Çözelti
4. KLİNİK ÖZELLİKLER
4.1. Terapötik endikasyonlar
AZENOSE antialerjik/antihistaminik bir ajandır.
Mevsimsel alerjik rinit (saman nezlesi) ve mevsimsel olmayan (perenial) alerjik rinit ile
burun akıntısı, burun tıkanıklığı ve postnazal akıntı gibi vazomotor rinit semptomlarının
tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde önerilmediği takdirde;
Her bir burun deliğine, günde 2 defa bir sprey sıkılır (sabah ve akşam; günlük toplam doz 0,56
mg azelastin hidroklorüre eşdeğer).
Vazomotor rinitin semptomatik tedavisinde her burun deliğine günde 2 defa iki sprey sıkılır.
AZENOSE ile tedavi süresi semptomların tipine, şiddetine ve gelişimine bağlıdır. AZENOSE
uzun dönem tedavide kullanılabilir.
Uygulama şekli:
Burun içerisine uygulama içindir.
Kullanırken sprey ve baş dik olarak tutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Normal dozlarda kullanılabilir. Doz ayarlamasına gerek yoktur.
Pediyatrik popülasyon:
Mevsimsel alerjik rinitte ve perenial (mevsimsel olmayan) alerjik rinitte 6 yaşından küçük
çocuklarda güvenliliği ve etkililiği belirlenmemiştir. 6 yaşından büyük çocuklar için önerilen
dozlarda kullanılır. Doz ayarlanmasına gerek yoktur. Vazomotor rinitin semptomatik
tedavisinde 12 yaş ve üzeri çocuklarda kullanılır.
Geriyatrik popülasyon:
Normal erişkin dozunda kullanılabilir. Doz ayarlanmasına gerek yoktur.
1 / 64.3. Kontrendikasyonlar
• Azelastin veya AZENOSE’ nin içerdiği maddelerden herhangi birine karşı aşırı
duyarlılığı olanlarda
• 6 yaşın altındaki çocuklarda
4.4. Özel kullanım uyarıları ve önlemleri
Bildirilmemiştir.
4.5. Diğer tıbbi ürünler ile etkileşimler ve diğer etkileşim şekilleri
AZENOSE ile herhangi bir etkileşim bildirilmemiştir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlara verilirken tedbirli olunmalıdır.
Gebelik dönemi
Azelastinin gebe kadınlarda kullanımına ilişin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (Bkz. Bölüm
5.3). İnsanlara yönelik potansiyel risk bilinmemektedir.
AZENOSE, gerekli olmadıkça gebelik döneminde kullanılmamalıdır.
Laboratuar hayvanlarında test edilen terapötik doz aralığının üzerindeki dozlarda herhangi bir
teratojenik etki kanıtı oluşmamasına rağmen, mevcut terapötik yaklaşım AZENOSE’ nin
gebeliğin ilk üç ayında kullanımını önermemektedir.
Laktasyon dönemi
Emzirme döneminde güvenliliğe dair kanıtlar yetersiz olduğundan AZENOSE emziren
annelerde kullanılmamalıdır.
Üreme yeteneği/Fertilite
Hayvanlar üzerinde yapılan çalışmalarda oral uygulama sonrası fertilite üzerine etkiler
gözlenmiştir (bkz. Bölüm 5.3).
4.7. Araç ve makine kullanımı üzerindeki etkiler
Çok nadiren, AZENOSE kullanılırken, hastalığın kendisinin de neden olabileceği bitkinlik,
(yorgunluk, halsizlik), baş dönmesi veya güçsüzlük hissi görülebilir. Bu vakalarda araç ve
makine kullanım yeteneği etkilenebilir. Bu etkiler, alkol ve reaksiyon zamanı üzerine negatif
etkisi olan diğer ilaçlar ile birlikte kullanım durumunda artabileceği için, özel dikkat
gösterilmelidir.
2 / 6AZENOSE tedavisi sırasında, hastalara araç ve makine kullanırken dikkatli olmaları
söylenmelidir.
4.8. İstenmeyen etkiler
Şu terimler ve sıklık dereceleri kullanılmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek (≥ 1/10.000 ila < 1/1.000): çok seyrek (<1/10.000), bilinmiyor (eldeki verilerden
hareketle tahmin edilemiyor).
AZENOSE için bildirilen istenmeyen etkiler:
Bağışıklık sistemi hastalıkları
Çok seyrek: Aşırı duyarlılık reaksiyonları
Sinir sistemi hastalıkları
Yaygın: Uygun olmayan uygulama (başın geriye yaslanması, bkz. Bölüm 4.2) bazen bulantıya
neden olan bir acı tat duygusu oluşturabilir.
Çok seyrek: Vertigo
Solunum, göğüs bozuklukları ve mediastinal hastalıklar
Yaygın olmayan: Sprey uygulanması ile inflamasyonlu nazal mukozada iritasyon (Örn. yanma,
karıncalanma), hapşırma ve burun kanaması.
Gastrointestinal hastalıklar
Seyrek: Bulantı
Deri ve deri altı doku hastalıkları
Çok seyrek: Deri döküntüsü, kaşıntı, ürtiker
Genel bozuklar ve uygulama bölgesine ilişkin hastalıklar
Çok seyrek: Hastalığın kendisinin de neden olabileceği halsizlik (yorgunluk, bitkinlik), baş
dönmesi veya güçsüzlük hissi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İnsanlarda toksik dozda azelastin hidroklorür uygulanmasına ait herhangi bir deneyim
bulunmamaktadır. Doz aşımı veya intoksikasyon durumunda, hayvan deneylerinin sonuçlarına
dayalı olarak merkezi sinir sistem rahatsızlıkları (sersemlik, konfüzyon, koma, taşikardi ve
hipotansiyon) beklenebilir.
Önerilen tedavi
Gelişen rahatsızlıkların tedavisi semptomatiktir. Bilinen bir antidotu yoktur. Doz aşımı çok
yeni gerçekleşmiş ise gastrik lavaj önerilir.
3 / 65. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antialerjik
ATC Kodu: R01AC03
Azelastin hidroklorür, bir Hı-antagonisttir ve dolayısıyla anti-alerjik etkili nispeten uzun yarı
ömürlü (t ≅20 saat) bir maddedir.
1/2
Kobaylarda yürütülen in vivo çalışmalar, insanlardaki tedavi dozlarında azelastinin
lökotrienler ve platelet aktive edici faktör ile oluşturulan bronşial konstriksiyonu da inhibe
etmektedir.
Hayvan deneylerindeki bu özelliklerinden dolayı, azelastin hidroklorür solunum yollarında
aşırı tepkiye neden olan inflamasyonu da baskılamaktadır. Hayvanlarda elde edilen bu
bulgular insanlarda azelastinin terapötik uygulaması için bir açıklama getirmemektedir.
5.2. Farmakokinetik özellikler
Emilim:
Alerjik rinitli hastalarda toplam günlük 0,56 mg azelastin hidroklorür dozundan (örn. her
bir burun deliğine günde iki kez bir sprey) 2 saat sonra gözlenen azelastin hidroklorürün
kararlı durum ortalama plazma konsantrasyonları yaklaşık 0,65 ng/ml olmuştur, ancak
klinik olarak anlamlı yan etkilerle sonuçlanmamıştır. Eğer günlük doz artırılırsa, doz-
lineer etkiden dolayı ortalama plazma düzeylerinde bir yükselme beklenebilir.
Oral uygulamadan sonra hayvan ve insanlarda azelastin hidroklorür hızla ve tama yakın
emilmektedir.
Dağılım:
Başlıca periferal organlara, özellikle akciğerlere, deri, kas, karaciğer ve böbreklere
dağılmaktadır, ancak beyne çok az miktarda geçmektedir.
Biyotransformasyon:
En önemli metabolik yolakları, azepin halkasının hidroksilasyonu, N-dimetilasyon ve
azepin halkasının oksidatif açılmasıdır.
Eliminasvon:
Azelastin hidroklorür ve metabolitleri yaklaşık olarak %75 feçes ile ve %25'i böbrekler
yoluyla atılmaktadır. Yarılanma ömrü yaklaşık 20 saattir.
Doğrusallık /Doğrusal Olmayan Durum:
Farmakokinetiği doğrusaldır.
5.3. Klinik öncesi güvenlilik verileri
Tekrarlanan uygulama ile toksisite: Azelastin hidroklorürün sıçanlarda ve köpeklerde
tekrarlanan oral uygulaması ile ilk toksik semptomlar insanlar için kullanılan maksimum
dozun 75 katını aşan dozlarda gözlenmiştir.
İnsanlarda kullanılan oral günlük terapötik doz 200 kattan fazla aşılınca, vücut ağırlığına
bağlı olarak sıçanlarda karaciğer (AST, ALT ve AP serum enzim aktiviteleri artışı, organ
ağırlığı artışı, sellüler hipertrofi, yağ infiltrasyonu) ve böbrekler (üre azotu artışı, idrar
volümü artışı, sodyum/potasyum ve klor sekresyonu artışı yanı sıra organ ağırlığı artışı)
hedef organ olarak gözlenmişlerdir.
4 / 6Genç ve erişkin hayvanlarda toksik olmayan doz, insanlarda kullanılan maksimum oral
günlük terapötik dozun en az 30 katıdır.
Azelastin hidroklorürün mümkün olan maksimum dozlarına kadar (vücut ağırlığına göre
insan intranazal terapötik dozunun sıçan: yaklaşık 130 katı; köpek: yaklaşık 25 katı) sıçan
ve köpeklerde 6 ay boyunca intranazal uygulaması lokal veya organa spesifik hiçbir toksisite
bulguları göstermemiştir.
Duyarlılaşma: Azelastin hidroklorür kobaylarda yapılan çalışmalarda duyarlılaştırıcı özellikler
göstermemiştir.
Mutajenite/Karsinojenite: Azelastin hidroklorür fare ve sıçanlarda yapılan in vivo ve in vitro
mutajenite çalışmaları ve karsinojenite çalışmalarında herhangi bir mutasyon veya tümör
oluşturma potansiyeli göstermemiştir.
Üreme toksisitesi: Hayvan deneylerinde azelastin hidroklorürün küçük miktarlarının plasentadan
geçtiği ve anne sütünde küçük miktarlarda bulunduğu bildirilmiştir.
Sıçanlarda, farelerde ve tavşanlarda oral uygulamadan sonra yapılan embriyotoksisite çalışmaları,
teratojenik etki bulgularının maternal toksik doz aralığında (68,6 mg/kg/gün) sadece farelerde
olduğunu göstermiştir.
Her üç türe verilen en küçük embriyotoksik doz 30 mg/kg/gün idi. Dişi sıçanlarda fertilite
bozuklukları 3 mg/kg/gün ya da üzerindeki dozların oral uygulamayı takiben gözlendi.
6. FARMASÖTİK ÖZELLİKLER
6.1. Yardımcı maddelerin listesi
Disodyum EDTA
Hidroksi propil metil selüloz
Disodyum monohidrojen fostat dodekahidrat
Sitrik asit monohidrat
Sodyum klorür
Deiyonize su
6.2. Geçimsizlikler
Herhangi bir etkileşim bildirilmemiştir.
6.3. Raf Ömrü
24 ay
Şişenin ağzının açılmasından sonra 6 aydan uzun süre ile kullanılmamalıdır.
6.4. Saklamaya yönelik özel tedbirler
25°C altındaki oda sıcaklığında saklayınız. Buzdolabında (+8°C’nin altında) saklamayınız.
6.5. Ambalajın niteliği ve içeriği
Doz ayarlı, PE pistonlu ve PP kapaklı, amber renkli cam şişede (Tip III) kullanıma sunulmuştur.
Bir şişe 10 ml çözelti içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
5 / 67. RUHSAT SAHİBİ
GENVEON İlaç San. ve Tic. A.Ş.
Maslak-Sarıyer/İSTANBUL
Tel.: 0 212 376 65 00
Faks: 0 212 213 53 24
8. RUHSAT NUMARASI
2020/104
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.05.2020
Ruhsat yenileme tarihi: -
10. KÜB'ÜN YENİLENME TARİHİ
6 / 6