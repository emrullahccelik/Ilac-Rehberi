KISA ÜRÜN BİLGİLERİ
1. BEŞERİ TIBBİ ÜRÜNÜN ADI
FERRO SANOL ® Damla
2. KALİTATİF VE KANTİTATİF BİLEŞİM
1 ml damla (yaklaşık 20 damla);
Etkin madde:
Demir (II)-glisin-sülfat-kompleksi 170.0 mg (30 mg Fe+2 eşdeğerdir)
Yardımcı madde (ler):
Sorbitol 650.0 mg
Yardımcı maddeler için 6.1’e bakınız.
3. FARMASÖTİK FORM
Damla
Yeşilimsi sarı veya hafif kahvemsi, berrak sıvı, tatlı ve portakal kokulu.
4. KLİNİK ÖZELLİKLER
4.1. Terapötik endikasyonlar
• Anemi gelişip gelişmemesine bakılmaksızın gizli ve açık-belirgin demir eksikliğinde
• Özellikle gebelik ve laktasyon döneminde, beslenme yetersizliğinde görülen demir
eksikliği anemisinde
• Çocuklukta, gebelik ve laktasyonda, diyetle düşük demir alımı olan kişilerde, akut ve
kronik kan kaybında görülen demir eksikliği anemisinde
• Anemi ile birlikte olan veya olmayan demir eksikliği tedavisinde kullanılır.
.
14.2. Pozoloji ve uygulama şekli
Pozoloji/uygulama sıklığı ve süresi
Tedavinin başlangıcında bir ile iki hafta süre ile günde 4 ile 6 kez yaklaşık 35 damla alınır. Bu
doz daha sonra genellikle günde 1 ile 2 kez yaklaşık 35 damlaya indirilir.
Serum ferritin değerleri izlenerek hemoglobin değerlerinin normale döndüğü görüldükten
sonra vücut demir depoları doluncaya kadar demir tedavisine devam edilir.
Uygulama şekli
Oral solusyon suyla iyice seyreltilmeli ve dişlerde meydana gelebilecek renklenmeyi önlemek
için pipet yardımıyla alınmalıdır.
Özel popülasyonlara ilişkin ek bilgiler
Böbrek/Karaciğer yetmezliği
Şiddetli böbrek hastalığına bağlı eritropoietin eksikliği durumunda, FERRO SANOL,
eritropoietin ile birlikte verilmelidir.
Pediyatrik popülasyon
Yeni doğanlarda ve küçük çocuklarda doz
2000 g vücut ağırlığında 2 ila 4 kez 2 damla Ferro Sanol
3000 g vücut ağırlığında 2 ila 4 kez 3 damla Ferro Sanol
4000 g vücut ağırlığında 2 ila 4 kez 4 damla Ferro Sanol
5000 g vücut ağırlığında 2 ila 4 kez 5 damla Ferro Sanol
10 kg ve üzeri vücut ağırlığında 2 ila 4 kez 10 damla Ferro Sanol
Geriyatrik popülasyon
Geriyatrik hastalarda herhangi bir doz değişikliği gerekmemektedir.
4.3. Kontrendikasyonlar
• Etkin maddeye veya ilacın içerdiği yardımcı maddelere karşı hassasiyeti olan kişilerde
• Özofagal striktur
• Hemokromatozis ve demir yüklenmesine işaret eden kronik hemoliz durumlarında,
sideroblastik anemilerde, kurşun anemilerinde, talasemi durumlarında yahut diğer
hemoglobinopatiye bağlı sekonder anemilerde
• Tekrarlanan kan nakillerinde kullanılmamalıdır.
24.4. Özel kullanım uyarıları ve önlemleri
• Mevcut gastrointestinal hastalığı olan (örn inflamatuvar barsak hastalığı, intestinal
striktür, divertikül, gastrit, mide ve barsak ülserleri) hastalarda dikkatli kullanılmalıdır.
• Ağır bir böbrek rahatsızlığına bağlı ikincil eritropoietin yetersizliğinde FERRO
SANOL’ün eritropoietin ile birlikte alınması gerekir.
• Özellikle; demir eksikliği yahut anemisi açıklanamayan yaşı ilerlemiş insanlarda
öncelikle demir eksikliği nedeninin yahut hemoraji kaynağının araştırılması
gerekmektedir.
• 6 yaş altı çocuklarda demir içeren ürünlerin yanlışlıkla alınması/yutulması fatal
(ölümcül) zehirlenmelere yol açar.
• Demir preparatları ile tedavi sırasında dişlerde renk değişimi görülebilir. Tıbbi ürünün
kullanımının sona ermesinin ardından, bu renk değişimi ya kendiliğinden geçer ya da
diş macunu veya sodyum bikarbonat (yemek sodası) ile fırçalama veya profesyonel
olarak dişlerin temizletilmesi sayesinde uzaklaştırılır.
• İçeriğinde bulunan sorbitol nedeni ile nadir kalıtımsal früktoz intoleransı olan
hastaların FERRO SANOL kullanmamaları gerekir.
• Bu tıbbi ürün az miktarda (her dozda 100 mg’dan daha az) etanol (alkol) içerir.
4.5. Diğer tıbbi ürünler ile etkileşimler ve diğer etkileşim şekilleri
Demir tuzlarının intravenöz uygulaması
Oral demir alımı ile birlikte intravenöz demir uygulaması sonucunda, transfer doygunluğuna
bağlı hızlı demir salımına bağlı olarak hipotansiyon veya kollaps oluşabilir. Kombinasyon
önerilmez.
Doksisiklin
Oral demir alımı doksisiklinin enterohepatik dolaşımını ve absorpsiyonunu inhibe eder.
Kombinasyondan kaçınılmalıdır.
Aşağıdaki kombinasyonlar doz ayarlamasını gerektirir.
Demir şelatlama ile pek çok ilacın absorpsiyonunu inhibe eder. Bu nedenle aşağıda
bahsedilen ilaçlarla FERRO SANOL alımı arasında mümkün olduğunca uzun bir aralık
bırakılmalıdır.
3Fluorokinolonlar
Demir tuzları fluorokinolonlar ile birlikte alındığında absorpsiyon ciddi şekilde bozulur.
Norfloksasin, levofloksasin, siprofloksasin, gatifloksasin ve ofloksasin absorpsiyonu demir ile
%30–90 arasında inhibe olur. Fluorokinolonlar FERRO SANOL’den en az 2 saat önce veya 4
saat sonra alınmalıdır.
Metildopa (L-form)
Demir (II)-glisin-sülfat- kompleksi metildopa ile aynı anda ya da 1 veya 2 saat önce
alındığında metildopanın biyoyararlanımı sırasıyla %83, %55 ve %42’ye düşer. Bu
bileşiklerin alınması arasındaki aralık mümkün olduğunca uzun olmalıdır.
Tiroid hormonları
Birlikte alındıklarında tiroksin absorpsiyonu demir tarafından inhibe edilir, bu durum tedaviyi
etkiler. Bu bileşiklerin alınması arasındaki aralık en az 2 saat olmalıdır.
Tetrasiklinler
Demir tuzları oral olarak alındıklarında tetrasiklin absorpsiyonunu inhibe eder. FERRO
SANOL ve doksisiklin hariç (yukarıda bahsedildi) diğer tetrasiklinler ile en az 3 saat ara ile
alınmalıdır.
Penisilamin
Demir ile şelat oluşturabileceğinden penisilamin absorpsiyonu azalır. Penisilamin FERRO
SANOL alınmasından en az 2 saat önce alınmalıdır.
Biofosfonatlar
Demir içeren preperatlar in vitro olarak biofosfonatlarla kompleks oluşturmuşlardır. Demir
tuzları biofosfonatlarla birlikte alındığında biofosfonat absorpsiyonu bozulur. Bu bileşiklerin
alımları arasındaki aralık en az 2 saat olmalıdır.
Levodopa
Demir sülfat ve levodopanın sağlıklı gönüllülerde simultane alımı levodopanın
biyoyararlanımını %50 azaltmıştır. Karbidopanın biyoyararlanımıda (%75) azalmıştır. Bu
bileşiklerin alınması arasındaki aralık mümkün olduğunca uzun olmalıdır.
Nonsteroidal antienflamatuvar ajanlar
Demir tuzları ile nonsteroidal antienflamatuarların birlikte alımı gastrointestinal mukozanın
iritasyonunu şiddetlendirebilir.
4Antiasitler
Oksidler, hidroksitler veya magnezyum, alüminyum ve kalsiyum tuzlarını içeren antiasitler
demir tuzları şelatlaştırırlar. Bu nedenle bu bileşik grupları ile demir alınması arasındaki
aralık mümkün olduğunca uzun olmalıdır, antiasit ile demir alımı arasındaki zaman minimum
2 saat olmalıdır.
Kalsiyum
Demir ve kalsiyumun birlikte kullanımı demir absorpsiyonunu azaltır. FERRO SANOL
kalsiyum içeren yemek ve içeceklerle birlikte alınmamalıdır.
FERRO SANOL’ün biyoyararlanımı yiyecek, süt, kahve ve çay içerisindeki demir kompleks
ajanları (fosfatlar, fitatlar ve oksalatlar) ile düşmektedir. Bu bileşik grupları ile demir alınması
arasındaki aralık minimum 2 saat olmalıdır.
Demir tedavisi sırasında benzidin testi pozitif çıkabilir.
Diğerleri
Ağız yoluyla demir alımında gayta renginde koyulaşma görülebilir, ancak bu gizli bir mide-
barsak-kanamasına dayanmamaktadır. Gaytada gizli kan testleri (Guajak Testi) hatalı olarak
pozitif sonuç verebilir.
4.6. Gebelik ve laktasyon
Genel tavsiye
Gebelik Kategorisi: A
Çocuk doğurma potansiyeli bulunan kadınlar / doğum kontrolü (kontrasepsiyon)
İyi yönetilmiş epidemiyolojik çalışmalar FERRO SANOL’ün gebelik üzerinde ya da
fetusun/yeni doğan çocuğun sağlığı üzerinde advers etkileri olduğunu göstermemektedir.
FERRO SANOL gebelik döneminde kullanılabilir.
Gebelik dönemi
FERRO SANOL gebelikte, lohusalıkta ve laktasyon döneminde organizmanın artan
gereksimlerini tam ve doğal şekilde karşılayan bir ilaç olduğundan bu dönemlerde hekimin
önerdiği şekilde düzenli olarak kullanımı gerekmektedir.
Laktasyon dönemi
Emzirilen çocuk üzerinde herhangi bir etki öngörülmemektedir. FERRO SANOL emzirme
döneminde kullanılabilir.
5Üreme yeteneği / Fertilite
Demir (II)-glisin-sülfat-kompleksinin klinik kullanımında mutajenezis ve fertilite üzerine
etkisi olması olası değildir.
4.7. Araç ve makine kullanımı üzerindeki etkiler
Araç ve makine kullanma üzerine herhangi bir olumsuz etkisi söz konusu değildir.
4.8. İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (≥1/10); yaygın (≥1/100 ila < 1/10); yaygın olmayan(≥1/1000, ila <1/100); seyrek
(≥1/10.000 ila <1/1000); çok seyrek (<1/10.000), bilinmeyen (eldeki verilerden hareketle
tahmin edilemiyor)
Gastrointestinal hastalıklar:
Yaygın: Karın bölgesinde rahatsızlık, kabızlık, diyare, bulantı, kusma, midede yanma, koyu
renkli dışkı.
Seyrek: Dişlerde renk değişimi.
Deri ve deri altı doku hastalıklar:
Çok seyrek: Ciltte hassasiyet reaksiyonları (örneğin; ürtiker, ekzantem, döküntü)
4.9. Doz aşımı ve tedavisi
Doz aşımı belirtileri
20 mg Fe+2/kg vücut ağırlığı dozu entoksikasyon olgularını beraberinde getirebilir. 60 mg
Fe+2/kg vücut ağırlığı ve üzerinde alınan dozlarda ağır toksik etkiler görülebilir. 200 ile 400
mg Fe+2/kg vücut ağırlığı arası dozlarda ise müdahale edilmediği takdirde ölüm ile sonuçlanır.
Küçük çocuklarda 400 mg Fe+2 gibi bir doz bile hayati tehlike yaratabilir.
Demir zehirlenmesi aşamalar halinde gerçekleşebilir. İlk aşamada, yani ilacın ağız yoluyla
alınmasından sonra ilk 30 dakika ile 5 saat arasında, huzursuzluk, mide ağrıları, mide
bulantısı, kusma ve ishal gibi belirtiler görülebilir. Gayta çaysı bir şekilde siyah bir renkte
olabilir ve kusmuk kan içerebilir. Şok, metabolik asidoz ve koma gelişebilir. Çoğunlukla
sonrasında görünüşte bir rahatlama aşaması olabilir ve bu aşama 24 saate kadar devam
edebilir. Sonrasında ise yine ishal, şok ve asidoz tekrarlayabilir. Konvülziyonlar, Cheyne-
Stoke şeklinde solunum, koma ve akciğer ödemi sonrasında durum ölümle sonuçlanabilir.
6Doz aşımı durumunda tedavi önlemleri
Tedavi absorpsiyonu engelleyen süt veya yumurta akından ibarettir. Spesifik antidot olarak
deferoksamin (Desferal) kullanılır. Demir zehirlenmesi tedavisinde 5–10 g desferoksamin
ağız yoluyla verilir ve eşzamanlı olarak 1 – 2 g parenteral olarak (I.M.) enjekte edilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antianemik
ATC Kodu: B03AA01
İnsan vücudu; erkeklerde 50 mg Fe+2/kg vücut ağırlığı ve kadınlarda 38 mg Fe+2/kg vücut
ağırlığı oranında demir içerir. Demir eksikliği, kanama, gıda demirinin yetersiz alımı, emilimi
veya kullanımı gibi çeşitli nedenlerden kaynaklanabilir. Yüksek biyoyararlanıma sahip demir
(II)-glisin-sülfat-kompleksi demir eksikliğini giderir.
Etki mekanizması
Glisin ile kompleks oluşturmuş demir, ince barsakta duodenum ve proksimal jejenumda
mukozal epitelyum hücrelerinden emilir. Burada non-hem gıda kaynaklarından gelen demir,
daha çözünür ferröz demire(Fe+2)indirgenir ve hem demirle birlikte hücre metabolizmasına
katılır. Demir ferrik(Fe+3) forma okside olarak hücre içi taşıyıcı moleküle bağlanır. Hücresel
taşıyıcı demirin bir kısmını mitokondriye, bir kısmını ferritin şeklinde depolanmak üzere
apoferritine, bir kısmını dolaşımdaki taşıyıcı molekül transferrini oluşturmak üzere
apotransferrine taşır. İntestinal mukoza hücrelerinde ferritin, alınan demirin ne kadarının
emileceğini belirler. Tüm apoferritinler demirle bağlandığında, barsak lümeninden demir
emilmez ve feçesle atılır.
Farmakodinamik özellikler
Oksijen taşınması
Demir, kırmızı kan hücrelerinde, hemoglobinin protein olmayan kısmı olan hem molekülü ile
birlikte bulunur. Bu nedenle, demir hücrelerin solunumu ve metabolizması için yaşamsal
değeri olan oksijenin ana taşıyıcısıdır. Demir, kas dokusunda myoglobinin yapısında da
bulunur.
7Hücresel oksidasyon
Demir, hücrelerde glukozun oksidasyonu ile enerji üretilen enzim sistemlerinde yaşamsal
öneme sahiptir. Örneğin, yüksek enerjili ATP bağlarını üreten elektron transport sistemlerinin
bir parçası olan sitokrom bileşiklerinin yapısına katılır.
Büyümede demir ihtiyacı
Büyüme sırasında pozitif demir dengesi gereklidir. Yeni doğanlarda sadece karaciğerde az bir
miktar demir depolanmıştır. Emzirilen bebekler sütten bir miktar demir alırlar. Demir,
büyümenin devamlılığı ve özellikle kızlarda adet dönemi için gerekli demir rezervlerinin
oluşturulması için gereklidir. Gebelik sırasında, genişleyen kan hacmi nedeniyle artan kırmızı
kan hücreleri ve fetüsün karaciğerinde depolanacak demir ihtiyacı nedeniyle kadının demir
ihtiyacı oldukça artar. Ayrıca, doğum sırasındaki kan kaybı da ilave demir ihtiyacı doğurur.
5.2. Farmakokinetik özellikler
Genel özellikler
Emilim:
FERRO SANOL’de etkin madde çözünmüş olarak yer alır. Bu nedenle optimal demir
absorpsiyonu için gerekli koşullar sağlanmıştır. Glisin ile kompleks oluşturmuş demir,
duodenum ve proksimal jejenumda mukozal epitelyum hücrelerinden özel bir taşıyıcıya bağlı
olarak emilir.
Biyoyararlanım:
Demir depoları azalmış hastalarda, sulu demir sülfat çözeltisi referans olarak alındığında bağıl
biyoyararlanım oranı %95’dir. Bu oran, %14 ile % 20 arasında demir II absorbsiyonuna
tekabül eder.
Dağılım:
Demir duodenumun ve ince barsağın mukozal epitelyum hücrelerine özel bir taşıyıcı sistem
ile alınır; mukozal ferritin olarak depo edilir veya direkt olarak plazmaya transfer edilir.
Eliminasyon:
Demirin eliminasyonu feçesten olmaktadır.
85.3. Klinik öncesi güvenlilik veriler
Akut toksisite
Fe+2 tuzları
Farelerde LD 300 ila 900 mg/kg vücut ağırlığı, oral tek doz alımdan sonra
50
Sıçanlarda LD 300 ila >2000 mg/kg vücut ağırlığı, oral tek doz alımdan sonra
50
Kronik toksisite
Fe+2 tuzlarının hayvanlarda kronik toksisitesi ile ilgili çalışmalar raporlanmamıştır. İnsan
kullanımı ile ilgili olarak en az 20 mg Fe+2 / kg vücut ağırlığı olduğunda intoksikasyon
semptomları görülebilir. Ciddi toksik etkiler 60 mg Fe+2 / kg vücut ağırlığı ve üzerinde
görülür. 200–400 mg Fe+2 / kg vücut ağırlığı ile intoksikasyon tedavi edilmediğinde ölümle
sonuçlanır.
Yeni doğanlarda 400 mg Fe+2 yaşamı tehdit edici sonuçlar doğurabilir.
Mutajenisite
Serbest Fe+2 özellikle dioksijen varlığında mutajeniktir.
Karsinojenisite
FERROSANOL’ün klinik kullanımına uygun kullanılması durumunda mutajenik ve
karsinojenik potansiyeli yoktur.
6. FARMASÖTİK ÖZELLİKLER
6.1. Yardımcı maddelerin listesi
Sorbitol, sakkarin sodyum, sülfirik asit, portakal esansı (etanollü), saf su
6.2. Geçimsizlikler
Bakınız 4.5.
6.3. Raf ömrü
Raf ömrü 60 aydır.
Açıldıktan sonra 3 ay içerisinde kullanılmalıdır.
6.4. Saklamaya yönelik özel tedbirler
25°C’nin altındaki oda sıcaklığında ve ışıktan uzakta saklanmalıdır.
FERRO SANOL yeşilimsi sarı veya hafif kahvemsi renge sahiptir. Bazen koyu kahverengi de
olabilir. İlk açılıştan sonra havanın etkisi ile ürünün rengi kademeli olarak kahverengiye
9dönüşür. Bu nedenle şişe kullanımdan sonra hemen, sıkıca kapatılmalıdır. İlacın renginin
koyu kahverengiye dönüşmesi ilacın etkinliğini değiştirmez, zararlı bir etki oluşturmaz.
6.5. Ambalajin niteliği ve içeriği
1 adet 30 ml bal rengi cam şişede, damlalıklı kapak ile ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolu Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
UCB Pharma GmbH Alfred Nobel Strasse 10 40789 Monheim-ALMANYA
Lisansı ile;
Melusin İlaç ve Sağlık Maddeleri Paz. ve Tic. Ltd.Şti.
34805 Kavacık-Beykoz/ İstanbul
Tel : (0216) 538 00 00
Fax : (0216) 538 00 09
8. RUHSAT NUMARASI(LARI)
24.05.1993 – 164/37
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 24.05.1993
Son yenileme tarihi: 24.05.2003
10. KÜB’ün YENİLENME TARİHİ:
10