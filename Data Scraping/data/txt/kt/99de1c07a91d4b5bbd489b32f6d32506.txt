1/6 
 KULLANMA TALİMATI  
 
ARPİN 50 mg film kaplı tablet  
 Ağızdan alınır.  
 •    Etkin madde:  Her bir film kaplı tablette 50 mg pinaveryum bromür bulunur. 
•  Yardımcı madde (ler): Laktoz sprey dried (l aktoz monohidrat) (inek sütünden elde edilir ), 
mikrokristalin selüloz PH 200, prejelatinize nişasta, kolloidal silikon dioksit, talk, magnezyum stearat, bazik bütillenmiş metakrilat kopolimeri (Eudragit EPO), stearik asit, sodyum lauril sülfat, hipromelloz, talk (mikronize), sarı demir oksit, kırmızı demir oksit.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimat ta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
Bu Kullanma Talimatında:  
1. ARPİN  nedir ve ne için kullanılır?  
2. ARPİN ’i kullanmadan önce dikkat edilmesi gerekenler  
3. ARPİN  nasıl kullanılır?  
4. Olası yan etkiler nelerdir? 
5. ARPİN ’in saklanması  
 Başlıkları yer almaktadır.  1. ARPİN nedir ve ne için kullanılır?  
  ARPİN , 40 ve 80 tabletlik film kaplı tabletlerden  oluşan blister ambalajlarda sunulur. 
Tabletler, sarımsı turuncu renkli, yuvarlak bikonvekstir ve tabletlerin bir yüzünde “50” 
baskısı bulunur. 
 ARPİN  pinaveryum bromür içerir. Bu, antispazmodik olarak adlandırılan bir ilaç grubuna 
dahildir ve sizin bağırsak ve safra kanalınıza etki eder.  
 Bağırsak, uzun kaslardan oluşan, yiyeceklerin sindirilmek üzere geçtiği bir kanaldır. Safra kanalı, safranın karaciğerinizden mide sonrasındaki bölüme açıldığı kanaldır. Eğer bağırsak ya da safra kanalı spazm geçirirse ve k uvvetli bir şekilde kasılırsa ağrınız olur. Bu ilaç 
spazmın ve ağrının rahatlatılmasını sağlar. 
 ARPİN , bağırsak veya safra kanalındaki tıbbi durumlardan kaynaklanan mide veya bağırsak 
şikayetlerinin rahatlatılmasında kullanılır. Bu şikayetler kişiden kişiye değişmekle birlikte aşağıdaki gibi olabilir :  
- Mide ağrısı ve kramp  
- İshal, kabızlık veya her ikisi  
- Şişkinlik ve yellenme  
 2/6 
  ARPİN  ayrıca baryum lavmanından önce bağırsağın dışkıdan temizlenmesi için kullanılır -
bu bir X -ışını (röntgen) çeşididir. 
 
 2. ARPİN’ i kullanmadan önce dikkat edilmesi gerekenler  
 ARPİN’ i aşağıdaki durumlarda KULLANMAYINIZ  
  Eğer pinaveryum bromüre veya ARPİN ’in herhangi bir bileşenine karşı aşırı duyarlıysanız.  
 ARPİN’ i aşağıdaki durumlarda DİKKATLİ KULLANINIZ  
  ARPİN ’in çocuklarda kullanımı önerilmemektedir.  
 ARPİN ’i doğru şekilde almanız önemlidir. Çünkü yemek borunuzu tahriş edebilir:  
- Tabletleri her zaman yemek ortasında alınız.  
- Tabletleri bütün olarak bir dolu bardak su ile yutunuz. Tabletleri ezmeyiniz, emmeyiniz 
veya çiğnemeyiniz.  
 Eğer yemek borunuzda problem varsa veya midenizin bir kısmı göğüs kafesinize doğru 
çıkmışsa (mide fıtığı) ARPİN ’i yukarıda anlatıldığı gibi doğru şekilde almanız gerekir.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  ARPİN’ in yiyecek ve içecek ile kullanılması  
 ARPİN ’in yiyecek ve içecekler ile etkileşimine dair bir veri bulunmamaktadır. 
 Hamilelik  
 İlacı kullanmadan önce doktorunuza veya eczacınıza danışınız.  
 Hamile iseniz bu ilacı kullanmayınız.  
 Tedaviniz sırasında hamile olduğunuzu fark ederseniz hemen doktorunuza veya ecza cınıza  
danışınız.  
 Emzirme  
 İlacı kullanmadan önce doktorunuza veya eczacınıza danışınız.  
 Eğer emziriyorsanız bu ilacı kullanmayınız.  
 Araç ve makine kullanımı  
 ARPİN ’in araç ve makine kullanımı üzerindeki etkileri bilinmemektedir. 
Bu aktivitelerin herhangi birini yapmadan önce, ARPİN ’in sizi nasıl etkilediğini gözlemleyiniz.  
 Uykulu hissetme gibi yan etkiler gözlemlenebilir. Bu durumda tepki verme yeteneği  azalabilir.  
 ARPİN’ in içeriğinde bulunan bazı yardımcı maddeler hakkında önemli bilgiler   
 3/6 
 ARPİN  laktoz (bir çeşit şeker) içerir. Eğer daha önceden doktorunuz tarafından bazı şekerlere 
karşı intoleransınız olduğu söylenmişse bu tıbbi ürünü almadan önce doktorunuza danışınız.  
 
Diğer ilaçlar ile birlikte kullanımı  
 Eğer bağırsak ya da safra kanalınızdaki spazmı rahatlatmak için başka ilaçlar (antikolinerjik  
ilaçlar olarak adlandırılan) alıyorsanız doktorunuza söyleyiniz. ARPİN  bu ilaçların spazma 
karşı etkisini artırabilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya ecz acınıza bunlar hakkında bilgi veriniz.  
 3. ARPİN nasıl kullanılır?  
  Uygun kullanım ve doz/uygulama sıklığı için talimatlar:  
 
Yetişkinler  
 Normal doz, günde 3 defa 1 tablettir. 
 Doktorunuz, dozu gerektiğinde günde iki kez 2 tablete veya en fazla günde 6 tablete kadar 
artırabilir.  
 Baryum lavmanından önce yalnızca doktor ziyaretinize kadar 3 gün boyunca tablet alınız.  
Normal doz günde iki kez 2 tablettir. 
 
 Uygulama yolu ve metodu:  
ARPİN ’i doğru şekilde almanız önemlidir. Çünkü yemek borunuzu tahriş edebilir:  
 Tabletleri her zaman yemek ortasında alınız.  
 Tabletleri bütün olarak bir dolu bardak su ile yutunuz. Tabletleri ezmeyiniz, emmeyiniz veya çiğnemeyiniz.  
 Tabletleri gün içinde eşit aral ıklarla ve her gün aynı zamanda almanız tavsiye edilir.  
Her gün aynı zamanda almanız hatırlamanıza yardım eder.  
  Değişik yaş grupları:  
 Çocuklarda kullanımı:  
Çocuklarda ARPİN  kullanımı önerilmemektedir.  
 Yaşlılarda kullanımı:  
Doz yetişkinlerde olduğu gibidir.  • Özel kullanım durumları:  
 Böbrek/Karaciğer yetmezliği:  
Pinaveryum bromürün böbrek/karaciğer yetmezliği olan hastalardaki güvenlilik ve etkililiği incelenmemiştir.  
 İlacınızı zamanında almayı unutmayınız.  Doktorunuz ayrı bi r tavsiyede bulunmadıkça, bu talimatları takip ediniz.  
 4/6 
 Eğer ARPİN ’in etkisinin çok güçlü veya  zayıf olduğuna dair bir izleniminiz var ise doktorunuz 
veya eczacınız ile konuşunuz. 
 Kullanmanız gerekenden daha fazla ARPİN kullandıysanız : 
 Doz aşımı durumunda mide bulantısı, gaz ve ishal gibi şikayetler meydana gelebilir. 
 
ARPİN ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  ARPİN’ i kullanmayı unutursanız  
 Bir dozu almayı unutursanız, unuttuğunuz dozu atlayıp sonraki dozu normal zamanında alınız.  
 
Unutulan dozları dengelemek için çift doz almayınız. 
 ARPİN ile tedavi sonlandırıldığınd aki oluşabilecek etkiler  
 ARPİN  ile tedavi sonlandırıldığında olumsuz bir etki beklenmemektedir.  
 4. Olası yan etkiler nelerdir?  Tüm ilaçlar gibi, ARPİN ’in içeriğinde bulunan maddelere duyarlı olan kişilerde yan etkiler 
olabilir.  
 Aşağıdakilerden biri olursa, ARPİN’ i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
  Nefes almada zorluk, yüz, dudaklar, dil veya boğazda şişme gibi ilaca karşı alerjik (aşırı duyarlılık) reaksiyonlar  
 Kızarıklık, döküntü, kaşıntı veya ürtiker gibi deri rahatsızlıkları  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin ARPİN ’e karşı ciddi alerjiniz var demektir.  
Acil tıbbi müdahaleye veya hastaneye yatırılmanıza gerek olabilir. Bu çok ciddi yan etkilerin sıklık derecesi bilinmemektedir.  
 Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz:  
  Yutma zorluğu, hasta olma ya da hissetme hali, karın- mide ağrısı, diyare gibi yemek borusu, 
mide veya bağırsak rahatsızlıkları.  
 Bunların hepsi ciddi yan etkilerdir. Acil tıbbi müdahale gerekebilir. Sıklık derecesi 
bilinmemektedir.   
 
Özellikle ARPİN ile ilişkili yan etkiler  
 
Yaygın  
• Baş ağrısı  
• Karın ağrısı  5/6 
 • Kabızlık  
• Ağız kuruluğu  
• Hazımsızlık  
• Bulantı  
 
Yaygın olmayan  
• Uykulu hissetme  
• Diyare (ishal)  
• Kusma  
• Asteni (halsizlik)  
 
Sıklığı bilinmeyen  
• Aşırı duyarlılık  
• Mide- bağırsak rahatsızlıkları, disfaji (yutma güçlüğü)  
• Deri rahatsızlıkları, döküntü, kaşıntı, ürtiker ve deri üzerinde kızarıklık  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda heki miniz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans M erkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 5. ARPİN’i n saklanması  
 ARPİN ’i çocukların göremeyeceği, erişemeyeceği yerlerde ve ambalajında saklayınız. 
 
25
°C altında ki oda sıcaklığında saklayınız. 
 
Orijinal ambalajında saklayınız.  
 Son kullanma tarihiyle uyumlu olarak kullanınız  
 Ambalajdaki son kullanma tarihinden sonra ARPİN ’i kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik Bakanlığınca belirlenen toplama sistemine veriniz.  Ruhsat s ahibi:  
Ali Raif İlaç San. A.Ş.  
Kağıthane / İSTANBUL  
 Üretim y eri: 
Ali Raif İlaç San. A.Ş.  
Başakşehir / İSTANBUL  
 6/6 
 Bu kullanma talimatı  ………. tarihinde onaylanmıştır.  