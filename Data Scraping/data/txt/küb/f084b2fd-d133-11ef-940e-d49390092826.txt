KISA ÜRÜN BİLGİSİ
1. BEŞERİ TIBBİ ÜRÜNÜN ADI
ReFacto® AF 2000 IU IV enjeksiyonluk çözelti için toz ve çözücü.
Steril, apirojen
2. KALİTATİF VE KANTİTATİF BİLEŞİM
Etkin madde:
Her flakon 2000 IU moroktokog alfa (rekombinant koagülasyon faktör VIII) içerir.
Beraberinde temin edilen 4 ml sodyum klorür 9 mg/ml (% 0.9) çözeltisi ile sulandırıldıktan sonra
çözeltinin her ml’sinde yaklaşık 500 IU/ml moroktokog alfa bulunur. Potens (IU) Avrupa
Farmakopesi kromojen analizi kullanılarak belirlenmiştir. ReFacto AF’nin spesifik aktivitesi 7600-
13800 IU/mg protein’dir.
Yardımcı maddeler:
Sodyum klorür 36 mg/flakon
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü.
Beyaz/beyaza yakın kek/toz ve şeffaf, renksiz çözücü.
4. KLİNİK ÖZELLİKLER
4.1 Terapötik endikasyonlar
ReFacto AF kanama olaylarını düzeltmek ya da önlemek için, acil durumlarda, cerrahi müdahale
olması gereken durumlarda Hemofili-A hastalarında, geçici olarak eksik olan pıhtılaşma faktörünün
yerine geçer.
4.2 Pozoloji ve uygulama şekli
Tedavi, Hemofili A konusunda deneyimli bir doktorun gözetiminde başlatılmalıdır.
Pozoloji:
ReFacto AF’nin etiket potensi, üretim potens standardının kromojenik substrat tayinini kullanan
WHO (Dünya Sağlık Örgütü) Uluslararası Standardı’na göre kalibre edildiği Avrupa Farmakopesi
kromojenik substrat tayinine dayanır. ReFacto AF ile tedavi sırasında hastaların faktör VIII düzeyleri
takip edilirken, Avrupa Farmakopesi kromojenik substrat tayininin kullanılması özellikle
önerilmektedir. Kromojenik tayinde, tek-aşamalı pıhtılaşma tayininin kullanılmasında
gözlemlenenlere kıyasla daha yüksek sonuçlar ortaya çıkmaktadır. Tek-aşamalı pıhtılaşma
tayinindeki sonuçlar, tipik olarak kromojenik tayin sonuçlarından %20-50 daha düşüktür. Bu
uyumsuzluğu düzeltmek amacıyla ReFacto AF laboratuvar standardı kullanılabilir (bkz., Bölüm 5.2).
Avrupa dışındaki ülkelerde onaylı bulunan bir diğer moroktokog alfa ürünü, tek-aşamalı pıhtılaşma
tayini ile WHO Uluslararası Standardı’na göre kalibre edilmiş bir üretim potensi standardı
1kullanılarak elde edilen farklı bir potense sahiptir; bu ürün XYNTHA ticari ismiyle bilinmektedir.
XYNTHA ve ReFacto AF’e ait ürün potenslerini belirleyen metodlardaki farklılıklar nedeniyle, 1
IU XYNTHA ürünü (tek-aşamalı tayinle kalibre edilmiş) yaklaşık olarak 1.38 IU ReFacto AF
ürününe eşdeğerdir (kromojenik tayinle kalibre edilmiş). Normalde XYNTHA ile tedavi edilen bir
hastaya ReFacto AF reçete edildiğinde hekim, faktör VIII düzeylerindeki iyileşmeye dayanarak doz
önerilerinde ayarlamalar yapmayı düşünebilir.
Hemofili A hastaları, seyahat sırasında tedavi şemalarına göre uygun miktarda faktör VIII ürününü
yanlarında bulundurmalıdır. Hastalar seyahate çıkmadan önce doktorlarına danışmalıdır.
Uygulanan faktör VIII’deki birim sayısı, faktör VIII ürünleri için güncel olan WHO normlarına göre
Uluslararası Ünite (International Unit, IU) şeklinde ifade edilir. Plazmadaki faktör VIII aktivitesi
yüzde (normal insan plazmasındakine göre) ya da Uluslararası Birim (International Unit; plazmada
faktör VIII için tanımlanmış bir Uluslararası Standarda göre) olarak gösterilir. Bir IU faktör VIII
aktivitesi, 1 ml normal insan plazmasındaki faktör VIII miktarına eşdeğerdir. Gereken faktör VIII
dozunun hesaplanması kg olarak vücut ağırlığı başına 1 IU faktör VIII’in plazma faktör VIII
aktivitesini 2 IU/dl artırması üzerinden yapılır. Gereken doz aşağıdaki formül üzerinden hesaplanır:
Gerekli ünite (IU) = vücut ağırlığı (kg) x istenilen faktör VIII artışı (% ya da IU/dl) x 0.5 (her IU/dl
için IU/kg)
Uygulama sıklığı ve süresi:
Replasman tedavisinin dozu ve süresi faktör VIII eksikliğinin derecesine, kanamanın yeri ve süresine
ve hastanın klinik durumuna bağlıdır. Uygulanan dozlar hastanın klinik yanıtına göre ayarlanmalıdır.
Bir inhibitörün varlığında daha yüksek doz ya da uygun spesifik tedavi gerekebilir.
Uygulanacak olan miktar ve uygulama sıklığı daima her hastadaki klinik etkinliğine göre
ayarlanmalıdır.
Aşağıdaki hemorajik durumlarda, faktör VIII aktivitesi belirtilen süre ve plazma düzeylerinin
(normalin %’si ya da IU/dl olarak) altına düşmemelidir. Aşağıdaki tablo kanama epizodları ve cerrahi
sırasındaki doz ayarlaması için kılavuz olarak kullanılabilir:
Kanamanın derecesi/ İstenilen faktör VIII düzeyi Dozların sıklığı (saat) /
Cerrahi prosedürün şekli (% ya da IU/dl) Tedavi süresi (gün)
Hemoraji
Erken hemartroz, oral ya da 20-40 Her 12-24 saatte bir
kas içine kanama tekrarlayınız. Ağrı ile belirlenen
kanama atağı düzelene ya da
iyileşme sağlanana kadar en az
1 gün.
Daha yaygın hemartroz, kas 30-60 Ağrı ve akut bozukluk düzelene
içi kanama ya da hematom kadar 3-4 gün boyunca veya
daha uzun süre her 12-24 saatte
bir tekrarlayınız.
2Hayatı tehdit eden hemorajiler 60-100 İnfüzyonu tehlike ortadan
kalkana kadar her 8-24 saatte
tekrarlayınız.
Cerrahi
Minör, 30-60 En az 1 gün olacak şekilde,
(diş çekimi dahil) iyileşme sağlanana kadar her 24
saatte bir.
Majör 80-100 İnfüzyonu yara iyileşmesi olana
(cerrahi öncesi ve sonrası) kadar her 8-24 saatte tekrar
ediniz, daha sonra faktör VIII
aktivitesinin % 30 ila 60 (IU/dl)
olmasını sağlayacak şekilde en
az 7 gün boyunca devam ediniz.
Uygulanacak doz ve tekrarlayan infüzyon sıklığı için yol gösterici olması bakımından tedavi boyunca
faktör VIII düzeylerinin takibi önerilir. Özellikle, majör cerrahi girişimlerde, replasman tedavisinin
koagülasyon analizi (plazma faktör VIII aktivitesi) ile dikkatli bir şekilde takibi zorunludur. Hastalar
in vivo düzelmenin farklı düzeylerde gerçekleşmesi ve yarılanma ömrünün farklı olması ile faktör
VIII’e olan yanıtları bakımından bireysel farklılık gösterebilir.
Ağır hemofili A olan hastalarda kanamaya karşı uzun dönem profilakside genellikle uygulanan faktör
VIII dozu 2 ila 3 gün aralıklarla kg olarak vücut ağırlığı başına 20 ila 40 IU’dur. Bazı durumlarda,
özellikle genç hastalarda daha kısa aralıklar ya da daha yüksek doz gerekebilir.
Faktör VIII replasman tedavisi uygulanan hastalar faktör VIII inhibitörlerinin gelişimi bakımından
takip edilmelidir. Plazmada beklenen faktör VIII aktivitesine ulaşılamıyorsa ya da kanama uygun
doza rağmen kontrol altına alınamıyorsa, faktör VIII inhibitörlerinin varlığını araştırmak üzere bir
analiz yapılmalıdır. Klinik çalışmalardan elde edilen veriler inhibitörlerin 10 Bethesda biriminden
(BU) daha az olması durumunda ek bir antihemofilik faktör uygulamasının inhibitörleri nötralize
edebileceğini göstermiştir. İnhibitör düzeyi 10 BU’dan yüksek olan hastalarda faktör VIII tedavisi
etkili olmayabilir, bu durumda diğer tedavi seçenekleri gözden geçirilmelidir. Bu hastalar hemofili
alanında deneyimli doktorlar tarafından izlenmelidir (bkz.Bölüm 4.4).
Uygulama şekli:
Steril flakon adaptörünü kullanarak liyofilize ürün enjeksiyonluk toz flakonunu kullanıma hazır
enjektörden temin edilen çözücü [sodyum klorür 9 mg/ml (% 0.9) çözelti] ile hazırlayın. Tozun
tamamı çözününceye kadar flakonu yavaşça kendi ekseni etrafında döndürerek karıştırın.
Sulandırılmış ürün, di-(2-etilheksil) fitalat’ın (DEHP) polivinil klorür’den (PVC) ekstraksiyon hızını
artırdığı bilinen polisorbat-80 içerir. Bu durum, çözelti olarak hazırlanmasını takiben PVC ambalajda
saklama süresinin geçilmemesi dahil olmak üzere ürün hazırlanması ve uygulanması sırasında
dikkate alınmalıdır. Bölüm 6.3’deki önerilere dikkatle uyulmalıdır.
Sulandırıldıktan sonra çözelti enjektöre geri çekilir. Çözelti berrak ya da hafif opak ve renksiz
olmalıdır. İçinde görünür parçacıklar ya da renk değişikliği görülen çözelti kullanılmamalıdır.
3ReFacto AF, enjeksiyonluk liyofilize tozun, enjeksiyonluk % 0.9 sodyum klorür çözeltisi (temin
edilen) ile sulandırılmasını takiben damar içi (IV) enjeksiyon yoluyla birkaç dakikada uygulanmalıdır.
Uygulama hızını hastanın rahat hissetme durumu belirlemelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ya da karaciğer yetmezliği olan hastalarda doz ayarlanması ile ilgili klinik çalışma
bulunmamaktadır.
Pediyatrik popülasyon:
ReFacto AF ile güvenlilik ve etkililik çalışmaları hem daha önce tedavi görmüş olan çocuk ve
adölesanlarda (n=31, 8-18 yaşları arasında) hem de önceden tedavi uygulanmamış yeni doğan, infant
ve çocuklarda (n=101, <1-52 aylık) gerçekleştirilmiştir.
Küçük çocuklarda ReFacto AF tedavisi yapılırken erişkinlerde ve daha büyük çocuklarda
kullanılanlara kıyasla daha yüksek dozlara gereksinim olması beklenmelidir. Altı yaşından daha
küçük çocuklarda ReFacto ile yapılan bir çalışmadaki farmakokinetik analizde, daha büyük
çocuklarda ve erişkinlerde gözlemlenenlerden daha düşük yarı-ömür ve faktör düzeyleri saptanmıştır
(bkz., Bölüm 5.2). Klinik çalışmalar süresince profilaktik tedavi uygulanan 6 yaşın altındaki
çocuklarda ortalama 50 IU/kg dozda ReFacto AF kullanılmış ve yılda ortalama 6.1 kanama epizodu
gözlenmiştir. Profilaktik tedavi uygulanan daha büyük çocuklarda ve erişkinlerde kullanılan ortalama
ReFacto AF dozu 27 IU/kg’dır ve yılda ortalama 10 kanama epizodu gözlenmiştir. Klinik bir
çalışmada 6 yaşından küçük çocuklardaki kanama epizodlarında kullanılan her ReFacto AF
infüzyonu başına hesaplanan ortalama doz, daha büyük çocuklarda ve erişkinlerde kullanılan
ortalama dozdan daha yüksek bulunmuştur (sırasıyla, 51.3 IU/kg ve 29.3 IU/kg).
Geriyatrik popülasyon:
ReFacto AF’nin klinik çalışmalarına 65 yaş ve üzerindeki kişiler dahil edilmemiştir. ReFacto AF alan
yaşlı hastalarda doz seçimi kişiye özel olmalıdır.
4.3 Kontrendikasyonlar
Etkin madde ya da yardımcı maddelerden herhangi birine karşı aşırı duyarlık, hamster proteinlerine
karşı bilinen alerjik reaksiyon.
4.4 Özel kullanım uyarıları ve önlemleri
Herhangi bir intravenöz protein ürünü ile olduğu gibi alerjik tipte aşırı duyarlık reaksiyonlarının
görülmesi mümkündür. Ürün eser miktarda hamster proteini içermektedir. Hastalar erken dönem aşırı
duyarlık reaksiyonu (ürtiker, yaygın ürtiker, göğüste sıkışma hissi, hırıltılı solunum, hipotansiyon) ve
anafilaksi belirtilerine karşı bilgilendirilmelidir. Alerjik ya da anafilaktik reaksiyon gelişirse, ReFacto
AF uygulaması acilen sona erdirilmelidir ve uygun tedavi başlatılmalıdır. Şok durumunda, güncel
tıbbi şok tedavi standartları gözetilmelidir. Hastalara, reaksiyonun türüne ve şiddetine bağlı olmak
üzere, bu semptomlardan herhangi biri görüldüğü takdirde ilacın kullanımını sona erdirmeleri,
doktorlarına ya da acil servis birimlerine başvurmaları önerilir.
Hemofili A tedavisi sırasında faktör VIII’e karşı nötralize edici antikorların (inhibitör) oluşması
bilinen bir komplikasyondur. Bu inhibitörler genellikle faktör VIII’in prokoagülan aktivitesine karşı
4oluşan IgG immünglobülinleri olup Bethesda tayininin Nijmegen modifikasyonu kullanılarak elde
edilen Bethesda Birimi (BU)/ml plazma şeklinde ifade edilir. İnhibitör gelişme riski faktör VIII’e
maruz kalma süresi ile ilişkilidir ve maruz kalmanın ilk 20 gününde en yüksektir. ReFacto AF’nin de
dahil olduğu faktör VIII ürünleri ile önceden tedavi edilen hastalarda inhibitörler gözlenmiştir.
İnhibitör gelişim öyküsü bulunan ve 100 günün üzerinde ürüne maruz kaldığı bilinen daha önce tedavi
uygulanmış hastalarda, bir rekombinant faktör VIII ürününden diğerine geçildiğinde tekrar inhibitör
gelişimi (düşük titrede) gözlenmiştir. Rekombinant koagülasyon faktör VIII ile tedavi edilen hastalar
inhibitör gelişimi bakımından uygun klinik gözlem ve laboratuvar sonuçları ile dikkatli bir şekilde
izlenmelidir (bkz., Bölüm 4.8).
ReFacto ile yapılan klinik çalışmalarda ve pazarlama-sonrası uygulamalarda, özellikle profilaksi
hastalarında etki olmaması konusunda bildirimler yapılmıştır. ReFacto ile ilgili etki olmaması
konusunda bildirimleri hedef eklemler içine kanama, yeni eklemlerin içine kanama veya hastada yeni
bir kanamanın başlangıcına ilişkin subjektif bir his oluşması şeklinde tanımlanmıştır. ReFacto AF
reçete edildiğinde uygun terapötik yanıt sağlamak için her hastanın faktör seviyesini bireysel olarak
belirlemek ve takip etmek önemlidir.
Hasta güvenliği bakımından ReFacto AF’nin her kullanımında kutu üzerindeki isim ve seri
numarasının kaydedilmesi önerilir. Hastalar, seri numarasını günlüklerine kaydetmek veya herhangi
bir yan etkiyi bildirmek için flakon üzerinde bulunan yapışkanlı etiketlerden birini kullanabilirler.
Bu tıbbi ürünün sulandırılmış tozunun her flakonu 1.23 mmol (ya da 29 mg) sodyum ihtiva eder. Bu
durum, kontrollü sodyum diyetinde olan hastalar için gözönünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir etkileşim çalışması gerçekleştirilmemiştir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon
Herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
ReFacto AF ile herhangi bir üreme çalışması yapılmamıştır. ReFacto AF’nin üreme kapasitesini
etkilediği veya hamile kadınlara verildiğinde ölümcül bir zararı olduğu bilinmemektedir.
Gebelik dönemi
ReFacto AF’nin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/ doğum
/ve-veya/ ya da doğum sonrası gelişim üzerindeki etkiler bakımından yetersizdir (bkz., Bölüm 5.3).
İnsanlara yönelik potansiyel risk bilinmemektedir.
5ReFacto AF’nin, gebelik döneminde anneye yararı fetüse olan potansiyel riskten belirgin olarak fazla
değilse kullanılmamalıdır.
Laktasyon dönemi
ReFacto AF’nın insan sütüyle atılıp atılmadığı bilinmemektedir. ReFacto AF’nın süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına yada ReFacto AF
tedavisinin durdurulup durdurulmayacağına/tedaviden kaçınılıp kaçınılmayacağına ilişkin karar
verilirken, emzirmenin çocuk açısından faydası ve ReFacto AF tedavisinin emziren anne açısından
faydası dikkate alınmalıdır.
Üreme yeteneği / Fertilite
Üreme yeteneği / fertilite üzerine araştırma bulunmamaktadır.
4.7 Araç ve makine kullanımı üzerindeki etkiler
Araç ve makine kullanımı üzerine olan etkileri ile ilgili bir çalışma gerçekleştirilmemiştir.
4.8 İstenmeyen etkiler
Faktör VIII inhibisyonu
Hemofili A hastalarının tedavisinde faktör VIII’e karşı nötralize edici antikorların (inhibitör)
gelişmesi bilinen bir durumdur. Bütün koagülasyon faktörü VIII ürünlerinde olduğu gibi hastalar,
Bethesda tayininin Nijmegen modifikasyonu kullanılarak Bethesda Birimi (BU) şeklinde ölçülen
inhibitörlerin gelişimi açısından takip edilmelidir. Eğer bu inhibitörler gelişirse klinik yanıtta
yetersizlik izlenebilir. Bu durumlarda hemofili ile ilgili bir merkeze başvurulması önerilir.
Önceden tedavi edilmiş hastalarda ReFacto AF ile yapılan bir klinik çalışmada primer güvenlilik
sonlanım noktası, faktör VIII inhibitörlerinin insidansıdır. İlaca maruz kalma medyan süresi 76 gün
olan 94 hastada (ED=maruz kalınan günler, aralık 1-92 gün) klinik olarak sessiz, düşük-titreli, geçici
iki inhibitör gelişimi gözlemlenmiştir; en az 50 ED’ye sahip 89 hastada oran %2.2’dir. ReFacto AF
ile yapılan destekleyici bir diğer çalışmadaki 110 hastada 1 de novo ve iki yineleyen inhibitör
gelişimi (tümü düşük titreli, merkezi bir laboratuarda belirlenmiştir) gözlemlenmiştir; medyan maruz
kalma süresi 58 ED’dir (aralık 5-140) ve 98 hastada ReFacto AF’e maruz kalma süresi en az 50
ED’dir. Bu 110 hastanın doksan sekizi (98) ikinci bir destekleyici çalışmada tedaviye devam etmiş
olup ReFacto AF’e karşı uzatılmış maruz kalma medyan süresi 169 ek ED’dir (aralık 9-425). Düşük
titreli ek bir de novo inhibitör gözlemlenmiştir. Bu çalışmalarda gözlemlenen inhibitörlerin sıklığı,
beklenilen aralıklar dahilindedir.
Cerrahi müdahale yapılan, önceden tedavi edilmiş Hemofili A hastaları (faktör VII:C≤ %2) ile
yürütülen bir klinik çalışmada, ReFacto AF ile tedavi edilmiş 30 hastanın bir tanesinde inhibitör
geliştiği gözlenmiştir.
Önceden tedavi edilmiş hastalarda ReFacto ile yapılan bir klinik çalışmada 113 hastada 1 inhibitör
gelişimi gözlemlenmiştir. Bunun yanısıra, önceden tedavi edilmiş hastalarda yüksek-titreli
inhibitörlere ilişkin pazarlama-sonrası döneme ait spontan bildirimler de söz konusudur.
Önceden tedavi edilmemiş hastalarda ReFacto AF’e ilişkin hiçbir klinik veri bulunmamaktadır. Buna
karşılık, önceden tedavi edilmemiş hastalarda ReFacto AF kullanımı ile ilgili klinik çalışmalar
devam etmektedir. Bir klinik çalışmada, ReFacto AF ile tedavi edilen, daha önce tedavi
6uygulanmamış 101 hastadan 32’sinde (% 32) inhibitör gelişimi gözlenmiştir: 101 hastadan 16’sının
titresi (% 16) > 5 BU ve 101 hastadan 16’sının titresi (% 16) ≤ 5 BU’du. Bu hastalarda inhibitörlerin
ortaya çıkmasına kadar olan medyan maruz kalma süresi 12 gün (3-49 gün)’dür. Yüksek değer
gözlenen16 hastanın 15’i immün tolerans (IT) tedavisi gördü. IT tedavisine düşük titreli 16 hastanın
10’unda başlandı. Yüksek titreli hastalarda IT tedavisinin etkinliği % 73, düşük titreli hastalarda %
90 oldu. İnhibitör gelişiminden bağımsız olarak tedavi uygulanan 101 daha önceden tedavi
uygulanmamış hastanın tamamında medyan maruziyet sayısı 197 gündür (1-1299 gün).Ayrıca, daha
önce tedavi gören hastaları da kapsayan, pazarlama sonrası spontan olarak bildirilen yüksek titrede
inhibitör raporları da bulunmaktadır.
İstenmeyen etkiler aşağıdaki kategorilere göre listelenmiştir:
Çok yaygın: ≥ 1/10
Yaygın: ≥ 1/100 ila < 1/10
Yaygın olmayan: ≥ 1/1000 ila < 1/100
Seyrek: ≥ 1/10000 ila < 1/1000
Çok Seyrek: < 1/10000
Bilinmiyor: Eldeki verilerden tahmin edilemiyor.
Her sıklık grubunda istenmeyen etkiler azalan ciddiyet sırasına göre sunulmuştur.
Kan ve lenf sistemi hastalıkları
Çok yaygın: Faktör VIII inhibitörleri – daha önce tedavi uygulanmamış hastalar.
Yaygın: Faktör VIII inhibitörleri – önceden tedavi görmüş hastalar.
Bağışıklık sistemi hastalıkları
Yaygın olmayan: Anaflaktoid reaksiyon
Metabolizma ve beslenme hastalıkları
Yaygın olmayan: Anoreksi.
Sinir sistemi hastalıkları
Yaygın: Başağrısı.
Yaygın olmayan: Nöropati, başdönmesi, somnolans, tat alma bozukluğu.
Kardiyak hastalıkları
Yaygın olmayan: Anjina, taşikardi, palpitasyon.
Vasküler hastalıkları
Yaygın: Hemoraji/hematom.
Yaygın olmayan: Hipotansiyon, tromboflebit, vazodilatasyon, ateş basması.
Solunum, göğüs bozuklukları ve mediastinal hastalıkları
Yaygın olmayan: Dispne, öksürük.
Gastrointestinal hastalıkları
Çok yaygın: Kusma.
Yaygın: Bulantı.
7Yaygın olmayan: Karın ağrısı, diyare.
Deri ve deri altı doku hastalıkları
Yaygın olmayan: Ürtiker, kaşıntı, döküntü, aşırı terleme.
Kas-iskelet bozukluklar, bağ doku ve kemik hastalıkları
Yaygın: Artralji.
Yaygın olmayan: Miyalji.
Genel bozukluklar ve uygulama bölgesine ilişkin hastalıkları
Yaygın: Asteni, pireksi, kalıcı venöz kateter komplikasyonları da dahil olmak üzere
vasküler erişim komplikasyonları
Yaygın olmayan: Ürperti hissi/üşüme, enjeksiyon bölgesinde inflamasyon, enjeksiyon bölgesinde
reaksiyon, enjeksiyon bölgesinde ağrı.
Araştırmalar
Çok yaygın: CHO (Chinese hamster over) proteini antikorunda artış, FVIII antikorunda artış
Yaygın olmayan: Aspartat aminotransferaz, alanin aminotransferaz, kan bilirubini ve kan kreatin
fosfokinaz seviyelerinde yükselme.
ReFacto için bildirilen diğer istenmeyen etkiler; parestezi, halsizlik, bulanık görme, akne, gastrit,
gastroenterit ve ağrı’dır.
ReFacto için aşırı duyarlık reaksiyonları ya da alerjik reaksiyonların (anjiyoödem, infüzyon
bölgesinde yanma ve sızı, ürperti, ani ateş basması, yaygın ürtiker, başağrısı, ürtiker, hipotansiyon,
uyuklama hali, bulantı, huzursuzluk, taşikardi, göğüste daralma, karıncalanma, kusma, hırıltılı
solunum) görülme sıklığı seyrektir ve bazı durumlarda ağır anafilaksi gelişebilir (şok dahil) (bkz.,
Bölüm 4.4).
ReFacto AF eser miktarda hamster proteini içerir. Çok seyrek olarak hamster proteinine karşı antikor
gelişebilir ancak bununla ilgili klinik bir sonuç bulunamamıştır. ReFacto ile yapılan bir çalışmada
önceden tedavi görmüş 113 hastanın yirmisinde anti-CHO antikoru titresinde artış saptanmış ancak
bunun klinik olarak bir karşılığı izlenmemiştir.
ReFacto AF uygulaması ile ilişkilendirilebilecek herhangi bir reaksiyon meydana gelirse hastadan
alınacak yanıta göre infüzyon hızı azaltılmalı ya da durdurulmalıdır.
Özel popülasyonlara ilişkin ek bilgiler
Pediyatrik popülasyon:
ReFacto AF tedavisi ile muhtemelen ilişkili olduğu düşünülen 11 yaşında bir hastada kist ve 13
yaşında bir hastada konfüzyon tablosu rapor edilmiştir.
Yaşları 12-16 arasında değişen 18 hastalık bir çalışmada ve yaşları 7-16 arasında değişen 49 hastalık
destekleyici bir çalışmada, önceden tedavi edilmiş çocuklarda ve gençlerde ReFacto AF’nin
güvenliliği değerlendirilmiştir. Çalışmaya alınan çocukların sayısı kısıtlıysa da 7-16 yaş arasındaki
8çocuklarda advers olayların sıklığı, erişkinlere kıyasla daha yüksek olma eğilimi göstermektedir.
6 yaşından küçük çocuklarda moroktokog alfa (AF-CC) kullanımını değerlendiren bir klinik çalışma
halen devam etmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem taşımaktadır.
Raporlama yapılması, ilacın yarar / risk dengesinin sürekli olarak izlenmesine olanak sağlar. Sağlık
mesleği mensuplarının herhangi bir şüpheli advers reaksiyonu Türkiye Farmakovijilans Merkezi
(TUFAM)'ne bildirmeleri gerekmektedir (www.titck.gov.tr; e- posta: tufam@titck.gov.tr; tel: 0 800
314 00 08; faks: 0 312 218 35 99)
4.9 Doz aşımı ve tedavisi
Doz aşımı ile ilgili bir olgu bildirilmemiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Antihemorajikler: kan koagülasyon faktör VIII.
ATC kodu: B02BD02.
ReFacto AF, B-domain’i çıkarılmış rekombinant faktör VIII (moroktokog alfa) içerir. Bu, 1438
aminoasitten oluşan yaklaşık 170,000 Da ağırlığında bir glikoproteindir. Faktör VIII’in 90 + 80
kDa’lık şekline (B-domeni çıkarılmış) benzeyen bir aminoasit dizisi bulundurmaktadır ve plazma
kaynaklı moleküle benzeyen post-translasyonel değişiklikler göstermektedir. Rekombinant faktör
VIII, Chinese hamster over (CHO) hücre serisinden genetik değişiklikle elde edilen memeli hücreleri
tarafından salgılanan bir glikoproteindir.
ReFacto AF, endojen faktör VIII ile karşılaştırılabilir özelliklere sahiptir. Hemofili A hastalarında
faktör VIII aktivitesi önemli ölçüde azalmıştır ve replasman tedavisi gerekmektedir.
Faktör VIII hemofilik bir hastaya uygulandığında hastanın dolaşımında bulunan von Willebrand
faktörüne bağlanır.
Aktif faktör VIII, faktör X’un aktif faktör X’a dönüşümünü hızlandırarak, aktif faktör IX için bir
kofaktör gibi davranır. Aktif faktör X protrombini trombine çevirir. Trombin fibrinojeni fibrine
çevirir ve pıhtı oluşumu tamamlanır. Hemofili A, faktör VIII:C düzeyinin azalması nedeni ile ortaya
çıkan kan pıhtılaşmasının cinsiyete bağlı kalıtımsal bir bozukluğudur; ve spontan olarak ya da travma
(kaza/cerrahi) sonucu eklem, kas ya da iç organlarda bol miktarda kanama ile belirti verir. Replasman
tedavisi ile plazma faktör VIII düzeyleri artırılır, böylece geçici olarak faktör eksikliğinin ve kanama
eğilimlerinin düzelmesi sağlanır.
5.2 Farmakokinetik özellikler
Genel Özellikler:
Önceden tedavi edilmiş olan 18 hemofili-A hastasında ReFacto infüzyon uygulamasında in vivo
9düzelme (iyileşme) IU/kg başına 1.9 – 3.3 IU/dl (ortalama IU/kg başına 2.4 + 0.4 IU/dl)
Emilim:
Emilim; ReFacto için geçerli değildir; sadece IV olarak uygulanmaktadır. İki dakikalık IV ReFacto
infüzyonunu takiben plazma faktör IX aktivitesi keskin bir şekilde artmıştır; faktör IX aktivitesi tepe
noktasına infüzyonu takiben ilk yarım saat içinde ulaşmıştır.
Dağılım:
İnfüzyonun sonunda, faktör VIII aktivitesindeki azalma bi-fazik dağılım karakteristiği göstermiştir.
Başlangıç fazında aktivite, ekstravasküler alana hızlı ancak sınırlı dağılımla uyumlu olacak şekilde
düşmüştür. Ortalama kararlı durum dağılım hacmi (V ) 500 mL/kg’dır, ki bu da toplam vucüt
ss
sıvısının (600 mL/kg) yaklaşık üçte birine karşılık gelmektedir.
Biyotransformasyon:
Uygulanabilir değildir.
Eliminasyon:
ReFacto’nun ortalama (+: standart sapma) klerensi 2.4 + 0.75 mL/sa/kg olmuştur. Terminal faz
boyunca, faktör IX aktivitesindeki azalma oranı, 11-36 saat (19.3 + 5 saat ortalama) arasında değişen
biyolojik yarılanma ömrünü içeren başlangıç fazına göre daha yavaştı.
Doğrusallık / Doğrusal olmayan durum:
Uygulanabilir değildir. ReFacto farmakokinetiği tek doz seviyesinde (50 IU/kg) belirlenmiştir.
Ancak, ReFacto AF’nin farmakokinetik özelliklerinde zamana bağlı herhangi bir değişim olmamıştır.
ReFacto farmakokinetiğinin diğer ürünlerle karşılaştırması
Hasta plazmasındaki ReFacto AF, ReFacto ve FVIII aktivitesinin potensinin kromojenik substrat
tayini kullanılarak incelendiği bir çalışmada, ReFacto AF’nin ReFacto ile biyoeşdeğer olduğu
gösterilmiştir. ReFacto AF ile tam uzunluktaki rekombinant faktör VIII (FLrFVIII)’in ilaç
potenslerinin karşılaştırıldığı, hasta plazma örneklerindeki FVIII aktivitesinin merkezi bir
laboratuarda tek-adımlı pıhtılaşma tayininde ölçüldüğü bir çalışmada, ReFacto AF’nin FLrFVIII’ye
farmakokinetik eşdeğer olduğu gösterilmiştir.
Hastalardaki karakteristik özellikler
Pediyatrik hastalar
Daha önce tedavi edilmemiş hastalarda, ReFacto’nin farmakokinetik parametreleri kromojen analiz ile
incelenmiştir. Bu hastalarda (n=59; medyan yaş 10 ± 8.3 ay) 0. haftada görülen artımlı iyileşme
ortalaması olan IU/kg başına 1.5 ± 0.6 IU/dl (IU/kg için 0.2 ila 2.8 IU/dl aralığında) değeri ReFacto
ile tedavi edilen daha önce tedavi görmüş hastadaki 0. hafta K-değeri ortalaması olan IU/kg başına 2.4
± 0.4 IU/dl (IU/kg için 1.1 ila 3.8 IU/dl aralığında) değere göre daha düşük bulunmuştur. Daha önce
tedavi edilmemiş hastalarda artımlı iyileşme ortalaması zaman içinde stabil kalmış (2 yıllık sürede 5
ziyaret) ve IU/kg başına 1.5 ila 1.8 IU/dl aralığında seyretmiştir.
44 Daha önce tedavi edilmemiş hastadan elde edilen verilerin kullanıldığı popülasyon farmakokinetik
modelinde ortalama yarılanma ömrü 8.0 ± 2.2 saat olarak hesaplanmıştır.
105.3 Klinik öncesi güvenlilik verileri
Güvenlilik farmakolojisi, tekrarlayan doz toksisitesi ve genotoksisiteye ilişkin konvansiyonel
çalışmalar bazında klinik olmayan veriler insan için özel zararlı olabilecek durumlar
göstermemektedir.
Karsinojenik potansiyel ya da üreme üzerine olan toksisite ile ilgili araştırma yapılmamıştır.
6. FARMASÖTİK ÖZELLİKLER
6.1 Yardımcı maddelerin listesi
Toz:
Sukroz
Kalsiyum klorür dihidrat
L-Histidin
Polisorbat 80
Sodyum klorür
Enjeksiyonluk su
Hidroklorik asit (Seyreltme tampon pH’sını ayarlamak için kullanılır.)
Çözücü:
Sodyum klorür
Enjeksiyonluk su
6.2 Geçimsizlikler
Geçimsizlik çalışmaları yapılmadığı için infüzyon çözeltileri dahil bu tıbbi ürün diğer tıbbi ürünler ile
karıştırılmamalıdır.
Sadece temin edilen infüzyon seti kullanılmalıdır. Aksi takdirde, insan koagülasyon faktörü VIII’in
bazı infüzyon gereçlerinin iç yüzeylerinde adsorbe edilmesinden dolayı tedavi başarısız olabilir.
6.3 Raf ömrü
36 ay
Sulandırılmış çözelti, sulandırıldıktan hemen sonra ya da en geç 3 saat içinde kullanılmalıdır. 25oC’ye
kadar olan sıcaklıklarda 3 saat boyunca kimyasal ve fiziksel açıdan stabildir.
Çözücü içeren kullanıma hazır enjektör, 2–8°C ve 25oC’nin altındaki oda sıcaklığında 36 ay stabildir.
6.4 Saklamaya yönelik özel tedbirler
ReFacto AF 2–8°C arasında (buzdolabında) saklanmalıdır. Dondurmayınız.
İlaç, tek seferlik olmak üzere oda sıcaklığında (25°C’ye kadar) 3 ayı geçmeyecek şekilde saklanabilir.
Bu dönemin sonunda ilaç buzdolabına geri konulmamalıdır, kullanılmalı ya da atılmalıdır. Saklama
11sırasında ilaç flakonu uzun süre ışığa maruz bırakılmamalıdır.
Çözücü içeren kullanıma hazır enjektör ise 2–8°C ve 25oC’nin altındaki oda sıcaklığında saklanabilir.
6.5 Ambalajın niteliği ve içeriği
Kutuda klorobütil tıpalı, alüminyum geçme kapaklı, toz içeren tip I cam flakon, bromobütil tıpalı,
pistonlu çözücü içeren tip I cam kullanıma hazır enjektör, 1 adet bütil kapak, 1 adet steril flakon
adaptörü, 1 adet steril infüzyon seti, alkollü temizleme bezleri, 1 adet flaster, 1 adet gazlı bez
bulunur.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ”Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”’ne uygun olarak imha edilmelidir.
7. RUHSAT SAHİBİ
Pfizer İlaçları Ltd. Şti.
34347 Ortaköy - İSTANBUL
Tel.: 0 212 310 70 00
Faks.: 0 212 310 70 58
8. RUHSAT NUMARASI
2014/618
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.08.2014
Ruhsat yenileme tarihi:
10. KÜB’ÜN YENİLENME TARİHİ
12