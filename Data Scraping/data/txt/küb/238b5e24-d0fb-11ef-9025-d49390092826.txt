KISA ÜRÜN BİLGİSİ
1. BEŞERİ TIBBİ ÜRÜNÜN ADI
PİNADES® 100 mg film kaplı tablet
2. KALİTATİF VE KANTİTATİF BİLEŞİM
Etkin madde:
Pinaveryum bromür 100 mg
Yardımcı madde(ler):
Her bir film tablette;
Laktoz Granül (sığır sütünden elde edilir) 36.3 mg
Yardımcı maddeler için 6.1’e bakınız
3. FARMASÖTİK FORM
Film kaplı tablet.
Sarımsı turuncu, yuvarlak, bikonveks film kaplı tabletler
4. KLİNİK ÖZELLİKLER
4.1 Terapötik endikasyonlar
• İrritabl (huzursuz) bağırsak sendromu ilişkili gelişen karın ağrısı, bağırsak ilişkili
rahatsızlıkların giderilmesinde ya da hafifletilmesinde
• Safra yolunun fonksiyonel bozuklukları ilişkili belirtilerin tedavisinde.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinlerde
PİNADES®’in önerilen dozu günde iki kez, sabah 1 tablet akşam 1 tablettir.
●
Gerektiğinde bu doz günde üç kez 1 tablete yükseltilebilir.
●
Uygulama şekli
Tabletler, pinaveryumun özofageal mukoza ile temasının önlenmesi için (özofageal lezyon
riski, bkz. Bölüm 4.8) yemek sırasında veya ara öğünlerde bir bardak su ile alınmalıdır.
Tabletler çiğnenmemeli veya emilmemeli, yatar pozisyondayken veya yatmadan önce
yutulmamalıdır.
1Özel popülasyonlara ilişkin ek bilgiler:
Böbrek yetmezliği
Pinaveryum bromürün böbrek yetmezliği olan hastalardaki güvenlilik ve etkililiği
incelenmemiştir.
Pinaveryum bromürün bu hasta grubunda kullanımına ilişkin özel bir veri bulunmamaktadır.
Karaciğer yetmezliği
Pinaveryum bromürün karaciğer yetmezliği olan hastalardaki güvenlilik ve etkililiği
incelenmemiştir. Pinaveryum bromürün bu hasta grubunda kullanımına ilişkin özel bir veri
bulunmamaktadır.
Pediyatrik popülasyon
Pinaveryum bromürün etkililiği ve güvenliliği çocuklarda incelenmemiştir (bkz. Bölüm 4.4).
Mevcut veriler bölüm 5.1'de tanımlanmıştır, fakat pozolojiye ilişkin tavsiye verilememektedir.
Geriyatrik popülasyon
Doz yetişkinlerde olduğu gibidir.
4.3 Kontrendikasyonlar
Pinaveryum bromür veya yardımcı maddelerden herhangi birine karşı aşırı duyarlılığı
olanlarda kontrendikedir (bkz. Bölüm 6.1).
4.4 Özel kullanım uyarılar ve önlemler
Özofageal lezyon riskinden dolayı, uygulama şekline yönelik talimatlar dikkatle
●
uygulanmalıdır. Önceden özofageal lezyon ve/veya hiatus hernisi görülen hastalar
PİNADES®’in doğru şekilde uygulanmasına özellikle dikkat etmelidir.
Çocuklardaki güvenliliği ve etkililiğinin yeterli şekilde belirlenmemesi ve deneyimin
●
sınırlı olmasından dolayı PİNADES®’in bu gruptaki hastalarda kullanımı
önerilmemektedir.
PİNADES® laktoz içermektedir. Nadir kalıtımsal galaktoz intoleransı, Lapp laktaz
●
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
Altta yatan organik hastalığa bağlı motilite fonksiyon bozukluğunun düzelmesi için
●
kullanılmamalıdır.
4.5 Diğer tıbbi ürünlerle etkileşim ve diğer etkileşim şekilleri
Yapılan klinik çalışmalarda pinaveryum bromür ile digitalis preparatlarının, oral
antidiyabetiklerin, insülin, oral antikoagülan ve heparinin arasında bir etkileşim olmadığı
gösterilmiştir.
Antikolinerjik ilaçlarla beraber kullanımı spazmolitik etkiyi artırabilir.
İlaç miktar tayini için yapılan laboratuvar testlerinde herhangi bir etkileşim gözlenmemiştir.
2Özel popülasyonlara ilişkin ek bilgiler
Özel popülasyonlar üzerinde etkileşim çalışması yapılmamıştır.
Pediyatrik popülasyon
Pediyatrik popülasyon üzerinde etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Pinaveryum bromür’ün gebe kadınlarda kullanımına ilişkin yeterli veri mevcut değildir.
Çocuk doğurma potansiyeli bulunan kadınlar, tedavi süresince tıbben etkili olduğu kabul
edilen doğum kontrol yöntemleri kullanmalıdır.
Gebelik dönemi
Pinaveryum bromürün gebe kadınlarda kullanılmasına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal/fetus gelişimi ve/veya
doğum ve/veya doğum sonrası gelişim üzerindeki etkiler açısından yeterli değildir. İnsanlar
için olası risk bilinmemektedir. PİNADES®, zorunlu olmadıkça, gebelik sırasında
kullanılmamalıdır.
Ayrıca bromür varlığı dikkate alınmalıdır. Gebeliğin sonunda pinaveryum bromürün
uygulanması, yeni doğanı nörolojik açıdan etkileyebilir (hipotoni, sedasyon).
Laktasyon dönemi
Pinaveryum bromürün insanlarda veya hayvanlarda anne sütüne geçmesine ilişkin veriler
yetersizdir. Fiziko-kimyasal ve mevcut farmakodinamik/toksikolojik veriler pinaveryum
bromürün anne sütüne geçtiğini işaret etmektedir ve bu açıdan, anne sütü ile beslenen
çocuklarda söz konusu risk göz ardı edilmemelidir. Bu nedenle PİNADES®, emziren
annelerde kullanılmamalıdır.
Üreme yeteneği / Fertilite
Üreme yeteneği/fertilite üzerine etkisi bilinmemektedir.
4.7 Araç ve makine kullanımı üzerindeki etkiler
Pinaveryum bromürün araç ve makina kullanımı üzerine etkileri ile ilgili herhangi bir çalışma
yapılmamıştır.
Somnolans gibi ilaç advers reaksiyonları meydana gelebilir (bkz. Bölüm 4.8). Bu durumda
tepki verme yeteneği azalabilir.
4.8 İstenmeyen etkiler
Pinaveryum bromür alan 3.755 hastanın dahil edildiği firma sponsorlu 46 hasta çalışmasından
elde edilen verilere dayanılarak, aşağıdaki istenmeyen etkiler rapor edilmiştir.
3Advers olaylar aşağıdaki sıralamaya göre belirtilmiştir:
çok yaygın (≥1/10), yaygın (≥1/100, <1/10), yaygın olmayan (≥1/1.000, <1/100), seyrek
(≥1/10.000, <1/1.000), çok seyrek (<1/10.000), bilinmiyor (eldeki verilerden hareketle tahmin
edilemiyor).
Sinir sistemi hastalıklar
Yaygın Baş ağrısı
Yaygın olmayan Somnolans
Gastrointestinal hastalıklar
Yaygın Karın ağrısı *#,
Kabızlık #,
Ağız kuruluğu#,
Dispepsi,
Bulantı
Yaygın olmayan Diyare, kusma
Genel bozukluklar ve uygulama bölgesine ilişkin hastalıklar
Yaygın olmayan Asteni
*Tercih edilen terimler kombinasyonu: ‘Karın ağrısı’, ‘alt karın ağrısı’ ve ‘üst karın ağrısı’
# Gastrointestinal bozukluklar temel olarak altta yatan hastalıkla ilişkilidir. Karın ağrısı,
kabızlık ve ağız kuruluğu için plaseboyla karşılaştırıldığında benzer veya daha düşük
insidanslar bildirilmiştir.
Aşağıda belirtilen istenmeyen etkiler pazarlama sonrası kullanım esnasında spontan olarak
bildirilmiştir.
Mevcut verilerden kesin bir sıklık tahmin edilememektedir (bilinmemektedir).
Bağışıklık sistemi hastalıkları
Bilinmiyor: Aşırı duyarlılık.
Gastrointestinal hastalıklar
Bilinmiyor: Gastrointestinal rahatsızlıklar gözlenmiştir, örn. karın ağrısı, diyare, bulantı,
kusma, disfaji. Tavsiye edildiği şekilde uygulanmadığında özofageal lezyon oluşabilir (bkz.
Bölüm 4.2).
Deri ve deri altı doku hastalıkları
Bilinmiyor: Deri rahatsızlıkları gözlenmiştir, örn. döküntü, kaşıntı, ürtiker ve deri üzerinde
kızarıklık.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta:tufam@titck.gov.tr; tel:0 800 314 00 08; faks: 0 312 218 35 99)
4.9 Doz Aşımı
Doz aşımı durumunda mide bulantısı, flatulans ve diyare gibi gastrointestinal şikayetler
meydana gelebilir. Spesifik antidot bilinmemektedir, semptomatik tedavi önerilir.
45. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Fonksiyonel gastrointestinal bozukluklar için diğer ilaçlar
ATC kodu: A03AX04
Pinaveryum bromür, gastrointestinal kanal üzerine selektif olarak etki yapan antispazmodik
bir maddedir. Kalsiyum antogonistidir, bu şekilde kalsiyumun intestinal düz kas hücrelerine
girişini engeller. Hayvan çalışmalarında, duyarlı afferent yollarının stimulasyonuna bağlı
etkileri doğrudan veya dolaylı yollardan azalttığı görülmüştür. Pinaveryum bromürün
antikolinerjik tipte etkileri yoktur. Kardiyovasküler sistem üzerinde de herhangi bir etkisi söz
konusu değildir.
Pediyatrik popülasyon
Farmakodinamik ve etkililik çalışmaları başlıca yetişkinlerde yapılmıştır. Açık, başlangıç
kontrollü bir klinik çalışmada, 7-15 gün boyunca günlük 100-150 mg doz alan 5 ila 15
yaşındaki 29 çocukta etkililik ve güvenlilik değerlendirilmiştir. Güvenlilik ve tolerabilitenin
iyi olduğu gösterilmiştir. Etkililik yalnızca, organik lezyon veya önceki patolojik
semptomatoloji ile ilişkili abdominal ağrı çeken hasta grubunda (N=17) analiz edilmiştir.
Genel klinik yanıtlar, 9 hastada (%53) iyi, 6 hastada (%35) kısmi ve 2 hastada (%12) önemsiz
olarak değerlendirilmiştir.
5.2 Farmakokinetik özellikler
Genel özellikler
Emilim
Oral uygulamadan sonra, pinaveryum bromür, bir saat içinde pik plazma konsantrasyonuna
ulaşarak hızlıca emilir.
Dağılım
Plazma proteinlerine yüksek oranda (%95-97) bağlanır.
Biyotransformasyon
Büyük ölçüde karaciğer yoluyla metabolize olur ve karaciğer yoluyla elimine edilir.
Eliminasyon
Atılımı büyük ölçüde karaciğer yoluyla gerçekleşir. Eliminasyon yarılanma ömrü 1.5 saattir.
Oral formülasyon için mutlak biyoyararlanımı çok düşüktür (<%1). Ana atılım yolu feçesdir.
5.3 Klinik öncesi güvenlilik verileri
Toksisite
Hayvanlarda oral LD50, 153,6 mg/kg ile 2,153 mg/kg vücut ağırlığı aralığındadır.
Pinaveryum bromürün oral uygulamayı takip eden toksisitesi düşüktür. Toksisite belirtileri
çoğunlukla, genel toksisite belirtileri, gastrointestinal semptomlar ve MSS semptomları ile
sınırlıdır.
5Genotoksisite, karsinojenik potansiyel, teratojenisite
Pinaveryum bromür, genotoksik veya karsinojenik özellikler göstermemiştir. Maksimum
tavsiye edilen klinik dozun 2 katı dozlarda pinaveryumun teratojenik potansiyeli
görülmemiştir.
Üreme toksisitesi
Maksimum tavsiye edilen klinik dozdan daha yüksek dozlarda pinaveryum bromür hamilelik
olasılığını azaltmıştır, ancak pre veya post natal gelişim üzerinde bağlantılı etkisi
bulunmamaktadır.
Pinaveryum bromürün plasenta ile taşınması ve süte geçişi incelenmemiştir.
Toksisite çalışmalarına dayalı olarak en düşük gözlenmeyen yan etki düzeyi; fareler, sıçanlar
ve köpekler için sırasıyla insan dozunun 50, 20 ve 5 katına eşdeğer 300, 100 ve 25 mg/kg
olmuştur.
6. FARMASÖTİK ÖZELLİKLER
6.1 Yardımcı maddelerin listesi
Hidrofobik Kolloidal Silika
Silisifiye Mikrokristalin Selüloz
Talk
Magnezyum stearat
Prejelatinize Nişasta
Laktoz Granül (Laktoz Monohidrat SD) (sığır sütünden elde edilir)
Opadry AMB II 88A230016 Orange*
*Bileşimi: Polivinil alkol, talk, titanyum dioksit, quinoline yellow, gliseril monokaprilokaprat,
sarı demir oksit, sodyum lauril sülfat, Fd & C Yellow # 2
6.2 Geçimsizlikler
Bulunmamaktadır.
6.3 Raf ömrü
24 ay.
6.4 Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5 Ambalajın niteliği ve içeriği
40 ve 80 tabletlik PVC/PE/PVDC-Al folyo blister ambalajda, kullanma talimatı ile birlikte
karton kutuda sunulmaktadır.
66.6 Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mahallesi, Eski Büyükdere Caddesi No:4 34467
Maslak /Sarıyer/ İstanbul
8. RUHSAT NUMARASI
2024 / 327
9. İLK RUHSAT TARİHİ / RUHSAT YENİLEME TARİHİ
İlk Ruhsat Tarihi:
Ruhsat Yenileme tarihi:
10. KÜB’ÜN YENİLENME TARİHİ
7