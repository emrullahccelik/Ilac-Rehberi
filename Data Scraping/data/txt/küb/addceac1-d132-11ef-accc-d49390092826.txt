KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİKASİN 100 mg / 2 mL I.M./I.V. Ampul
2. KALİTATİF VE KANTİTATİF BİLEŞİM
Etkin madde :
Her 2 ml'lik flakon, 100 mg amikasin baz aktivitesine esdeger miktarda amikasin sülfat içerir.
Yardımcı maddeler:
Sodyum metabisülfit 2.64 mg
Sodyum sitrat dihidrat 10.0 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
4. KLİNİK ÖZELLİKLER
4.1. Terapötik Endikasyonu
Amikasin sülfat, Pseudomonas türleri, Escherichia coli, indol-pozitif ve indol-negatif Proteus
türleri, Klebsiella-Enterobacter-Serratia türleri, Salmonella, Shigella, Minea-Herellae,
Citrobacter freundii ve Providencia türlerini de kapsayan genis bir gram-negatif organizma
spektrumuna karsı etkili, aminoglikozit grubu bir antibiyotiktir.
Bu gram-negatif organizmaların gentamisin ve tobramisine karsı dirençli birçok susu amikasine
in vitro olarak duyarlılık gösterebilir. Amikasine karsı duyarlı baslıca gram-pozitif organizma,
metilisine karsı dirençli suslar da dahil olmak üzere, Staphylococcus aureus’tur.
Amikasin, bazı Streptococcus pyogenes, Enterococci ve Diplococcus pneumoniae susları da
dahil, diger gram-pozitif organizmalara karsı belirli bir düzeyde aktiviteye sahiptir.
MİKASİN duyarlı gram-negatif bakteri suslarına baglı ciddi enfeksiyonların kısa vadeli
tedavisinde endikedir. Ayrıca, bilinen ya da süpheli stafilokok kökenli hastalıkların tedavisinde
de kullanılabilir.
Tedavide, antibakteriyel ilaçların dogru kullanımına iliskin resmi kılavuzlar dikkate
alınmalıdır.
1 / 104.2. Pozoloji ve uygulama şekli
Pozoloji / Uygulama sıklığı ve süresi:
Yetişkinler ve 12 yaş üzeri çocuklar :
Normal böbrek fonksiyonuna sahip (kreatinin klirensi ≥50 ml/dak) yetişkinler ve ergenler için
önerilen intramusküler ya da intravenöz doz, günde tek bir doz olarak ya da 2 eşit doza
bölünerek (12 saatte bir 7,5 mg/kg) uygulanabilen 15 mg/kg/gün’dür. Toplam günlük doz 1,5
gramı geçmemelidir. Günde bir kere uygulamayı destekleyen yeterli veri mevcut olmadığı için,
endokarditli ve ateşli nötropenik hastalarda doz uygulaması günde iki kere
gerçekleştirilmelidir.
Yaşamı tehdit edici enfeksiyonlar ve/veya Pseudomonas kökenli enfeksiyonlar :
Yetişkin dozu her 8 saatte bir 500 mg’a çıkarılabilmekle birlikte, günde 1,5 g’ı geçmemeli ya
da 10 günden fazla bir süre uygulanmamalıdır. Toplamda maksimum 15 g’lık bir yetişkin dozu
geçilmemelidir.
Üriner sistem enfeksiyonları (pseudomonas enfeksiyonları dışında)
İki eşit doza bölünmüş 7,5 mg/kg/gün (yetişkinlerde günde iki kere 250 mg’a eşdeğer).
Amikasinin aktivitesi pH’ın artırılması ile yükseldiği için, üriner alkalileştirici bir ajan eş
zamanlı olarak uygulanabilir.
Uygulama şekli:
Çoğu enfeksiyon için intramusküler yol tercih edilse de, yasamı tehdit edici enfeksiyonlarda ya
da intramusküler enjeksiyonun uygulanamadığı hastalarda, yavaş bolus (2 ila 3 dakika) ya da
infüzyon (30 dakikada % 0.25) olarak intravenöz uygulama gerçekleştirilebilir.
İntramusküler ve intravenöz uygulama
Önerilen doz düzeyinde, duyarlı organizmalara bağlı komplike olmayan enfeksiyonlar tedaviye
24 ila 48 saat içerisinde yanıt vermelidir.
3 ila 5 gün içerisinde klinik yanıt elde edilmediği takdirde, alternatif tedavi düşünülmelidir.
İntraperitoneal kullanım
Belirlenmiş peritonit için araştırmayı takiben ya da cerrahi sırasında dışkı yayılmasına baglı
peritoneal kontaminasyondan sonra, Amikasin anestezinin etkisi geçtikten sonra irigasyon ajanı
olarak, %0,25 konsantrasyonunda (2,5 mg/ml) kullanılabilir.
Yetiskinlerde damlatma uygulaması isteniyorsa, 500 mg’lık tek bir doz 20 ml steril distile su
içerisinde seyreltilerek, yaraya dikilen bir polietilen kateter aracılığıyla damlatılabilir.
2 / 10Mümkünse, damlatma anestezinin ve kas gevsetici ilaçların etkileri tamamen ortadan kalkana
kadar ertelenmelidir.
Diğer uygulama yolları
Apse boslukları, plevral bosluk, periton ve serebral ventriküllerde irigasyon çözeltisi olarak
%0,25 konsantrasyonunda MİKASİN etkili bir sekilde kullanılabilir.
Özel popülasyonlara ilişkin ek bilgiler:
Böbrek ve Karaciğer yetmezliği
Böbrek fonksiyonu bozukluğu olan hastalarda, ilacın birikmesini önlemek için günlük doz
azaltılmalı ve/veya dozlar arasındaki aralıklar artırılmalıdır. Böbrek fonksiyonunda bilinen ya
da şüpheli bir azalma olan hastalarda dozun hesaplanması için önerilen bir yöntem serum
kreatinin konsantrasyonunun (mg/100 ml olarak) 9 ile çarpılması ve elde edilen rakamın saat
cinsinden dozlar arasındaki aralık olarak kullanılmasıdır.
Serum Kreatinin 7.5 mg / kg / IM Amikasin
Konsantrasyonu dozları arasındaki aralık
(mg / 100 ml) (saat)
1.5 13.5
2.0 18
2.5 22.5
3.0 X 9 = 27
3.5 31.5
4.0 36
4.5 40.5
5.0 45
5.5 49.5
6.0 54
Böbrek fonksiyonu tedavi sırasında gözle görülür derecede değisebileceği için, serum kreatinin
değeri sıkça ölçülmeli ve doz rejimi gerektiği gibi ayarlanmalıdır.
Pediyatrik popülasyon:
4 haftalık ile 12 yaş arası çocuklar:
Normal böbrek fonksiyonuna sahip çocuklar için önerilen intramusküler ya da intravenöz doz
(yavaş intravenöz infüzyon), günde bir kere 15-20 mg / kg ya da 12 saatte bir 7,5 mg / kg
olarak uygulanabilen 15-20 mg / kg / gün’dür. Günde bir kere uygulamayı destekleyen yeterli
veri mevcut olmadığı için, endokarditli ve ateşli nötropenik hastalarda doz uygulaması günde
iki kere gerçekleştirilmelidir.
3 / 10Yenidoğanlar:
Önerilen doz 10 mg/kg’lık bir baslangıç yükleme dozunu takiben, 12 saatte bir 7,5 mg/kg’dır
(bkz. bölüm 4.4 ve 5.2).
Prematüre bebekler:
Prematüre bebeklerde önerilen doz 12 saatte bir 7,5 mg/kg’dır (bkz. bölüm 4.4 ve 5.2).
İntravenöz uygulama için özel öneriler:
Pediyatrik hastalarda, kullanılan seyreltici miktarı hastanın tolere ettiği amikasin miktarına
bağlıdır. Çözelti normalde 30 ila 60 dakikalık bir sürede infüzyon olarak uygulanmalıdır.
Bebeklere 1 ila 2 saatlik bir infüzyon uygulanmalıdır.
Geriyatrik popülasyon:
Amikasin böbrekler yoluyla atılır. Böbrek fonksiyonu mümkün olan her fırsatta
değerlendirilmeli ve dozaj yaşlı hastalarda böbrek fonksiyonu bozukluğunda açıklandığı gibi
ayarlanmalıdır.
4.3 Kontrendikasyonlar
Ürünün bileşenlerinden herhangi birine karşı aşırı duyarlılık.
Myasthenia gravis.
4.4 Özel kullanım uyarıları ve önlemleri
Hastalarda amikasin tedavisi sırasında yeterli hidratasyon sağlanmalıdır.
Böbrek fonksiyonu bozukluğu ya da azalmış glomerüler filtrasyonu olan hastalarda, amikasin
dikkatle kullanılmalıdır. Bu hastalarda, böbrek fonksiyonu tedaviden önce ve tedavi sırasında
periyodik olarak olağan yöntemlerle değerlendirilmelidir. Günlük dozlar, anormal derecede
yüksek kan düzeylerinin birikmesini önlemek ve ototoksisite riskini minimuma indirmek için,
serum kreatinin konsantrasyonlarına göre azaltılmalı ve/veya dozlar arasındaki aralık
uzatılmalıdır.
Diğer aminoglikozitlerde olduğu gibi, amikasin kullanımına bağlı olarak ototoksisite ve/veya
nefrotoksisite ortaya çıkabilir; dozaj ve yeterli hidratasyonla ilgili önlemler uygulanmalıdır.
Böbrek iritasyonuna dair belirtiler (albümin, silindir, kırmızı ya da beyaz kan hücreleri) ortaya
çıktığı takdirde, hidratasyon artırılmalıdır; ayrıca dozajda bir azaltma uygun olabilir. Bu
bulgular genellikle tedavi tamamlandığında ortadan kalkar. Fakat azotemi ya da idrar çıkışında
ilerleyici bir azalma meydana geldiği takdirde, tedavi kesilmelidir.
4 / 10İlave bir toksisite oluşabileceği için, amikasinin aminoglikozite karşı alerji öyküsü olan
hastalarda ya da geçmişte streptomisin, dihidrostreptomisin, gentamisin, tobramisin, kanamisin,
bekanamisin, neomisin, polimiksin B, kolitsin, sefaloridin ya da viomisin gibi nefrotoksik
ve/veya ototoksik ajanların uygulanması ile indüklenen subklinik renal ya da sekizinci sinir
hasarı olabilecek hastalarda kullanımı dikkatle değerlendirilmelidir.
Bu hastalarda, amikasin yalnızca eğer hekimin görüşüne göre tedavinin sağlayacağı avantajlar
potansiyel risklerden ağır basıyorsa kullanılmalıdır.
Aminoglikozitler nöromusküler iletimi bozabileceği için, parkinsonizm gibi musküler
bozuklukları olan hastalarda dikkatle kullanılmalıdır. Cerrahi sırasında verilen yüksek dozlar
geçici bir miyastenik sendroma neden olmuştur.
Bu ürün 2.64 mg (2.89 mg sodyum bisülfite eşdeğer) sodyum metabisülfit içerir. Nadir olarak
şiddetli aşırı duyarlılık reaksiyonları ve bronkospazma neden olabilir.
Bu tıbbi ürün her dozunda 1 mmol (23 mg)’dan daha az sodyum ihtiva eder; yani sodyum
içermediği kabul edilebilir.
Pediyatrik kullanım
Aminoglikozitler, bu hastaların renal immatüritesi ve sonuçta bu ilaçların serum yarılanma
ömründe ortaya çıkan uzama nedeniyle prematüre ve yeni doğan bebeklerde dikkatle
kullanılmalıdır.
Küçük çocuklarda amikasinin intraperitoneal kullanımı önerilmez.
4.5 Diğer tıbbi ürünler ile etkileşimler ve diğer etkileşim şekilleri
Potansiyel olarak nefrotoksik ya da ototoksik diğer etkin maddelerle eş zamanlı kullanımdan
kaçınılmalıdır. Bu mümkün olmadığında, hastalar dikkatle izlenmelidir. Amikasin hızlı etkili
diüretik ilaçlarla birlikte kullanıldığında, özellikle de diüretik intravenöz olarak
uygulandığında, ototoksisite riski artmaktadır. Bu maddeler arasında, kendileri de birer
ototoksik ajan olan frusemid ve etakrinik asit yer almaktadır. Geri dönüşümsüz sağırlıkla
sonuçlanabilir.
Nöromusküler blokaj ve takiben solunum sıkıntısı oluşabileceği için, anestezik ya da kas
gevşetici ilaçların (eter, halotan, d-tubokürarin, süksinilkolin ve dekametonyum) etkisi altında
olan hastalarda amikasinin intraperitoneal kullanımı önerilmez.
İndometazin yenidoğanlarda amikasinin plazma konsantrasyonunu artırabilir.
5 / 10Böbrek fonksiyonu şiddetli düzeyde bozulmuş hastalarda, penisilin tipi ilaçların eş zamanlı
kullanımı ile aminoglikozitlerin aktivitesinde bir azalma meydana gelebilir.
4.6 Gebelik ve laktasyon
Genel tavsiye
Gebelik kategorisi : D
Çocuk Doğurma Potansiyeli Bulunan Kadınlar/Doğum Kontrolü (Kontrasepsiyon)
Amikasin gebelik sırasında kullanılırsa ya da bu ilacı kullanırken hasta gebe kalırsa, hasta
fötusta meydana gelebilecek potansiyel hasar konusunda uyarılmalıdır.
Gebelik dönemi
Aminoglikozitlerin gebelik sırasında kullanımına ilişkin sınırlı düzeyde veri mevcuttur.
Aminoglikozitler fötusa zarar verebilir. Aminoglikozitler plasentayı geçebildiğinden, anneleri
gebelik sırasında streptomisin kullanan çocuklarda total, geri dönüşümsüz, iki taraflı konjenital
sağırlık vakaları bildirilmiştir. Diğer aminoglikozitlerle tedavi edilen gebe kadınlarda fetus ya
da yeni doğan üzerinde advers etkiler bildirilmemiş olsa da, hasar görme potansiyeli mevcuttur.
Laktasyon dönemi
Amikasinin anne sütüne geçip geçmedigi bilinmemektedir. Emzirmeye mi yoksa tedaviye mi
son verilmesi gerektigi konusunda bir karar verilmelidir.
Amikasin gebe kadınlara ve yeni dogan bebeklere yalnızca kesinlikle gerekli oldugunda ve
tıbbi gözetim altında uygulanmalıdır (bkz. bölüm 4.4).
Üreme yeteneği / Fertilite
Bu konuda çalışma yoktur.
4.7 Araç ve makine kullanımı üzerindeki etkiler
Herhangi bir etki belirtilmemiştir.
4.8 İstenmeyen etkiler
MİKASİN kullanımına iliskin istenmeyen etkiler için asagıdaki terimler ve sıklık dereceleri
kullanılmıstır:
Çok yaygın (≥ 1/10); yaygın (≥ 1/100, < 1/10); yaygın olmayan (≥ 1/1,000, < 1/100); seyrek (≥
1/10,00, < 1/1,000); çok seyrek (< 1/10,000), bilinmiyor (eldeki verilerden hareketle tahmin
edilemiyor).
6 / 10Kulak ve iç kulak bozuklukları:
Bilinmiyor: Kulak çınlaması, vertigo, kısmi geri dönüşümlü ya da dönüşümsüz sağırlık,
Böbrek ve idrar yolu bozuklukları:
Bilinmiyor: Renal iritasyon ile ilişkili üriner belirtiler (serum kreatin düzeylerinde artış,
albüminüri, silindir ve kırmızı ya da beyaz kan hücreleri), azotemi ve oliguri,
Sinir sistemi bozuklukları:
Bilinmiyor: Akut müsküler paraliz
Solunum, göğüs bozuklukları ve mediastinal bozukluklar:
Bilinmiyor: Apne, bronkospazm
Göz hastalıkları:
Bilinmiyor: İntravitreal amikasin enjeksiyonunu takiben retinal toksisite
Gastro-intestinal bozukluklar:
Bilinmiyor: Bulantı ve kusma
Deri ve deri altı doku bozuklukları:
Bilinmiyor: Şiddetli aşırı duyarlılık reaksiyonları
Genel bozukluklar ve uygulama alanı koşulları:
Bilinmiyor: Deri döküntüsü, ilaç ateşi, baş ağrısı, parestezi, eozinofili, artralji, anemi ve
hipotansiyon
4.9 Doz aşımı ve tedavisi
Doz aşımı ya da toksik reaksiyon durumunda, peritoneal diyaliz ya da hemodiyaliz amikasinin
kandan atılmasına yardımcı olacaktır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Aminoglikozid antibakteriyeller
ATC kodu: J01GB06.
Amikasin sülfat, Pseudomonas türleri, Escherichia coli, indol-pozitif ve indol-negatif Proteus
türleri. Klebsiella-Enterobacter-Serratia türleri, Salmonella, Shigella, Minea-Herellae,
Citrobacter freundii ve Providencia türlerini de kapsayan geniş bir gram-negatif organizma
spektrumuna karşı etkili, aminoglikozit grubu bir antibiyotiktir.
7 / 10Bu gram-negatif organizmaların gentamisin ve tobramisine karşı dirençli birçok suşu amikasine
in vitro olarak duyarlılık gösterebilir. Amikasine karşı duyarlı başlıca gram pozitif organizma,
metilisine karşı dirençli suşlar da dahil olmak üzere, Staphylococcus aureus’tur.
Amikasin, bazı Streptococcus pyogenes, Enterococci ve Diplococcus pneumoniae suşları da
dahil, diğer gram-pozitif organizmalara karşı belirli bir düzeyde aktiviteye sahiptir.
5.2. Farmakokinetik özellikler
Genel Özellikler
Emilim
Amikasin intramusküler enjeksiyonu takiben hızla emilir. 250 mg ve 500 mg’lık i.m. dozların
uygulanmasından 1 saat sonra sırasıyla yaklaşık 11 mg/l ve 23 mg/l’lik pik serum düzeylerine
ulaşılır. Enjeksiyondan 10 saat sonra gözlenen düzeyler sırasıyla 0,3 mg/l ve 2,1 mg/l’dir.
Dağılım
Normal yetişkinlere 30 dakikalık bir sürede intravenöz infüzyon olarak uygulanan 500 mg’lık
tek doz infüzyonun sonunda ortalama 38 mg/l’lik bir pik serum konsantrasyonu oluşturur.
Tekrarlanan infüzyonlar ilaç birikimine neden olmaz.
Amikasin parenteral uygulamayı takiben serebrospinal sıvıda, plevral sıvıda, amniyotik sıvıda
ve peritoneal boşlukta saptanmıştır.
Çoklu günlük doz çalışmalarından elde edilen veriler normal bebeklerde spinal sıvı
düzeylerinin serum konsantrasyonlarının yaklaşık %10 ila 20’si olduğunu ve menenjitte
%50’ye ulaşabileceğini göstermektedir.
Biyotransformasyon
%20 ya da daha düşük bir bölümü serum proteinine bağlanmaktadır ve serum konsantrasyonları
duyarlı organizmalar için 10 ila 12 saat bakterisidal aralıkta kalmaktadır.
Amikasin ekstraselüler sıvılardan kolaylıkla yayılmakta ve başlıca glomerüler filtrasyon
yoluyla idrardan degişmemiş olarak atılmaktadır. Normal renal fonksiyonları olan kişilerde
yarılanma ömrü iki ila üç saattir.
Eliminasyon
250 mg’lık bir dozun intramusküler uygulamasını takiben, yaklaşık %65’lik bir bölüm 6 saatte
ve %91’lik bir bölüm 24 saat içerisinde atılmaktadır. İdrar konsantrasyonları ilk 6 saatte
ortalama 563 mg/l ve 6 ila 12 saatte 163 mg/l’dir. 500 mg’lık i.m bir dozu takiben ortalama
idrar konsantrasyonları ilk 6 saatte ortalama 832 mg/l’dir.
8 / 10İntramusküler ve intravenöz uygulama :
Yenidoğanlarda ve özellikle de prematüre bebeklerde, amikasinin renal eliminasyonu
azalmaktadır.
Doğum ağırlıklarına göre gruplandırılan (<2000, 2000-3000 ve >3000g) yeni doğanlarda
gerçekleştirilen tek bir çalışmada (postnatal yaş: 1-6 gün), Amikasin 7.5 mg/kg’lık bir dozda
intramusküler ve/veya intravenöz olarak uygulanmıştır. 3000 g’ın üzerindeki yeni doğanlarda
klirens 0.84 ml/dak/kg ve terminal yarılanma ömrü yaklaşık 7 saat bulunmuştur. Bu grupta,
baslangıç dağılım hacmi ve kararlı durumdaki dağılım hacmi sırasıyla 0.3 ml/kg ve 0.5 mg/kg
olarak saptanmıştır. Daha düsük doğum ağırlığına sahip gruplarda, klirens/kg daha düşük ve
yarılanma ömrü daha uzun saptanmıştır. Yukarıdaki tüm gruplarda 12 saatte bir tekrarlanan doz
uygulaması 5 günün sonunda birikmeye neden olmamıştır.
5.3. Klinik öncesi güvenlilik verileri
İlave bilgi mevcut değildir.
6. FARMASÖTİK ÖZELLİKLERİ
6.1. Yardımcı maddelerin listesi
Sodyum sitrat dihidrat % 86
Sodyum metabisülfit
Sülfürik asit (pH ayarı için)
Aktif karbon
Steril, apirojen distile su
6.2. Geçimsizlikler
Uygulanabilir değildir.
6.3. Raf ömrü
36 ay
6.4. Saklamaya yönelik özel tedbirler
25° C’ nin altındaki oda sıcaklığında saklayınız.
6.5 Ambalajın niteliği ve içeriği
2 mL çözelti içeren Tip I renksiz cam 1, 5 ve 10 ampullük ambalajlardadır.
9 / 106.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Ürünlerin Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Farmalas İlaç San. ve Tic. Ltd. Şti.
Altınşehir Mah.Tavukçuyolu Caddesi
Beka Sok. No:9 Ümraniye / İstanbul
8. RUHSAT NUMARASI
224/9
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi : 31.03.2010
Ruhsat yenileme tarihi : -
10. KÜB'ÜN YENİLENME TARİHİ
-
10 / 10