1 / 6  KISA ÜRÜN BİLGİSİ  
 
1. BEŞERİ  TIBBİ  ÜRÜNÜN  ADI 
TALCİD® 500 mg  çiğneme tableti  
 
2. KALİTATİF VE KANTİTATİF BİLEŞİM  
 
Etkin  madde:  
Hidrotalsit     500 mg 
 
Yardımcı  madde (ler):  
 
Yardımcı  maddeler  için Bölüm 6.1’e bakınız.  
 
3. FARMASÖTİK FORM  
Çiğneme tableti  
Nane kokulu, beyaz  tabletler  
 
4. KLİNİK ÖZELLİKLER  
 
4.1. Terapötik endikasyonlar  
 
TALCİD,  mide  asidinin  fazlalığı  ile seyreden  aşağıdaki  durumların  semptomatik  tedavisinde  
kullanılır:  
• Stres,  aşırı yeme,  kahve,  alkol,  nikotin  ve bazı ilaçların  da neden  olabileceği  midede  
yanma,  ekşime,  şişkinlik, gaz gibi dispepsi  (hazımsızlık)  şikayetleri  
• Akut  gastrit  
• Mide  ve duodenum  ülserleri  
 
4.2. Pozoloji ve uygulama şekli  
Pozoloji / uygulama sıklığı ve süresi:  
12 yaşından  büyük  çocuklar ve yetişkinler için:  
Gerekli  görüldüğü  takdirde  günde  birkaç  kez, 1-2 tablet  (500 mg -1000  mg eşdeğer  miktarda  
hidrotalsit) önerilir.  
 
Günlük  doz 6 g hidrotalsite eşdeğer olan  12 tableti  aşmamalıdır.  
 
TALCİD  yemeklerden  1-2 saat sonra ve yatmadan  önce  günde birkaç  kez kullanılır.  
 
Uygulama  şekli:  
Tabletler  yutulmadan  tamamen  çiğnenmelidir.  
 
Özel  popülasyonlara  ilişkin  ek bilgiler:   
 
Böbrek  yetmezliği:  
Böbrek  fonksiyon  bozukluğu  olan hastalarda  yüksek  dozda  ve uzun  süreli  kullanımından  
kaçınılmalıdır.  
 
Böbrek  fonksiyon  yetmezliği  olan ve uzun  süreli  yüksek  doz kullanan  hastalarda  magnezyum  
zehirlenmesine  varabilen  hipermagnezemi  gelişebilir  ve bu hastalar  özellikle  sinir ve kemik  
dokusunda  gelişen  kademeli  alüminyum  birikmesinden  zarar  görebilirler.  2 / 6  Karaciğer yetmezliği:  
Normal  renal  fonksiyonlara  sahip  karaciğer  yetmezliği  olan hastalarda  doz ayarlaması  yapılması  
gerekmemektedir.  
 
Pediatrik  popülasyon:  
12 yaşından  küçük  çocukların  tedavisinde  bu yaş grubuna  ait yeterli  tecrübe  bulunmadığından  
kullanımı  uygun  değildir.  
 
Geri yatrik  popülasyon:  
Veri bulunmamaktadır.  
 
4.3. Kontrendikasyonlar  
 
- Hidrotalsit  ya da ürünün  diğer  bileşenlerine karşı  aşırı duyarlılığı,  
- Şiddetli  böbrek  yetmezliği,  
- Hipofosfatemisi  
olan kişilerde kullanılmamalıdır.  
 
4.4. Özel kullanım uyarıları ve önlemleri  
Böbrek  fonksiyon  bozukluğu  veya  düşük  fosfat  diyeti  ile beslenen  kişilerde  yüksek  dozda  ve 
uzun süreli  kullanımından  kaçınılmalıdır.  Semptomlar devam ederse veya kısmen azalırsa , tıbbi 
yardım alınmalıdır.  
 
Israrcı  ya da sık aralıklarla  tekrarlayan  semptomlardan  şikayetçi  olan hastaların,  altta yatan  
peptik  ülser  veya  habis  durumlar  gibi ciddi  bir hastalık  riskinin  elimine  edilmesi  için 
araştırılması  gerekir.  Gastrik  veya duodenal  ülser  şikayetleri  olan hastalarda  H. pylori  
olasılığının  araştırılması  gerekir.  H. pylori’ nin pozitif olması  halinde  geçerli  eradikasyon  
tedavileri  düşünülmelidir,  çünkü  bu durumda  ülser  hastalığı  bu tip bir tedavinin  etkili  şekilde  
uygulanması  ile iyileştirilebilir.  
 
4.5. Diğer tıbbi ürünler ile etkileşimler ve diğer etkileşim şekilleri  
 
Emilimlerini  etkileyebileceğinden,  kardiyak  glikozitler,  tetrasiklinler  veya  ofloksasin,  
siprofloksasin,  norfloksasin  gibi kinolon  türevleri  ve kenodoksikolat  ile aynı anda  alınmamalı,  bu 
ilaçlar TALCİD  alındıktan  en az 1-2 saat önce  veya  sonra  alınmalıdır.  
 
İdrar  alkalize  edici  terapiler  bazı ilaçların  atılımını  etkileyebilirler.   Bu durum  örneğin,  salisilat  
seviyelerinin  azalmasına veya  kinidin seviyelerinin  artmasına neden  olabilir.  
 
Antiasitler  ile alüminyum  içeren  asitli  içeceklerin  (meyve  suları,  şarap  vs) birlikte  
kullanılması  bağırsaktan  alüminyum  emilimini  artırır.  Bu aynı zamanda  sitrik  asit ve tartarik  
asit içeren  efervesan  tabletler için  de geçerlidir.  
 
4.6. Gebelik ve laktasyon  
 
Genel  tavsiye  
Gebelik  kategorisi  C’dir. 
 
Çocuk  doğurma  potansiyeli  bulunan  kadınlar/Doğum  kontrolü  (Kontrasepsiyon)  
TALCİD’in  doğum  kontrolü (kontrasepsiyon) üzerine  etkisi  konusunda  yeterli  veri 
bulunmamaktadır.  
 3 / 6  Gebelik  dönemi  
Hayvanlar  üzerinde  yapılan  çalışmalar,  gebelik/  ve-veya /embriyonal/fetal  gelişim  /ve-veya/  
doğum/  ve-veya/  doğum  sonrası  gelişim  üzerindeki  etkiler  bakımından  yetersizdir.  İnsanlara  
yönelik  potansiyel  risk bilinmemektedir.  
 
TALCİD  gerekli  olmadıkça  gebelikte kullanılmamalıdır.  
 
TALCİD  gebelikte  gerekli  olduğu  takdirde  çocuğun  fazla  alüminyum  yüklenmesini  önlemek  
amacıyla  yalnızca kısa dönemli olarak  ve doktor  kontrolünde kullanılmalıdır.  
 
Hidrotalsitin  gebelikteki  kullanımının  zararlı  etkileri  olabileceğine  dair bir rapor  
bulunmamaktadır.  Ancak,  annesi  hidrotalsit  kullanmış  olan çocuklar  üzerinde  yapılmış  bir 
çalışma mevcut  değildir.  
 
Laktasyon  dönemi  
Emzirme döneminde doktor  kontrolünde kullanılmalıdır.  
 
Hidrotalsitin  emzirme  döneminde  zararlı  etkileri  olabileceğine  dair bir rapor  bulunmamaktadır.  
Ancak,  annesi  hidrotalsit  kullanan  çocuklar  üzerinde  yapılmış  bir çalışma  mevcut  değildir.  
 
Genellikle  alüminyum  içeren  maddeler  anne sütüne geçerler,  ancak  düşük  emilim  oranı  sebebiyle,  
yeni doğanda  risk oluşturması  beklenmez.  
 
Üreme yeteneği /Fertilite  
Veri bulunmamaktadır.  
 
4.7. Araç ve makine kullanımı üzerindeki etkiler  
Araç ve makine kullanımı üzerine herhangi  olumsuz  bir etkisi  gözlenmemiştir.  
 
4.8. İstenmeyen etkiler  
İstenmeyen etkilerin değerlendirilmesi aşağıdaki sıklıklara dayanarak yapılır:  
 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin 
edilemiyor).  
 
Listelenen  istenmeyen  etkiler  spontan  raporlara  dayanmaktadır.  Bu sebeple,  her biri için sıklık  
bilgisi  verilmesi  mümkün değildir.  
 
Bağışıklık  sistemi  hastalıkları:  
Bilinmiyor:  Alerjik  reaksiyonlar  
 
Gastrointestinal  hastalıklar:  
Yüksek  dozlarda ; gaitada  yumuşama,  daha  sık dışkılama  ihtiyacı/diyare,  kusma  
Bilinmiyor:  Konstipasyon  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e -posta: 
tufam@titck.gov.tr; tel: 0800 314 00 08; faks: 0312 218 35 99).  4 / 6  4.9. Doz aşımı ve tedavisi  
Hidrotalsit ile doz aşımı  vakası bildirilmemiştir.  
 
5. FARMAKOLOJİK ÖZELLİKLER  
5.1. Farmakodinamik özellikler  
 Farmakoterapötik  grup:  Sindirim sistemi ve metabolizma, asit  ile ilişkili  bozukluklar ın tedavisinde  
kullanılan  ilaçlar, a ntiasit , kombine alüminyum, kalsiyum ve magnezyum 
preparatları  ve kompleksleri   
 ATC  kodu     : A02AD04  
 
Etki mekanizması  
Hidrotalsit  bir magnezyum -alüminyum  tuzu ve kristal kademeli  yapılı  tekil bir maddedir.  
Hidrotalsit,  mide  asidini,  asit miktarı  ile orantılı  olarak  kademeli bir şekilde  nötralize  eden ve 
sistemik  emilimi  olmayan  bir antiasittir.  
 
Uzun  süreli  etkisi  kristal kademeli  yapısına  bağlıdır.  Hidroklorik  asitli  ortamda,  kademeli  
kristal  yapıdan  magnezyum  ve alüminyum  iyonları  eş zamanlı  olarak  açığa  çıkar.  Bu reaksiyon  
hızla  gerçekleşir  ve ortamdaki  hidroklorik  asit miktarı  ile doğru  orantılıdır.  Bu sayede  ortamı,  
asit tamponlanması  için ideal  terapötik  pH aralığı  olan 3-5 sınırlarına  getirerek  uygun  şartları  
sağlar.  1 g hidrotalsit,  26 mEq  tampon  kapasitesine  sahiptir.  
 
Hidrotalsit  ayrıca,  pepsin  aktivitesini  inhibe  eder,  safra  asitlerini  bağlar,  mukozayı korur  ve 
submukozal dokuların yenilenmesini sağlar . 
 
Talcid, temas üzerine (hemen) etki başlangıcına sahiptir . Yapay mide modeli asit nötralizasyon 
çalışması  ile, Talcid'in (1000 mg dozunda) tablet formunun  9 saniyede ve süspansiyon formunun  
17 saniyede mide pH'ını pH 1 ’den pH 3 ’e yükselttiği göster ilmiştir.  pH 4 ’e ulaşma süresi, 
tabletlerde 13 saniye dir. Çalışmada ulaşılan  maksimum pH seviyesi, tabletler için 4,5 2’dir . 
Mukoza koruyucu etki (sito proteksiyon) pepsin aktivitesinin engellenmesi (pH'ı artırarak), safra 
asitlerinin doğrudan bağlanması ve koruyucu mucus -bikarbonat tabakasının onarılması yoluyla 
elde edilir. ( Prostaglandin sentezi uya rılır ve HCO 3- rezervuarı sağla nır). Bu etki mekanizması, 
hem in vitro hem de in vivo  olarak gösterilmiştir.  Ek olarak, klinik veriler, hidrotalsitin, mide 
mukozasındaki rejeneratif faktörleri uyararak artırdığını, mikrovasküler morfolojisi ve 
metabolizma yı iyileştirdiğini ve böylece yapısal ve fonksiyonel olgunlaşmayı hızlandırdığını 
göstermiştir.  
 
5.2. Farmakokinetik özellikler  
 Genel özellikler  
Emilim : 
Hidrotalsitin  ihtiva  ettiği  alüminyum  az miktarda  emilir.  Bu durum  böbrekten  alüminyum  
atılımının  artışı  ile sonuçlanan  serum  alüminyum  konsantrasyonlarında  geçici  yükselmeye  
neden  olur. 
 
Serum  alüminyum  seviyeleri  toksik  aralığın  altında  kalır ve tedavinin  sonlandırılmasından  3-4 
gün sonra  normale döner.  
 
Magnezyumun  az bir miktarı  emilir.  Serumdaki  magnezyum  konsantrasyonu  böbrekten  atılım  
sebebiyle  genellikle sabit  kalır.  
 
 5 / 6  Dağılım:  
Sistemik  dağılım  ile ilgili yeterli  veri bulunmamaktadır.  
 
Biyotransformasyon:  
Hidrotalsitin  ihtiva  ettiği  alüminyum  ve magnezyum  midede  yavaşça  klorür  tuzlarına  dönüşür.  
Biyotransformasyonlarına dair  yeterli  veri bulunmamaktadır.  
 
Eliminasyon:  
Eliminasyonun  büyük  bir bölümü böbrek  yolu ile gerçekleşir.  
 
Doğrusallık/doğrusal  olmayan  durum:  
Uygulanabilir değildir.  
 
5.3. Klinik öncesi güvenlilik verileri  
Akut  ve kronik  toksisite  çalışmaları  hidrotalsitin  iyi tolere  edildiğini  göstermiştir.  Kan 
tablosunda  patolojik  bir değişim  olmamıştır.  Organ  dokularında  ilaca  bağlı  histolojik  
değişiklikler  oluşmamıştır.  Embriyotoksisite  ile ilgili sıçanlarda  yapılan  çalışmalar,  vücut  
ağırlığı  başına  1 grama  kadar  olan dozlarda  hidrotalsitin,  anne,  embriyo  ya da fertiliteye  
toksik etkisi  bulunmadığını  göstermektedir.  
 
6. FARMASÖTİK  ÖZELLİKLER  
6.1. Yardımcı maddelerin listesi  
Mannitol  (E 421)  
Mısır  nişastası  
Nane  aroması  
Muz aroması   
Sodyum  sakarin   
Magnezyum  stearat  
 
6.2. Geçimsizlikler  
Yoktur.  
 
6.3. Raf ömrü  
48 ay  
 
6.4. Saklamaya yönelik özel uyarılar  
25°C altındaki  oda sıcaklığında , kuru ve serin bir yerde  saklayınız.  
 
6.5. Ambalajın niteliği ve içeriği  
Kutuda,  blister ambalajda 40 çiğneme tableti  
 
6.6. Beşeri tıbbi üründen arta kalan maddelerin imhası ve diğer özel önlemler  
Kullanılmamış  olan ürünler  ya da atık materyaller  “Tıbbi  Atıkların  Kontrolü  Yönetmeliği”  ve 
“Ambalaj  Atıklarının  Kontrolü  Yönetmeli ği” ne uygun  olarak  imha  edilmelidir.  
 
7. RUHSAT SAHİBİ  
Bayer Türk Kimya San.Ltd.Şti.  
Fatih Sultan Mehmet Mah.  Balkan Cad. No: 53  
34770  Ümraniye / İstanbul  
Tel.  :  (0216) 528 36 00  
Faks : (0216) 645 39 50  6 / 6  8. RUHSAT NUMARASI (LARI)  
154/28  
 
9. İLK RUHSAT TARİHİ/RUHSAT YENİLEME TARİHİ  
İlk ruhsat  tarihi:  05.12.1990   
Ruhsat  yenileme tarihi:  04.08.2006  
 
10. KÜB’ün YENİLENME TARİHİ  
 - 