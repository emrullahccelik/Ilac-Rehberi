KISA ÜRÜN BİLGİSİ
1. BEŞERİ TIBBİ ÜRÜNÜN ADI
DECAPEPTYL® DEPOT 3,75 mg enjeksiyonluk süspansiyon için toz ve çözücü (I+II)
Steril
2. KALİTATİF VE KANTİTATİF BİLEŞİM
Etkin madde: Bir şırınga 3,75 mg triptoreline eşdeğer 4,12 mg triptorelin asetat içerir.
Yardımcı maddeler:
Sodyum klorür 8,11 mg
Sodyum hidrojen fosfat dihidrat 1,62 mg
Sodyum hidroksit 0,0066 mL
Yardımcı maddeler için 6.1’e bakınız.
3. FARMASÖTİK FORM
Kullanıma hazır önceden doldurulmuş şırıngalarda uzun-süreli salım formunda enjeksiyonluk
süspansiyon için toz ve çözücü
Karıştırmadan önce: Beyaz ile hafif sarı arası toz ve berrak hafif sulu sıvı.
Karıştırdıktan sonra: Süt beyazı ile hafif sarı arası homojen süspansiyon.
4. KLİNİK ÖZELLİKLER
4.1. Terapötik endikasyonlar
Erkeklerde:
• Tedavi amaçlı: İlerlemiş hormon bağımlı prostat kanserinin semptomatik tedavisinde.
• Tanı amaçlı: Prostat kanserinin hormon bağımlılığının ayırıcı tanısında.
Kadınlarda:
• Semptomatik uterus miyomları olan kadınlarda kanama ve ağrı semptomlarını azaltmak için
miyom boyutunun preoperatif olarak küçültülmesi.
• Primer olarak cerrahi tedavi gerektirmeyen şekilde over hormonogenezinin
baskılanmasının endike olduğu zaman laparoskopi ile doğrulanan semptomatik
endometriyozis.
• Yardımla üreme teknikleri (ART) için kontrollü over hiperstimülasyonu yapılan kadınlarda
prematüre luteinize edici hormonun (LH) downregülasyonu ve artışının önlenmesi.
Çocuklarda:
• 9 yaş altı kızlarda ve 10 yaş altı erkeklerde doğrulanan santral puberte prekoks’un
tedavisinde.
27.02.2023 1/234.2. Pozoloji ve uygulama şekli
Ürün, tedaviye cevabın düzenli izlenmesi için gerekli donanımı olan ünitelerde, uygun bir
uzmanın denetim ve gözetimi altında kullanılmalıdır.
Enjeksiyonunun 6.6 kısmında verilen talimatlara harfiyen bağlı şekilde gerçekleştirilmesi
önemlidir.
Sulandırma işleminden sonra, süspansiyon derhal enjekte edilmelidir.
Pozoloji:
DECAPEPTYL DEPOT, her 28 günde bir kez subkutan olarak (örneğin; abdominal bölge,
gluteal bölge veya uyluklar) ya da derin intramüsküler olarak enjekte edilir. Enjeksiyon her
seferinde farklı bir yere uygulanmalıdır.
Erkeklerde:
Prostat kanseri tedavisi: Dört haftada bir 3,75 mg triptorelin uygulanır. Testosteron seviyesini
sürekli baskılamak için dört haftalık tedavi dönemine uyum önem taşımaktadır.
Diyagnostik olarak: Dört haftada bir 3,75 mg triptorelin uygulanır. Genellikle 3 aylık
uygulamadan sonra prostattaki kanserin androjen bağımlı olup olmadığı belirlenebilmektedir.
Kadınlarda:
Uterus myomu ve endometriyozis: Dört haftada bir 3,75 mg triptorelin uygulanır. Pre-
menopozal kadınlarda, tedavi siklusun ilk 5 gününde başlatılmalıdır.
Yardımla üreme teknikleri: Siklusun 2. ya da 3. günü (foliküler faz), veya 21. gününde (luteal
faz) tek enjeksiyon uygulaması.
Çocuklarda:
Santral puberte prekoks (CPP): Tedavi başlangıcındaki dozlar vücut ağırlığına göre ayarlanmalı
ve 0.,14. ve 28. günlerde bir triptorelin enjeksiyonu yapılmalıdır. Daha sonra 4 haftada bir
enjeksiyon uygulanır. Eğer etkisi yeterli olmazsa enjeksiyonlar 3 haftada bir uygulanabilir. Doz
ayarlaması kişinin vücut ağırlığına göre yapılır. Kilosu 20 kg’dan az olan çocuklara 1,875 mg
(yarım doz), 20 ile 30 kg arasında olanlara 2,5 mg (2/3 doz) ve 30 kg’dan fazla olanlara ise 3,75
mg (tam doz) triptorelin enjekte edilir.
Uygulama sıklığı ve süresi:
Erkeklerde:
Prostat kanseri:
DECAPEPTYL DEPOT tedavisi genellikle uzun süreli bir tedavidir.
Kadınlarda:
Uterus miyomları ve endometriozis:
27.02.2023 2/23Tedavinin süresi endometriyozisin şiddetinin başlangıç derecesine, klinik belirtilerinin
(fonksiyonel ve anatomik) oluşumuna ve tedavi süresince ultrasonografi ile belirlenen uterus
miyomlarının büyüklüklerinin değişimine bağlıdır. Genelde maksimum elde edilebilir sonuç 3
ile 4 ay sonra beklenmektedir.
Kemik yoğunluğu üzerindeki olası etkisi göz önünde bulundurulduğunda add-back (geri-
ekleme) tedavisi olmaksızın DECAPEPTYL DEPOT tedavisi 6 ayı geçmemelidir.
Çocuklarda:
Santral puberte prekoks (CPP)
Eğer kemik gelişimi kızlarda 12 yaşın üstüne ulaştıysa ve erkeklerde de 13 yaşın üstüne çıktıysa
tedaviye son verilmelidir.
Özel popülasyonlara ilişkin ek bilgiler:
Böbrek/Karaciğer yetmezliği: Mevcut bilgiler doğrultusunda böbrek fonksiyon bozukluğu
olan hastalarda doz azaltılması ya da uygulama aralıklarının uzatılması gerekli değildir.
Pediyatrik popülasyon: Eğer kemik gelişimi kızlarda 12 yaşın üstüne ulaştıysa ve erkeklerde
de 13 yaşın üstüne çıktıysa tedaviye son verilmelidir.
Geriyatrik popülasyon: Yaşlılar için doz ayarlamasına gerek yoktur.
4.3. Kontrendikasyonlar
Genel:
• Triptorelin, poli-(d,l-laktid koglikolid), dekstran veya diğer herhangi bir bileşene aşırı
duyarlılık gösteren kişiler
• Gonadotropin serbestleyen hormon (GnRH) veya herhangi bir GnRH analoguna aşırı
duyarlılık gösteren kişiler
Kadınlarda:
• Hamilelik
• Laktasyon
4.4. Özel kullanım uyarıları ve önlemleri
Genel
GnRH agonistlerinin kullanılması kemik mineral yoğunluğunun azalmasına sebep olabilir. İlk
verilere göre erkeklerde GnRH agonistlerinin bifosfonatlar ile birlikte kullanımı kemik mineral
yoğunluğunu azaltabilir. Osteoporoz için ilave risk faktörleri (örneğin kronik alkol alınması,
sigara içme alışkanlığı, kemik mineral yoğunluğunu azaltan antikonvülsanlar ya da kortikoidler
gibi ilaçlarla uzun dönemli tedavi, ailede osteoporoz geçmişi, beslenme bozukluğu) olan
hastalarda özel dikkat gerekmektedir.
Triptorelin kullanmadan önce hastanın gebe olmadığı doğrulanmalıdır.
27.02.2023 3/23Nadiren, GnRH agonistleri ile tedavi, daha önceden bilinmeyen gonadotrop hücre hipofiz
adenomun varlığını ortaya çıkarabilir. Bu hastalarda; ani baş ağrısı, kusma, görme bozukluğu
ve oftalmopleji ile karakterize olan hipofizer apopleksi gelişebilir.
Triptorelin gibi GnRH agonistlerle tedavisi süren hastalarda (şiddetli olabilen) depresyon
gelişme riski artmaktadır. Hastalar bu doğrultuda bilgilendirilmeli ve eğer semptomlar olursa
uygun görüldüğü şekilde tedavi edilmelidir.
Depresyon da dahil olmak üzere ruh hali değişimleri kayıt edilmiştir. Depresyonu olduğu
bilinen hastalar tedavi süresince yakından takip edilmelidir.
Böbrek ya da karaciğer yetmezliği olan hastalarda triptorelin ortalama 7−8 saatlik bir terminal
yarı ömre sahiptir, sağlıklı kişilerde ise bu 3−5 saattir. In vitro fertilizasyon (IVF)
endikasyonunda uzun süreli maruziyetine rağmen triptorelinin embriyo transferi sırasında
dolaşımda olması beklenmemektedir.
Erkeklerde
Prostat kanseri
Diğer herhangi bir GnRH agonistiyle olduğu gibi triptorelin, serum testosteron düzeylerinde
başlangıçta hızlı ve geçici artış sağlar. Bunun sonucu olarak prostat kanserinin belirti ve
semptomlarının geçici olarak kötüleştiği izole vakalar, tedavinin ilk haftalarında bazen
gelişebilir. Serum testosteron düzeyinin başlangıçta artışına ve klinik semptomların
kötüleşmesine karşılık tedavinin başlangıç evresinde ek olarak uygun bir antiandrojen ajanın
uygulanması düşünülmelidir.
Hastaların küçük bir yüzdesinde prostat kanserinin belirti ve semptomlarında geçici bir
kötüleşme (tümör alevlenmesi) ve semptomatik olarak kontrol edilebilen, kansere bağlı ağrıda
(metastatik ağrı) geçici bir artış görülebilir.
Diğer GnRH agonistlerinde olduğu gibi, omurilikte bası veya üretra obstrüksiyonu izole vakalar
şeklinde gözlenmiştir. Omurilikte bası veya böbrek yetmezliği gelişmesi durumunda, bu
komplikasyonların standart tedavisine başlanmalı ve olağanüstü durumlarda acil orşiektomi
(cerrahi kastrasyon) düşünülmelidir. Özellikle vertebral metastazı, omurilikte bası riski ve idrar
yolu obstrüksiyonu olan hastalar tedavinin ilk haftalarında dikkatli takip edilmelidir.
Cerrahi kastrasyon sonrası triptorelin, serum testosteron seviyelerinde ayrıca bir azalmaya
sebep olmaz.
Bilateral orşiektomi veya GnRH analoglarının uygulanması nedeniyle oluşan uzun süreli
androjen deprivasyonu; osteoporoza ve artan kemik kırığı riskine sebep olabilen kemik
kaybıyla ilişkilendirilmektedir.
Androjen deprivasyon tedavisi QT aralığını uzatabilir. Doktorlar, DECAPEPTYL® DEPOT
tedavisini başlatmadan önce, QT uzaması risk faktörü ya da geçmişi olan hastalarda ve QT
aralığını (bkz. bölüm 4.5) uzatabilen ilaçları eş-zamanlı alan hastalarda Torsade de pointes
potansiyelini içeren yarar risk oranını değerlendirmelidir.
27.02.2023 4/23Ek olarak epidemiyolojik çalışmalara göre androjen deprivasyon tedavisi gören hastalar
metabolik değişiklikler (örn. glukoz intoleransı) yaşayabilir ya da bu hastalarda
kardiyovasküler hastalık riski artabilir. Ancak ileriye dönük veriler GnRH analoglarıyla tedavi
ile kardiyovasküler mortalite arasında bir bağlantıyı doğrulamamıştır. Metabolik veya
kardiyovasküler hastalıklar açısından yüksek risk altındaki hastalar tedaviye başlamadan önce
dikkatlice değerlendirilmeli ve androjen deprivasyon tedavisi sırasında yeterince izlenmelidir.
Terapötik dozlarda triptorelin uygulanması, pitüiter gonadal sistemin baskılanmasıyla
sonuçlanır. Genellikle tedavi kesildikten sonra normal fonksiyona geri dönülür. Bu nedenle,
tedavi sırasında ve GnRH analogları tedavisine son verildikten sonra yapılan diyagnostik
pitüiter gonadal fonksiyon testleri yanıltıcı olabilir.
Kadınlarda
DECAPEPTYL® DEPOT sadece, dikkatli tanıdan sonra (örneğin laparoskopi) uygulanmalıdır.
Triptorelin kullanmadan önce hastanın gebe olmadığı doğrulanmalıdır.
Kemik mineral yoğunluğu kaybı
GnRH agonistlerinin kullanılmasının, 6 aylık tedavi dönemi boyunca kemik mineral
yoğunluğunun her ay ortalama %1 azalmasına neden olabileceği muhtemeldir. Kemik mineral
yoğunluğunda her %10’luk azalma, kırık riskinde 2 – 3 kez artış ile bağlantılıdır. Bundan dolayı
add-back (geri-ekleme) olmaksızın tedavi süresi 6 ayı geçmemelidir. Mevcut veriye göre
kadınların çoğunluğunda kemik yoğunluğu kaybı tedavinin kesilmesinden 6 – 9 ay sonra geri
dönüşümlü olabilmektedir.
Kadınların çoğunda mevcut veriler tedavinin sonlanmasından sonra kemik kaybının düzeldiğini
göstermektedir.
Osteoporozu olan ya da osteoporoz için risk faktörleri (örneğin kronik alkol alınması, sigara
içme alışkanlığı, kemik mineral yoğunluğunu azaltan antikonvülsanlar ya da kortikoidler gibi
ilaçlarla uzun dönemli tedavi, ailede osteoporoz geçmişi, anoreksiya nevroza gibi beslenme
bozukluğu) olan hastalarda özel veri mevcut değildir. Bundan dolayı kemik mineral
yoğunluğunda azalmanın bu hastalarda daha zararlı olması muhtemel olduğundan triptorelin ile
tedavi birey bazında düşünülmeli ve çok dikkatli bir değerlendirmeden sonra eğer tedavinin
faydası riskten daha fazla olursa tedavi başlatılmalıdır. Kemik mineral yoğunluğu kaybını
engellemek için önlemler alınmalıdır
Uterus miyomları ve endometriozis
Tedavi boyunca menstürasyon gerçekleşmez. Tedavi sürerken metroraji meydana gelmesi
normal değildir (ilk ay dışında) ve plazma östrojen düzeyi doğrulanmalıdır. Bu düzey 50
pg/ml’den düşük olduğunda olası ilgili organik lezyonlar araştırılmalıdır. Tedavinin
bırakılmasıyla birlikte over fonksiyonuna kaldığı yerden devam eder, örneğin menstural
kanama en son enjeksiyondan 7-12 hafta sonra yeniden başlayacaktır.
Gonadotropinlerin ilk salıverilmesiyle birlikte ovülasyon başlatılabildiğinden tedavinin birinci
ayı süresince hormonal olmayan kontrasepsiyon uygulanmalıdır. Ayrıca menstrüasyon yeniden
27.02.2023 5/23başlayana kadar veya başka bir kontrasepsiyon metodu belirlenene kadar son enjeksiyondan 4
hafta sonra kontrasepsiyon uygulanmalıdır.
Uterus miyomlarının tedavisi süresince uterus ve miyom boyutu örneğin ultrasonografi
vasıtasıyla düzenli olarak saptanmalıdır. Miyom dokusunun azalmasına kıyasla uterus
boyutunun orantısız bir biçimde hızla küçülmesi nadiren görülse de kanama ve sepsise neden
olabilir. Submukus miyomu olan hastalarda GnRH analog tedavisini takiben az sayıda kanama
bildirilmiştir. Tipik olarak kanama, tedavi başlangıcından 6-10 hafta sonra görülmüştür.
DECAPEPTYL DEPOT tedavisi süresince menstürasyonun kesilmesi gerektiğinden
menstürasyon düzenli olarak devam ettiği takdirde hasta bu durumu doktoruna bildirmesi
yönünde bilgilendirilmelidir.
Downregülasyon ve prematüre LH’ın ani yükselmelerinin önlenmesi
Yardımla üreme teknikleri (ART); çoklu gebelik, gebelik kaybı, ektopik gebelik ve konjenital
malformasyon risk artışı ile ilişkilendirilmektedir. Bu riskler kontrollü over
hiperstimülasyonunda yardımcı tedavi olarak DECAPEPTYL DEPOT kullanımında da
geçerlidir. Kontrollü over hiperstimülasyonunda DECAPEPTYL DEPOT kullanımı over
hiperstimülasyon sendromu (OHSS) ve over kist riskini artırabilir.
GnRH analogları ve gonadotropinlerle indüklenen foliküler tutunma (yerleştirme), özellikle
polikistik over sendromu olgularında yatkınlığı bulunan az sayıda hastada belirgin olarak artış
gösterebilir.
Diğer GnRH analoglarında olduğu gibi, triptorelinin gonadotropinlerle birlikte kullanılmasıyla
ilişkilendirilen OHSS (Over hiperstimülasyon sendromu) bildirilmiştir.
Over hiperstimülasyon sendromu (OHSS)
OHSS komplike olmayan over büyümesinden farklı bir tıbbi olaydır. OHSS kendisini artan
şiddet derecelerinde gösterebilen bir sendromdur. Belirgin over büyümesi, yüksek serum seks
steroidleri ve vasküler permeabilite artışından oluşur. Permeabilite artışı, periton, plevra ve
ender olarak perikard boşluklarında sıvı birikimiyle sonuçlanabilir.
Şiddetli OHSS olgularında şu semptomlar gözlenebilir; abdominal ağrı, abdominal distansiyon,
overlerde ileri derecede büyüme, kilo alma, dispne, oligüri ve bulantı, kusma, diyare gibi
gastrointestinal semptomlar. Klinik değerlendirmede hipovolemi, hemokonsantrasyon,
elektrolit dengesizlikleri, assit, hemoperiton, plevral efüzyon, hidrotoraks, akut pulmoner
distres ve tromboembolik olaylar açığa çıkabilir.
Gonadotropin tedavisine karşı alınan aşırı over yanıtı, ovülasyonu tetiklemek üzere insan
koryonik gonadotropini (hCG) uygulanmadığı sürece, ender olarak OHSS’ye yol açar. Bu
nedenle over hiperstimülasyonu durumunda, hCG uygulamasını iptal etmek ve hastaya en az
4 gün süreyle koitustan kaçınmasını ya da bariyer yöntemlerini kullanmasını tavsiye etmek
akılcı bir yaklaşım olacaktır. OHSS hızla ilerleyebilir (24 saat ile birkaç gün içerisinde) ve ciddi
bir tıbbi olay haline gelebilir, bu nedenle hastalar hCG uygulamasından sonra en az iki hafta
süreyle izlenmelidir.
27.02.2023 6/23Gebelik gelişmesi durumunda OHSS daha şiddetli olabilir ve daha uzun sürebilir. OHSS en
büyük sıklıkla hormon tedavisi bittikten sonra ortaya çıkar ve en yüksek şiddetine tedaviyi
izleyen yedi ile on gün civarında ulaşır. OHSS sıklıkla, menstrüasyonun başlamasıyla spontan
olarak geriler.
Şiddetli OHSS ortaya çıkarsa, eğer halen devam ediyorsa gonadotropin tedavisi durdurulmalı
ve hasta hastaneye yatırılmalı ve OHSS’ye spesifik tedavi başlatılmalıdır.
Bu sendrom polikistik over hastalarında daha yüksek bir insidansta ortaya çıkmaktadır.
Gonadotropinlerle birlikte GnRH agonistlerinin kullanılması tek başına gonadotropinlerin
kullanılmasına göre OHSS riskini artırabilir.
Over kistleri
GnRH agonistiyle tedavinin başlangıcı süresince over kistleri oluşabilir. Bu kistler genellikle
semptom oluşturmazlar ve fonksiyonel değildirler.
Çocuklarda
Prekoks püberte
Tedavinin başlangıcında kronolojik yaş kızlarda 9 yaşın altı ve erkeklerde 10 yaşın altı
olmalıdır.
Tedavinin başında kız çocuklardaki ilk over stimülasyon ardından, tedavinin indüklediği
östrojen geri çekilmesi, ilk ayda hafif orta derecede vajinal kanamaya yol açabilir.
Tedavi tamamlandıktan sonra püberte özelliklerinin gelişimi meydana gelir. İlerideki
doğurganlığı hakkında bilgi sınırlıdır. Bir çok kızda tedavi bittikten bir yıl sonra menstrüasyon
başlar ki çoğu vakada düzenli olarak devam eder.
Kemik mineral yoğunluğu, santral prekoks püberte için GnRH analog tedavisi sırasında
azalabilir. Bununla birlikte tedavinin sonlanmasını takiben kemik kütle oluşumu korunur ve geç
adolesan dönemde pik kemik kütlesi tedaviden etkilenmiş görünmez.
GnRH agonisti tedavisi bırakılmasını takiben femur başı epifizi kayması görülebilir. GnRH
agonistleri ile tedavi esnasında düşük östrojen konsantrasyonunun epifiz plağının zayıflamasına
sebep olduğu yönünde bir teori ortaya konmaktadır. Tedaviyi durdurduktan sonra büyüme
hızındaki artış, akabinde epifizin yer değiştirmesi için gerekli olan yanal kuvvetin azalmasına
neden olur.
Progresif beyin tümörü olan çocukların tedavisinde, risk ve yarar değerlendirmesi dikkatle
yapılmalıdır.
Yalancı puberte prekoks (gonadal veya adrenal tümör veya hiperplazi) ve gonadotropinden
bağımsız puberte prekoks (testis toksikozu, ailevi Leydig hücre hiperplazisi) ekarte edilmelidir.
Yetişkinlerde ve çocuklarda alerjik ve anafilaktik reaksiyonlar rapor edilmiştir. Bunlar hem
lokal reaksiyonlar hem de sistemik semptomlardır. Patojenezi açıklanamamaktadır ve
raporlama oranı çocuklarda daha sık görülmektedir.
27.02.2023 7/23Bu tıbbi ürün her flakonda 1 mmol (23 mg)’dan daha az sodyum içerir; yani aslında “sodyum
içermez”.
4.5. Diğer tıbbi ürünler ile etkileşim ve diğer etkileşim şekilleri
Triptorelin gonadotropinlerin hipofiz sekresyonunu etkileyen ilaçlarla birlikte kullanıldığında
tedbir alınmalı ve hastanın hormonal durumu izlenmelidir.
Androjen deprivasyon tedavisi QT aralığını uzatabildiğinden DECAPEPTYL DEPOT’un QT
aralığını uzattığı bilinen ilaçlarla eş-zamanlı kullanımı ya da Torsade de pointese neden olabilen
Sınıf IA gibi (örneğin kinidin, disopramid) ya da sınıf III (örneğin amiodaron, sotalol, dofetilid,
ibutilid) gibi antiaritmik ilaçlar, metadon, motifloksasin, antipsikotikler açısından
değerlendirilmelidir (bkz. bölüm 4.4).
Resmi ilaç-ilaç etkileşim çalışması yapılmamıştır. Histamin salan ürünler dahil yaygın olarak
kullanılan tıbbi ürünlerle etkileşim olasılığı göz ardı edilemez.
Özel popülasyonlara ilişkin ek bilgiler:
Pediyatrik popülasyon: Geçerli değildir.
4.6. Gebelik ve laktasyon
Genel tavsiye
Gebelikte kategorisi: X
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınların tedaviden önce gebe olunmadığından emin
olunması gerekir. İnfertilite tedavisinde triptorelinin uygulandığı durumlar hariç, tedavi
sırasında adet başlayıncaya kadar hormonal olmayan doğum kontrol yöntemleri kullanılmalıdır.
Gebelik dönemi
DECAPEPTYL DEPOT gebelikte kullanılmamalıdır; GnRH agonistlerinin eşzamanlı
kullanımı düşük veya fetal anomali teorik riskiyle ilişkilendirilmektedir.
Gebelik süresince triptorelin kullanımına dair çok kısıtlı sayıda veri artmış bir konjenital
malformasyon riskine işaret etmemektedir. Ancak gelişme üzerine olan uzun dönem izleme
çalışmaları oldukça kısıtlıdır. Hayvanlar üzerinde yapılan çalışmalar, gebeliğe veya fetal
gelişime ilişkin doğrudan ya da dolaylı zararlı etkiler olduğunu göstermemektedir, ancak fetal
toksisite ve gecikmiş doğuma dair belirtiler bulunmaktadır. Farmakolojik etkilerine dayanılarak
gebelik ve yeni doğan üzerindeki zararlı etkisi göz ardı edilemez ve DECAPEPTYL DEPOT
gebelik döneminde kullanılmamalıdır.
Triptorelin infertilite tedavisinde kullanıldığında, triptorelin ile gebelik veya herhangi bir oosit
gelişimi veya sonucu arasında nedensel bir ilişkiyi akla getiren klinik kanıt bulunmamaktadır.
Laktasyon dönemi
Triptorelinin anne sütüyle atılıp atılmadığı bilinmemektedir. Emzirilen bebeklerde triptorelinin
olası advers reaksiyonlarından dolayı uygulamadan evvel ve uygulama süresince emzirmeye
ara verilmelidir.
27.02.2023 8/23Üreme yeteneği/Fertilite
Veri yoktur.
4.7. Araç ve makine kullanımı üzerindeki etkiler
Araç ve makine kullanımı üzerindeki etkileriyle ilişkili çalışma yapılmamıştır. Bununla birlikte,
hastada tedavinin olası istenmeyen etkilerinden veya altta yatan hastalıktan kaynaklanan baş
dönmesi, somnolans ve görsel bozukluklar görülürse araç ve makina kullanma yetisi zarar
görebilir.
4.8. İstenmeyen etkiler
Klinik çalışmalarda triptorelin ile tedavi edilen hastalar arasında ve pazarlama sonrası rapor
edilen istenmeyen etkiler aşağıda belirtilmektedir.
Klinik çalışmalar süresince ve pazarlama sonrası gözetimlerden triptorelin ile tedavi edilen
hastalarda bildirilen advers reaksiyonlar aşağıda gösterilmektedir. Düşük testosteron ya da
östrojen düzeyleri nedeniyle hastaların (erkeklerin %30’unda ve kadınların %75-%100’ünde)
sıcak basması meydana gelmesi gibi hastaların büyük bölümünde istenmeyen etkilerin oluşması
beklenir. Erkek hastaların %30-%40’ında impotans ve libido azalması beklenir. Kadın
hastaların %10’nundan fazlasında kanama/lekelenme, terleme, vajinal kuruluk ve/veya
disparoni (ağrılı cinsel ilişki), libido azalması, baş ağrısı ve ruh hali değişimleri olması beklenir.
Tedavinin ilk haftası süresince testosteron seviyelerinin normal olarak yükselmesinden dolayı
semptomlar kötüleşebilir ve şikayetler görülebilir (örneğin idrar yolu tıkanıklığı, metastaz
nedeniyle iskelet ağrısı, omurilikte bası, kas ağrısı, bacaklarda lemfatik ödem). Bazı durumlarda
idrar yolu tıkanıklığı böbrek fonksiyonunu azaltır. Asteni ile nörolojik baskı ve bacaklarda
parestezi görülmüştür.
Erkeklerde
Güvenlilik profil özeti
Diğer GnRH agonist tedavilerinde veya cerrahi kastrasyondan sonra görüldüğü gibi, triptorelin
tedavisiyle ilgili en yaygın gözlenen istenmeyen etkiler, triptorelinin beklenen farmakolojik
etkilerinden kaynaklanan etkilerdir: Başlangıçta testosteron seviyelerinde görülen artışın
ardından testosteronun neredeyse tamamen baskılanmasıdır. Bu etkiler arasında, en yaygın
olarak görülen istenmeyen etkiler ereksiyon bozukluğu (%44), sıcak basması (%50) ve libido
kaybı (%40) bulunmaktadır. Klinik çalışmalar sırasında raporlanan potansiyel ilaç advers
reaksiyonu da hipertansiyondur (%1).
Sürekli salım formülasyonunun ilk enjeksiyonunu takiben ilk hafta içinde triptorelin dolaşan
testosteronların seviyelerinde geçici bir artışa neden olur. Dolaşan testosteron seviyelerindeki
bu ilk artışla birlikte, hastaların küçük bir yüzdesinde (≤ %5), prostat kanseri bulgu ve
semptomlarında, kendisini genellikle üriner semptomlarda (< %2) veya semptomatik olarak
kontrol edilebilen metastatik ağrıda (%5) meydana gelen bir artış olarak gösteren, geçici bir
kötüleşme görülebilir. Bu semptomlar geçicidir ve genellikle bir ila iki hafta içinde kaybolurlar.
Böbrek fonksiyonunda azalmaya neden olabilecek idrar yolu tıkanıklığı veya bacaklarda olası
parestezi veya zayıflığa yol açan metastaz nedeni ile omurilikte bası gibi hastalık
27.02.2023 9/23semptomlarında alevlenme şeklinde izole vakalar görülmüştür. Bundan dolayı, metastatik
vertebral lezyonları ve/veya üst veya alt idrar yolu tıkanıklığı olan hastalar tedavinin ilk birkaç
haftası süresince yakından izlenmelidir (bkz. bölüm 4.4).
Klinik çalışmalarda anafilaktik reaksiyonlar görülmemiştir; pazarlama sonrası kullanım
verilerine göre, bu yönde çok az vaka olduğu bildirilmiştir.
Erkeklerde prostat kanserinin (N=266) tedavisinde kullanılan DECAPEPTYL DEPOT 3.75 mg
ile yapılan klinik çalışmalarda bildirilen istenmeyen etkiler pazarlama sonrası deneyimle
birleştirilmiştir. İstenmeyen etkilerin büyük çoğunluğu biyokimyasal veya cerrahi kastrasyon
ile ilgili olduğu bilinmektedir.
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Bilinmiyor: Nazofarenjit
Bağışıklık sistemi hastalıkları
Yaygın: Aşırı duyarlılık
Yaygın olmayan: Anafilaktik reaksiyon
Metabolizma ve beslenme hastalıkları
Yaygın olmayan: İştah kaybı
Bilinmiyor: Diabetes mellitus, gut hastalığı, iştah artışı
Psikiyatrik hastalıklar
Çok yaygın: Libido azalması
Yaygın: Ruh hali değişimleri, depresif ruh hali, depresyon, uyku bozukluğu
Bilinmiyor: Uykusuzluk, bilinç bulanıklığı, aktivite azalması, öforik ruh hali, anksiyete, libido
kaybı
Sinir sistemi hastalıkları
Yaygın: Baş ağrısı
Bilinmiyor: Baş dönmesi, parestezi, tat alma duyusunda bozukluk, letarji (uyuklama),
somnolans (uyku hali), distazi (ayakta duramama), hafıza bozukluğu
Göz hastalıkları
Bilinmiyor: Gözde normal dışı hassasiyet, görmede bozukluk, görüş bulanıklığı
Kulak ve iç kulak hastalıkları
Bilinmiyor: Kulak çınlaması, vertigo
Vasküler hastalıklar
Çok yaygın: Sıcak basması
Yaygın olmayan: Embolizm, hipertansiyon
Bilinmiyor: Hipotansiyon
27.02.2023 10/23Solunum, göğüs bozuklukları ve mediyastinal hastalıklar
Yaygın olmayan: Şiddetli astım
Bilinmiyor: Dispne (solunum güçlüğü), nefes darlığı, burun kanaması
Gastrointestinal hastalıklar
Yaygın: Bulantı
Yaygın olmayan: Üst abdominal ağrı, ağız kuruması
Bilinmiyor: Abdominal ağrı, kabızlık, diyare, kusma, abdominal şişkinlik, flatulans, gastralji
Deri ve deri altı doku hastalıkları
Yaygın: Aşırı terleme
Yaygın olmayan: Hipotrikoz, alopesi (saç dökülmesi)
Bilinmiyor: Purpura hastalığı (deride ve mukozada küçük kanama), akne, kaşıntı, döküntü, su
toplama, anjioödem, ürtiker
Kas-iskelet bozuklukları, bağ doku ve kemik hastalıkları
Çok yaygın: Kemik ağrısı
Yaygın: Miyalji, artralji (eklem ağrısı)
Bilinmiyor: Sırt ağrısı, kas - iskelet ağrısı, kol ve bacaklarda ağrı, kas spazmları, kas
güçsüzlüğü, eklem yeri sertliği, eklem yeri şişliği, kas şişliği, osteoartrit
Böbrek ve idrar hastalıkları
Çok yaygın: Dizüri (idrar yapmada zorluk)
Üreme sistemi ve meme hastalıkları
Çok yaygın: Ereksiyon bozukluğu
Yaygın: Jinekomasti
Yaygın olmayan: Testis atrofisi
Bilinmiyor: Meme ağrısı, testis ağrısı, boşalma yetersizliği
Genel bozukluklar ve uygulama bölgesine ilişkin hastalıklar
Yaygın: Enjeksiyon bölgesinde ağrı, enjeksiyon bölgesinde reaksiyon, bitkinlik, çabuk
öfkelenme
Bilinmiyor: Asteni (halsizlik), enjeksiyon bölgesinde kızarıklık, enjeksiyon bölgesinde
inflamasyon, ödem, ağrı, titreme, göğüs ağrısı, grip benzeri hastalık, yüksek ateş, kırıklık
Araştırmalar
Yaygın olmayan: Kanda laktat dehidrogenaz artışı, gamma glutamil transferaz artışı, aspartat
aminotransferaz artışı, alanin aminotransferaz artışı, kilo alma, kilo kaybı
Bilinmiyor: Kanda kreatinin artışı, kan basıncında artış, kanda üre artışı, kanda alkalen fosfataz
artışı, vücut sıcaklığında artış, QT uzaması (bkz. bölüm 4.4 ve 4.5)
Seçilen istenmeyen etkilerin açıklanması
Prostat kanserinin tedavisi için GnRH agonistlerinin kullanılması, artan kemik kaybıyla
ilişkilendirilmektedir, osteoporoza neden olabilir ve kemik kırığı riskini artırabilir. Hafif
düzeyde trabeküler kemik kaybı oluşabilir. Bu durum genellikle tedavi bırakıldıktan sonra 6 −
9 ay içinde geri dönüşlüdür (bkz. bölüm 4.4).
27.02.2023 11/23Kadınlarda
- Uterus miyomları ve endometriyozis
Güvenlilik profil özeti
Östrojen düzeylerinin düşmesi sonucu, triptorelin tedavisi ile ilişkili en çok bildirilen
istenmeyen etkiler sıcak basması (%60), baş ağrısı (%20), aşırı terleme (%20), vajinal kuruluk
(%19), libido azalması (%16), uyku bozukluğu (%12), genital kanama (%10), bitkinlik (%9),
asteni (halsizlik) (%9), disparoni (ağrılı cinsel ilişki) (%8) ve ruh hali değişimleridir (%8). Buna
ek olarak klinik çalışmalarda bildirilen olası ciddi istenmeyen etki depresyondur (%4).
Tedavinin başında, plazma östrojen düzeylerinde başlangıçtaki geçici artıştan dolayı pelvik ağrı
ve dismenore (ağrılı menstruasyonu) içeren çok yaygın (≥%10) olan endometriyozis
semptomları şiddetlenebilir. Bu semptomlar geçicidir ve genellikle bir ya da iki haftada
kaybolur.
Klinik çalışmalarda anafilaksi reaksiyonları görülmemiştir ve pazarlama sonrası sadece çok az
vaka rapor edilmiştir.
Kadınlarda uterus myomu ve endometriosis (N=1022) tedavisinde kullanılan DECAPEPTYL
DEPOT 3,75 mg ile yapılan klinik çalışmalarda bildirilen istenmeyen etkiler pazarlama sonrası
deneyimle birleştirilmiştir.
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Yaygın: Aşırı duyarlılık
Yaygın olmayan: Anafilaktik reaksiyon
Endokrin hastalıklar
Yaygın: Hiperandrojenizm
Psikiyatrik hastalıklar
Çok yaygın: Libido azalması, ruh hali değişimleri, uyku bozukluğu
Yaygın: Uykusuzluk, depresyon, depresif ruh hali
Bilinmiyor: Bilinç bulanıklığı, anksiyete
Sinir sistemi hastalıkları
Çok yaygın: Baş ağrısı
Yaygın olmayan: Parestezi
Bilinmiyor: Baş dönmesi
Göz hastalıkları
Yaygın olmayan: Görmede bozukluk
Bilinmiyor: Görüş bulanıklığı
27.02.2023 12/23Kulak ve iç kulak hastalıkları
Bilinmiyor: Vertigo
Kardiyak hastalıklar
Yaygın: Çarpıntı
Vasküler hastalıklar
Çok yaygın: Sıcak basması
Solunum, göğüs bozuklukları ve mediyastinal hastalıklar
Yaygın: Üst solunum yolu enfeksiyon ve semptomları (HLT)
Bilinmiyor: Dispne (solunum güçlüğü)
Gastrointestinal hastalıklar
Çok yaygın: Abdominal ağrı
Yaygın: Bulantı, dispepsi (sindirim güçlüğü), gastrointestinal bozukluk,
Bilinmiyor: Abnominal rahatsızlık, diyare, kusma
Deri ve deri altı doku hastalıkları
Çok yaygın: Aşırı terleme
Yaygın: Alopesi (saç dökülmesi)
Bilinmiyor: Anjioödem, kaşıntı, kurdeşen, ürtiker
Kas-iskelet bozuklukları, bağ doku ve kemik hastalıkları
Çok yaygın: Kemik ağrısı
Yaygın: Miyalji, artralji (eklem ağrısı)
Yaygın olmayan: Sırt ağrısı,
Bilinmiyor: Kemik hastalığı(*), kas spazmı, kas zayıflığı
Üreme sistemi ve meme hastalıkları
Çok yaygın: Vajinal hemoraji, vulvavajinal kuruluk, genital hemoraji , disparoni, dismenore,
ovaryan hiperstimülasyon sendromu, ovaryan hipertrofi, pelvik ağrı
Yaygın: meme bozukluğu, çekilme kanaması
Bilinmiyor: Memede ağrı, menoraji, metroraji (adetle ilgisi olmayan uterus kanamaları),
amenore (adet görmeme)
Genel bozukluklar ve uygulama bölgesine ilişkin hastalıklar
Çok yaygın: Asteni (halsizlik)
Yaygın: Bitkinlik, enjeksiyon bölgesi reaksiyonu, enjeksiyon bölgesinde ağrı, çabuk öfkelenme
Yaygın olmayan: Ödem
Bilinmiyor: Pireksi (yüksek ateş), malez (halsizlik), enjeksiyon bölgesinde kızarıklık,
enjeksiyon bölgesinde inflamasyon
Araştırmalar
Yaygın olmayan: Kanda laktat dehidrojenaz artışı, gamma glutamil transferaz artışı, aspartat
aminotransferaz artışı, alanin aminotransferaz artışı, kan kolesterol artışı
Bilinmiyor: Kan basıncı artışı, kilo artışı, kilo kaybı
(*) Hafif düzeyde trabeküler kemik kaybı oluşabilir. Bu durum genellikle tedavi bırakıldıktan
sonra 6− 9 ay içinde geri dönüşlüdür (bkz. bölüm 4.4).
27.02.2023 13/23Seçilen istenmeyen etkilerin açıklanması
Çekilme kanaması, menoraji ve metrorajiyi de içeren genital kanama ilk enjeksiyonu takiben
ilk ayda oluşabilir.
Ovaryan hipertrofi, pelvik ve/veya abdominal ağrı görülebilir.
- Kadınlarda Downregülasyon ve LH’ın ani yükselmelerinin önlenmesi
Güvenlilik profil özeti
En sık görülen istenmeyen etki over hiperstimülasyon sendromudur (%0.4). İnfertilite
tedavisinde kullanıldığında, over hiperstimülasyon sendromu (bkz. bölüm 4.4), over büyümesi,
pelvik ve/veya abdominal ağrı görülebilir.
Klinik çalışmalarda anafilaktik reaksiyonlar görülmemiştir ve pazarlama sonrasında sadece çok
az aşırı duyarlılık vakaları bildirilmiştir.
Kadınlarda downregülasyon ve olgunlaşmamış (prematüre) LH şarjlarının (N=1180)
önlenmesinde kullanılan DECAPEPTYL DEPOT ile yapılan klinik çalışmalarda bildirilen
istenmeyen etkiler pazarlama sonrası deneyimle birleştirilmiştir.
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Aşırı duyarlılık
Psikiyatrik hastalıklar
Bilinmiyor: Libido azalması, uyku bozukluğu, ruh hali değişimleri, depresyon, anksiyete, bilinç
bulanıklığı
Sinir sistemi hastalıkları
Bilinmiyor: Baş ağrısı, baş dönmesi
Göz hastalıkları
Bilinmiyor: Görüş bulanıklığı, görmede bozukluk
Kulak ve iç kulak hastalıkları
Bilinmiyor: Vertigo
Vasküler hastalıklar
Seyrek: Sıcak basması
Solunum, göğüs bozuklukları ve mediyastinal hastalıklar
Bilinmiyor: Dispne (solunum güçlüğü)
Gastrointestinal hastalıklar
Bilinmiyor: Bulantı, abdominal ağrı, abdominal rahatsızlık, diyare, kusma
27.02.2023 14/23Deri ve deri altı doku hastalıkları
Bilinmiyor: Aşırı terleme, anjioödem, kaşıntı, ürtiker, kurdeşen
Üreme sistemi ve meme hastalıkları
Yaygın olmayan: Over hiperstimülasyon sendromu
Bilinmiyor: Disparoni, dismenore, genital hemoraji, menoraji, metroraji, over büyümesi,
pelvik ağrı, vulvavajinal kuruluk, memede ağrı, amenore (adet görmeme)
Genel bozukluklar ve uygulama bölgesine ilişkin hastalıklar
Seyrek: Enjeksiyon bölgesinde kızarıklık
Bilinmiyor: Enjeksiyon bölgesinde inflamasyon, enjeksiyon bölgesinde ağrı, pireksi, malez
Araştırmalar
Bilinmiyor: Kilo artışı, kan basıncı artışı
Çocuklarda
Güvenlilik profil özeti
Triptorelin ile en sık görülen istenmeyen etki vajinal kanama (%11), enjeksiyon yerinde ağrı
(%10) ve enjeksiyon yerinde nodüldür (%8). Klinik çalışmalarda anafilaktik reaksiyonlar
görülmemiş; sadece pazarlama sonrası kullanımda çok az vaka bildirilmiştir.
Triptorelin kullanımı sırasında az sayıda femoral epifiz kayması vakası bildirilmiştir.
Çocuklarda santral prekoks pübertenin (N=333) tedavisinde kullanılan DECAPEPTYL
DEPOT 3.75 mg ile yapılan klinik çalışmalarda bildirilen istenmeyen etkiler pazarlama sonrası
deneyimle birleştirilmiştir.
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor)
Enfeksiyonlar ve enfestasyonlar
Yaygın: Rinit, üst solunum yolu enfeksiyonu
Bağışıklık sistemi hastalıkları
Yaygın olmayan: Anafilaktik reaksiyon
Bilinmiyor: Aşırı duyarlılık reaksiyonu
Psikiyatrik hastalıklar
Yaygın: Ruh hali değişimleri, depresyon
Bilinmiyor: Duygu durum değişikliği, sinirlilik
Sinir sistemi hastalıkları
Bilinmiyor: Baş ağrısı
Göz hastalıkları
Bilinmiyor: Görmede bozukluk, görüş bulanıklığı
27.02.2023 15/23Vasküler hastalıklar
Bilinmiyor: Sıcak basması
Solunum, göğüs bozuklukları ve mediyastinal hastalıklar
Bilinmiyor: Epistaksis
Gastrointestinal hastalıklar
Yaygın olmayan: Bulantı, kusma
Bilinmiyor: Abdominal rahatsızlık, abdominal ağrı
Deri ve deri altı doku hastalıkları
Bilinmiyor: Anjiyonörotik ödem, eritem, anjioödem, döküntü, ürtiker, alopesi
Kas-iskelet bozuklukları ile bağdoku ve kemik hastalıkları
Bilinmiyor: Miyalji, epifizyolizis*
Üreme sistemi ve meme hastalıkları
Yaygın olmayan: Vajinal kanama, vajinal akıntı
Bilinmiyor: Genital kanama
Genel bozukluklar ve uygulama bölgesine ilişkin hastalıklar
Yaygın: Enjeksiyon bölgesinde nodül
Bilinmiyor: Ağrı, enjeksiyon bölgesinde kızarıklık, enjeksiyon bölgesinde inflamasyon,
enjeksiyon bölgesinde ağrı, malez (kırıklık)
Araştırmalar
Bilinmiyor: Kan basıncında artış, kilo artışı
* Triptorelin kullanımı sırasında birkaç femur başı epifiz kayması vakaları bildirilmiştir.
LH-RH agonistleriyle tedavi süresince var olan hipofiz bezi adenom büyüme durumları
bildirilmiştir. Ancak bu durum triptorelin tedavisinde gözlenmemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0800 314 00 08; faks: 0312 218 35 99).
4.9. Doz aşımı ve tedavisi
Triptorelinle kullanımı sonucu gerçekleşen doz aşımı hakkında, doz aşımının muhtemel advers
etkileri hakkında bir sonuç çıkarmak için yeterli deneyim yoktur. Ambalaj formu ve farmasötik
formu dikkate alındığında, doz aşımı olması beklenmemektedir.
Eğer doz aşımı olursa, semptomatik olarak yönetilmelidir.
5. FARMAKOLOJİK ÖZELLİKLER
5.1. Farmakodinamik özellikler
27.02.2023 16/23Farmakoterapötik grup: Gonadotropin serbestleştirici hormon analogları
ATC kodu: L02AE04
Triptorelin, doğal gonadotropin-salınım hormonunun (GnRH) sentetik bir dekapeptid
analoğudur. GnRH, hipotalamusta sentezlenen ve hipofizde gonadotropinler olarak da
adlandırılan LH (luteinleyici hormon) ve FSH’nin (folikül stimüle edici hormon) biyosentezini
ve salınımını regüle eden bir dekapeptiddir. GnRH’nın denk ve karşılaştırılabilir bir dozuna
kıyasla, triptorelin, hipofizi LH ve FSH sekresyonuna daha kuvvetli bir düzeyde stimüle eder
ve etki süresi daha uzundur. LH ve FSH seviyelerindeki artış, ilk olarak, erkeklerde serum
testosteron konsantrasyonlarında bir artışa ve kadınlarda serum östrojen konsantrasyonlarında
bir artışa yol açar. Bir GnRH agonistinin kronik uygulaması, pituiter LH- ve FSH-
sekresyonunda bir inhibisyona yol açar. Bu inhibisyon, stereoidogenezde bir düşüş olmasını
sağlayarak, kadınlarda serum estradiol konsantrasyonunun ve erkeklerde serum testosteron
konsantrasyonunun sırasıyla postmenopozal veya kastrasyon düzeylerine düşmesine, yani bir
hipogonadotrofik hipogonadal durumun ortaya çıkmasına yol açar. Erken pubertesi bulunan
çocuklarda, estradiol veya testosteron konsantrasyonu, prepubertal aralık dahiline düşer.
Plazma DHEAS (dihidroepiandrostenedion sülfat) seviyeleri etkilenmez. Terapötik olarak, bu
durum, erkeklerde testosterona duyarlı prostat tümörlerinin büyümesinde bir azalma ve
kadınlarda endometrioz odakları ve östrojene bağlı uterus miyomlarında bir düşüş olmasını
sağlar. Uterus miyomuyla ilgili olarak, tedavinin maksimum yararı, anemisi bulunan kadınlarda
(hemoglobini 8 g/dL’ye eşit veya daha az olanlar) gözlemlenir. CPP’den muzdarip çocuklarda,
triptorelin tedavisi, gonadotropinlerin, estradiolün ve testosteronun sekresyonunun prepubertal
seviyelere süpresyonunu sağlar. Bu etkinlik, pubertal belirtilerin engellenmesine ve hatta
gerilemesine ve CPP hastalarının tahmini yetişkin boyunda bir artışa yol açar.
Hipofizin DECAPEPTYL DEPOT etkisiyle downregülasyonu LH etkisini ve dolayısı ile
prematüre ovulasyonu ve/veya foliküler luteinizasyonu önler. GnRH agonisti ile
downregülasyonunun kullanılması siklus iptali oranını düşürür ve yardımla üreme teknikleri
siklusunda gebelik oranını artırır.
5.2. Farmakokinetik özellikler
Genel özellikler
Emilim:
Bir triptorelin depot-formülasyonunun (sürekli salım mikrokapsüller) intramüsküler veya
subkütan uygulamasının ardından, plazmadaki triptorelin konsantrasyonunda hızlı bir artış
kaydedilir ve ilk saatlerde maksimum düzeye erişilir. Daha sonra, triptorelin konsantrasyonu
24 saat içerisinde belirgin düzeyde düşer. 4. günde, değer, ikinci bir maksimuma erişir ve 44
günün ardından çift-üssel seyirle belirleme sınırının altına düşer. Subkütan enjeksiyonlardan
sonra, triptorelin artışı, intramüsküler enjeksiyonlardan sonra görülen artışa kıyasla daha
kademelidir ve biraz daha düşük bir konsantrasyonda gerçekleşir. Subkütan enjeksiyonundan
sonra, triptorelin konsantrasyonundaki düşüş daha uzun sürer ve ilgili değerler, belirleme
sınırının altına 65 günün ardından düşer.
Dağılım:
DECAPEPTYL DEPOT ilacının intramüsküler uygulamasından sonra, triptorelinin plazma
konsantrasyonları, poli-(d,l laktid koglikolid) polimerin (yavaş) bozunmasıyla belirlenir. Bu
uygulama formuna ilişkin mekanizma, triptorelinin polimerden yavaş salımının
gerçekleşmesini sağlar.
27.02.2023 17/23Biyotransformasyon:
Hipofizde, sistemik olarak mevcut triptorelin, piroglutamil-peptidaz ve bir nötr endopeptidaz
aracılığıyla N-terminal kesimi ile inaktive edilir. Karaciğer ve böbreklerde, triptorelin, biyolojik
olarak inaktif peptidlerine ve amino asitlere bozunur.
Eliminasyon:
6 aylık bir periyot boyunca sürdürülen ve her 28 günde bir yapılan bir uygulamadan oluşan
tedavi esnasında, herhangi bir uygulama şeklinde triptorelinin biriktiğine dair bir belirti yoktu.
Plazma triptorelin değerleri, bir intramüsküler veya subkütan uygulamadan bir sonraki
uygulamadan önce yaklaşık 100 pg/mL düzeyine düştü (medyan değerleri). Sistemik olmayan
bir şekilde mevcut bulunan triptorelin miktarının enjeksiyon yerinde, örneğin makrofajlar
vasıtasıyla metabolize olduğu varsayılmaktadır.
100 mcg triptorelin infüzyonunun (1 saat boyunca) bitiminden 40 dakika sonra, uygulanan
dozun %3 ilâ %14’ü böbreklerden elimine edilmiştir.
Renal fonksiyonları bozuk olan hastalar için, triptorelin depot-formülasyonuyla yapılan
tedavinin bu hastalara özel olarak uyarlanması ve münferitleştirilmesine gerek yoktur, zira renal
eliminasyon yolunun istatistiksel açıdan anlamı ikincil plandadır ve triptorelinin bir etkin
madde olarak terapötik aralığı geniştir.
Doğrusallık/doğrusal olmayan durum:
Biyoyararlanım:
Erkekler:
İntramüsküler depot kaynaklı etkin bileşen triptorelinin ilk 13 gün içerisindeki biyoyararlanımı
%38,3’tür. İlave salım, ortalama olarak beher günde dozun %0,92’sinde doğrusaldır. Subkütan
uygulamadan sonraki biyoyararlanım, intramüsküler yararlanımın %69’una tekabül eder.
Kadınlar:
27 test gününden sonra, ortalama olarak uygulanan dozun %35,7’si tespit edilebilir ve %25,5’i
ilk 13 gün içerisinde serbest kalır ve ortalama olarak, beher günde dozun %0,73’ündeki ilave
serbest kalma doğrusaldır.
Genel:
Modele bağlı kinetik parametre hesaplaması (t½, Kel vs) bir aktif bileşenin güçlü uzatılmış
serbest bırakıldığı sunumlarda uygulanabilir değildir.
5.3. Klinik öncesi güvenlilik verileri
Triptorelinle uzun bir süre boyunca tedavi edilen sıçanlarda, pituiter tümörlerinde bir artış tespit
edilmiştir, ancak benzer bir etki farelerde görülmemiştir. Triptorelinin insanlardaki hipofizer
anormallikler üzerinde bir tesirinin bulunup bulunmadığı bilinmemektedir. Yapılan gözlemin
insanlarla ilgisi olmadığı değerlendirmesi yapılmıştır. Kemirgenlerde, diğer LHRH
analoglarıyla bağlantılı hipofiz tümörlerin ortaya çıktığı da bilinmektedir. Triptorelinin
embriyo-/fetotoksik olduğu ve embriyo-/fetal gelişimde bir gecikmeye ve sıçanlarda
parturisyonda gecikmeye neden olduğu görülmüştür. Tekrarlanan doz toksisitesi ve
genotoksisite çalışmalarına göre, preklinik veriler, ilacın insanlar için özel bir tehlikesinin
bulunmadığını göstermektedir.
27.02.2023 18/23DECAPEPTYL DEPOT’un veya süspansiyon ajanının tek intramüsküler veya subkütan
enjeksiyonu, enjeksiyon yerinde gecikmiş yabancı vücut reaksiyonları üretti. İntramüsküler
enjeksiyondan sonra görülen bu geç reaksiyonlar 8 hafta içerisinde hemen hemen düzeldi,
intramüsküler enjeksiyonda hemen hemen düzeldi, ancak subkütan enjeksiyondan sonra sadece
bir miktar düzelme gösterdi. DECAPEPTYL DEPOT’un intravenöz enjeksiyondan sonraki
lokal toleransı sınırlıydı.
6. FARMASÖTİK ÖZELLİKLER
6.1. Yardımcı maddelerin listesi
Toz içeren kullanıma hazır bir şırıngada:
Poli-(d,l laktid koglikolid)
Propilenglikol oktanoat dekanoat
1 mL süspansiyon ajanı içeren kullanıma hazır bir şırıngada:
Polisorbat 80
Dekstran 70
Sodyum klorür
Sodyum hidrojen fosfat dihidrat
Sodyum hidroksit
Enjeksiyonluk su
6.2. Geçimsizlikler
Geçimsizlik çalışmalarının bulunmaması nedeniyle bu ilacın diğer ilaçlarla karıştırılmaması
gerekir.
6.3. Raf ömrü
36 ay.
Sulandırılmış süspansiyon: 3 dakika
6.4. Saklamaya yönelik özel tedbirler
2°C – 8°C arasında orijinal ambalajında buzdolabında saklanmalıdır. İlacı kutusunda
saklayınız.
6.5. Ambalajın niteliği ve içeriği
Toz: Kullanıma hazır dolu şırınga
Çözücü: Kullanıma hazır dolu şırınga
Bir bağlantı aparatı (polipropilen) bulunan kullanıma hazır dolu şırıngalar (borosilikat tip I cam,
berrak), siyah renkte klorobutil lastik tıpa (piston tıpası, tip I) ve enjeksiyon iğnesi.
Ambalaj boyutları:
1 adet kullanıma hazır önceden doldurulmuş şırınga (toz) ve
1 adet kullanıma hazır önceden doldurulmuş şırınga (çözücü)
27.02.2023 19/236.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik bulunmamaktadır. Kullanılmamış olan ürün ya da atık materyaller, “Tıbbi
Atıkların Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmeliği”ne uygun olarak imha edilmelidir.
Aşağıdaki bilgiler sadece sağlık çalışanlarına yöneliktir:
KULLANMA TALİMATI
Önemli Bilgi:
1. DECAPEPTYL DEPOT’u ambalajı içinde buzdolabında saklayınız.
2. DECAPEPTYL DEPOT’u sulandırdıktan sonra 3 dakika içinde enjekte ettiğinizden
emin olun.
DECAPEPTYL DEPOT bileşenlerine genel bakış:
Vida dişleri 1/2 doz 2/3 doz
işareti işareti
1. Hazırlama
Süspansiyonun doğru hazırlandığından emin olmak için aşağıdaki talimatlara tam olarak
uyulmalıdır:
A B C
• DECAPEPTYL DEPOT • Toz içeren şırınganın • Toz içeren şırıngayı
ambalajını buzdolabından kapağını çıkarınız. Tozun bağlantı aparatının
alınız. dökülmesini engellemek içinde bulunan vida
• İçinde bağlantı aparatı için şırıngayı ucu dişlerinden birine
bulunan ambalajı açınız yukarıya bakacak şekilde doğru durma noktasına
ve bağlantı aparatını tutunuz. gelinceye kadar
ambalajından çıkarınız. sıkıştırınız.
27.02.2023 20/23Bağlantı aparatında Enjeksiyon Sıvı içeren
bulunan vida pistonunu şırıngayı bağlantı
dişlerine itmediğinizden aparatına
dokunmadığınızdan emin olunuz. takmadan önce
emin olunuz. daima toz içeren
şırıngayı takınız.
D E
• Sıvı içeren şırınganın • Sıvı içeren şırıngayı,
kapağını çevirerek
bağlantı aparatının
çıkarınız. Sıvı
içindeki vida dişlerinden
dökülmesini engellemek
birine doğru durma
için, şırıngayı ucu
noktasına gelinceye
yukarıya bakacak şekilde
kadar sıkıştırınız.
dik tutunuz.
Şırınga pistonunu
itmediğiniz emin
olunuz.
Aşağıdaki bilgiler yalnızca sağlık çalışanlarına yöneliktir:
27.02.2023 21/232. Sulandırma
Süspansiyonu karıştırmak için:
• Toz içeren şırınganın içine tüm sıvıyı enjekte ediniz.
• Süspansiyonu homojen ve süt beyazı ile hafif sarı arası bir renk alıncaya kadar iki şırınga
arasında yavaşça ileri - geri itiniz. Şırıngaları düz tutmaya dikkat ediniz, bükmeyiniz.
Çocuklar için 1/2 veya 2/3 doz:
1/2 veya 2/3 dozunu ölçmek için bağlantı
aparatı üzerinde bulunan doz
göstergelerini kullanınız:
• Süspansiyonun, bağlantı aparatının
doz göstergeleri bulunmayan
tarafına takılı olan şırıngada
olduğundan emin olunuz.
• Süspansiyonu içeren şırınga yukarıda
kalacak şekilde şırıngaları dikey
pozisyona getiriniz.
• Köpüğün ayrılmasını sağlamak için
birkaç saniye bekleyiniz.
• Boş şırınganın pistonunu, süspansiyon
1/2 veya 2/3 işaretine ulaşana kadar
yavaşça aşağıya doğru çekiniz.
1/2 doz 2/3 doz
27.02.2023 22/233. Enjeksiyon
• Kullanıma hazır süspansiyonun bulunduğu şırıngayı bağlantı aparatından çıkarınız.
• Enjeksiyon iğnesini şırıngaya takınız.
• Süspansiyonu 3 dakika içinde enjekte ediniz.
3 dakika
içinde
kullanınız
DECAPEPTYL DEPOT sadece tek kullanımlıktır ve kullanılmayan süspansiyon
atılmalıdır.
7. RUHSAT SAHİBİ
Ferring İlaç San.ve Tic. Ltd. Şti.
Büyükdere Cad. Nurol Plaza No: 255 Kat 13
Maslak 34398 Sarıyer, İstanbul
Tel: (0212) 335 62 00
Faks: (0212) 285 42 74
e-posta: TR0-info@ferring.com
8. RUHSAT NUMARASI
120/93
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.10.2006
Ruhsat yenileme tarihi: 11.03.2013
10. KÜB’ÜN YENİLENME TARİHİ
27.02.2023 23/23