KISA ÜRÜN BİLGİSİ
1. BEŞERİ TIBBİ ÜRÜNÜN ADI
DORMOFOL %2 1000 mg/50mL İ.V. infüzyonluk/enjeksiyonluk emülsiyon
2. KALİTATİF VE KANTİTATİF BİLEŞİM
Etkin madde:
Propofol…………………………………..20 mg/mL
Yardımcı madde(ler):
Rafine edilmiş soya yağı..…………………100 mg
Gliserol……………………………………..50 mg
Sodyum oleat……………………………….0,6 mg
Sodyum hidroksit……………………………y.m
Yardımcı maddeler için bölüm 6.1‟e bakınız.
3. FARMASÖTİK FORM
İnfüzyonluk/enjeksiyonluk emülsiyon
Beyaz, süt görünümünde su içinde yağ emülsiyonudur.
4. KLİNİK ÖZELLİKLER
4.1. Terapötik endikasyonlar
DORMOFOL;
 Yetişkinlerde ve 3 yaşından büyük çocuklarda genel anestezinin indüksiyonu ve idamesi
 Yoğun bakım tedavisi gören 16 yaşından büyük hastaların sedasyonu
 Yetişkinlerde ve 3 yaşından büyük çocuklarda tek başına veya lokal veya rejyonal
anestezi ile kombine olarak diagnostik ve cerrahi prosedürlerde sedasyon için kısa etkili
bir intravenöz genel anesteziktir.
4.2. Pozoloji ve uygulama şekli
Pozoloji/uygulama sıklığı ve süresi:
DORMOFOL sadece anesteziyoloji ve/veya acil tıp uzmanları tarafından hastanelerde veya
uygun ekipmanlı günlük tedavi ünitelerinde uygulanmalıdır. Dolaşım ve solunum
fonksiyonları (EKG, nabız-oksimetre gibi) sürekli olarak izlenmeli ve hastanın hava yolunun
1açık tutulması, yapay ventilasyon ve diğer resüsitasyon işlemleri için gerekli ekipman sürekli
hazır bulundurulmalıdır. Diagnostik veya cerrahi prosedürlerde sedasyon esnasında
DORMOFOL cerrahi veya diagnostik prosedürü uygulayan kişi tarafından verilmemelidir.
Genellikle DORMOFOL‟e analjezik ilaçların ilavesi gerekmektedir.
Genel anestezinin indüksivonu:
Yetişkinler
İnfüzyon ile anestezi indüklemek için DORMOFOL kullanılabilir.
DORMOFOL‟ün bolus enjeksiyonu ile uygulanması önerilmemektedir.
DORMOFOL, infüzyon ile anesteziyi indüklemek için kullanılabilir, ancak sadece anestezi
idamesi için DORMOFOL alacak olan hastalarda kullanılabilir.
Anestezi indüksiyonu için hastanın cevabı karşısında anestezinin başladığının klinik belirtileri
görülünceye kadar (her 10 saniyede infüzyon ile yaklaşık 2 mL [40 mg]) hastaya verilmelidir.
55 yaşından daha genç olan bir çok yetişkin hasta muhtemelen kg başına 1,5-2,5 mg
propofole gereksinim duyar. Gereken toplam doz daha düşük uygulama oranlarıyla
azaltılabilir (1-2,5 mL/dak [20–50 mg/dak]).
Bu yaşın üstündeki hastalarda doz gereksinimi daha düşüktür. ASA derecesi III ve IV olan
hastalarda ilacın veriliş hızı düşük olmalıdır (her 10 saniyede 20 mg‟a tekabül eden yaklaşık 1
mL).
Yaşlılar
Yaşlı hastalarda anestezi indüksiyonu DORMOFOL‟ün daha düşük dozda verilmesi
gerekebilir. Düşük doz verilirken hastanın fiziksel durumu ve yaşı dikkate alınmalıdır. Düşük
doz daha yavaş bir hızda verilmeli ve doz hastanın cevabına göre dikkatlice titre edilmelidir
Pediyatrik popülasyon
DORMOFOL 3 yaşından küçük çocuklarda anestezi indüksiyonu için önerilmemektedir.
3 yaşından büyük çocuklarda kullanılırken anestezinin başladığı klinik belirtiler izlenerek
saptanmalı ve yavaş yavaş titre edilerek uygulanmalıdır. Bu doz, yaşa ve vücut ağırlığına göre
ayarlanmalıdır. 8 yaşının üzerindeki çocuklar için, yaklaşık 2,5 mg/kg doz gerekmektedir.
Daha küçük çocuklar için özellikle küçük çocuklarda doz gereksinimleri artabilir (kg başına
2,5-4 mg).
2ASA III ve IV hastalara daha düşük dozlar önerilmektedir (Bkz. Bölüm 4.4.)
Genel anestezinin idamesi:
Anestezi idamesi anestezinin klinik belirtilerini önlemek için DORMOFOL‟ün sürekli
infüzyonu ile yapılır. DORMOFOL anestezinin idamesi için bolus enjeksiyonlarla verilmez.
Anesteziden uyanma genel olarak hızlıdır ve bu nedenle prosedürün sonuna kadar
DORMOFOL uygulamasının sürdürülmesi önemlidir.
Yetişkinler
Gerekli uygulama oranı hastalar arasında önemli ölçüde değişmektedir, sürekli infüzyon ile
anestezi idamesi için gereken dozlar genellikle 4-12 mg/kg/saat arasındadır.
Yaşlılar
DORMOFOL, anestezi idamesi için kullanıldığında, infüzyon oranı veya „hedef
konsantrasyon‟da azaltılmalıdır. ASA III ve IV evresindeki hastalarda daha düşük doz
genellikle yeterli olmaktadır. Yaşlı hastalarda kardiyopulmoner depresyona yol açabileceği
için hızlı bolus uygulaması (tek ya da tekrarlayan) uygulanmamalıdır.
Pediyatrik popülasyon
3 yaşından küçük çocuklarda DORMOFOL anestezi idamesi için önerilmemektedir. 3 yaşın
üzerindeki çocuklarda DORMOFOL infüzyonu ile gerekli anestezi derinliği sürdürmek için
anestezi sağlanabilir.
Gerekli uygulama hızı hastalar arasında oldukça değişmektedir, fakat 9-15 mg/kg/saat doz
aralığında genellikle istenen anestezi seviyesine ulaşılır. Daha küçük çocuklarda doz
gereksinimleri daha yüksek olabilir.
ASA III ve IV olan hastalar için daha düşük dozlar tavsiye edilmektedir (Bkz. Bölüm 4.4).
Yoğun bakım sedasyonu
Yetişkinler
Yoğun bakımda ventilasyondaki hastaların sedasyonunu sağlamak için kullanıldığında,
propofolün sürekli infüzyon ile verilmesi tavsiye edilmektedir. İnfüzyon hızı istenen sedasyon
derinliğine göre ayarlanmalıdır. Çoğu hastada 0,3-4 mg/kg/saat propofol dozu ile yeterli
sedasyon sağlanabilir (Bkz. Bölüm 4.4).
3Propofol 16 yaşındaki ve daha küçük hastaların yoğun bakımdaki sedasyonu için endike
değildir (Bkz. Bölüm 4.3).
Yoğun bakım ünitesinde propofolün hedef kontrollü infüzyon (TCI) sistemi üzerinden
uygulanması tavsiye edilmez.
Özellikle yağ fazlalığı riski olabilecek hastalarda DORMOFOL uygulanırken, kan lipid
düzeylerinin takip edilmesi tavsiye edilir. Takip esnasında yağın vücuttan atılmasının yetersiz
olduğu tespit edilirse, DORMOFOL uygulaması uygun bir şekilde düzenlenmelidir. Eğer
hasta aynı zamanda başka bir intravenöz lipid alıyorsa, DORMOFOL formülündeki infüze
edilen lipid miktarı hesaba alınarak hastanın aldığı diğer lipidin miktarı azaltılmalıdır. 1 mL
DORMOFOL 0,1 g yağ içermektedir.
Sedasyon süresi 3 günden fazlaysa lipidler tüm hastalarda izlenmelidir.
Yaşlılar
Sedasyon için DORMOFOL kullanıldığında infüzyon hızı da azaltılmalıdır. ASA derecesi III
ve IV olan hastalar için daha düşük dozlar önerilmektedir. Yaşlı hastalarda kardiyopulmoner
depresyona yol açabileceği için hızlı bolus uygulaması (tek ya da tekrarlayan)
uygulanmamalıdır.
Pediyatrik popülasyon
DORMOFOL 16 yaşındaki ve daha küçük hastaların yoğun bakımdaki sedasyonu için
kontrendikedir.
Diagnostik ve cerrahi prosedürlerde sedasyon
Yetişikinler
Cerrahi ve diagnostik prosedürlerde sedasyonu sağlamak için, dozlar ve uygulama hızları
klinik cevaba göre ayarlanmalıdır. Bir çok hasta sedasyonun başlaması için 1-5 dakikada 0,5-
1 mg/kg vücut ağırlığı propofole gereksinim duyar. Sedasyonun idamesi DORMOFOL
infüzyonunun istenilen sedasyon seviyesine titrasyonu ile sağlanabilir. Bir çok hasta 1,5-4,5
mg/kg vücut ağırlığı/saat propofole gereksinim duyar. Eğer sedasyon derinliğinde hızlı bir
artış istenirse, infüzyona bolus enjeksiyonu ile 10-20 mg propofol takviyesi yapılabilir.
ASA derecesi III ve IV olan hastalarda daha düşük dozlarda DORMOFOL‟e gereksinim
olabilir ve veriliş hızının düşürülmesi gerekebilir.
4Yaşlılar
Sedasyon için DORMOFOL kullanıldığında, infüzyon oranı veya hedef konsantrasyon
azaltılmalıdır. ASA derecesi III ve IV olan hastalarda daha düşük doza gereksinim olabilir.
Yaşlı hastalarda kardiyopulmoner depresyona yol açabileceği için hızlı bolus uygulaması (tek
ya da tekrarlayan) uygulanmamalıdır.
Pediyatrik popülasyon
DORMOFOL, 3 yaşından küçük çocuklarda cerrahi ve diagnostik prosedürler için
önerilmemektedir.
3 yaşından daha büyük çocuklarda dozlar ve uygulama hızları gereken sedasyon derinliğine
ve klinik cevaba göre ayarlanmalıdır. Çoğu pediyatrik hasta sedasyonun başlaması için 1-2
mg/kg vücut ağırlığı propofole ihtiyaç duyar. Sedasyonun idamesi DORMOFOL
infüzyonunun istenilen sedasyon seviyesine titrasyonu ile sağlanabilir. Bir çok hasta 1,5-9
mg/kg/saat propofole gereksinim duyar.
ASA III ve IV hastalarda daha düşük dozlar gerekebilir.
Uygulama şekli:
DORMOFOL‟ün analjezik özellikleri yoktur ve bu nedenle DORMOFOL‟e genellikle ek
analjezik ajanlar gereklidir.
DORMOFOL‟ün spinal ve epidural anestezi ile ve yaygın kullanılan premedikasyon,
nöromüsküler blokörler, inhalasyon ajanları ve anajezik ajanları ile ilişkili olarak kullanılması
durumunda hiçbir farmakolojik uyumsuzluk ile karşılaşılmamıştır. Genel anestezinin bölgesel
anestetik tekniklere ek olarak kullanılması durumunda DORMOFOL‟ün daha düşük dozlarına
ihtiyaç duyulabilir. Rifampisin ile tedavi edilen hastalarda propofol ile anestezi sonrasında
profund hipertansiyon bildirilmiştir.
DORMOFOL seyreltilmemelidir. DORMOFOL, cam kaplar, plastik şırıngalar veya önceden
DORMFOL ile doldurulmuş şırıngalar ile seyreltilmemiş infüzyon için kullanılabilir.
DORMOFOL, anestezi idamesi için kullanıldığında, infüzyon hızlarını kontrol etmek için
şırınga pompaları veya volumetrik infüzyon pompaları gibi ekipmanlar ile kullanılması
önerilir.
DORMOFOL, infüzyonluk ya da enjeksiyonluk çözeltiler ile karıştırılmamalıdır.
DORMOFOL enjeksiyon bölgesine yakın bir Y-seti ile aşağıdaki infüzyonlar uygulanabilir:
 %5‟lik glukoz çözeltisi
 %0,9‟luk sodyum klorür çözeltisi
5 %0,18‟lik sodyum klorürlü ve %0,4‟lük glukoz çözeltisi
Özel popülasyonlara ilişkin ek bilgiler:
Böbrek/Karaciğer yetmezliği:
DORMOFOL böbrek ve karaciğer yetmezliği olan hastalarda dikkatli kullanılmalıdır (Bkz.
Bölüm 4.4).
Pediyatrik popülasyon:
DORMOFOL 3 yaşından küçük çocuklarda anestezi indüksiyonu idamesi ve cerrahi, rejyonal
anestezi ile kombine olarak diagnostik ve cerrahi prosedürlerde sedasyon için
önerilmemektedir.
Geriyatrik popülasyon:
Yaşlı hastalarda hastanın durumuna ve gerçekleştirilen anestezi tekniğine göre doz
düşürülebilir.
Diğer:
Hipovolemik veya genel durumları stabil olmayan ve ASA III ve IV düzeyindeki hastalarda
hastanın durumuna ve gerçekleştirilen anestezi tekniğine göre doz düşürülebilir.
4.3. Kontrendikasyonlar
DORMOFOL, propofol veya yardımcı maddelerden herhangi birine aşırı duyarlılığı olduğu
bilinen hastalarda kontrendikedir (Bkz. bölüm 6.1)
DORMOFOL soya yağı içerir ve fıstık veya soyaya aşırı duyarlı olan hastalarda
kullanılmamalıdır.
DORMOFOL yoğun bakımda 16 yaşında veya daha küçük çocuklarda sedasyonda
kullanılmamalıdır.
4.4. Özel kullanım uyarıları ve önlemleri
Propofol anestezi eğitimi almış doktorlar tarafından (veya, uygulanabilen yerlerde, yoğun
bakımdaki hastaların bakımı için eğitim almış doktorlar tarafından) uygulanmalıdır.
Hastalar sürekli izlenmeli ve hastanın hava yolunun açık tutulması, yapay ventilasyon, oksijen
sağlanması ve diğer resüsitasyon işlemleri için gerekli ekipman sürekli hazır
6bulundurulmalıdır. Propofol cerrahi veya diagnostik prosedürü uygulayan kişi tarafından
verilmemelidir.
Özellikle sağlık çalışanları tarafından yapılan propofol suistimali rapor edilmiştir. Diğer genel
anesteziklerde olduğu gibi, hava yolu bakımı olmadan uygulanan propofol, ölümcül
respiratuvar komplikasyonlar ile sonuçlanabilir.
Propofol cerrahi ve diagnostik prosedürlerde bilinç sedasyonu için uygulandığında, hastalar,
hipotansiyon, hava yolu obstrüksiyonu ve oksijen desaturasyonunun erken işaretleri
konusunda sürekli izlenmelidir.
Diğer sedatif ajanlarda olduğu gibi, propofol cerrahi prosedürler sırasında sedasyon için
kullanıldığında, istemsiz hasta hareketleri gelişebilir. Hareketsizliğin gerekli olduğu
prosedürler sırasında bu hareketler ameliyat edilen bölgeye zarar verebilir.
Propofol kullanımından sonra, hastanın tamamen uyandığından emin olmak için, hastanın
taburcu edilmesine kadar, uygun bir süre gereklidir. Propofolün kullanımı çok nadiren, artan
kas tonusu ile birlikte, postoperatif bilinçsizlik döneminin gelişmesi ile ilişkilendirilebilir.
Bundan önce uyanık bir dönem olabilir veya olmayabilir. Uyanma spontan olmasına rağmen,
bilinçsiz bir hastaya uygun bir bakım uygulanmalıdır.
12 saatten sonra propofole bağlı bir bozukluk genelde tespit edilememektedir. Hastalara
aşağıdakilerle ilgili bilgi verirken, propofolün etkileri, prosedürü, beraber uygulanan ilaçlar,
yaş ve hastanın durumu dikkate alınmalıdır:
 Hastanın uygulamanın yapıldığı yerden refakatçi eşliğinde ayrılmasının tavsiye edilmesi,
 Araba kullanmak gibi, tehlikeli veya riskli işlere başlama zamanı,
 Sedatif etkili olabilen diğer ajanların kullanımı (örn: benzodiazepinler, opiatlar, alkol).
Diğer intravenöz anestezik ajanlarda olduğu gibi, kalp, solunum, böbrek veya karaciğer
bozukluğu olan hastalarda veya hipovolemik ya da halsiz hastalarda dikkatli olunmalıdır.
Propofol klirensi kan akışına bağlı olduğundan dolayı, eş zamanlı verilen, kardiyak outputu
azaltan ilaçlar, aynı zamanda propofol klirensini de azaltır.
Propofolün vagolitik aktivitesi yoktur ve bradikardi (bazen şiddetli) ve ayrıca asistol raporları
ile bağdaştırılmıştır. Özellikle vagal etkinin baskın durduğu veya propofolün bradikardi yapıcı
diğer ajanlar ile birlikte kullanıldığı durumlarda, indüksiyon öncesinde veya anestezi idamesi
sırasında intravenöz bir antikolinerjik ajan uygulanması düşünülmelidir.
7Diğer anestezik ve sedatif ajanlarda olduğu gibi, DORMOFOL‟ün uygulanmasından önce ve
uygulandıktan sonra en az 8 saat boyunca hastalar alkol alınmaması konusunda
bilgilendirilmelidir.
Operatif prosedürler için bolus uygulanması sırasında, akut pulmoner yetmezliği veya
respiratuvar depresyonu olan hastalarda özellikle dikkatli olunmalıdır.
Örn. alkol, genel anestezikler, narkotik analjezikler gibi santral sinir sistemi depresanların eş
zamanlı kullanılması bu ilaçların sedatif etkilerini kuvvetlendirir. DORMOFOL parenteral
uygulanan santral deprese edici ilaçlar ile kombine edilirse, şiddetli solunum ve
kardiyovasküler depresyon gelişebilir. DORMOFOL‟ün analjezik ajanı takiben uygulanması
tavsiye edilir ve doz hastanın cevabına göre dikkatlice titre edilmelidir (Bkz. Bölüm 4.5).
Anestezi indüksiyonu sırasında, premedikasyon ajanlarının ve diğer ajanların dozuna ve
kullanımına bağlı olarak hipotansiyon ve geçici apne görülebilir.
Anestezinin idamesi sırasında bazen, hipotansiyon, intravenöz sıvıların uygulanmasını ve
DORMOFOL‟ün uygulanma hızının azaltılmasını gerektirebilir.
Propofol epileptik hastaya uygulandığında, konvülsiyon riski olabilir.
Yağ metabolizması bozuklukları olan hastalarda ve lipid emülsiyonlarının dikkatli
kullanılmasının gerektiği durumlarda dikkatli olunmalıdır.
Eğer propofol yağ yüklemesi sendromu için belirli risk altında olduğu düşünülen hastalara
uygulanırsa, kan lipid seviyelerinin izlenmesi tavsiye edilir. Eğer izleme sırasında yağın
yetersiz bir şekilde vücuttan temizlendiği görülürse, propofol uygulaması uygun bir şekilde
ayarlanmalıdır. Eğer hastaya aynı zamanda farklı intravenöz lipid veriliyorsa, propofol
formülasyonunun bir kısmı olarak infüze edilen lipid miktarını hesaba katarak, miktar
azaltılmalıdır.
Elektrokonvülsif tedavi ile kullanılması tavsiye edilmemektedir.
Diğer anesteziklerde olduğu gibi, uyanma periyodu esnasında, seksüel disinhibisyon
oluşabilir.
.
8Pediyatrik popülasyon
Bu hasta popülasyonu tam olarak araştırılmadığı için, propofol kullanımı yenidoğan
bebeklerde tavsiye edilmemektedir. Farmakokinetik veriler, yenidoğanlardaki klirensin, çok
büyük bireysel farklılıklarla, oldukça azalmış olduğunu göstermektedir (Bkz. Bölüm 5.2).
Daha büyük çocuklar için tavsiye edilen dozların uygulanması ile, şiddetli kardiyovasküler
depresyon ile sonuçlanan, rölatif doz aşımı oluşabilir.
DORMOFOL‟ün 3 yaşın altındaki çocuklarda kullanımı önerilmez.
16 yaşından daha küçük çocuklardaki sedasyon için propofolün etkililiği ve güvenliliği
gösterilmemiştir.
Yoğun bakım yönetimi ile ilgili tavsiyeler
Yoğun bakım sedasyonu için propofol emülsiyon infüzyonlarının kullanımı ölüm ile
sonuçlanabilecek metabolik bozuklukların ve organ sistem yetmezliklerinin konstellasyonu ile
ilişkilendirilmiştir. Aşağıdakilerin kombinasyonlarına ilişkin raporlar elde edilmiştir:
Metabolik asidoz, rabdomiyoliz, hiperkalemi, hepatomegali, renal yetmezlik, hiperlipidemi,
kardiyak aritmi, Brugada tipi EKG (ST-segment yükselmeli ve T-dalga çukurlu) ve genellikle
inotropik destekleyici tedaviye yanıt vermeyen hızlı progresif kardiyak yetmezlik. Bu
olayların kombinasyonu Propofol İnfüzyon Sendromu olarak adlandırılmaktadır. Bu olaylar
çoğunlukla ciddi kafa yaralanmaları olan hastalarda ve yoğun bakım ünitesinde sedasyon için
yetişkinlere önerilen yüksek dozajları alan solunum yolu sendromu olan çocuklarda
görülmüştür.
Aşağıdakiler bu olayların gelişmesi için yüksek risk faktörleri olarak görülmektedir: dokulara
iletilen oksijenin azalması; ciddi nörolojik yaralanma ve/veya sepsis; aşağıdaki farmakolojik
ajanların bir veya birden fazlasının yüksek dozajları- vazokonstriktörler, steroidler, inotroplar
ve/veya propofol (genellikle 48 saatten fazla 4 mg/kg/saat‟ten yüksek dozlarda).
Reçete yazanların bu olaylar konusunda yukarıdaki risk faktörlerine sahip olan hastalarda
dikkatli olmalı ve yukarıda bahsi geçen belirtiler geliştiğinde propofolün dozajını azaltmayı
veya kesmeyi düşünmelidirler. Yoğun bakım ünitesinde kullanılan tüm sedatif ve terapötik
ajanlar optimal oksijen iletimini ve hemodinamik parametreleri sağlamak için titre edilmesi
gerekmektedr. İntrakraniyel basıncın arttığı hastalara bu tedavi modifikasyonları süresince
serebral perfüzyon basıncını desteklemek için uygun tedavi verilmelidir.
Tedavi eden doktorlara, eğer mümkünse 4 mg/kg/saat dozajını aşmamaları hatırlatılmaktadır.
Yağ metabolizması bozuklukları olan hastalarda ve lipid emülasiyonlarının dikkatli
kullanılması gereken diğer durumlarda uygun bakım sağlanmalıdır.
9Propofolün aşırı yağ yükleme riski altında olduğu düşünülen hastalara uygulanması
durumunda kan lipid düzeylerinin izlenmesi önerilmektedir. Yağın vücuttan yeterli bir şekilde
atılmadığını gözlenirse propofol uygulaması buna göre ayarlanmalıdır. Eğer hasta başka
intravenöz lipidi beraber alıyorsa propofol formülasyonunun bir parçası olarak infüzyonla
verilen lipidin miktarını göz önünde bulundurmak adına miktarda bir azaltma yapılmalıdır.
İlave önlemler
Mitokondriyal hastalığı olan hastalar tedavi edilirken dikkatli olunmalıdır. Bu hastalar,
anestezi, ameliyat veya yoğun bakım ünitesi bakımı altında hastalıklarının alevlenmelerine
karşı duyarlı olabilirler. Böyle hastalarda normoterminin sürdürülmesi, karbonhidrat ve iyi
hidrasyonun sağlanması önerilmektedir. Mitokondriyal hastalık alevlenmesinin erken
prezentasyonları ve „propofol infüzyon sendromu‟ benzer olabilir.
DORMOFOL antimikrobiyal koruyucular içermemektedir ve mikroorganizma büyümesini
desteklemektedir.
EDTA, çinko dahil metal iyonlarını şelatlar ve mikrobiyal büyüme oranlarını azaltır.
DORMOFOL‟ün uzun süre kullanımı sırasında, özellikle yanık, diyare ve/veya majör sepsisi
olanlar gibi çinko yetersizliğine yatkın hastalarda çinko takviyesi ihtiyacı göz önünde
bulundurulmalıdır.
DORMOFOL‟ün aspire edildiği durumlarda, aseptik olarak steril bir şırıngaya çekilmeli veya
flakon açıldıktan sonra sete verilmelidir. Uygulama gecikme olmadan yapılmalıdır. Hem
DORMOFOL hem de infüzyon ekipmanı için infüzyon periyodu boyunca asepsis
sağlanmalıdır. DORMOFOL hattına eklenen tüm sıvılar kanula yerine yakın olarak
verilmelidir. DORMOFOL mikrobiyolojik filtre yoluyla uygulanmamalıdır.
DORMOFOL‟ü içeren tüm şırıngalar tek bir hastada tek kullanım içindir. Diğer lipid
emülsiyonları için belirlenen kılavuzlara uygun bir şekilde propofolün tek bir infüzyonu 12
saati geçmemelidir. Prosedür sonunda veya 12. saatte, hangisi daha kısa sürüyor ise, hem
propofol rezervuarı hem de infüzyon hattı atılmalı ve uygun bir şekilde yenilenmelidir.
DORMOFOL ile anestezi indüksiyonu sırasında, enjeksiyon yerinde oluşan ağrıyı azaltmak
için propofol emülsiyonundan önce lidokain enjekte edilebilir (Bkz. Bölüm 4.2)
Lidokain kalıtsal akut porfirisi olan hastalarda kullanılmamalıdır.
Bu tıbbi ürün her 100 mL‟sinde 1 mmol‟den (23 mg) az sodyum ihtiva eder; yani esasında
sodyum içermediği kabul edilebilir.
104.5. Diğer tıbbi ürünler ile etkileşimler ve diğer etkileşim şekilleri
DORMOFOL‟ün spinal ve epidural anestezi ile ve yaygın kullanılan premedikasyon,
nöromüsküler blok ilaçları, inhalasyon ajanları ve anajezik ajanları ile ilişkili olarak
kullanılması durumunda hiçbir farmakolojik uyumsuzluk ile karşılaşılmamıştır. Genel
anestezinin bölgesel anestetik tekniklere ek olarak kullanılması durumunda DORMOFOL‟ün
daha düşük dozlarına ihtiyaç duyulabilir. Rifampisin ile tedavi edilen hastalarda propofol ile
anestezi sonrasında şiddetli hipertansiyon bildirilmiştir.
Premedikasyon ilaçları, inhalasyon ajanları, analjezik ajanlar gibi diğer MSS baskılayıcıları
ile beraber uygulama DORMOFOL‟ün sedatif, anestezik ve kardiyorespiratuar depresan
etkilerini artırabilir (Bkz. Bölüm 4.4). Fentanil verildikten sonra, apne oranındaki artış ile
DORMOFOL‟ün kandaki düzeyi, geçici olarak artabilir.
Valproat alan hastalarda daha düşük propofol dozlarına ihtiyaç duyulduğu gözlenmiştir.
Beraber kullanıldığında propofolün dozunda azaltma düşünülmelidir. Siklosporin alan
hastalarda DORMOFOL gibi lipid emülsiyonları uygulandığında lökoensefalopati
bildirilmiştir.
Suksametonyum veya neostigmin tedavisinden sonra bradikardi ve kardiyak arrest gelişebilir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi
Propofolün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya
doğum sonrası gelişim üzerindeki etkiler bakımından yetersizdir (Bkz. Bölüm 5.3). İnsanlara
yönelik potansiyel risk bilinmemektedir. DORMOFOL gerekli olmadıkça (bunun koşulları
belirtilmelidir) gebelik döneminde kullanılmamalıdır.
Propofol plasentadan geçer ve neonatal depresyona neden olabilir. Ancak, propofol
indüklenmiş düşük sırasında kullanılabilir. Anestezi indüksiyonu için 2,5 mg/kg vücut ağırlığı
ve idame için 6 mg/kg vücut ağırlığından daha yüksek dozlardan kaçınılmalıdır.
11Laktasyon dönemi
Emziren annelerde yapılan çalışmalar propofolün düşük miktarlarda anne sütüne geçtiğini
göstermiştir. Bu nedenle, propofol verilmesini takip eden 24 saat boyunca kadınlar
emzirmemelidir. Bu süre içerisinde oluşan süt atılmalıdır.
Üreme yeteneği/Fertilite:
Bilinen bir etkisi yoktur.
4.7. Araç ve makine kullanımı üzerindeki etkiler
Araba veya makine kullanımı gibi, yetenek gerektiren işlerin propofol kullanımdan sonra belli
bir süre bozulabileceği konusunda hastalar uyarılmalıdır.
12 saatten sonra propofole bağlı bir bozukluk genelde tespit edilememektedir (lütfen Bölüm
4.4‟e bakınız).
4.8. İstenmeyen etkiler
Anestezinin veya sedasyonun indüksiyonu ve sürdürülmesi genellikle çok az eksitasyon ile
düzgün bir şekilde sağlanır. En yaygın olarak bildirilen advers reaksiyonlar, anestezik/sedatif
bir ajanın hipotansiyon gibi farmakolojik olarak tahmin edilebilir yan etkileridir.
DORMOFOL alan hastalarda gözlenen advers olayların doğası, şiddeti ve insidansı hastanın
durumuna ve uygulanan operatif ve terapörik prosedüre bağlı olabilir.
İstenmeyen etkiler, aşağıdaki sıklık derecesine göre belirtilmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), sıklığı bilinmeyen (eldeki verilerden
hareketle tahmin edilemiyor).
Bağışıklık sistemi hastalıkları
Çok seyrek: Anafîlaksi-anjio ödemi, bronkospazm, eritem ve hipotansiyon dahil olabilir.
Metabolizma ve beslenme hastalıkları
Bilinmiyor(9): Metabolik asidoz(5), hiperkalemi(5), hiperlipidemi(5)
Psikiyatrik hastalıklar
Bilinmiyor(9): Öforik ruh hali, ilaç suistimali (8)
12Sinir sistemi hastalıkları
Yaygın: Uyanma periyodu süresince baş ağrısı
Seyrek: Anestezi indüksiyonu, idame ve uyanma sırasında konvülsiyonlar ve opistotonus
dahil epileptiform hareketler, baş dönmesi, titreme ve uyanma sırasında soğukluk hissi
Çok seyrek: Postoperatif bilinç kaybı
Bilinmiyor(9): İstemsiz hareketler
Kardiyak hastalıklar
Yaygın: Bradikardi(1) ve anesteziye başlangıç sırasında taşikardi
Çok seyrek: Pulmoner ödem
Bilinmiyor(9): Kardiyak aritmi(5), kardiyak yetmezlik(5) , (7)
Vasküler hastalıklar
Yaygın: Hipotansiyon(2)
Yaygın olmayan: Tromboz ve flebit
Solunum, göğüs hastalıkları ve mediastinal hastalıklar
Yaygın: Anestezi indüksiyonu esnasında geçici apne, öksürük, hıçkırık
Bilinmiyor(9): Solunum depresyonu (doza bağlı)
Gastrointestinal hastalıklar
Yaygın: Uyanma periyodu sırasında bulantı ve kusma
Çok seyrek: Pankreatit
Hepato-bilier hastalıklar
Bilinmiyor(9): Hepatomegali(5)
Kas-iskelet, bağ doku ve kemik hastalıkları
Bilinmiyor(9): Rabdomiyoliz (3),(5)
Böbrek ve idrar yolu hastalıkları
Çok seyrek: Uzun süreli uygulamasını takiben idrar renginde değişiklik
Bilinmiyor(9): Renal yetmezlik(5)
13Üreme sistemi ve meme hastalıkları
Çok seyrek: Seksüel disinhibisyon
Genel ve uygulama bölgesine ilişkin hastalıklar:
Çok yaygın: İndüksiyonda lokal ağrı(4)
Çok seyrek: Kazara ekstravasküler uygulamayı takiben doku nekrozu (10)
Bilinmiyor(9): Kazara ekstravasküler uygulamayı takiben lokal ağrı, şişme
Araştırmalar
Bilinmiyor(9): Brugada-tipi EKG(5), (6)
Yaralanma, zehirlenme ve prosedüre bağlı komplikasyonlar
Çok seyrek: Post-operatif ateş
(1)Şiddetli bradikardiler seyrektir. Asistole kadar ilerlemesi ile ilgili izole vakalar rapor
edilmiştir.
(2)Bazen hipotansiyon intravenöz sıvıların uygulanmasını ve propofolün uygulanma hızının
azaltılmasını gerektirebilir.
(3)Yoğun bakım ünitelerinde propofol sedasyon için 4 mg/kg/saatten fazla dozda verildiğinde,
çok seyrek rabdomiyoliz ile ilgili raporlar alınmıştır.
(4)Önkoldaki geniş damarları ve antecubital fossayı kullanarak azaltılabilir. DORMOFOL ile
lokal ağrı ayrıca eşzamanlı lidokain enjeksiyonu ile azaltılabilir.
(5)“Propofol infüzyon sendromu” olarak rapor edilen bu olayların kombinasyonu, sık sık bu
olayların gelişmesi için bir çok risk faktörüne sahip, şiddetli bir şekilde hasta olanlarda
görülebilir (daha detaylı bilgi için bölüm 4.4‟e bakınız).
(6)Brugada-tipi EKG – EKG‟de yükselmiş ST-segmenti ve coved (çadır tipi) T-dalgası
(7)Yetişkinlerde hızlı ilerleyen kardiyak yetmezlik (bazı vakalarda ölüm ile sonuçlanan). Bu
vakalarda kardiyak yetmezlik genelde inotropik destekleyici tedaviye cevap vermemiştir.
(8)İlaç suistimali, özellikle sağlık çalışanları tarafından
(9)Mevcut klinik çalışma verilerinden tahmin edilemediği için bilinmemektedir.
(10)Doku canlılığının bozulmuş olduğu nekroz bildirilmiştir.
14Distoni/diskinezi bildirilmiştir.
Lokal
DORMOFOL anestezisinin indüksiyon fazında oluşan lokal ağrı, lidokainin beraber
uygulanması ile ve önkolun ve antekübital fossanın büyük damarların kullanılması ile en aza
indirilebilir. Tromboz ve flebit nadirdir. Kazara klinik ekstravazasyon ve hayvan çalışmaları
minimal doku reaksiyonu göstermiştir. Hayvanlarda intra-arteriyel enjeksiyon lokal doku
etkilerini indüklememiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‟ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 09).
4.9. Doz aşımı ve tedavisi
Kazara doz aşımının kardiyo-respiratuvar depresyona neden olması muhtemeldir. Solunum
depresyonu oksijenli yapay ventilasyon ile tedavi edilmelidir. Kardiyovasküler depresyonda
hastanın bacaklarını yukarıya kaldırmak gerekebilir ve, eğer kardiyovasküler depresyon şiddetli
ise, plazma genişletici ve uyarıcı ajanların kullanımını gerektirebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer genel anestezikler
ATC kodu: N01AX10
Etki mekanizması
Propofol (2, 6-diizopropilfenol) yaklaşık 30 saniyelik hızlı etki başlangıçlı, kısa etkili bir
genel anestetik ajandır. Diğer tüm genel anestezikler gibi etki mekanizması az anlaşılmıştır.
Ancak propofolün sedatif/anestetik etkisini ligand kapılı GABA reseptörleri yolu ile
A
nörptransmitter GABA‟nın inhibitör fonksiyonunun pozitif modülasyonu ile gösterdiği
düşünülmektedir.
15Farmakodinamik özellikleri
Genel olarak anestezinin indüksiyonu ve idamesi için propofol uygulandığında ortalama
arteriyel kan basıncında düşüş ve kalp atış hızında küçük değişiklikler gözlenmiştir. Ancak
idame sırasında hemodinamik parametreler görece olarak stabil kalmaktadır ve beklenmeyen
hemodinamik değişim insidansı düşüktür.
Her ne kadar propofol uygulanmasını takiben ventilatuar baskılanma görülebilirse de etkiler
kalitatif olarak diğer intravenöz anestetik ajanlarınkine benzerdir ve klinik pratikte rahat bir
şekilde yönetilebilir.
Propofol serebral kan akışını, intrakraniyal basıncı ve serebral metabolizmayı azaltır.
İntrakraniyal basınçtaki düşüş, başlangıçta intrakraniyal basıncı artmış hastalarda daha
yüksektir.
Klinik etkililik ve güvenlilik
Anesteziden uyanma genellikle hızlıdır ve zihin açıktır, baş ağrısı ve post-operatif mide
bulantısı ve kusma insidansı düşüktür.
Genel olarak propofol ile anestezinin arkasından, inhale edilen ajanlarla anestezinin
arkasından olduğundan daha az post-operatif mide bulantısı ve kusma görülür. Bu durum
propofolün azalmış emetik potansiyeli ile ilişkili olabileceğine ilişkin kanıt bulunmaktadır.
Propofol, klinik olarak görülebilecek konsantrasyonlarda adrenokortikal hormonların
sentezini inhibe etmemektedir.
Pediyatrik popülasyon
Çocuklarda propofole dayalı anestezinin süresine ilişkin sınırlı çalışmalar, 4 saate kadar
güvenlilik ve etkililiğin değişmediğini belirtmektedir. Literatürde yer alan kanıtlar,
çocuklarda propofolün güvenlik ve etkinlikte değişim olmadan uzayan prosedürlerde
kullanıldığına ilişkin kanıtlar sunmaktadır.
5.2. Farmakokinetik özellikler
Genel özellikler
Emilim:
Propofol anestezinin idamesini sağlamak için kullanıldığında, kan konsantrasyonları
asemptomatik olarak verilen uygulama hızı için kararlı durum değerine ulaşır.
Dağılım:
16Propofol iyi bir şekilde dağılım gösterir ve vücuttan hızlı bir şekilde temizlenir (toplam vücut
kleransı 1,5-2 litre/dakikadır).
Eliminasyon:
Bolus bir dozun uygulanmasının veya infüzyonun durdurulmasının ardından propofol
konsantrasyonlarındaki düşüş, çok hızlı dağılım (yarılanma ömrü 2-4 dakika), hızlı
eliminasyon (yarılanma ömrü 30-60 dakika) ve propofolün zayıf perfüze olduğu dokulardan
yeniden dağılımını temsil eden daha yavaş bir final fazlı, 3 kompartmanlı açık model ile
tanımlanabilir.
Klirens, çoğunlukla kan akışına bağlı olduğu karaciğerde metabolik prosesler yoluyla, idrar
ile atılan propofolün ve karşılık gelen kinolün inaktif konjugatlarını oluşturmak için
olmaktadır.
İntravenöz tek 3 mg/kg dozundan sonra propofol klirensi/kg vücut ağırlığı yaş ile aşağıdaki
gibi artmıştır: Medyan klirens <1 aylık (n=25) (20 mL/kg/dk) neonatlarda, daha büyük
çocuklara kıyasla (n=36, yaş aralığı 4 ay-7 yaş) belirgin olarak daha düşüktür. Ayrıca
neonatlarda bireyler arası değişkenlik belirgindir (3,7-78 mL/kg/dk aralığında). Büyük bir
değişkenlik gösteren bu sınırlı çalışma verileri sebebiyle bu yaş grubu için doz önerisi
verilememektedir.
Daha büyük çocuklarda tek 3 mg/kg bolusdan sonra medyan propofol klirensi yetişkinlerdeki
23,6 mL/dk/kg‟a (n=6) karşılık 37,5 mL /dk/kg (4-24 ay) (n=8), 38,7 mL /dk/kg (11-43 ay)
(n=6), 48 mL /dk/kg (1-3 yaş) (n=12), 28,2 mL /dk/kg (4-7 yaş) (n=10).
Doğrusallık/doğrusal olmayan durum:
DORMOFOL‟ün önerilen infüzyon hızı aralığı boyunca farmakokinetiği lineerdir.
5.3. Klinik öncesi güvenlilik verileri
Hayvanlarda yapılan çalışmalara ilişkin yapılan yayınlar, hızlı beyin gelişmesi veya
sinaptogenez süreci boyunca anestetik ajanların kullanımının gelişen beyinde yaygın olarak
nöronal ve oligodendrosit hücre kaybı ve sinaptik morfoloji ve nörogenezde değişimler ile
sonuçlandığını göstermektedir. Türler arası karşılaştırmalara dayanarak bu değişikliklere
hassasiyet penceresinin, yaşamın ilk birkaç ayı boyunca ilk trimesterdeki maruziyet ile ilişkili
olduğu ancak insanlarda yaklaşık 3 yaşına kadar uzayabileceği düşünülmektedir.
Neonatal primatlarda anestezi için hafif bir ameliyat noktası oluşturan 3 saatlik anestetik
rejimine maruziyetin nöronal hücre kaybı ile ilişkilendirilmediği ancak 5 saat ve daha uzun
17tedavi rejimlerinin nöronal hücre kaybını artırdığı gözlenmiştir. Fetal ve neonatal
kemirgenlerde ve primatlardaki veriler, nöronal ve oligodendrosit hücre kayıplarını öğrenme
ve hafızada hafif ancak uzun süren kognitif bozukluklar ile ilişkilendirmiştir. Bu preklinik
bulguların klinik anlamlılığı bilinmemektedir ve preklinik verilerin önerdiği şekilde sağlık
personeli prosedür ihtiyacı olan 3 yaşından küçük çocuklarda ve hamile kadınlarda uygun
anestezinin faydalarını potansiyel risk ile dengelemelilerdir.
Propofol yaygın klinik deneyimin bulunduğu bir ilaçtır. Reçete yazanların ihtiyacı olan
bilgiler Kısa Ürün Bilgisinin farklı yerlerinde sağlanmaktadır.
6. FARMASÖTİK ÖZELLİKLER
6.1. Yardımcı maddelerin listesi
Rafine edilmiş soya yağı
Orta zincirli trigliserid
Yumurta lesitini
Gliserol
Sodyum oleat
Sodyum hidroksit
Enjeksiyonluk su
6.2. Geçimsizlikler
Bu tıbbi ürün bölüm 6.6‟da bahsedilenler haricinde başka ürünlerle karıştırılmamalıdır.
Nöromüsküler bloke edici ajanlar atrakuryum ve mivakuryum, DORMOFOL iyice
temizlenmeden aynı i.v. kanaldan verilmemelidir.
6.3. Raf ömrü
24 ay
6.4. Saklamaya yönelik özel tedbirler
25˚C altındaki oda sıcaklığında saklayınız. Dondurmayınız.
DORMOFOL ambalajı açıldıktan hemen sonra kullanılmalıdır.
Ürünü çalkaladıktan sonra iki ayrı faz görülürse, DORMOFOL‟e kullanmayınız.
6.5. Ambalajın niteliği ve içeriği
50 mL kapasiteli Tip II renksiz cam flakon, 1 adet flakon içeren kutularda mevcuttur.
186.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da artık materyaller, “Tıbbi atıkların kontrolü yönetmeliği” ve
“Ambalaj ve ambalaj atıklarının kontrolü yönetmelikleri”ne uygun olarak imha edilmelidir.
Ambalajlar kullanımdan önce çalkalanmalıdır.
Tek kullanımlıktır. Kullanılmayan kısım atılmalıdır (Bkz. Bölüm 4.2).
Ürün çalkalandıktan sonra iki faz görülürse tıbbi ürün kullanılmamalıdır.
Yalnız hasar görmemiş ambalajlardaki homojen ürünler kullanılmalıdır.
Kullanmadan önce, lastik tıpayı alkolle temizleyiniz.
Kullanmadan önce, lastik tıpayı alkolle veya batırılmış pamuk çubukla temizleyiniz.
Kullanıldıktan sonra temas edilen kaplar atılmalıdır
DORMOFOL, enjeksiyon veya infüzyon sıvıları ile uygulamadan önce karıştırılmamalıdır.
Ayrıca, DORMOFOL enjeksiyon bölgesine yakın bir Y-seti ile aşağıdaki infüzyonlara
verilebilir: 50 mg/ mL (% 5 a/h) glukoz çözeltisi, 9 mg/ mL (% 0.9 a/h) sodyum klorür
çözeltisi, veya 1,8 mg/ mL (% 0.18) sodyum klorür ve 40 mg/ mL (% 4 a/h) glukoz çözeltisi.
7. RUHSAT SAHİBİ
VEM İLAÇ San. ve Tic. A.Ş
Söğütözü Mahallesi 2177. Cadde
No:10B/49 Çankaya/ANKARA
8. RUHSAT NUMARASI
2018/705
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.12.2018
Ruhsat yenileme tarihi:
10. KÜB’ÜN YENİLENME TARİHİ
19