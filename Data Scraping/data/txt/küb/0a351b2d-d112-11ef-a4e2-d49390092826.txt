KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a
bildirmeleri beklenmektedir. Bakınız Bölüm 4.8 “Şüpheli advers reaksiyonların
raporlanması”.
1. BEŞERİ TIBBİ ÜRÜNÜN ADI
NINLARO® 2.3 mg kapsül
Sitotoksik
2. KALİTATİF VE KANTİTATİF BİLEŞİM
Etkin maddeler:
Her kapsül 2,3 mg iksazomibe eşdeğer 3,3 mg iksazomib sitrat içerir.
Yardımcı maddeler:
Yardımcı maddelerin tam listesi için Bölüm 6.1’e bakınız
3. FARMASÖTİK FORM
Kapsül.
Siyah mürekkeple kapak kısmında "Takeda" ve gövde kısmında "2.3 mg" ifadeleri basılı,
açık pembe jelatin kapsül.
4. KLİNİK ÖZELLİKLER
4.1. Terapötik endikasyonlar
NINLARO, lenalidomid ve deksametazon ile kombinasyon halinde, daha önce en az bir
tedavi görmüş yetişkin multipl miyelom hastalarının tedavisinde endikedir.
4.2. Pozoloji ve uygulama şekli
Pozoloji /uygulama sıklığı ve süresi:
Multipl miyelom tedavisinde deneyimli bir hekim tarafından tedaviye başlanmalı ve takibi
yapılmalıdır. NINLARO'nun önerilen başlangıç dozu, 28 günlük bir tedavi siklusunun 1.,
8. ve 15. günlerinde haftada bir kez, oral yolla uygulanan 4 mg’lık bir kapsüldür.
Lenalidomidin önerilen başlangıç dozu, 28 günlük bir tedavi siklusunun 1. günü ile 21. günü
arasında günde bir kez 25 mg uygulanacak şekildedir.
Deksametazonun önerilen başlangıç dozu, 28 günlük bir tedavi siklusunun 1., 8., 15. ve 22.
günlerinde, 40 mg uygulanacak şekildedir.Lenalidomid ve Deksametazon ile Birlikte Alınan NINLARO İçin Dozaj Planı
28 Günlük Siklus (4 haftalık siklus)
1. Hafta 2. Hafta 3. Hafta 4. Hafta
1. 2.-7. 8. 9.-14. 15. 16.-21. 22. 23.- 28.
Gün Günler Gün Günler Gün Günler Gün Günler
NINLARO   
Lenalidomid     Günlük  
Günlük Günlük
Deksametazon    
 = İlaç alımı
Lenalidomid ve deksametazon hakkında daha fazla bilgi için bu ilaçların kısa ürün bilgilerine
bakınız.
Yeni tedavi siklusu başlatılmadan önce:
3
• Mutlak nötrofil sayımı ≥ 1.000/mm olmalıdır.
3
• Trombosit sayımı ≥ 75.000/mm olmalıdır.
• Hematolojik olmayan toksisiteler, hekimin takdirine göre, genel olarak hastanın
başlangıçtaki durumuna ya da Grad 1 veya daha düşük bir düzeye gerilemelidir.
Hastalık progresyonuna veya kabul edilemez toksisite gelişene kadar tedavi sürdürülmelidir.
Mevcut tolerabilite ve toksisite verileri 24 siklus tedavi ile sınırlı olduğundan, NINLARO’nun
lenalidomid ve deksametazon ile birlikte kullanıldığı 24 siklusdan uzun süren tedaviler bireysel
risk/fayda değerlendirmesine göre planlanmalıdır (Bkz. Bölüm 5.1.).
Geciken veya Unutulan Dozlar
Bir iksazomib dozunun gecikmesi veya unutulması durumunda, söz konusu doz yalnızca
planlanan bir sonraki doz ≥72 saat sonra olduğunda alınmalıdır. Unutulan doz bir sonraki
planlanan doz alımının 72 saat içinde olduğu durumda alınmamalıdır. Unutulan dozları telafi
etmek için çift doz uygulanmamalıdır. Hasta dozu kullandıktan sonra kusma gerçekleşirse,
doz tekrar alınmamalıdır. Hasta doz uygulamasına planlanan bir sonraki doz zamanında devam
etmelidir.
Doz modifikasyonları
NINLARO’nun doz azaltım adımları Tablo 1'de sunulmuştur ve doz değişiklikleri Tablo 2'de
verilmektedir.
Tablo 1: NINLARO Doz Azaltım Adımları
Önerilen başlangıç dozu* İlk doz azaltımı İkinci doz azaltımı İlacın
kesilmesi
4 mg 3 mg 2,3 mg
* Orta derece veya şiddetli karaciğer yetmezliği, şiddetli böbrek yetmezliği veya diyaliz
gerektiren son evre böbrek hastalığı olan hastalarda önerilen daha düşük başlangıç dozu, 3
mg’lık bir kapsüldür.
NINLARO ve lenalidomidin birlikte kullanımına bağlı gelişen toksisitelerinden,
trombositopeni, nötropeni ve döküntü için alternatif bir doz değişikliği yaklaşımı
önerilmektedir. Bu toksisiteler için, ilk doz değişikliği adımı lenalidomid
azaltılması/kesilmesidir. Bu toksisiteler ve nötropeniye yönelik doz azaltılması adımları için
lenalidomid kısa ürün bilgisine bakınız.Tablo 2: Lenalidomid ve Deksametazon ile Kombinasyon Halinde NINLARO İçin Doz
Değişikliği Kılavuzları
Hematolojik Toksisiteler Önerilen Tedbirler
Trombositopeni (Trombosit Sayımı)
• Trombosit sayımı en az 30.000/mm3 olana kadar
NINLARO ve lenalidomidi kesin.
• İyileşme sağlandıktan sonra, lenalidomide KÜB’e
3 göre bir sonraki düşük dozda ve NINLARO'ya en
Trombosit sayımı < 30.000/mm
son dozunda tekrar başlayın.
• Trombosit sayımı tekrar 30.000/mm3’ün altına
düşerse, trombosit sayımı en az 30.000/mm3olana
kadar NINLARO ve lenalidomidi kesin.
• İyileşme sağlandıktan sonra, NINLARO'ya bir
sonraki düşük dozda ve lenalidomide en son
dozunda tekrar başlayın.*
Nötropeni (mutlak nötrofil sayımı)
Mutlak nötrofil sayımı < 500/mm3 • Mutlak nötrofil sayımı ≥500/mm3 olana kadar
NINLARO ve lenalidomidi kesin. Klinik
kılavuzlara göre G-CSF ilavesini değerlendirin.
• İyileşme sağlandıktan sonra, lenalidomide
KÜB’e göre bir sonraki düşük dozda tekrar
başlayın ve NINLARO’ya en son dozunda tekrar
başlayın.
• Mutlak nötrofil sayımı yeniden 500/mm3’ün
altına düşerse mutlak nötrofil sayımı ≥500/mm3
olana kadar NINLARO ve lenalidomidi kesin.
• İyileşme sağlandıktan sonra, NINLARO'ya bir
sonraki düşük dozda ve lenalidomide en son
dozunda tekrar başlayın.*
Hematolojik Olmayan Toksisiteler Önerilen Tedbirler
Döküntü
• Döküntü, ≤Grad 1 düzeye gerileyene kadar
lenalidomidi kesin.
• İyileşme sağlandıktan sonra, lenalidomide KÜB’e
† göre bir sonraki düşük dozda tekrar başlayın.
Grad 2 veya 3
• Grad 2 veya 3 döküntü tekrar gelişirse, döküntü ≤
Grad 1 düzeye gerileyene kadar NINLARO ve
lenalidomidi kesin.
• İyileşme sağlandıktan sonra, NINLARO'ya bir sonraki
düşük dozda ve lenalidomide en son dozunda tekrar
başlayın.*
Grad 4 Tedavi rejimini sonlandırın.Periferik Nöropati
• Periferik nöropati, ağrı olmadan ≤ Grad 1 düzeye veya
hastanın başlangıçtaki durumuna gerileyene kadar
Ağrı ile Birlikte Grad 1 Periferik Nöropati
NINLARO'yu kesin.
veya Grad 2 Periferik Nöropati
• İyileşme sağlandıktan sonra, NINLARO'ya en son
dozunda tekrar başlayın.
• NINLARO'yu kesin. NINLARO'ya tekrar
başlamadan önce, toksisiteler, hekimin takdirine göre,
Ağrı ile Birlikte Grad 2 Periferik Nöropati genel olarak hastanın başlangıçtaki durumuna ya da ≤
veya Grad 3 Periferik Nöropati Grad 1 düzeye gerilemelidir.
• İyileşme sağlandıktan sonra, NINLARO'ya bir sonraki
düşük dozda tekrar başlayın.
Grad 4 Periferik Nöropati Tedavi rejimini sonlandırın.
Diğer Hematolojik Olmayan Toksisiteler
Diğer Grad 3 veya 4 Hematolojik • NINLARO'yu kesin. NINLARO'ya tekrar başlamadan
Olmayan Toksisiteler önce, toksisiteler, hekimin takdirine göre, genel olarak
hastanın başlangıçtaki durumuna ya da ≤ Grad 1 düzeye
gerilemelidir.
• İksazomibden kaynaklanıyorsa, NINLARO'ya bir
sonraki düşük dozda tekrar başlayın.
* Tekrar geliştiği takdirde, lenalidomid ve iksazomib için alternatif doz modifikasyonu
† Ulusal Kanser Enstitüsü Ortak Terminoloji Kriterleri (CTCAE) Versiyon 4.03'e dayalı
derecelendirme
Eşzamanlı kullanılan tıbbi ürünler
Herpes zoster reaktivasyonu riskini azaltmak üzere iksazomib tedavisi uygulanan hastalarda
antiviral profilaksi düşünülmelidir. Antiviral profilaksi uygulanmış, iksazomib çalışmalarına
alınan hastalarda profilaksi uygulanmamış hastalara kıyasla herpes zoster enfeksiyonu
insidansının daha düşük olduğu görülmüştür.
NINLARO’yu lenalidomid ve deksametazon ile birlikte kullanan hastalar için hastanın klinik
durumu ve altta yatan riskler değerlendirilerek tromboprofilaksi tavsiye edilir.
Diğer eşzamanlı kullanılan tıbbi ürünler için lenalidomid ve deksmetazon güncel KÜB’üne
bakınız.
Uygulama şekli:
NINLARO oral yoldan kullanılır.
NINLARO her bir tedavi siklusunun 1., 8. ve 15. günlerinde yaklaşık aynı vakitlerde, yemekten
en az bir saat önce ya da en az iki saat sonra alınmalıdır (Bkz. Bölüm 5.2). Kapsül bütün
olarak su ile yutulmalıdır. Kapsül ezilmemeli, çiğnenmemeli veya açılmamalıdır (Bkz. Bölüm
6.6).Özel popülasyonlara ilişkin ek bilgiler:
Böbrek yetmezliği:
Hafif veya orta derecede böbrek yetmezliği olan hastalarda (kreatinin klirensi ≥ 30
ml/dk)iksazomib dozu ayarlanması gerekli değildir. Şiddetli böbrek yetmezliği (kreatinin
klerensi <30 ml / dak) veya diyaliz gerektiren son evre böbrek hastalığı olan hastalarda
önerilen başlangıç dozu 3 mg’lık bir kapsüldür. Iksazomib diyalize edilemediği için diyaliz
zamanına bakılmaksızın uygulanabilir (Bkz. Bölüm 5.2).
Böbrek yetmezliği hastalarında lenalidomid kullanımı dozu önerileri için lenalidomid kısa
ürün bilgisine bakınız.
Karaciğer yetmezliği:
Hafif derecede karaciğer yetmezliği olan hastalarda (toplam bilirubin ≤ normalin üst sınırı
(NÜS) ve aspartat aminotransferaz (AST) > NÜS veya total bilirubin > 1-1,5 x NÜS ve her
herhangi bir AST değeri) FK çalışmalarına göre NINLARO dozu ayarlanması gerekli değildir.
Orta (toplam bilirubin > 1,5-3 x NÜS) veya şiddetli (toplam bilirubin > 3 x NÜS) karaciğer
yetmezliği olan hastalarda FK çalışmalarına göre önerilen başlangıç dozu 3 mg’lık tek bir
kapsüldür (Bkz. Bölüm 5.2).
Pediyatrik popülasyon:
18 yaşın altındaki çocuklarda iksazomibin güvenliliği ve etkililiği belirlenmemiştir. Veri mevcut
değildir.
Geriyatrik popülasyon:
65 yaş üstü hastalar için NINLARO dozunda ayarlama gerekmemektedir.
75 yaşın üzerindeki hastalar arasında; NINLARO rejimindeki 13 hasta (%28) ve plasebo
rejimindeki 10 hasta (%16) tedaviye devam edememiştir / tedaviyi yarıda kesmiştir. Aynı yaş
grubundaki hasta grubunda, kardiyak aritmiler değerlendirildiğinde ise; NINLARO rejiminde 10
hastada (%21) ve plasebo rejiminde ise 9 hastada (%15) bu bulgu saptanmıştır.
4.3. Kontrendikasyonlar
Etkin maddeye veya bölüm 6.1’de listelenen yardımcı maddelerin herhangi birine karşı
hipersensitivite.
NINLARO’nun lenalidomid ve deksametazon ile birlikte uygulanmasından dolayı ilave
kontrendikasyonlar için bu tıbbi ürünlerin Kısa Ürün Bilgilerine (KÜB) bakınız.
4.4. Özel kullanım uyarıları ve önlemleri
NINLARO’nun lenalidomid ve deksametazon ile birlikte uygulanmasından dolayı ilave özel
kullanım uyarıları ve önlemleri için bu tıbbi ürünlerin KÜB’üne bakınız.
Trombositopeni
NINLARO kullanımı ile trombositopeni bildirilmiş, en düşük trombosit sayımı tipik olarak
her 28 günlük siklusun 14.-21. günleri arasında ve başlangıç düzeyine iyileşme bir sonraki
siklusun başlangıcında gerçekleşmiştir (Bkz. Bölüm 4.8).
NINLARO ile tedavi sırasında trombosit sayımı en az aylık olarak izlenmelidir. Lenalidomidin
kısa ürün bilgisine göre ilk üç siklus sırasında daha sık izleme uygulanması düşünülmelidir.
Trombositopeni, standart tıbbi kılavuzlar uyarınca doz modifikasyonları (Bkz. Bölüm 4.2) vetrombosit transfüzyonları ile tedavi edilmelidir.
Gastrointestinal Toksisiteler
NINLARO kullanımı sonucunda, zaman zaman antidiyareik ve antiemetik ilaç kullanımı ve
destekleyici bakım gerektiren diyare, kabızlık, mide bulantısı ve kusma bildirilmiştir (Bkz.
Bölüm 4.8). Şiddetli semptomlar (Grad 3-4) için doz ayarlanmalıdır (Bkz. Bölüm 4.2). Eğer
şiddetli gastrointestinal olaylar olursa serum potasyum seviyesinin izlenmesi önerilmektedir.
Periferik nöropati
NINLARO kullanımı ile periferik nöropati bildirilmiştir (Bkz. Bölüm 4.8). Hasta, periferik
nöropati belirtileri için izlenmelidir. Yeni veya kötüye giden periferik nöropati yaşayan
hastaların dozlarının ayarlanması gerekebilir (Bkz. Bölüm 4.2).
Periferik ödem
NINLARO kullanımı ile periferik ödem bildirilmiştir (Bkz. Bölüm 4.8). Hasta, altta yatan
sebepler açısından değerlendirilmeli ve gerekli görüldüğü şekilde hastaya destekleyici bakım
sağlanmalıdır. Deksametazon dozu, kısa ürün bilgisine ya da Grad 3 veya 4 için
NINLARO’ya göre ayarlanmalıdır (Bkz. Bölüm 4.2).
Kutanöz reaksiyonlar
NINLARO kullanımı ile döküntü bildirilmiştir (Bkz. Bölüm 4.8). Grad 2 veya üzeri durumunda
döküntü, destekleyici bakım veya dozun ayarlanması ile tedavi edilmelidir (Bkz. Bölüm 4.2).
NINLARO kullanımı ile Stevens-Johnson sendromu da bildirilmiştir. (bkz bölüm 4.8) Stevens-
Johnson sendromu meydana gelirse NINLARO kullanımı kesilmelidir.
Trombotik mikroanjiyopati
NINLARO alan hastalarda, trombotik trombositopenik purpura (TTP)’yı da içeren trombotik
mikroanjiyopati (TMA) vakaları bildirilmiştir. Bu olaylardan bazıları ölümle sonuçlanmıştır.
TMA’nın belirtileri ve semptomları izlenmelidir. Eğer teşhis şüphesi varsa NINLARO tedavisi
durdurulmalı ve hastalar olası TMA için değerlendirilmelidir. Eğer TMA teşhis edilmezse
NINLARO tedavisi tekrar başlatılabilir. Daha önce TMA geçirmiş olan hastalarda yeniden
başlatılan NINLARO tedavisinin güvenliliği bilinmemektedir.
Hepatotoksisite
NINLARO kullanımı ile ilaç ile indüklenmiş karaciğer hasarı, hepatoselüler hasar, hepatik
steatoz, kolestatik hepatit ve hepatotoksisite yaygın olmayan biçimde bildirilmiştir (Bkz.
Bölüm 4.8). Grad 3 veya 4 belirtiler için hepatik enzimler düzenli şekilde izlenmeli ve doz
ayarlanmalıdır (Bkz. Bölüm 4.2).
Gebelik
Doğurganlık potansiyeline sahip kadınlara iksazomib tedavisi esnasında gebe kalmamaları
gerektiği belirtilmelidir. İksazomib gebelik esnasında kullanılır veya hasta iksazomib
kullanırken gebe kalırsa, hasta fötusa yönelik potansiyel zarar konusunda uyarılmalıdır.
Doğurganlık çağındaki kadınlara NINLARO tedavisi esnasında ve en son dozdan sonraki 90
gün boyunca etkili bir doğum kontrol yöntemi kullanması gerektiğini söyleyiniz (Bkz. Bölüm
4.5 ve 4.6). Hormonal kontraseptif kullanan kadınların buna ek olarak bir bariyer doğum kontrol
yöntemi kullanması gerekmektedir.Posterior reversibl ensefalopati sendromu
NINLARO alan hastalarda posterior reversibl ensefalopati sendromu (PRES) meydana
gelmiştir. PRES nöbet, hipertansiyon, baş ağrısı, bilinç değişkenliği ve görsel bozukluklar gibi
belirtiler gösteren nadir, geri dönüşümlü, nörolojik bir bozukluktur. Tercihen Manyetik
Rezonans Görüntüleme olmak üzere tanının doğrulanması için beyin görüntüleme
kullanılmaktadır. PRES’in geliştiği hastalarda NINLARO kullanımı sonlandırılmalıdır.
Güçlü CYP3A indükleyiciler
Güçlü indükleyiciler NINLARO’nun etkisini azaltabileceğinden karbamazepin, fenitoin,
rifampisin ve St. John’s Wort (Hypericum perforatum) gibi güçlü CYP3A indükleyicilerin
kullanımından kaçınılmalıdır (bkz bölüm 4.5 ve 5.2). Güçlü bir CYP3A indükleyici kullanımının
kaçınılmaz olduğu durumlarda hastalık yakından takip edilmelidir.
4.5. Diğer tıbbi ürünlerle etkileşim ve diğer etkileşim şekilleri
Farmakokinetik etkileşimler
CYP inhibitörleri
İksazomib ile güçlü bir CYP3A inhibitörü olan klaritromisinin birlikte uygulanması, iksazomibin
sistemik maruziyetinde klinik olarak anlamlı bir değişiklik ile sonuçlanmamıştır. İksazomib
Cmaks %4 oranında azalmış ve EAA %11 oranında artmıştır. Bu nedenle güçlü CYP3A
inhibitörlerinin birlikte uygulanması ile iksazomib için herhangi bir doz modifikasyonu
gerekmemektedir.
Bir popülasyona ait farmakokinetik analizinin sonuçlarına dayanarak, iksazomib ile güçlü
CYP1A2 inhibitörlerinin birlikte uygulanması, iksazomibin sistemik maruziyetinde klinik
olarak anlamlı bir değişiklik ile sonuçlanmamıştır. Bu nedenle güçlü CYP1A2 inhibitörlerinin
birlikte uygulanması ile iksazomib için herhangi bir doz modifikasyonu gerekmemektedir.
CYP indükleyicileri
İksazomibin rifampisin ile birlikte uygulanması, iksazomib Cmaks değerini %54 ve EAA’yı %74
oranında azaltmıştır. Bu nedenle güçlü CYP3A indükleyicilerinin iksazomib ile birlikte
uygulanması önerilmemektedir (Bkz. Bölüm 4.4).
İksazomibin diğer tıbbi ürünler üzerinde etkisi
İksazomib geri dönüşümlü değildir ve 1A2, 2B6, 2C8, 2C9, 2C19, 2D6 veya 3A4/5
CYP’lerinin zamana bağlı inhibitörleri değildir. İksazomib CYP1A2, CYP2B6 ve CYP3A4/5
aktivitesini veya ilgili immünoreaktif protein seviyelerini indüklememiştir. İksazomibin, CYP
inhibisyonu veya indüksiyonu ile ilaç-ilaç etkileşimine neden olması beklenmemektedir.
Taşıyıcı bazlı etkileşimler
İksazomib, P-gp’nin düşük afiniteli substratıdır. İksazomib BCRP, MRP2 veya hepatik
OATP’lerin substratı değildir. İksazomib P-gp, BCRP, MRP2, OATP1B1, OATP1B3, OCT2,
OAT1, OAT3, MATE1 veya MATE2-K’nin inhibitörü değildir. İksazomibin, taşıyıcı aracılı
ilaç-ilaç etkileşimlerine neden olması beklenmemektedir.
Oral kontraseptiflerNINLARO; diğer enzimlerin ve taşıyıcıların yanı sıra CYP3A4’ün zayıf ila orta derecede bir
indükleyicisi olduğu bilinen deksametazon ile birlikte uygulandığında oral kontraseptiflerin
azalmış etkililik riskinin göz önünde bulundurulması gerekmektedir. Hormonal doğum kontrol
yöntemi kullanan kadınlar, ayrıca bariyer doğum kontrol yöntemi de kullanmalıdır.
Özel popülasyonlara ilişkin ek bilgiler
Spesifik bir veri bulunmamaktadır.
Pediatrik popülasyon
Spesifik bir veri bulunmamaktadır.
4.6. Gebelik ve laktasyon
NINLARO’nun lenalidomid ve deksametazon ile birlikte uygulanmasından dolayı fertilite, gebelik
ve laktasyon hakkında ilave bilgi için bu tıbbi ürünlerin KÜB’lerine bakınız.
Genel tavsiye
Gebelik kategorisi: D (Bkz. Bölüm 4.4)
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kadın hastalar, fetüse yönelik potansiyel risk ve NINLARO tedavisi sırasında gebe kalmaktan
kaçınmaları konusunda bilgilendirilmelidir. Üreme potansiyeli olan erkek ve kadın hastalar,
tedavi sırasında ve tedaviden sonra 90 gün boyunca etkili doğum kontrol önlemleri almalıdır.
Çocuk doğurma potansiyeli bulunan ancak doğum kontrolü (kontrasepsiyon) uygulamayan
kadınlarda NINLARO kullanımı önerilmez.
NINLARO, zayıf ila orta dereceli bir CYP3A4 indükleyici ve başka enzim ve taşıyıcıların
indükleyicisi olarak bilinen deksametazonla birlikte uygulandığı zaman, oral kontraseptiflerin
etkililiğinde azalma riski göz önünde bulundurulmalıdır. Oral hormonal kontraseptif kullanan
kadınlar buna ek olarak bir bariyer doğum kontrol yöntemi kullanmalıdır.
Gebelik dönemi
Gebelik döneminde NINLARO kullanımı fetüs üzerinde zararlı farmakolojik etkilere yol açabileceği
için gebelik döneminde kullanılmaması önerilir. Bu nedenle, NINLARO tedavisi alan kadın hastalar
tedavi süresince gebe kalmaktan kaçınmalıdır.
NINLARO’nun gebe kadınlarda kullanımına ilişkin çalışma verileri yoktur. Hayvanlardaki
çalışmalar üreme toksisitesi göstermiştir (Bkz. Bölüm 5.3.).
NINLARO lenalidomid ile kombinasyon halinde verilmektedir. Lenalidomid yapısal olarak
talidomide benzerdir. Talidomid, insanlarda teratojenik etkisi olduğu bilinen ve yaşamı tehdit
edici ciddi doğumsal kusurlara neden olan bir etkin maddedir. Eğer gebelik sırasında lenalidomid
alınırsa, insanlarda teratojenik bir etki göstermesi beklenir. Çocuk doğurma potansiyeli
olmadığını gösteren güvenilir kanıtlara sahip hastaların dışındaki tüm hastalarda, lenalidomid
için gebelik önleme programı koşullarına mutlaka tam olarak uyulmalıdır. Mevcut lenalidomid
KÜB’üne bakınız.
Laktasyon
NINLARO veya metabolitlerinin anne sütünde bulunup bulunmadığı bilinmemektedir.
Hayvanlardan elde edilen veri yoktur. Ancak birçok ilaç anne sütünde bulunduğu için emzirilenbebeklerde advers olay potansiyeli söz konusu olabilir. Emzirmenin kesilmesi gerekmektedir.
NINLARO lenalidomid ile kombinasyon halinde verilecektir ve lenalidomid kullanımdan dolayı
emzirme durdurulmalıdır.
Üreme yeteneği/Fertilite
NINLARO ile fertilite çalışması yapılmamıştır (Bkz. Bölüm 5.3).
4.7. Araç ve makine kullanımı üzerindeki etkiler
NINLARO’nun araç veya makine kullanma yeteneği üzerindeki etkisi minördür. Klinik
çalışmalarda yorgunluk ve baş dönmesi bildirilmiştir. Hastalara, bu semptomlardan herhangi
biri ortaya çıkarsa araç veya makine kullanmamaları gerektiği söylenmelidir.
4.8. İstenmeyen etkiler
NINLARO lenalidomid ve deksametazon ile birlikte kullanıldığından, istenmeyen diğer etkiler için
söz konusu ilaçların kısa ürün bilgilerine bakılmalıdır.
Güvenlik profilinin özeti:
NİNLARO’nun güvenlilik profili, günümüze kadar elde edilmiş klinik deneme ve pazarlama
sonrası deneyimine dayanmaktadır. Aşağıda ve Tablo 3’te tanımlanan advers reaksiyon sıklıkları
klinik çalışmalardan elde edilen verilere dayanılarak belirlenmiştir.
Aksi belirtilmedikçe, aşağıda sunulan veriler pivotal Faz 3, global C16010 çalışması (n=720) ve
çift kör, plasebo kontrollü C16010 Çin Devam Çalışmasındandır (n=115). NINLARO rejimindeki
418 hastada ve plasebo rejimindeki 417 hastada en sık bildirilen (≥%20) advers reaksiyonlar diyare
(%47’ye karşılık %38), trombositopeni (%41’e karşılık %24), nötropeni (%37’ye karşılık %36),
konstipasyon (%31’e karşılık %24), üst solunum yolu enfeksiyonu (%28’e karşılık %24) periferal
nöropati (%28’e karşılık %22), bulantı (%28’e karşılık %20), sırt ağrısı (%25’e karşılık %21),
döküntü (%25’e karşılık %15) periferal ödem (%24’e karşılık %19), kusma (%23’e karşılık %12)
ve bronşittir (%20’ye karşılık %15). Hastaların %2 veya daha fazlasında bildirilen ciddi advers
reaksiyonlar trombositopeni (%2) ve diyaredir (%2).
Advers reaksiyonlar tablosu:
Advers reaksiyonların sıklık grupları aşağıdaki şekilde tanımlanmaktadır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle tahmin
edilemiyor).
Tablo 3: Lenalidomid ve Deksametazonla Kombinasyon Halinde NINLARO Tedavisi
Uygulanan Hastalarda Advers Reaksiyonlar (Tüm Gradlar, Grad 3 ve Grad 4)
Sistem Organ Sınıfı Advers reaksiyonlar Grad 3 - Advers Grad 4 -
/ Advers reaksiyonlar (Tüm Gradlar) reaksiyonlar Advers
reaksiyonlar
Enfeksiyon ve enfestasyonlar
Üst solunum yolu Çok yaygın Yaygın
enfeksiyonu
Bronşit Çok yaygın Yaygın
Herpes zoster Yaygın Yaygın
Kan ve lenf sistemi hastalıklarıTrombositopeni* Çok yaygın Çok yaygın Yaygın
Nötropeni* Çok yaygın Çok yaygın Yaygın
Trombotik Seyrek Seyrek
mikroanjiyopati
Trombotik Seyrek Seyrek Seyrek
trombositopenik
purpura†
Metabolizma ve beslenme hastalıkları
Tümör lizis sendromu† Seyrek Seyrek Seyrek
Sinir sistemi hastalıkları
Periferik nöropatiler* Çok yaygın Yaygın
Posterior Seyrek Seyrek Seyrek
reversiblensefalopati
Transvers m iyelit† Seyrek Seyrek
Gastrointestinal hastalıklar
Diyare Çok yaygın Yaygın
Kabızlık Çok yaygın Yaygın olmayan
Bulantı Çok yaygın Yaygın
Kusma Çok yaygın Yaygın olmayan
Deri ve derialtı doku hastalıkları
Ürtiker* Çok Yaygın Yaygın
Stevens-Johnson Seyrek Seyrek
sendromu†
Akut febril nötrofilik Seyrek Seyrek
dermatoz
Kas-iskelet bozuklukları, bağ doku ve kemik hastalıkları
Sırt ağrısı Çok Yaygın Yaygın olmayan
Genel bozukluklar ve uygulama bölgesine ilişkin hastalıklar
Periferik ödem Çok Yaygın Yaygın
Not: Tercih edilen terimler olarak dahil edilen advers reaksiyonlarda MedDRA versiyon
23.0 temel alınmıştır.
* Tercih edilen terimlerden oluşan bir havuzu ifade eder.
† Faz 3 çalışmalarının dışında rapor edilmiştir.
Seçili advers reaksiyonların tanımı
İlacın Kesilmesi
NINLARO rejimindeki hastaların ≤ %3’ünde her advers reaksiyon için tıbbi ürünlerin bir veya
daha fazlası kesilmiştir.
Trombositopeni
Gerek NINLARO rejimindeki, gerekse plasebo rejimindeki hastaların %2’si tedavi sırasında
platelet sayımı ≤ 10.000/mm3 olmuştur. Her iki rejimdeki hastaların %1’inden azında tedavi
sırasında platelet sayımı ≤ 5.000/mm3 olmuştur. Trombositopeni, NINLARO rejimindeki
hastaların %2’sinde ve plasebo rejimindeki hastaların %3’ünde tıbbi ürünlerin bir veya dahafazlasının kesilmesi ile sonuçlanmıştır. Trombositopeni, hemorajik olaylarda veya platelet
transfüzyonlarında artış ile sonuçlanmamıştır.
Gastrointestinal toksisiteler
Diyare, NINLARO rejimindeki hastaların %2’sinde ve plasebo rejimindeki hastaların
< %1’inde tıbbi ürünlerin bir veya daha fazlasının kesilmesi ile sonuçlanmıştır.
Ürtiker
Ürtiker, iki rejim karşılaştırıldığında, iksazomib rejimindeki hastalarda %25, plasebo
rejimindeki hastalarda ise %15 oranında meydana gelmiştir. Her iki rejimde de en yaygın rapor
edilen ürtiker tipi makülopapüler ve maküler döküntüler olmuştur. Grad 3 ürtiker, iksazomib
rejimindeki hastalarda %3, plasebo hastalarında ise %2 olarak rapor edilmiştir
Döküntü her iki rejimde de hastaların <%1’inde üç ilaçtan bir veya birden fazlasının
bırakılmasına yol açmıştır.
Periferik nöropati
Periferik nöropati advers reaksiyonları NINLARO rejimindeki hastaların %28’inde, plasebo
rejimindekilerin ise %22’sinde meydana gelmiştir. Grad 3 periferik nöropati advers
reaksiyonları iksazomib rejiminde %2, plasebo rejiminde ise %1 oranında bildirilmiştir. En
yaygın olarak bildirilen reaksiyon periferik duyusal nöropatidir (NINLARO ve plasebo
rejimlerinde sırasıyla %21 ve %15’dir). Periferik motor nöropati her iki rejimde de yaygın olarak
bildirilmemiştir (%<1). Periferik nöropati, plasebo rejimindeki hastaların % <1'ine kıyasla
NINLARO rejimindeki hastaların %3’ünde üç ilaçtan bir veya birden fazlasının bırakılmasına yol
açmıştır.
Göz hastalıkları
Göz hastalıkları birçok tercih edilen terimle bildirilmiştir; ancak toplamda sıklığı NINLARO
rejimindeki hastalarda %34 ve plasebo rejimindeki hastalarda %28 olmuştur. En yaygın advers
reaksiyonlar bulanık görme (NINLARO rejiminde %6 ve plasebo rejiminde %5), göz kuruluğu
(NINLARO rejiminde %6 ve plasebo rejiminde %1), konjonktivit (NINLARO rejiminde %8
ve plasebo rejiminde %2) ve katarakt (NINLARO rejiminde %13 ve plasebo rejiminde %17)
olmuştur. İksazomib rejimindeki hastaların %6’sında ve plasebo rejimindeki hastaların %8’inde
Grade 3 advers reaksiyonlar bildirilmiştir.
Diğer advers reaksiyonlar
Pivot Faz 3 global C16010 çalışmasından (n=720) ve çift kör, plasebo kontrollü, C16010 Çin
Devam Çalışması’ndan (n=115) elde edilen havuzlanmış veri setinde NINLARO ve plasebo
rejimlerinin arasında benzer bir oranda bitkinlik (%28 vs. %26), iştahsızlık (%13 vs. %11),
hipotansiyon (%5 vs %4), kalp yetmezliği† (her birinde %5), aritmi† (%17 vs %16) ve enzim
değişikliklerini içeren karaciğer yetmezliği† (%11 vs %9) advers reaksiyonları meydana gelmiştir.
Şiddetli (Grad 3-4) hipokalemi olaylarının sıklığı, plasebo rejimine (%2) göre NINLARO
rejiminde daha yüksek (%7) olmuştur.
NINLARO, lenalidomid ve deksametazon kombinasyonu verilen hastalarda ölümle sonuçlanan
fungal ve viral pnömoni nadiren raporlanmıştır.
† Standardize MedDRA SorgulamalarıŞüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
NINLARO kullanan hastalarda doz aşımı rapor edilmiştir. Doz aşımının semptomları genellikle
NINLARO’nun bilinen riskleri ile örtüşmektedir (bkz. bölüm 4.8). Bir kerede alınan 12 mg doz
ciddi bulantı, aspirasyon pnömonisi, çoklu organ yetmezliği ve ölüm gibi ciddi advers olaylara yol
açmıştır.
NINLARO doz aşımı için bilinen belirli bir antidot yoktur. Doz aşımı durumunda, hasta
advers reaksiyonlar (Bkz. Bölüm 4.8) açısından yakın takip edilmeli ve uygun destekleyici bakım
sunulmalıdır. İksazomib diyaliz edilemez (bkz. Bölüm 5.2).
Doz aşımları en çok NINLARO tedavisine başlayan hastalarda yaygınlık göstermiştir. Tedaviye
başlayan hastalara tüm dozaj talimatlarına uyulmasının önemi anlatılmalıdır. Doz aşımı ölüme neden
olabileceğinden hastaların tavsiye edilen dozu talimata uygun olarak almaları sağlanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Antineoplastik ve immünomodülatör ajanlar, antineoplastik ajanlar, diğer
antineoplastik ajanlar, proteazom inhibitörleri
ATC kodu: L01XG03
Etki mekanizması
Bir ön ilaç olan iksazomib sitrat, fizyolojik koşullarda hızlı bir şekilde hidrolize olarak biyolojik
açıdan aktif olan formu iksazomib’e dönüşür.
İksazomib, oral, yüksek seçicilikte, tersinir bir proteazom inhibitörüdür. İksazomib, selektif bir
şekilde 20S proteazomun beta 5 alt ünitesine bağlanarak kimotripsin benzeri aktivitesini inhibe
eder.
İksazomib, in vitro birden fazla tümör hücresi tipinin apoptozunu indüklemiştir. İksazomib,
daha önce bortezomib, lenalidomid ve deksametazonu da içeren birden fazla tedavi
uygulandıktan sonra relaps yaşayan hastaların miyelom hücrelerine karşı in vitro sitotoksisite
sergilemiştir. İksazomib ve lenalidomid kombinasyonu, multipl miyelom hücre hatlarında
sinerjistik sitotoksik etkiler göstermiştir. İn vivo, iksazomib, multipl miyelom modelleri de dahil
çeşitli tümör ksenogreft modellerinde antitümör aktivitesi sergilemiştir. İn vitro, iksazomib,
vasküler endotelyel hücreler, osteoklastlar ve osteoblastlar dahil kemik iliği mikro-ortamında
bulunan tüm hücre tiplerini etkilemiştir.
Kardiyak Elektrofizyoloji
245 hastadan elde edilen verilerin farmakokinetik-farmakodinamik analizine göre, NINLARO
klinik açıdan önemli maruziyetlerde QTc aralığını uzatmamıştır. 4 mg dozunda, model bazlı
analize göre; başlangıçtan itibaren QTcF’deki ortalama değişim 0,07 msn (%90 GA; -0,22, 0,36)olarak tahmin edilmiştir.
İksazomib konsantrasyonu ve RR aralığının arasında iksazomibin kalp hızı üzerinde klinik
olarak anlamlı bir etkisinin olduğunu düşündüren fark edilebilir hiçbir ilişki saptanmamıştır.
Klinik Etkililik ve Güvenlilik
Lenalidomid ve deksametazon ile kombinasyon olarak NINLARO'nun etkililiği ve
güvenliliği, daha önce en az bir tedavi uygulanmış, relaps yapan ve/veya refrakter multipl
miyelom hastaları üzerinde gerçekleştirilen randomize, çift kör, plasebo kontrollü, çok
merkezli bir Faz 3 çalışmada (C16010) değerlendirilmiştir. Toplam 722 hasta (tedavi amaçlı
popülasyon), hastalık progresyon gösterene kadar veya kabul edilemez toksisite gelişene
kadar NINLARO, lenalidomid ve deksametazon kombinasyonu (N=360; NINLARO rejimi)
veya plasebo, lenalidomid ve deksametazon kombinasyonu (N=362; plasebo rejimi) alacak
şekilde 1:1 oranında randomize edilmiştir. Çalışmada yer alan hastalar serum ya da idrarda
paraprotein veya serbest hafif zincir ölçümleriyle ölçülebilir ve hastalığı primer refrakter
dahil (yani önceki tedaviye hiçbir şekilde cevap vermeyen) refrakter ve önceki tedaviden sonra
nüks etmiş veya nüks etmiş ve önceki tüm tedavilere refrakter olan multipl miyelom
hastalarıdır. Ayrıca kontrol altına alınmış kardiyovasküler hastalıkları olanlar ve hastalık
progresyonu öncesinde tedavisini değiştiren hastalar çalışmaya kaydedilmek için uygun
hastalar olarak değerlendirilmiştir. Lenalidomide veya proteazom inhibitörlerine dirençli hastalar
ve daha önce üçten fazla tedavi almış hastalar faz 3 çalışmaya dahil edilmemiştir. Bu çalışma için
refrakter hastalık, tedavi sırasında progresyon veya lenalidomid veya proteasom inhibitörünün son
dozundan 60 gün içerisinde progresyon olarak tanımlanmıştır. Bu hastalardaki veriler sınırlı
olduğundan NINLARO rejiminin başlatılmasından önce dikkatli bir risk fayda analizi tavsiye
edilmektedir.
Lenalidomid kısa ürün bilgisine göre her iki tedavi grubundaki tüm hastalar için tromboprofilaksi
önerilmiştir. Hastalara, hekimin takdirine göre profilaksi ve/veya semptom yönetimi amacıyla
antiemetik, antiviral ve antihistaminik ilaçlar verilmiştir.
Hastalar, 28 günlük bir siklusun 1., 8. ve 15. gününde iksazomib 4 mg veya plaseboya ek
olarak 1. gün ile 21. gün arasında lenalidomid (25 mg) ve 1., 8., 15., ve 22. günlerde
deksametazon (40 mg) almıştır.
Böbrek yetmezliği olan hastalara uygulanan lenalidomid başlangıç dozu, lenalidomidin KÜB’e
göre belirlenmiştir. Tedavi, hastalık progresyon gösterene kadar veya kabul edilemez toksisite
gelişene kadar devam etmiştir.
Başlangıç demografikleri ve hastalık özellikleri, çalışma rejimleri arasında dengeli ve
karşılaştırılabilir olmuştur. Medyan yaş 66 ve yaş aralığı 38-91 olup, hastaların %58’sı 65 yaşın
üzerindedir. Hastaların %57’si erkekti. Popülasyonun %85’i Beyaz, %9’u Asyalı ve %2’si Siyahi
idi. Hastaların %93’ünün ECOG performans durumu 0-1 arasında olup, hastaların %12’sinde
başlangıçta ISS evre III hastalığı olmuştur (N=90). Hastaların %25’inde < 60 mL/dk
kreatinin klirensi vardı. Hastaların %23’ünde hafif zincir hastalığı ve hastaların %12’sinde
sadece serbest hafif zincir analizi ile ölçülebilir hastalık vardı.
Hastaların %19’unda yüksek riskli sitogenetik anormallikler (del[17], t[4;14], t[14;16])
(N=137), %10’unda del(17) (N=69) ve %34’ünde 1q amplifikasyonu (1q21) (N=247) vardı.
Hastalara daha önceden bortezomib (%69), karfilzomib (<%1), talidomid (%45), lenalidomid
(%12), melfalan (%81) ile tedavi dahil olmak üzere bir ila üç (medyan: 1) tedavi
uygulanmıştır. Hastaların %57’sine daha önceden kök hücre nakli yapılmıştır. Hastaların %77’si
daha önce uygulanan tedavilerden sonra relaps geçirmiş ve %11’i daha önce uygulanan
tedavilere dirençli olmuştur. Daha önce uygulanan tedavilerin tamamında hastalığın stabil
kaldığına veya hastalığın ilerlediğine ilişkin en iyi yanıt olarak tanımlanan primer dirençhastaların %6’sında belgelenmiştir.
Birincil sonlanım noktası, merkezi laboratuvar sonuçları doğrultusunda körlenmiş bir bağımsız
inceleme kurulu (IRC) tarafından yapılan değerlendirmeye göre, 2011 Uluslararası Miyelom
Çalışma Grubu (IMWG) Konsensüs Üniform Yanıt Kriterleri uyarınca belirlenen progresyonsuz
sağkalımdır (PFS). Yanıt, hastalık progresyonuna kadar dört haftada bir değerlendirilmiştir.
Birincil analizde (medyan takip süresi 14.7 ay ve medyan siklus sayısı 13) PFS, tedavi kolları
arasında istatistiksel olarak anlamlı derecede farklı idi. İksazomib rejiminde görülen PFS
iyileşmesi, genel yanıt oranındaki iyileşmelerle desteklenmiştir. PFS ve yanıt bulguları Tablo 4
ve Şekil 1’de özetlenmiştir.
Tablo 4: Lenalidomid ve Deksametazonla Kombinasyon halinde İksazomib veya Plasebo
Tedavisi Uygulanan Multipl Miyelom Hastalarında Progresyonsuz Sağkalım ve Yanıt
Bulguları (Tedavi Amaçlı Popülasyon, birincil analiz)
Progresyonsuz sağkalım
20,6 14,7
p-değeri* 0,012
1,1 1,9
20,5 15,0
* P-değeri sınıflandırılmış log-sıra testine dayanmaktadır.
†
Tehlike oranı, sınıflandırılmış Cox orantılı tehlike regresyon modeline dayalıdır. 1'in
altındaki tehlike oranı NINLARO rejimine dönük avantaja işaret etmektedir..
‡
Genel yanıt oranı = tam yanıt + çok iyi kısmi yanıt + kısmi yanıt
§
Değerlendirilebilir-yanıt popülasyonundaki yanıt verenlere dayalıdırŞekil 1: Tedavi Amaçlı Popülasyonda Progresyonsuz Sağkalıma ait Kaplan-Meier Grafiği
(birincil analiz)
Medyan takip süresi 23 ay olan ikinci, çıkarımsal olmayan bir PFS analizi gerçekleştirilmiştir. Bu
analizde, tedavi niyeti popülasyonunda ortalama medyan PFS analizi iksazomib rejiminde 20 ay ve
plasebo rejiminde 15,9 ay olmuştur (Tehlike oranı=0,82 [%95% GA (0,67, 1,0)]). Önceden bir
tedavi almış hastalar için, ortalama PFS iksazomib rejiminde 18.7 ay ve plasebo rejiminde 17,6 ay
olmuştur (Tehlike oranı = 0,99). Önceden 2 veya 3 tedavi almış hastalar için PFS iksazomib
rejiminde 22,0 ay ve plasebo rejiminde 13,0 ay olmuştur (Tehlike oranı = 0,62).
Medyan takip süresi yaklaşık 85 ay olan genel sağkalım final analizinde, tedavi niyeti
popülasyonundaki medyan sağkalım iksazomib rejimindeki hastalar için 53,6 ay ve plasebo
rejimindeki hastalar için 51,6 ay olmuştur. (Tehlike oranı = 0,94 [%95 güven aralığı: 0,78, 1,13;
p=0,495]). Önceden bir tedavi almış hastalar için medyan genel sağkalım iksazomib rejiminde 54,3
ay ve plasebo rejiminde 58,3 aydır (Tehlike oranı = 1,02 [%95 güven aralığı: 0,80, 1,29]). Önceden
2 veya 3 tedavi almış hastalar için medyan genel sağkalım iksazomib rejiminde 53,0 ay, plasebo
rejiminde ise 43,0 ay olmuştur. (Tehlike oranı = 0,85 [%95 güven aralığı: 0,64, 1,11]).
Çin’de benzer bir dizayn ve seçilebilirlik kriteri kullanılarak randomize, çift kör, plasebo kontrollü
bir Faz 3 çalışma gerçekleştirilmiştir (N=115). Çalışmaya kaydolan hastaların çoğunun ilk
teşhiste Durie-Salmon Aşama III şeklinde ilerlemiş hastalığı vardı (%69), önceden en az 2 tedavi
almışlardı (%60) ve talidomid’e dirençiydiler (%63). Primer analizde (medyan takip 8 ay ve
medyan 6 kür) progresyonsuz sağkalım NINLARO rejiminde 6,7 ay iken plasebo rejiminde 4 ay
olmuştur (p değeri = 0,035, tehlike oranı=0,60). Medyan 19,8 ay takipteki final analizde genel
sağkalım plaseboya kıyasla ikzazomib’le tedavi edilen hastalarda iyileşme göstermiştir [p değeri =
0,0014, tehlike oranı = 0,42; %95 güven aralığı: 0,242, 0,726].
Multipl miyolom heterojen bir hastalık olduğundan Faz III çalışmadaki (C16010) alt gruplar
arasındaki fayda oranı değişkenlik gösterebilir (Bkz: Şekil 2).Şekil 2: Alt gruplarda progresyonsuz sağkalımın meta analiz diyagramı
Faz 3 çalışmada (C16010) 10 hastada (her bir tedavi rejimindeki 5 hastada) başlangıçta ciddi renal
bozukluk vardı. NINLARO rejimindeki 5 hastadan 1 hastada teyit edilmiş bir kısmi yanıt ve 3 teyit
edilmiş stabil hastalık vardı (ancak 2’si teyit edilmemiş kısmi yanıt ve 1’i teyit edilmemiş çok iyi
kısmi yanıt idi). Plasebo rejimindeki 5 hastadan 2’sinde ise teyit edilmiş çok iyi kısmi yanıt
oluşmuştur.
Global sağlık skorlarıyla (EORTC QLQ-C30 ve MY-20) değerlendirilen yaşam kalitesi,
tedavi boyunca korunmuştur ve Faz 3 çalışmanının (C16010) her iki tedavi rejiminde benzer
olduğu görülmüştür.
Pediatrik popülasyon:
Avrupa İlaç Ajansı, multipl myelomda pediatrik popülasyonun tüm alt gruplarında NINLARO ile
yapılan çalışmaların sonuçlarının gönderilme zorunluluğunu muaf tutmuştur. (Pediayatrik
kullanım için Bkz. Bölüm 4.2)5.2. Farmakokinetik özellikler
Genel özellikler:
Emilim:
Oral uygulamadan sonra, pik iksazomib plazma konsantrasyonlarına dozlamadan yaklaşık bir saat
sonra ulaşılmıştır. Ortalama mutlak oral biyoyararlanım %58'dir. İksazomib EAA’sı 0,2-10,6
mg'lık bir doz aralığında dozla orantılı bir şekilde artar. Yüksek yağ içerikli bir öğünle birlikte
uygulanması, iksazomibin EAA’sı bir gecelik açlık sonrası uygulamaya kıyasla %28 oranında
düşürmüştür (Bkz. Bölüm 4.2).
Dağılım:
İksazomib, plazma proteinlerine %99 oranında bağlanır ve 10 kan-plazma EAA oranıyla
eritrositlere dağılır. Kararlı durum dağılım hacmi 543 litredir.
Biyotransformasyon:
Radyoişaretli dozun oral yoldan uygulanmasından sonra, plazmadaki ilaçla ilgili materyalin
%70’inin iksazomibten oluştuğu görülmüştür. İksazomibin temel klirens mekanizmasının birden
fazla CYP enzimi ve CYP dışı proteinler tarafından metabolizma olması beklenmektedir. Klinik
olarak anlamlı iksazomib konsantrasyonlarında, insan cDNA tarafından eksprese edilen sitokrom
P450 izoenzimler kullanılarak yapılan in vitro çalışmalar, iksazomib metabolizmasına baskın
olarak katkıda bulunan spesifik bir CYP izoenzimi olmadığını ve CYP dışı proteinlerin genel
metabolizmaya katkıda bulunduğunu göstermiştir. Klinik olarak gözlemlenen konsantrasyonların
üzerindeki konsantrasyonlarda, iksazomib birden fazla CYP izoformu tarafından metabolize
edilmiş olup, bunların tahmini rölatif katkıları şöyledir: 3A4 (%42,3), 1A2 (%26,1), 1A2 (%26,1),
2B6 (%16,0), 2C8 (%6,0), 2D6 (%4,8), 2C19 (%4,8) ve 2C9 (<%1).
Eliminasyon:
İksazomib çoklu üstel bir atılım profili sergiler. Bir popülasyon FK analizine göre, sistemik
klirens (SK) yaklaşık 1,86 L/saat, bireyler arası değişkenlikse %44 olarak belirlenmiştir.
İksazomibin terminal yarılanma ömrü (t1/2) 9,5 gündür. 15. günde, haftalık oral dozlama ile
akümülasyon oranının yaklaşık 2 kat fazla olduğu gözlenmiştir.
14C-iksazomibin tek oral dozu ilerlemiş kanseri olan 5 hastaya uygulandıktan sonra, uygulanan
radyoaktivitenin %62'si idrar ve %22'si dışkı ile atılmıştır. Değişmemiş iksazomib, idrarda geri
kazanılan uygulanan dozun < %3,5'ini oluşturmuştur.
Hastalardaki karakteristik özellikler:
Karaciğer Yetmezliği:
Popülasyon FK analizine göre, karaciğer fonksiyonu normal olan hastalarda ve hafif karaciğer
yetmezliği olan hastalarda (toplam bilirubin < ULN ve AST > ULN veya toplam bilirubin > 1-
1,5 x ULN ve herhangi bir AST) iksazomibin farmakokinetiği benzer bulunmuştur.
İksazomibin farmakokinetiği, karaciğer fonksiyonu normal olan hastalarda 4 mg (N=12), orta
şiddette karaciğer yetmezliği olan hastalarda 2,3 mg (toplam bilirubin > 1,5-3 x ULN, N=13)
veya şiddetli karaciğer yetmezliği olan hastalarda 1,5 mg dozunda (toplam bilirubin > 3 x ULN,
N=18) karakterize edilmiştir. Serbest doza göre normalize edilen ortalama EAA, orta derece
veya şiddetli karaciğer yetmezliği olan hastalarda, karaciğer fonksiyonu normal olan hastalaragöre %27 daha yüksek bulunmuştur (Bkz. Bölüm 4.2).
Böbrek Yetmezliği:
Popülasyon FK analizinde, böbrek fonksiyonu normal olan hastalarda ve hafif veya orta
derece böbrek yetmezliği olan hastalarda (kreatinin klirensi ≥30 ml/dk.) iksazomibin
farmakokinetiği benzer bulunmuştur.
İksazomibin FK’sı, böbrek fonksiyonu normal olan (kreatinin klirensi > 90 ml/dk., N=18),
şiddetli böbrek yetmezliği olan (kreatinin klirensi < 30 ml/dk., N=14) veya diyaliz gerektiren
ESRD'si (N=6) olan hastalarda 3 mg dozunda karakterize edilmiştir. Serbest EAA, şiddetli
böbrek yetmezliği veya diyaliz gerektiren ESRD'si olan hastalarda, böbrek fonksiyonu normal
olan hastalara göre %38 daha yüksek bulunmuştur. Hemodiyaliz seansı sırasında ölçülen
diyaliz cihazı öncesi ve sonrası iksazomib konsantrasyonları benzer bulunması, iksazomibin
diyaliz edilemediğine işaret etmektedir (Bkz. Bölüm 4.2)
Yaş, Cinsiyet, Irk:
Popülasyon FK analizine göre, yaş (aralık: 23-91 yaş), cinsiyet, vücut yüzey alanı (aralık: 1,2-
2,7 m2 ) veya ırkın iksazomibin klirensi üzerinde klinik olarak anlamlı bir etkisi yoktur. Ortalama
EAA, Asya ırkındaki hastalarda % 35 daha yüksektir, ancak Beyaz ırk ve Asya ırkı hastaları
karşılaştırıldığında iksazomib’in EAA değeri örtüşmektedir.
5.3. Klinik öncesi güvenlilik verileri
Mutajenisite
İksazomib, ne bakteriyel ters mutasyon testinde (Ames testi) mutajenik, ne de farelerde kemik
iliği mikronükleus tayininde klastojenik bulunmamıştır. İksazomib, insan periferik kan
lenfositlerindeki in vitro klastojenisite tayininde pozitif bulunmuştur. Bununla birlikte
iksazomib farelerde mide ve karaciğerde kuyruk DNA %’si olarak değerlendirilen in vivo
komet tayininde negatif sonuç vermiştir. Bu nedenle, kanıtlar NINLARO’nun bir genotoksik risk
teşkil etmediğini desteklemektedir.
Üreme ve embriyo-fötal gelişimi:
İksazomib, gebe sıçanlar ve tavşanlarda yalnızca maternal olarak toksik dozlarda ve önerilen
dozu alan hastalarda gözlenenlerden biraz daha yüksek maruziyetlerde embriyo-fötal
toksisiteye neden olmuştur. İksazomib ile fertilite, erken embriyonik gelişim ve pre- ve post-
natal toksikoloji çalışmaları yürütülmemiştir. Sıçanlarda 6 aya kadar ve köpeklerde 9 aya
kadar süren çalışmalarda, erkek veya kadın üreme organlarında iksazomib tedavisine bağlı
herhangi bir etki görülmemiştir.
Hayvan Toksikolojisi ve / veya Farmakolojisi
Sıçan ve köpeklerde yapılan çok kürlü tekrarlı doz toksisite çalışmalarında başlıca hedef organlar
mide-bağırsak yolu, lenfoid dokuları ve sinir sistemini içermekteydi. Klinik rejimin (28 günlük kür)
taklit edildiği dozlama programı ile köpeklere oral yoldan ilaç verilen aylık çalışmada (10 kür)
mikroskobik nöronal etkiler genellikle yapısı itibariyle minimal olup yalnızca 0,2 mg/kg (4
mg/m2)’de gözlenmiştir. Lumbar dorsal kök gangliyon ve dorsal kolon haricinde hedef organ
bulgularının çoğunluğunda tedavinin durdurulmasının ardından kısmi ya da tam iyileşme
görülmüştür.
Sıçanlarda oral uygulamadan sonra doku dağılım çalışmasında, beyin ve omuriliğin en düşük
düzeyin olduğu organlar arasında olduğu görülmüştür. Bu durum, iksazomib’in kan-beyinbariyerinden penetrasyonunun sınırlı olduğunu göstermektedir. Ancak bu durumun insanlarda da
geçerli olup olmadığı bilinmemektedir.
Gerek in vitro (hERG kanallarında) gerekse in vivo (tek oral uygulamanın ardından telemetreli
köpeklerde) gerçekleştirilen non-klinik güvenlik farmakoloji çalışmalarında iksazaomib’in klinik
değerin 8 katından fazla eğri altında kalan alanda kardiyovasküler veya solunum fonksiyonlarında
hiçbir etkisi olmadığı gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Kapsül içeriği:
Mikrokristalin selüloz
Magnezyum stearat
Talk
Kapsül Kabuğu:
Sığır jelatini
Titanyum dioksit (E171)
Kırmızı demir oksit (E172)
Baskı Mürekkebi:
Şellak
Propilen glikol
Potasyum hidroksit
Siyah demir oksit (E172)
6.2. Geçimsizlikleri
Geçerli değildir.
6.3. Raf ömrü
36 ay.
6.4. Saklamaya yönelik özel tedbirler
30°C’nin altında saklayınız. Dondurmayınız.
Kapsülleri orijinal ambalajında saklayınız. Kapsüller doz uygulamasının hemen öncesine kadar
çıkarılmamalıdır.
6.5. Ambalajın niteliği ve içeriği
Kapsüller, PVC-Aluminyum/Aluminyum blisterde ayrı ayrı ambalajlanmaktadır. Bir kutuda üç
ayrı blister paketi bulunmaktadır.6.6. Beşeri tıbbi üründen arta kalan maddelerin imhası ve diğer özel önlemler
İksazomib sitotoksiktir. Kapsüller açılmamalı ve ezilmemelidir. Kapsül içeriği ile doğrudan
temastan kaçınılmalıdır. Kapsül kırılması durumunda kapsül içeriğinin deri ya da gözlerle
temasından kaçınınız. Ciltle temas gerçekleşirse, cilt sabun ve su ile iyice yıkanmalıdır. Göz ile
temas ederse su ile iyice yıkanmalıdır.
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj Atıklarının Kontrolü Yönetmeliği’ne uygun olarak imha edilmelidir.
7. RUHSAT SAHİBİ
Takeda İlaç Sağlık Sanayi Ticaret Limited Şirketi
Şişli/İstanbul
8. RUHSAT NUMARASI
2017/676
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 14.09.2017
Ruhsat yenileme tarihi:
10. KÜB’ÜN YENİLENME TARİHİ:
……………………..