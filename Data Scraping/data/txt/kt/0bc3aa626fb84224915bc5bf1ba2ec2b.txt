1 / 9  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek veya düşük doz kullanmayınız.  KULLANMA TALİMATI  
 
BEXATEN® %1 jel  
Deri üzerine uygulanır.  
 
Etkin madde: Her bir gram jel, 10 mg beksarote n içermektedir.  
Yardımcı maddeler: Etil alkol, polietilen glikol 400, hidroksipropil selüloz, bütillenmiş 
hidroksitoluen, gül esansı  
 
Bu Kullanma Talimatında:  
1. BEXATEN® nedir ve ne için  kullanılır?  
2. BEXATEN® kullanmadan önce dikkat edilmesi  gerekenler  
3. BEXATEN® nasıl  kullanılır?  
4. Olası yan etkiler  nelerdir?  
5. BEXATEN®’in saklanması  
Başlıkları yer almaktadır. 
 
1. BEXATEN® nedir ve ne için  kullanılır?  
         BEXATEN®, karton kutuda; 60 g’lık alüminyum tüp ve PP beyaz renkli kapak ile      
ambalajlanmış  olarak sunulur. 
Her 1 gram jel 10 mg beksaroten içerir.  
BEXATEN®, şeffaf, renksiz ya da hafif sarımsı renkte jel  formunda bir üründür. 
Beksaroten , retinoid olarak bilinen bir ilaç sınıfına aittir.  
Bu ilaç, kutanöz T hücreli lenfoma veya KTHL adı verilen bir hastalıktan kaynaklanan deri problemlerini tedavi etmek için kullanılır. Doktorunuz, cildinizde kutanöz T hücre lenfoma veya mikoz fungoides (MF), lezyonların 
(bazen yamalar veya plaklar olarak kendini göst erir) topikal tedavisi için BEXATEN
®'i reçete 2 / 9  etmiştir. Doktorunuz size BEXATEN®’in doğru kullanımı konusunda talimat vermelidir. 
Aşağıdaki  talimatlar,  tedavinize  başarılı  bir şekilde  başlamanıza  ve devam  ettirmenize  yardımcı 
olacaktır.  
 
2. BEXATEN® kullanmadan önce dikkat edilmesi gerekenler 
BEXATEN®’i aşağıdaki durumlarda KULLANMAYINIZ  
Bu ilacın etkin maddesine ya da içeriğindeki yardımcı maddelerden birine karşı alerjiniz varsa  
BEXATEN® kullanmayın. 
 
Aşağıdaki durumlardan herhangi birine sahipseniz, bu ilacı almaya başlamadan önce bunları 
doktorunuzla konuştuğunuzdan emin olun.  
• Emziriyorsanız.  
• Retinoid  grubu ilaçlara  alerjiniz  varsa (örneğin:  izotretinoin,  asitretin,  etretinat,  tretinoin  etken 
maddesi içeren  ürünler).  
 
BEXATEN®’i aşağıdaki durumlarda DİKKATLİ KULLANINIZ  
• Vitamin A, büyük dozlarda BEXATEN® uygulayan hastalarda görülenlere benzer yan 
etkilere neden olabileceğinden tavsiye edilen günlük diyetle alınan Vitamin A'nın (4000-  5000 
Uluslararası Birimler) üzerindeki miktarlarda Vitamin A alırsanız, içeriğindeki A vitamini 
miktarını görmek için etik eti kontrol edin. Emin değilseniz, doktorunuza veya eczacınıza 
danışın. • Cildiniz bu ilacı kullanırken güneş ışığına karşı daha hassastır. Güneş ışığına veya diğer 
ulltraviyole ışınlara (solaryum gibi) maruz kalmayı en aza  indirin. • Hamileyseniz veya hamile kalmayı planlıyorsanız BEXATEN®’i kullanmayın.  
• BEXATEN® fetüsünüze (doğmamış bebeğinize) zarar verebilir. BEXATEN® kullanırken 
ve BEXATEN® kullanmayı bıraktıktan bir ay sonrasına kadar hamile olduğunuzdan 
şüpheleniyorsanız derhal doktorunuza  danışmalısınız  
• Hamile kalabiliyorsanız, BEXATEN® tedavisine başlamadan bir hafta önce ve 
BEXATEN® kullanırken aylık olarak gebelik testi yaptırarak hamile olmadığınızı teyit 
etmeniz  gerekir.  
• BEXATEN® tedavisine başlamadan önce bir ay içinde sürekli etkili kontrasepsiyon 
(doğum kontrol) kullanmanız gerekir; BEXATEN® kullanmayı bıraktıktan bir ay sonrasına 
kadar iki güvenilir doğum kontrol yönteminin birlikte kullanılması  önerilir.  
• Erkekseniz ve eşiniz hamile ya da hamile kalabiliyorsa, almanız gereken önlemleri 
doktorunuzla görüşmeniz  gerekir.  3 / 9  • Jeli, gözlerin, burun del iklerinin, ağız, dudaklar, vajina, penisin uç kısmı, rektum (kalın 
bağırsağın son kısmı)  veya anüs (makat)  gibi vücudun mukozal  yüzeyleri  üzerine veya  yakınına 
uygulamayın. 
• BEXATEN® kullanırken DEET (N,N -dietil- mtoluamide)  içeren  böcek  kovucularını  veya  
DEET içeren diğer ürünleri  KULLANMAYIN.  
 
Ürün alkol içermektedir ve açık alevden uzak tutulmalıdır. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
 
BEXATEN®’in yiyecek ve içecek ile kullanılması  
BEXATEN®, yemek ile veya yemeklerden bağımsız olarak kullanılabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz BEXATEN®’i KULLANMAYIN. Herhangi bir sorunuz varsa veya daha faz la 
bilgiye ihtiyacınız varsa, doktorunuza veya eczacınıza danışın. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Emziriyorsanız BEXATEN®’i KULLANMAYIN. Herhangi bir sorunuz varsa veya daha fazla 
bilgiye ihtiyacınız varsa, doktorunuza veya eczacınıza danışın. 
 
Araç ve makine kullanımı  
Araç  ve makine  kullanma  becerisi  üzerine  herhangi  bir çalışma  yapılmamıştır.  Bununla  birlikte, 
beksaroten  kullanan hastalarda baş dönmesi ve görme güçlüğü bildirilmiştir. Terapi sırasında 
baş dönmesi veya görme güçlüğü yaşayan hastalar araç veya makine  kullanmamalıdır.  
 
 4 / 9  BEXATEN®’in içeriğinde bulunan bazı yardımcı m addeler hakkında önemli bilgiler 
BEXATEN®, yardımcı madde olarak bütilhidroksi toluen içermektedir. Lokal deri 
reaksiyonlarına (örneğin, kontakt  dermatite) ya da gözlerde ve mukoz membranlarda 
irritasyona neden olabilir. 
 
Diğer ilaçlar ile birlikte kullanımı  
BEXATEN® uygulayan hastalar, böcek kovucu ürünlerin ortak bir bileşeni olan DEET (N, N - 
dietil- m-toluamit) içeren ürünleri aynı anda kullanmamalıdır. Her iki ürünü birlikte kullanan 
hastalarda DEET’e bağlı toksik etkilerde artış olabilir.  
Mantar tedavisinde kullanılan ketokonazol ve itrakonazol, bakteriyel enfeksiyonların 
tedavisinde kullanılan eritromisin ve greyfurt suyu ile birlikte kullanıldığında beksarotenin  
kandaki seviyesi yükselebilir. 
Yüksek kolesterol ve trigliserid seviyesini düşürmek için kullanılan gemfibrozil, jel olarak 
uygulanan beksaroteninin kandaki seviyesini artırabilir. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. BEXATEN® nasıl  kullanılır?  
Uygun kullanım ve doz/uygulama sıklığı için talimatlar:  
BEXATEN®’i kütanöz T hücreli lezyonlara uygulamadan önce ellerinizi yıkayınız. 
Her bir lezyonun tüm yüzeyine üzerini tamamen kaplayaca k şekilde jeli sürünüz. Jeli lezyonun 
çevresindeki sağlıklı deriye uygulamamalısınız. Jeli sadece kütanöz T hücreli lezyon alanına dikkatlice uygularsanız, sağlam cilt bölgesinde 
gelişebilecek tahriş veya kızarıklık durumlarını en aza indirmiş olursunuz.  
 
Uygulamayı takiben hemen sonra, jel uygulamak için kullandığınız parmak(ları) tek  
kullanımlık bir mendil ile silin ve sabun ve su kullanarak ellerinizi yıkayın. 
 
İlaç uygulanmış alandaki jelin kuruması için beş ila on (10) dakika kadar bekleyin ve ardından 
giysilerinizi giyin.  
 
Banyo veya duş yaparken deodorant içermeyen hafif bir şampuan ya da sabun kullanılması 
önerilir.  Duş veya  banyodan sonra  BEXATEN
®’i uygulayacaksanız, uygulamadan önce  20 
dakika kadar beklemeniz  önerilir.  5 / 9  Uygulama yolu ve metodu:  
BEXATEN® ilk hafta iki günde bir kez uygulanmalıdır. Uygulama sıklığı, haftalık aralıklarla 
günde bir kez, daha sonra günde iki kez, sonra günde üç kez ve günde dört kez olacak şekilde 
bireysel lezyon toleransına (hasarlı dokunun tedaviye dayanımına) göre artırılmalıdır. Genel 
olarak, hastalar günde iki ila dört kezlik dozlama sıklığını uygulamayı tolere (tahammül) edebilirler.  En çok tedaviye cevap,  günde  iki kez ve daha  yüksek doz sıklıklarında  görülmüştür. 
Uygulama yeri toksisitesi (istenmeyen etkileri) oluşursa uygulama sıklığı  azaltılabilir.  
Şiddetli irritasyon (tahriş) ortaya çıkarsa, ilacın uygulanması, semptomlar (hastalık belirtileri) 
azalana kadar birkaç gün boyunca geçici olarak durdurul abilir.  
 
Uygulama şekli:  
Lezyonun üzerini kaplayacak şekilde yeterli miktarda jel uygulanmalıdır. Giysiler giyilmeden önce  jelin kuruması  beklenmelidir. Hastalıktan  etkilenmemiş  cilt bölgesi  tahriş  olabileceğinden 
jelin lezyonları  çevreleyen  normal  deriye uygulanmasından kaçınılmalıdır.  Ayrıca,  jel vücudun 
mukozal yüzeylerine uygulanmamalıdır. 
 
Kütanöz T hücreli lezyonunun çevresindeki sağlıklı deri bölgelerine BEXATEN
® uygulamaktan 
kaçınmalısınız.  
BEXATEN®’e sağlıklı cildi maruz bırakmak gereksiz tahrişe veya kızarıklığa neden olabilir. 
Mümkünse, herhangi bir uygulamadan sonra en az üç (3) saat boyunca duş, yüzme gibi 
aktivitelerden kaçınmalısınız.  
BEXATEN® ile tedavi  edilen  KTHL  lezyonlarını, bol kıyafetler  dışındaki  herhangi  bir bandaj  
veya malzeme ile örtmekten  kaçınmalısınız.  
İlaç uygulanan bölgenin uzun süre güneş ışığına veya diğer ultraviyole (UV) ışığa maruz kalmamasına (bronzlaşma lambaları gibi) dikkat etmelisiniz.  
Tedavi edilen KTHL lezyonlarında di ğer topikal ürünlerin kullanımından kaçınmalısınız. İlaç 
uygulanan alanları kaşımamalısınız. 
 
BEXATEN
®’in etkisi ne kadar zamanda başlar?  
BEXATEN®’in etkisinin ortaya çıkması zaman alır. Klinik araştırmalarda, bazı hastalar en 
erken 4 hafta gibi kısa bir s ürede tedaviye yanıt vermeye başlarken, çoğu hasta tedavisinin 48 ila 
62. haftasına kadar anlamlı bir yanıt  vermemişlerdir.  
 
İyileşmenin ilk belirtisinde tedaviyi bırakmayın. BEXATEN® ile tedaviye doktorunuzun 
talimatlarına uyarak devam edin. 6 / 9  Değişik yaş grupları:  
Çocuklarda kullanımı:  
Çocuk hastalarda kullanımı önerilmez . 
Çocuk hastalarda güvenlilik ve etkililik saptanmamıştır.  
 
Yaşlılarda kullanımı:  
Yaşlılarda doz ayarlaması gerekmez. Ancak yaşlı hastaların BEXATEN®’e daha fazla duyarlı 
oldukları bilinmelidir.  
 
Özel kullanım durumları:  
Böbrek/karaciğer yetmezliği:  
Böbrek veya karaciğer yetmezliği olan hastalarda klinik çalışma yapılmamıştır. Böbrek ve ya 
karaciğer yetmezliği olan hastalarda vücuda emilen ilacın vücuttan atılımında azalma meydana  
gelebilir.  
 
 Eğer  BEXATEN®’in etkisinin  çok güçlü  veya zayıf  olduğuna dair bir izleniminiz  var ise doktorunuz 
ve eczacınız ile konuşunuz. 
 
Kullanmanız gerekenden daha fazla BEXATEN® kullandıysanız  
BEXATEN®’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
BEXATEN®’i kullanmayı unutursanız  
Dozu uygulamayı hatırlar hatırlamaz uygulayın. 
Unutulan dozları dengelemek için çift doz uygulamayınız. 
 
4. Olası yan etkiler  nelerdir?  
Tüm ilaçlar gibi BEXATEN®’in içeriğinde bulunan maddelere duyarlı olan kişilerde yan etkiler 
olabilir.  
 
Aşağıdakilerden  biri olursa, BEXATEN®’i kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne  başvurunuz:  
• Nefes almada zorluk, yüz, dudaklar, dil veya boğazda şişme gibi belirtilere neden olan 
ciddi alerjik  reaksiyon  
 7 / 9  Bunların hepsi  çok ciddi  yan etkilerdir.  Eğer  bunlardan biri sizde  mevcut  ise, BEXATEN®’e 
karşı ciddi  alerjiniz  var demektir.  Acil tıbbi müdahaleye  veya  hastaneye yatırılmanıza  gerek  
olabilir. Bu çok ciddi yan etkilerin hepsi oldukça seyrek görülür.  
 
BEXATEN® kullanırken, uygulama alanında kızarıklık, kaşınma, yanma , tahriş ve pullanma 
gibi bazı lokal etkiler görülebilir. Klinik çalışmalarda, bu etkilerin çoğunun hafif veya orta 
derece olduğu bildirilmiştir, ancak bazı hastalarda daha şiddetli kızarıklık, kaşıntı, tahriş ve 
iltihaplanma gözlenmiştir. Birkaç hasta bu tür etkiler nedeniyle tedaviyi bırakmıştır. Bu veya 
başka etkiler sizin için zahmetli hale gelirse, hekiminize danışın. O, size bu etkilere karşı nasıl davranmanız gerektiği konusunda yardımcı olacaktır. 
 
Yan etkiler görülme sıklıklarına göre aşağıdaki şekilde sıralanmıştır. 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. Bilinmiyor: Eldeki veriler ile tahmin edilemiyor.  
 
Çok yaygın:  
• Baş ağrısı  
• Enfeksiyon  
• Ağrı 
• Kaşıntı 
• Döküntü 
• Deri problemleri  
• Ödem  
• Lokal deri reaksiyonu (kontakt  dermatit)  
• Kanda ya ğ düzeylerinin artması (hiperlipemi)  
 
        Yaygın  
• Beyaz kan hücre sayısında azalma  (Lökopeni)  
• Lenf bezinin şişmesi  (Lenfadenopati)  
• Beyaz kan hücrelerinde  anormallikler  8 / 9  • Kuvvetsizlik  (Asteni)  
• Uyuşma, karıncalanma  (Parestezi)  
• Öksürük 
• Farenjit  
• Pul pul dökülme ile seyreden iltihaplı bir tür deri hastalığı (Eksfolyatif  Dermatit)  
• Makülopapular (küçük benekli kabartılı)  döküntü 
• Terleme  
• Bacak, ayak ve ayak bileklerinde şişme (Periferal ödem)  
 
Tüm ilaçların yan etkileri vardır. BEXATEN® kullanırken karşılaşabileceğiniz sorularınız 
veya endişeleriniz konusunda doktorunuzu aramalısınız. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. BEXATEN®’in Saklanması  
BEXATEN®’i çocukların göremeyeceği, erişemeyeceği yerlerde ve ambalajında saklayınız. 
 
25°C `nin altındaki oda sıcaklığında ve ambalajında saklayınız.  
 
Son kullanma tarihi ile uyumlu olarak kullanınız. 
Ambalajdaki son kullanma tarihinden sonra BEXATEN®’i kullanmayınız.  
Eğer üründe ve/veya ambalajında bozukluklar fark ederseniz BEXATEN®’i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  9 / 9  Ruhsat sahibi:  
 TOBIO İlaç San. ve Tic. A.Ş. 
        Ümraniye / İstanbul  
 
Üretici:  
        Farmakim İlaç Kimya Gıda Ürünleri Üretim San. ve Dış Tic. A.Ş.  
        Sancaktepe/İstanbul  
         Bu kullanma talimatı …/.../….  tarihinde onaylanmıştır.  