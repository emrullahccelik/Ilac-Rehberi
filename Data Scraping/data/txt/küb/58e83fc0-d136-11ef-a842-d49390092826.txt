KISA ÜRÜN BİLGİSİ
1. BEŞERİ TIBBİ ÜRÜNÜN ADI
MICTONORM® SR 45 mg Sürekli Salımlı Kapsül
2. KALİTATİF VE KANTİTATİF BİLEŞİM
Etkin madde:
Her bir kapsül 40.92 mg propiverine eşdeğer 45 mg propiverin hidroklorür içerir.
Yardımcı maddeler:
Laktoz monohidrat 8.5 mg
Yardımcı maddeler için 6.1’e bakınız.
3. FARMASÖTİK FORM
Sürekli salımlı sert jelatin kapsül
Beyaz ya da beyazımsı pelletler içeren, turuncu renkte sert jelatin kapsül.
4. KLİNİK ÖZELLİKLER
4.1 Terapötik endikasyonlar
MICTONORM SR, aşırı aktif mesane veya omurilik yaralanmalarına bağlı nörojenik
detrüsör aşırı aktivitesi (detrüsör hiperrefleksi) olan hastalarda, ani idrar sıkışması ve sık
idrara çıkma ve/veya idrar tutamama problemlerinin semptomatik tedavisinde,
endikedir.
4.2 Pozoloji ve uygulama şekli
Pozoloji/uygulama sıklığı ve süresi
Önerilen günlük dozlar aşağıdaki gibidir:
Yetişkinler: Günde bir kez bir kapsül (= 45 mg propiverin hidroklorür)
Standart bir tedavi için, günde bir kez bir tane sürekli salımlı kapsül 30 mg veya günde
iki kez bir tane 15 mg propiverin tableti önerilir; bu durum günde üç kez bir tane 15 mg
tablete çıkarılabilir. Bazı hastalar, günde 15 mg’lık dozaja yanıt verebilir.
Günde üç kez 15 mg propiverin tabletin endike olduğu hastalarda; günde üç kez 15 mg
tablet rejimi, günde bir kez MICTONORM SR 45 mg kapsülle değiştirilebilir.
Günlük maksimum doz, günlük bir tane MICTONORM SR 45 mg’dır.
Metimazolle kombine halde CYP 3A4’ün potent inhibitörleri olan ilaçlarla eşzamanlı
1 / 11tedavi alan hastalar
Potent CYP 3A4/5 inhibitörleriyle metimazol gibi potent FMO inhibitörlerini kombine
kullanan hastalarda, tedavi 15 mg/ gün dozu ile başlamalıdır. Doz, daha yüksek bir doza
yükseltilebilir. Ancak dikkatli kullanılmalıdır ve klinisyenler, hastaları yan etkiler
açısından dikkatlice izlemelidir (bkz. bölüm 4.4, 4.5, 5.2).
Uygulama sıklığı ve süresi
Günlük bir tane MICTONORM SR Kapsüldür.
Uygulama şekli
Kapsüller oral kullanım içindir. Kapsülleri kırmayınız veya çiğnemeyiniz.
Özel popülasyonlara ilişkin ek bilgiler
Böbrek yetmezliği
Bu hasta grubunun tedavisinde dikkatli olunmalıdır. Ciddi böbrek yetmezliği olan
hastalarda (kreatinin klerensi < 30 ml/dak.), propiverinin maksimum günlük dozu 30
mg’dır. Bu nedenle, MICTONORM SR 45mg kapsüllerin ciddi böbrek yetmezliği olan
hastalarda kullanılması önerilmemektedir.
Karaciğer yetmezliği
Hafif karaciğer yetmezliği olan hastalarda doz ayarlaması gerekmemektedir; ancak
dikkatli kullanılmalıdır. Orta ve ağır karaciğer yetmezliği olan hastalarda ise yeterli
veri bulunmadığından, MICTONORM SR 45 mg kullanılması önerilmemektedir.
Pediyatrik popülasyon
Yeterli veri olmadığından propiverin çocuklarda kullanılmamalıdır.
Geriyatrik popülasyon
Bu yaş grubunda doz ayarlaması gerekmemektedir. Doz yetişkinlerde olduğu gibidir.
4.3 Kontrendikasyonlar
MICTONORM SR,
• Etkin madde propiverine veya kapsül bileşiminde yer alan yardımcı maddelerden
herhangi birine karşı duyarlı olduğu bilinen kişilerde,
• Bağırsak tıkanması
• Üriner retansiyon oluşturabilecek önemli derecede mesane çıkış obstrüksiyonu
• Miyastenia gravis
• İntestinal atoni
• Ciddi ülseratif kolit
• Toksik megakolon
2 / 11• Kontrol edilememiş kapalı açılı glokom
• Orta veya şiddetli karaciğer yetmezliği
• Taşiartimide, kontrendikedir.
4.4 Özel kullanım uyarıları ve önlemleri
Propiverin, otonomik nöropati, ciddi böbrek yetmezliği olan hastalarda dikkatle
kullanılmalıdır.
Propiverin uygulamasını takiben aşağıda yer alan hastalıkların semptomları
ağırlaşabilir;
• Ciddi konjestif kalp yetmezliği (NYHA Evre IV)
• Prostat hipertrofisi
• Reflü özofajiti olan hastalarda hiatüs hernisi(fıtık)
• Kardiyak aritmi
• Taşikardi
Diğer antikolinerjik ilaçlarda olduğu gibi propiverin de midriyazise neden olabilir. Bu
nedenle, propiverinin, ön kamaradaki açının darlaşabileceği yetişkinlerdeki akut kapalı
açılı glokom başlatma riski artabilmektedir.
Propiverin ile tedaviye başlamadan önce, böbrek hastalığına ya da konjestif kalp
yetmezliğine bağlı pollaküri ve noktüri ve ayrıca organik mesane hastalıkları (örn: idrar
yolu enfeksiyonları, malignite) tedavi edilmelidir.
Metimazol ile birlikte CYP 3A42’ün güçlü inhibitörlerini alan hastalarda, propiverin ile
tedaviye başlandığında, hastalar dikkatle izlenmelidirler.
Yiyeceklerin klinik olarak propiverinin farmakokinetiği üzerine etkisi bulunmamaktadır
(bkz. bölüm 5.2). Buna bağlı olarak, yiyeceklerle propiverin alımına ilişkin özel bir
öneri bulunmamaktadır.
Bu tıbbi ürün laktoz içerir. Galaktoz intoleransı, Lapp laktoz yetersizliği veya glukoz
galaktoz malabsorbsiyonu gibi nadir kalıtsal problemleri olan hastalar, bu ilacı
kullanmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Trisiklik antidepresanlar (örn: imipramin), trankilizanlar (örn: benzodiazepinler),
antikolinerjikler (sistematik uygulandığında), amantadin, nöroleptikler (örn:
fenotiyazinler) ve beta-adrenoseptör agonistler (beta-sempatomimetikler) ile birlikte
kullanıldığında, propiverinin etkisi artar. Kolinerjik ilaçlarla birlikte kullanıldığında,
propiverinin etkisi azalır. İzoniazid ile tedavi edilen hastalara propiverin
3 / 11uygulandığında, kan basıncında azalma görülür. Propiverin, metoklopramid gibi
prokinetiklerin etkisini azaltabilir.
Propiverin ve sitokrom P450 3A4 (CYP 3A4) ile metabolize olan diğer ilaçlar arasında
farmakokinetik etkileşimler görülür. Bununla beraber, propiverinin etkileri klasik enzim
inhibitörleriyle (örn: ketokonazol ya da greyfurt suyu) karşılaştırıldığında az
olduğundan, bu tip ilaçların konsantrasyonlarında çok belirgin artış beklenmemektedir.
Propiverin, sitokrom P450 3A4’ün zayıf bir inhibitörü olarak düşünülebilir. Eş zamanlı
olarak, azol antifungalleri (örn: ketokonazol, itrakonazol) ya da makrolid antibiyotikler
(örn: eritromisin, klaritromisin) gibi güçlü CYP 3A4 inhibitörlerini alan hastalar
üzerinde farmakokinetik çalışmalar yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Gebelik dönemi
Hamilelerde MICTONORM SR kullanımına ilişkin yeterli veri bulunmamaktadır.
Hayvanlar üzerinde yapılan çalışmalar üreme toksisitesi göstermiştir (bkz. bölüm 5.3).
İnsanlar için potansiyel risk durumu bilinmemektedir.
Laktasyon
MICTONORM SR süte geçmektedir. Yeni doğanlar üzerindeki risk göz ardı edilemez.
Üreme yeteneği/Fertilite
Sıçanlarla yapılan toksikolojik çalışmalarda erkek ve dişi fertilitede ve üreme
davranışında olumsuz etki gözlenmemiştir.
Gebelik sırasında MICTONORM SR kullanımı önerilmemektedir ve emzirme boyunca
kullanılmamalıdır.
4.7. Araç ve makine kullanımı üzerine etkiler
Araç ve makine kullanımı kabiliyeti üzerine herhangi bir çalışma yapılmamıştır.
MICTONORM SR ile tedavi edilen hastalarda bulanık görme ve uyuşukluk hali
gelişebilir. Bu makine ya da motorlu araç kullanımı ya da tehlikeli işlerde çalışılması
gibi mental dikkat gerektiren aktivitelerin yapılma kabiliyetini etkileyebilir.
Sedatif ilaçlar, propiverin hidroklorür kullanımına bağlı uyuşukluk durumunu artırıcı
etki gösterirler.
4.8. İstenmeyen etkiler
4 / 11Propiverin ile ilişkili olası istenmeyen yan etkilerin sıklık sıralaması aşağıdadır:
Çok yaygın ≥(1/10), yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor)
Psikiyatrik hastalıkları
Çok seyrek: Huzursuzluk, konfüzyon
Bilinmiyor: Halüsinasyon
Sinir sistemi hastalıkları
Yaygın: Baş ağrısı
Yaygın olmayan: Baş dönmesi, titreme, tat alma duyusunda değişiklikler
Göz hastalıkları
Yaygın: Anormal akomodasyon, akomodasyon güçlükleri, görüş anormallikleri
Kardiyak bozukluklar
Çok seyrek: Çarpıntı
Vasküler bozukluklar
Yaygın olmayan: Kızarıklık, uyuşukluk hali ile birlikte düşük kan basıncı
Gastrointestinal hastalıkları
Çok yaygın: Ağızda kuruluk
Yaygın: Karın ağrısı, dispepsi, konstipasyon
Yaygın olmayan: Bulantı, kusma
Deri ve deri altı doku hastalıkları:
Seyrek: Aşırı duyarlılık (propiverine bağlı) veya hassasiyete(yardımcı maddelere bağlı)
bağlı döküntü
Böbrek ve idrar hastalıkları
Yaygın olmayan: İdrar retansiyonu
Genel bozukluklar ve uygulama bölgesine ilişkin hastalıklar:
Yaygın: Yorgunluk
İstenmeyen etkilerin tümü geçicidir ve dozun azaltılması ya da tedavinin
sonlandırılmasından sonraki, en fazla 1–4 gün içinde kaybolur.
Uzun süreli tedavi esnasında, nadir vakalarda karaciğer enzimlerinde geri dönüşümlü
değişiklikler görüldüğünden, karaciğer enzimleri izlenmelidir. Glokom geliştirme riski
taşıyan hastalarda intraoküler basıncın da izlenmesi önerilmektedir.
5 / 11İdrar yolu enfeksiyonlarında, rezidüel idrar hacmine özellikle dikkat edilmelidir.
4.9. Doz aşımı ve tedavisi
Muskarinik reseptör antagonisti olan propiverin hidroklorür ile doz aşımı, huzursuzluk,
baş dönmesi, vertigo, konuşma ve görme bozuklukları, kas güçsüzlüğü gibi merkezi
antikolinerjik etkilere neden olabilir. Bunun yanı sıra, mukozada ciddi kuruluk, taşikardi
ve üriner retansiyon da görülebilir.
Tedavi semptomatik ve destekleyici olmalıdır. Doz aşımı tedavisi için hasta
kusturulmalı ya da yağlı tüp kullanılarak gastrik lavaj başlatılmalıdır. Gastrik lavaj
uygulanan hastalarda mukoza kuruluğuna dikkat edilmelidir. Bunu takiben hastaya,
atropin doz aşımı tedavisinde olduğu gibi yavaş intravenöz enjeksiyon yoluyla, 1.0 -2.0
mg (örn: fizostigmin) içeren semptomatik ve destekleyici tedavi uygulanmalıdır.
Destekleyici tedavi gerektiğinde 5 mg’a kadar tekrarlanabilir.
450 mg propiverin hidroklorür almış 14 yaşındaki bir kız çocuğunda konfabulasyon
bildirilmiştir. Hasta tamamen iyileşmiştir.
5. FARMAKOLOJİK ÖZELLİKLER
5.1 Farmakodinamik özellikler
ATC kodu: G04BD06
Farmakoterapötik grup: Üriner Antispazmodik
Etki Mekanizması
Propiverin kalsiyumun içeri alımını inhibe eder ve muskulotropik spazmolize neden
olan mesane düz kas hücrelerinde hücre içi kalsiyumun modülasyonunu engeller.
Propiverin antikolinerjik etkiye bağlı olarak pelvik sinirin efferent bağlantısını da inhibe
eder.
Farmakodinamik etkiler
Hayvan modellerinde propiverin hidroklorür, intravezikal basınçta doza bağlı azalma ve
mesane kapasitesinde artışa neden olur. Bu etki, propiverinin ve ayrıca insan ve hayvan
kaynaklı izole detrusor şeritlerde gösterilen üç aktif üriner metabolitinin, farmakolojik
özelliklerinin toplamına dayanmaktadır.
5.2 Farmakokinetik özellikler
Emilim:
6 / 11MICTONORM SR 45 mg Kapsülün oral olarak uygulanmasından sonra; propiverin, 9 –
10 saat maksimum plazma konsantrasyonuna ulaşıldıktan sonra gastrointestinal
kanaldan absorblanmaktadır. MICTONORM SR 45 mg Kapsülün ortalama mutlak
biyoyararlanımı %59.5 ± 23.3’tür (AUC (p.o.) / AUC (i.v.) için aritmetik ortalama
0-∞ 0-∞
değeri ± SD).
Yiyecekler, propiverinin farmakokinetiğini etkilemez.
Yemeklerden sonraki biyoyararlanım, açlık koşullarıyla karşılaştırıldığında %99’dur.
Sürekli salımlı kapsülün uygulanması, uygulamadan sonraki 9.5 saat içinde propiverinin
ortalama C değerinin yaklaşık 70 ng/ml’ye ulaşmasını sağlar.
max
Dağılım:
Uygulamayı takiben, dört ila beş gün sonra, kararlı duruma, tek doz uygulamasına göre
daha yüksek konsatrasyonda (C =71 ng/ml) ulaşılır.
ortalama
Dağılım hacmi, intravenöz propiverin hidroklorür uygulanan 21 sağlıklı gönüllüde, 125
– 473 litre (ortalama 279 litre) olarak belirlenmiştir. Bu, propiverinin yüksek
miktarlarda periferal kompartmanlara dağıldığını göstermektedir. Ana bileşen için
plazma proteinlerine bağlanma % 90 -95 ve ana metabolit için yaklaşık % 60’dır.
10 sağlıklı gönüllüye MICTONORM® SR 30 mg Sürekli Salımlı Kapsül ve
MICTONORM® SR 45 mg Sürekli Salımlı Kapsül’ün tek doz uygulanmasının ardından
farmakokinetik özellikleri (geometrik ortalama,± SD, aralık)
Doz [mg] 30 45
EAA [ng-h/ml] 1378 1909
0-∞
(903.2104) (1002.3639)
C [ng/ml] 60.6 80.0
maks
(41.5,88.6) (41.8. 152.1)
t [h] 14.2 16.3
1/2
(10.8, 18.6) (13.9, 19.2)
t [h] 9.9 9.9
maks
± 2.4 ±2.4
10 sağlıklı gönüllüye MICTONORM® SR 30 mg Sürekli Salımlı Kapsül ve
MICTONORM® SR 45 mg Sürekli Salımlı Kapsül’ün tek doz uygulanmasının ardından
propiverin plazma konsantrasyonları:
7 / 11MICTONORM® SR 45 mg Sürekli Salımlı Kapsül’ün 24 sağlıklı gönüllüye günde bir kez
7 gün süreyle çoklu-doz uygulamasının ardından propiverinin kararlı durum özellikleri:
geometrik ortalama aralık ya da ±SD
EAA [ng.h/ml] 1711 1079, 2713
0-24h
PTF [%] 109.4 81.2, 147.5
C [ng/ml] 71 45.0, 113.0
ort
C [ng/ml] 105 71, 155
maks
C [ng/ml] 29 20, 42
min
t [h] 20.4 12.8. 32.3
½
t [h] 7.3 ± 2.5
maks
PTF: vadi-tepe dalgalanması
MICTONORM® SR 45 mg Sürekli Salımlı Kapsül’ün 24 sağlıklı gönüllüye günde bir
kez 7 gün süreyle çoklu-doz şeklinde uygulanmasının ardından 7. gündeki propiverin
plazma konsantrasyonu ve tedavi süresince en düşük seviyeleri:
vadi düzeyi
Biyotransformasyon:
Propiverin, bağırsak ve karaciğer enzimleri tarafından büyük oranda metabolize edilir.
Başlıca metabolik yol, Piperidil-N’in oksidasyonunu içerir. Piperidinil-N’in
oksidasyonu, CYP 3A4 ve Flavin-monooksijenaz (FMO) 1 ve 3 ile yürütülür ve bu
oksidasyonun sonucunda daha az etkili olan N-oksit oluşur. N-oksitin plazma
konsantrasyonu ana metabolitinkinden fazladır. İdrarda dört metabolit belirlenmiştir; bu
metabolitlerden üçü farmakolojik olarak aktiftir ve terapötik etkiye katkıda bulunabilir.
8 / 11
]lm/gn[
C
]lm/gn[
C
Zaman (saat)
Zaman (saat)İn vitro, terapötik plazma konsantrasyonlarını 10- ila 100- kat aşan konsantrasyonlarda
oluşan, gözlenebilir hafif bir CYP 3A4 ve CYP 2D6 inhibisyonu olur (bakınız bölüm
4.5).
Eliminasyon:
Sağlıklı gönüllülere 30 mg 14C-propiverin hidroklorürün oral uygulanımını takiben, 12
gün içinde, radyoaktivitenin %60’ı idrarla ve %21’i dışkı ile atılmıştır. Oral dozun
%1’den daha azı idrarda değişmeden atılmıştır. 30 mg’lık tek doz uygulamanın
ardından ortalama toplam klerens 371 ml/dakika’dır (191-870 ml/dk).
Doğrusallık ve doğrusal olmayan durum
10–45 mg propiverin hidroklorürün oral uygulanımını takiben, propiverinin
farmakokinetik parametreleri doza bağlı olarak doğrusaldır.
Hastalardaki karakteristik özellikler
Böbrek yetmezliği olan hastalar
Kreatinin klerensi < 30 ml/dk olan 12 hasta üzerindeki tek doz çalışmasından elde
edilen verilere göre, ciddi böbrek yetmezliği, propiverin ve başlıca metaboliti olan
propiverin-N-oksidin atılımını önemli ölçüde etkilememektedir. Ancak, ciddi böbrek
yetmezliği olan haslarada( kreatinin klerensi <30) maksimum günlük doz 30 mg’dır.
MICTONORM SR 45 mg kapsüller ciddi böbrek yetmezliği olan hastalara
önerilmemektedir.
Karaciğer yetmezliği olan hastalar
Karaciğer yağlanmasına bağlı olarak hafif ila orta derecede karaciğer fonksiyon
bozukluğu olan 12 hastanın kararlı durum farmakokinetikleri, 12 sağlıklı gönüllüden
oluşan kontrol grubu ile benzer bulunmuştur. Ciddi karaciğer yetmezliği ile ilişkili veri
bulunmamaktadır.
Pediyatrik hastalar
Pediyatrik popülasyonda farmakokinetik bilgi mevcut değildir.
Geriyatrik hastalar
Kararlı durumda vadi plazma konsantrasyonları karşılaştırıldığında yaşlı hastalar (60–
85 yaş; yaş ortalaması 68) ve genç sağlıklı gönüllüler arasında fark görülmemiştir. Ana
ilacın metabolite oranı yaşlı hastalarda değişmeden kalmıştır. Bu durum propiverinin
ana metaboliti olan propiverin-N-okside metabolik dönüşümünün yaşa bağlı ya da
atılımı sınırlandırıcı bir aşama olmadığını göstermektedir.
5.3 Klinik öncesi güvenlilik verileri
9 / 11İki memeli türünde, uzun süreli oral doz çalışmalarında, ana tedaviyle ilişkilendirilmiş
etki, karaciğerdeki değişikliklerdir (karaciğer enzimlerinin artması dahil). Bu
değişiklikler, karaciğer hipertrofisi ve yağ dejenerasyonu ile karakterizedir. Yağ
dejenerasyonu, tedavinin sonlandırılmasına bağlı olarak, geri dönüşümlüdür.
Hayvan çalışmalarında, propiverin gebe dişilere yüksek dozlarda uygulandığında,
yavrularda iskelet gelişiminde gerileme gözlenmiştir. Emziren memelilerde, propiverin
hidroklorür, anne sütüne geçmektedir.
Hayvanlar üzerinde yapılan çalışmalarda, mutajenik etki görülmemiştir. Fareler
üzerinde yapılan karsinojenite çalışmasında, yüksek doz uygulanan erkek farelerde
hepatoselüler adenoma ve karsinom riskinde artış görülmüştür. Sıçanlar üzerinde
yapılan karsinojenite çalışmasında, yüksek doz alan erkek sıçanlarda hepatoselüler
adenoma, böbrek adenomu ve mesane papillomu görülürken, dişi sıçanlarda yüksek doz
seviyelerinde endometriyal stromal polipler artmıştır. Hem sıçanlarda hem de
farelerdeki tümörler türe özgü olarak değerlendirilmiştir, bu nedenle bu verinin klinik
önemi bulunmamaktadır.
Sıçanlarla yapılan toksikolojik çalışmalarda erkek ve dişi fertilite ve reprodüktive
davranışlarına olumsuz etki gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Sitrik asit (susuz)
Povidon
Laktoz monohidrat
Talk
Trietil sitrat
Magnezyum stearat
Metakrilik asit-metil metakrilat kopolimeri (1:1)
Metakrilik asit-metil metakrilat kopolimeri (1:2)
Amonyo metakrilat kopolimeri tip A
Amonyo metakrilat kopolimeri tip B
Jelatin
Titanyum dioksit (E171)
Kırmızı demir oksit (E172)
Sarı demir oksit (E172)
6.2. Geçimsizlikler
10 / 11Bilinen herhangi bir geçimsizliği yoktur.
6.3. Raf ömrü
36 ay.
6.4. Saklamaya yönelik özel tedbirler
25 ºC’nin altındaki oda sıcaklığında, orijinal ambalajında saklayınız.
Işıktan ve nemden koruyunuz.
6.5. Ambalajın niteliği ve içeriği
MICTONORM® SR 45 mg Sürekli Salımlı Kapsül, 30 kapsül içeren PVC/PVDC
alüminyum folyo blisterlerde
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmeliği”ne uygun
olarak imha edilmelidir.
7. RUHSAT SAHİBİ
Recordati İlaç San. ve Tic. A.Ş.
Doğan Araslı Cad. No:219
34510 Esenyurt İSTANBUL
Tel: 0 212 620 28 50
Faks: 0 212 596 20 65
8. RUHSAT NUMARASI
252/39
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 26.07.2013
Son yenileme tarihi
10. KÜB’ÜN YENİLENME TARİHİ
__.__.____
11 / 11