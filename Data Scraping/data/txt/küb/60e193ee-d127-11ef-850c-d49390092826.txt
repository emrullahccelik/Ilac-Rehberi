KISA ÜRÜN BİLGİSİ
1. BEŞERİ TIBBİ ÜRÜNÜN ADI
DORANİT 2.5 mg/5 ml şurup
2. KALİTATİF VE KANTİTATİF BİLEŞİM
Her 5 ml (1 ölçek) şurup,
Etkin madde:
Desloratadin 2,5 mg
Yardımcı maddeler:
Sorbitol %70 (E420) 1750 mg
Sukroz 1300 mg
FDC yellow no: 6 (E110) 0,25 mg
içerir.
Yardımcı maddeler için, 6.1’e bakınız.
3. FARMASÖTİK FORM
Şurup
Sarı-turuncu, karakteristik kokulu (çilek), berrak solüsyon
4. KLİNİK ÖZELLİKLER
4.1. Terapötik endikasyonlar
DORANİT, alerjik rinit ile ilişkili hapşırık, burunda akıntı ve kaşınma, konjesyon/burun
tıkanıklığı, aynı zamanda gözlerde kaşınma, yaşarma ve kızarıklık, damakta kaşınma ve öksürük
gibi semptomların giderilmesinde endikedir.
DORANİT, ayrıca ürtiker ile birlikte görülen kaşıntının giderilmesi, derideki kabartı ve kızarıklık
gibi semptomların ortadan kaldırılmasında endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Semptomları haftada 4 gün veya 4 haftadan daha az süren intermitan alerjik rinit, hastanın hastalık
öyküsü değerlendirmesine göre tedavi edilmeli ve semptomların giderilmesi ve tekrarlanması
durumunda tedaviye ara verilmelidir. Semptomları haftada 4 gün veya daha fazla ve 4 haftadan
fazla görülen persistan alerjik rinitte hastanın, alerjinin ortaya çıkması durumunda sürekli tedavisi
önerilmelidir.
Uygulama şekli:
1 ila 5 yaşa kadar olan çocuklar: DORANİT, intermitan ve persistan alerjik riniti içeren alerjik
rinit, ürtikerle birlikte gelişen semptomların giderilmesinde günde 1 kere 2,5 ml (1,25 mg) tek
başına veya besinlerle kullanınız.
6 ila 11 yaşa kadar olan çocuklar: DORANİT, intermitan ve persistan alerjik riniti içeren alerjik
rinit, ürtikerle birlikte gelişen semptomların giderilmesinde günde 1 kere 5 ml (2,5 mg) tek başına
veya besinlerle kullanınız.
1 / 9Erişkinler, 12 yaş ve üzerindeki çocuklar: DORANİT, intermitan ve persistan alerjik riniti içeren
alerjik rinit, ürtikerle birlikte gelişen semptomların giderilmesinde günde 1 kere 10 ml (5 mg) tek
başına veya besinlerle kullanınız.
Özel popülasyonlara ilişkin ek bilgiler:
Böbrek yetmezliği:
Şiddetli böbrek yetmezliği olan hastalarda dikkatli kullanılmalıdır.
Karaciğer yetmezliği:
Karaciğer yetmezliği olan hastalarda kullanımına ilişkin veri yoktur.
Pediyatrik popülasyon:
Pediyatrik popülasyonda uygulama şekli yukarıda verilmektedir.
Geriyatrik popülasyon:
Geriyatrik popülasyonda etkililik ve güvenliliği henüz belirlenmemiştir.
4.3. Kontrendikasyonlar
Etkin madde, bölüm 6.1’de listelenen yardımcı maddelerden herhangi birine veya loratadine karşı
aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
DORANİT’in 6 aydan küçük çocuklarda etkililik ve güvenliliği henüz belirlenmemiştir (bkz.
bölüm 5.1).
2 yaşından küçük çocuklarda alerjik rinit tanısının, diğer rinit çeşitlerinden ayırt edilmesi oldukça
zordur. Hastada üst solunum yolu enfeksiyonu veya yapısal anormallikler bulunmaması
durumunda, ayrıca hastanın anamnez, fiziki muayene ve uygun laboratuvar ve deri testlerinin
sonuçları da göz önünde bulundurulmalıdır.
Erişkinlerin ve 2-11 yaş arasındaki çocukların yaklaşık %6’sı, desloratadini fenotipik olarak zayıf
metabolize ederler ve yüksek düzeyde maruziyet gösterirler. DORANİT’i zayıf metabolize eden
2-11 yaş arasındaki çocuklarda güvenliliği, ilacı normal metabolize eden çocuklardaki ile aynıdır.
DORANİT’in, desloratadini iyi metabolize edemeyen 2 yaşından küçük çocuklardaki etkileri
incelenmemiştir.
DORANİT şiddetli böbrek yetmezliği olan hastalarda dikkatli kullanılmalıdır (bkz. bölüm 5.2).
Sukroz ve sorbitol (E420):
Bu tıbbi ürün sukroz ve sorbitol içermektedir; bundan dolayı nadir kalıtımsal fruktoz intoleransı,
glikoz-galaktoz malabsorpsiyonu veya sükraz-izomaltaz yetmezliği problemi olan hastaların bu
ilacı kullanmamaları gerekir.
FDC yellow no:6 (E110):
Bu tıbbi ürün alerjik reaksiyonlara yol açabilen boyar madde FDC yellow no:6 (E110) içerir.
4.5. Diğer tıbbi ürünler ile etkileşimler ve diğer etkileşim şekilleri
Eritromisin ya da ketokonazolun birlikte kullanıldığı, desloratadinle yapılmış klinik çalışmalarda
klinik bir etkileşim gözlemlenmemiştir.
2 / 9Bir klinik farmakoloji çalışmasında da alkol ile birlikte DORANİT uygulanması, alkolün
performansı azaltıcı etkilerini artırmamıştır (Bkz. Bölüm 5.1).
DORANİT oral yolla alınan doğum kontrol ilaçları ile etkileşime geçmektedir. Bu nedenle, tedavi
süresince alternatif, etkili ve güvenilir bir doğum kontrol yöntemi uygulanmalıdır.
4.6. Gebelik ve laktasyon
Genel tavsiye
Gebelik Kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
DORANİT oral yolla alınan doğum kontrol ilaçları ile etkileşime geçmektedir. Bu nedenle, tedavi
süresince alternatif, etkili ve güvenilir bir doğum kontrol yöntemi uygulanmalıdır.
Gebelik dönemi
Desloratadinin gebe kadınlarda kullanımına ilişkin sınırlı miktarda veri mevcuttur (300’den az
gebeliğin sonuçları) veya hiçbir veri yoktur. Hayvanlar üzerinde yapılan araştırmalar üreme
toksisitesi bakımından doğrudan veya dolaylı zararlı etkileri göstermemektedir (bkz. bölüm 5.3).
İnsanlara yönelik potansiyel risk bilinmemektedir. DORANİT gerekli olmadıkça gebelik
döneminde kullanılmamalıdır.
Laktasyon dönemi
Tedavi edilen kadınların emzirdikleri yenidoğanlarda/bebeklerde desloratadin tespit edilmiştir.
Desloratadinin yenidoğanlar/bebekler üzerindeki etkisi bilinmemektedir. Anne sütü almanın çocuk
açısından yararı ve tedavinin kadın açısından yararı göz önüne alınarak, DORANİT tedavisinin
bırakılması/hiç kullanılmaması ya da emzirmeye son verilmesi arasında bir karar verilmelidir.
Üreme yeteneği/Fertilite:
Erkek ve kadın fertilitesine ilişkin hiçbir veri yoktur.
4.7. Araç ve makine kullanımı üzerindeki etkileri
Klinik çalışmalara göre, DORANİT araç ve makine kullanma becerisi üzerinde hiçbir etkiye sahip
değildir veya ihmal edilebilir bir etkiye sahiptir. Hastalar çoğu kişinin uyku hali yaşamadığı
konusunda bilgilendirilmelidir. Bununla birlikte, tüm tıbbi ürünlere verilen cevap bireyler arasında
farklı olduğundan, hastalara tıbbi ürüne verdikleri cevabı tam olarak anlayıncaya kadar araç veya
makine kullanma gibi zihinsel uyanıklık gerektiren faaliyetlerde bulunmamaları tavsiye
edilmelidir.
4.8. İstenmeyen etkiler
Güvenlilik profilinin özeti
Pediyatrik popülasyondaki klinik çalışmalarda, desloratadin şurup formülasyonu 6 ay ila 11 yaş
arasındaki 246 çocuğa verilmiştir. 2 ila 11 yaş arasındaki hastalarda istenmeyen olay sıklığı,
desloratadin ve plasebo kullanan gruplarda benzer bulunmuştur. 6 ila 23 aylık hastalarda,
plasebodan daha fazla görülen ve en yaygın bildirilen istenmeyen etkiler diyare (%3,7), ateş
(%2,3) ve uykusuzluktur (%2,3). Başka bir çalışmada, 6-11 yaş grubunda bulunan ve
2,5 miligramlık tek bir doz desloratadin oral çözelti verilen çocuklarda hiçbir istenmeyen olay
görülmemiştir.
Alerjik rinit ve kronik idiyopatik ürtikerin de içinde bulunduğu bir dizi endikasyonu kapsayan
yetişkin ve adolesanlardaki klinik çalışmalarda, önerilen dozda oral çözelti kullanan hastaların
3 / 9%3’ünde plasebodan daha fazla istenmeyen etki görülmüştür. Plasebodan daha fazla görülen ve en
yaygın bildirilen yan etkiler, bitkinlik (%1,2), ağız kuruluğu (%0,8) ve baş ağrısıdır (%0,6).
Klinik çalışmalarda plaseboya göre daha fazla bildirilen ve pazarlama sonrası dönemde çok seyrek
olarak bildirilen diğer istenmeyen etkiler aşağıda gösterilmektedir.
İstenmeyen olaylar aşağıda sistem organ sınıfına göre listelenmiştir. Sıklıklar şu şekilde
tanımlanmıştır: Farklı organ sistemlerinde; Çok yaygın (≥1/10), Yaygın (≥ 1/100 ila < 1/10),
Yaygın olmayan (≥1/1.000 ila <1/100), Seyrek (≥ 1/10.000 ila <1/1.000), Çok seyrek (<1/10.000),
Bilinmiyor (eldeki verilerden hareketle tahmin edilemiyor).
Psikiyatrik hastalıklar
Çok seyrek: Halüsinasyonlar
Sinir sistemi hastalıkları
Yaygın: Baş ağrısı, uykusuzluk (2 yaşından küçük çocuklarda)
Çok seyrek: Baş dönmesi, uyku hali, uykusuzluk, psikomotor hiperaktivite, inme, nöbet
Kardiyak hastalıklar
Çok seyrek: Taşikardi, çarpıntı
Bilinmiyor: QT uzaması
Gastrointestinal hastalıklar
Yaygın: Ağız kuruluğu, diyare (2 yaşından küçük çocuklarda)
Çok seyrek: Karın ağrısı, bulantı, kusma, hazımsızlık, diyare
Hepato-bilier hastalıklar
Çok seyrek: Karaciğer enzimlerinde yükselme, hepatit, bilirubinde artış
Bilinmiyor: Sarılık
Deri ve deri altı doku hastalıkları
Bilinmiyor: Işığa duyarlılık
Kas-iskelet bozukluklar, bağ doku ve kemik hastalıkları
Çok seyrek: Miyalji
Genel bozukluklar ve uygulama bölgesine ilişkin hastalıklar
Yaygın: Yorgunluk, ateş (2 yaşından küçük çocuklarda)
Çok seyrek: Hipersensitivite reaksiyonları (anaflaksi, anjiyoödem, dispne, pirurit, döküntü ve
ürtiker gibi).
Bilinmiyor: Asteni
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4 / 94.9. Doz aşımı ve tedavisi
Doz aşımı durumunda, absorbe edilmemiş etkin maddeyi uzaklaştıracak standart önlemler
alınmalıdır. Semptomatik ve destekleyici tedavi önerilir.
Erişkinler ve adolesanlarda 45 mg'a kadar desloratadin uygulanan (klinik dozun 9 katı) çok dozlu
bir klinik araştırmada, klinikte önemli olabilecek herhangi bir etki gözlenmemiştir.
Desloratadin hemodiyaliz ile elimine edilmemektedir; periton diyalizi ile elimine olup olmadığı
bilinmemektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için diğer antihistaminler
ATC Kodu: R06AX27
Etki Mekanizması:
Desloratadin sedasyon yapmayan, uzun etkili, potent, selektif periferik histamin H1-reseptör
antagonistidir. Desloratadin, oral uygulamadan sonra santral sinir sistemine girememesi nedeniyle,
periferik histamin H1- reseptörlerini selektif olarak bloke eder.
Desloratadin in vitro çalışmalarda antialerjik özellikler göstermiştir. Bunlar IL-4, IL-6, IL-8 ve
IL-13 gibi proinflamatuvar sitokinlerin insan mast hücrelerinden/bazofillerden salınımının
inhibisyonunu ve endotel hücrelerinde adezyon molekülü P-selektinin ekspresyonunun inhibe
edilmesini içerir. Bu gözlemlerin klinik önemi henüz doğrulanmamıştır.
Klinik etkililik ve güvenlilik
Oral çözeltinin etkinliği ayrı pediyatrik çalışmalarda incelenmemiştir. Desloratadinin güvenliliği
üç pediyatrik çalışmada gösterilmiştir. 6 ay ila 11 yaşındaki antihistaminik tedavisi almaya aday
olan çocuklar, 1 mg (6 ila 11 ay), 1,25 mg (1 ila 5 yaş) veya 2,5 mg (6 ila 11 yaş) günlük doz
almıştır. Klinik laboratuvar testleri, vital bulgular ve QTc (corrected QT) içeren EKG
(Elektrokardiyografi) verileri, tedavinin iyi tolere edildiğini göstermiştir. Önerilen dozda
verildiğinde, desloratadinin farmakokinetik aktivitesi pediyatrik ve erişkin popülasyonlarda
karşılaştırılabilir düzeydedir. Mevsimsel alerjik rinit/kronik idiopatik ürtiker seyri ve desloratadin
profili erişkin ve pediyatrik hastalarda benzer olduğundan, desloratadinin erişkinlerdeki etkinliği,
pediyatrik popülasyona ekstrapole edilebilir.
14 gün boyunca, günde 20 mg'a kadar desloratadin uygulanan çok dozlu bir klinik araştırmada,
istatistik ya da klinik açıdan önemli hiçbir kardiyovasküler etki gözlenmemiştir. Desloratadinin on
gün süreyle günde 45 mg (klinik dozun dokuz katı) verildiği bir klinik farmakolojik çalışmada,
QTc (EKG’de Q dalgası ile T dalgası arasındaki süre) aralığında uzama gözlenmemiştir.
Desloratadin santral sinir sistemine kolayca penetre olmaz. Önerilen günlük 5 mg dozda,
somnolans insidansında, plaseboya kıyasla bir artış olmamıştır. Desloratadin tablet, klinik
araştırmalarda, 7,5 mg günlük dozda bile, psikomotor performansı etkilememiştir. Bir tekdoz
çalışmasında, desloratadin 5 mg, subjektif uyku halinin şiddetlenmesi veya uçuşla ilgili faaliyetleri
de kapsayan, uçuş performansının standart ölçümlerini etkilemez.
Klinik farmakoloji çalışmalarında, alkolle birlikte uygulama alkolün neden olduğu performans
zayıflaması ya da uykusuzluk artışına neden olmaz. Desloratadin ve plasebo grupları arasında
yapılan psikomotor test sonuçlarında anlamlı bir fark bulunmamıştır.
5 / 9Desloratadin, tek başına ya da alkol ile birlikte alındığında, alkolün performans bozucu etkilerini
arttırmamıştır.
Çok dozlu, ketokonazol ve eritromisin, etkileşim çalışmalarında, desloratadin plazma
konsantrasyonlarında klinik olarak önemli bir değişiklik gözlenmemiştir.
12 yaşından küçük çocuklarda desloratadin şurubun etkililiği pediyatrik çalışmalarda
araştırılmamıştır.
Alerjik rinitli yetişkin ve adolesan hastalarda, desloratadin tabletler, hapşırık, burunda akıntı ve
kaşınma, konjesyon / burun tıkanıklığı, aynı zamanda gözlerde kaşınma, yaşarma ve kızarıklık ve
damakta kaşınma gibi semptomların giderilmesinde etkili olmuştur. Desloratadin tabletler,
semptomları 24 saat süresince etkili bir şekilde kontrol altına almıştır. 12-17 yaş arası adolesan
hastalarda desloratadin içeren tabletlerin etkililiği çalışmalarda açıkça gösterilmemiştir.
Alerjik rinit, mevsimsel ve tekrarlayan alerjik rinit olarak sınıflandırıldığı gibi, semptomların
süresine göre intermitan ve persistan alerjik rinit olarak da sınıflandırılabilir. İntermitan alerjik
rinit, semptomların bir haftada 4 günden az veya 4 haftadan daha az bir sürede görülmesi olarak
tanımlanabilir. Persistan alerjik rinit, semptomların bir haftada 4 gün veya daha fazla ve 4
haftadan daha fazla görülmesi olarak tanımlanabilir.
Desloratadin tabletler mevsimsel alerjik rinitin alevlenmesini azaltmada, rino-konjunktivit yaşam
kalitesi anketindeki toplam skorlamada etkindir. En büyük iyileşme, semptomlarca kısıtlanan
günlük aktiviteler ve pratik problemlerinin alanında görülmüştür.
Kronik idiyopatik ürtiker, etiyolojisi ne olursa olsun arka plandaki fizyopatolojinin benzer olması
ve prospektif çalışmalara katılacak kronik hastaların daha kolay bulunabilmesi nedeniyle, ürtikere
bir klinik model olarak incelenmiştir. Histamin salınması tüm ürtikaryal hastalıklara yol açan bir
neden olduğundan, desloratadinin klinik kılavuzlarda da önerildiği gibi, kronik idiyopatik ürtikere
ilave olarak diğer ürtikeryal hastalıklardaki semptomların giderilmesinde de etkili olması beklenir.
Kronik idiyopatik ürtikeri olan hastalarda yürütülen 6 haftalık iki plasebo-kontrollü çalışmada,
desloratadin, tedavinin birinci gününden itibaren, kaşıntının hafiflemesinde ve derideki kabartı ve
kızarıklıkların büyüklük ve sayısının azalmasında etkili olmuştur. Her iki çalışmada da etki, 24
saatlik dozlama aralığı süresince değişmeden devam etmiştir. Kronik idiyopatik ürtikerdeki diğer
antihistaminik çalışmalarında, antihistaminiklere yanıt vermeyen hastaların bir kısmı çalışmadan
çıkarılmıştır. Desloratadinle tedavi edilen %55 oranındaki hastaların %50’sinde plaseboyla tedavi
edilen %19 oranındaki hastaya göre pruritusta iyileşme gözlemlenmiştir. Desloratadin ile tedavi
aynı zamanda, uyku ve günlük rutin aktiviteler ile etkileşimde azalma ile dört puanlı skalada
ölçülen, uyku ve günlük fonksiyonlarda iyileşme sağlamıştır.
5.2. Farmakokinetik özellikler
Genel Özellikler
Emilim:
Desloratadin plazma konsantrasyonları, yetişkin ve adolesanlarda uygulamadan sonra 30 dakika
içinde saptanabilir düzeye gelir. Desloratadinin emilimi iyidir ve maksimum konsantrasyona
yaklaşık 3 saat sonra ulaşılır. Desloratadinin terminal faz yarılanma ömrü yaklaşık 27 saattir.
Desloratadinin birikim derecesi, yarılanma ömrü (yaklasık 27 saat) ve günde tek doz dozlama
sıklığı ile uyumludur. Desloratadinin biyoyararlanımı 5 ile 20 mg arasında doz ile orantılıdır.
6 / 9Alerjik rinit tanısı koyulmuş, 2-11 yaş arası zayıf metabolize eden pediyatrik hastalarda şurup
formülasyonuyla yapılmış çoklu doz farmakokinetik çalışmalarında benzer farmakokinetik
parametreler gözlemlenmiştir. Desloratadine maruziyette (EAA) 6 kat daha yüksek ve C 3-6
maks
saatte yaklaşık 3-4 kat daha yüksek olan yaklaşık 120 saat terminal yarı ömürdür. Yaşa uygun
dozlarda tedavi edildiğinde pediyatrik zayıf metabolize edenler ve yetişkinlerde maruz kalım
benzerdir. Bu hastalarda genel güvenlilik profili genel popülasyona göre farklı değildir.
Desloratadinin 2 yaşın altındaki zayıf metabolize edenlerde etkileri incelenmemiştir.
Ayrı tekli doz çalışmalarında, tavsiye edilen dozlarda pediyatrik hastaların desloratadin için EAA
ve C değerleri desloratadin şurubun 5 mg'lık bir dozunu alan erişkinlerle benzer bulunmuştur.
maks
Dağılım:
Desloratadin plazma proteinlerine orta derecede (% 83 - % 87) bağlanır. 14 gün süreyle günde tek
doz (5 mg ile 20 mg) desloratadin uygulamasını takiben, klinik olarak önem taşıyan herhangi bir
ilaç birikim belirtisi bulunmamıştır.
Desloratadin ile yürütülen bir çapraz tasarımlı, tekli doz çalışmasında, tablet ve şurup
formülasyonlarının biyoeşdeğer oldukları saptanmıştır.
Biyotransformasyon:
Desloratadin metabolizmasından sorumlu enzim henüz tanımlanmamış olduğundan diğer ilaçlarla
olabilecek bazı etkileşimler tamamen göz ardı edilememektedir. CYP3A4 ve CYP2D6’ nın
spesifik inhibitörleri ile in vivo çalışmalar bu enzimlerin desloratadin metabolizmasında etkili
olmadığını göstermiştir. Desloratadin CYP3A4 veya CYP2D6’yı inhibe etmemektedir ve
P-glikoprotein substratı veya inhibitörü değildir.
Sağlıklı erişkin olgularda tablet formülasyonuyla yürütülen bir çok-dozlu farmakokinetik
çalışmada, dört olgunun desloratadini yavaş metabolize ettiği bulunmuştur. Bu olgularda 7. saat
civarındaki C konsantrasyonu yaklaşık 3 kat daha yüksektir ve terminal fazdaki yarılanma
maks
ömrü 89 saat civarındadır.
Bir farmakolojik ve klinik araştırmalar serisinde, olguların %6’sında desloratadinin plazma
konsantrasyonları daha yüksek bulunmuştur. Bu yavaş metabolize edici fenotipin prevalansı
erişkin (%6) ve 2 – 11 yaş arası pediyatrik (%6) olgularda karşılaştırılabilir nitelikte ve siyahlarda
(erişkinler %18, pediyatrik olgular %16) beyazlara (erişkinler %2, pediyatrik olgular %3) kıyasla
daha yüksektir; ancak bu olgulardaki güvenlik profili, genel popülasyondakinden farklı değildir.
Eliminasyon:
Desloratadinin 7,5 mg dozda kullanıldığı tek dozlu bir çalışmada, besilerin (yağ ve kaloriden
zengin kahvaltı) desloratadinin dispozisyonu üzerinde hiçbir etkisi olmadığı gösterilmiştir. Diğer
bir çalışmada da, greyfurt suyunun desloratadinin dispozisyonu üzerinde bir etkisi bulunmamıştır.
Doğrusallık/Doğrusal Olmayan Durum:
Desloratadinin biyoyararlanımı 5-20 mg aralığında dozla orantılıdır.
5.3. Klinik öncesi güvenlilik verileri
Desloratadin, loratadinin primer aktif metabolitidir. Desloratadin ve loratadin ile gerçekleştirilen
klinik dışı çalışmalar, önerilen dozda desloratadin uygulandığında, loratadin ile benzer kalitatif ve
kantitatif toksisite profili olduğunu göstermiştir.
7 / 9Güvenlilik farmakolojisi, tekrarlanan doz toksisitesi, genotoksisite ve üreme toksisitesinin yer
aldığı, desloratidin ile gerçekleştirilen klinik dışı çalışmaların verileri, insanlar için bir tehlike
olmadığını göstermiştir. Loratadin ile yürütülen çalışmalarda, karsinojenik potansiyelin
bulunmadığı kanıtlanmıştır.
6. FARMASÖTİK ÖZELLİKLER
6.1. Yardımcı maddelerin listesi
Propilen glikol
Sorbitol %70 (E420)
Sitrik asit monohidrat
Sodyum sitrat
Sodyum benzoat (E211)
Sodyum edetat
Sukroz
Çilek aroması
FDC yellow no:6 (E110)
Sodyum hidroksit
Deiyonize su
6.2. Geçimsizlikler
Bu ürün için geçerli değildir.
6.3. Raf ömrü
24 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
DORANİT; pilfer-proof yüksek yoğunluklu polietilen (HDPE) kapak ve düşük dansiteli polietilen
(LDPE) conta ile kapatılmış 150 ml şurup içeren amber renkli cam şişede (Tip III)
pazarlanmaktadır.
Her bir karton kutu; 1 adet şişe ve 1 adet 5 ml’lik kaşık içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelikleri” ne uygun olarak imha edilmelidir.
7. RUHSAT SAHİBİ
Berat Beran İlaç San. ve Tic. Ltd. Şti.
Yenişehir Mah. Özgür Sok. No: 16
Ataşehir/İstanbul - Türkiye
0 216 456 65 70 (Pbx)
0 216 456 65 79 (Faks)
info@beratberan.com.tr
8. RUHSAT NUMARASI (LARI)
254/92
8 / 99. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 13.12.2013
Ruhsat yenileme tarihi:
10. KÜB’ÜN YENİLENME TARİHİ
9 / 9