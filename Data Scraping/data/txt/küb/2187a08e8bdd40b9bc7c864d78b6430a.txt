 1 /18 
 KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 
BYETTA 10 mcg/40 mc L s.c. kullanıma hazır dolu enjeksiyon kalemi içinde çözelti, 2 ,4 mL 
Steril  
 
2. KALİTATİF VE KANTİTATİF BİLEŞİM  
 
Etkin madde:  
Her doz, 40 mikrolitre ( mcL) içinde 10 mikrogram ( mcg) eksenatid içerir (her m L’de 250 mcg 
eksenatid).  
 
Kullanıma hazır her bir kalem 60 doz, steril, koruyucu madde içeren enjeksiyonluk çözelti içerir.  
 
Yardımcı maddeler:  
Her doz;  
Metakrezol     88 mcg  
Sodyum asetat trihidrat   63,6 mcg 
 
Yardımcı maddeler için Bölüm 6.1’e bakınız.  
 
3. FARMASÖTİK FORM  
 
Kullanıma hazır dolu enjeksiyon kalemi içinde çözelti  
Berrak, renksiz çözelti  
 
4. KLİNİK ÖZELLİKLER  
 
4.1. Terapötik endikasyonlar  
 
BYETTA, yetişkinlerin Tip  2 diyabet tedavisinde;  
• metformin monoterapisi,  
• sülfonilüre monoterapisi,  
• tiyazolidindion monoterapisi,  
• metformin+sülfonilüre ikili tedavisi ya da  
• metformin+tiyazolidindion ikili tedavisinden herhangi biri ile maksimum tolere edilebilir 
dozlara rağmen yeterli glisemik kontrol sağlanamamış hastalarda, kombinasyon şeklinde 
endikedir.  
 
BYETTA, metformin ve/veya pioglitazon ile kombine ya da tek başına bazal insülin ile yeterli 
glisemik kontrol sağlanamamış yetişkin Tip 2 diyabet hastalarında bazal insüline ek olarak 
endikedir.  
 
 
 
 
  2 /18 
 4.2. Pozoloji ve uygulama şekli  
 
Pozoloji:  
BYETTA tedavisi, tolerabiliteyi iyileştirmek için, en az bir ay süreyle günde iki kez 5 mcg 
eksenatid dozuyla başlatılmalıdır. Glisemik kontrolün daha da iyileştirilmesi için eksenatid dozu 
günde iki kez 10 mcg’a  kadar artırılabilir. Günde iki kez 10 mcg’dan  yüksek dozlar 
önerilmemektedir.  
 
BYETTA, her dozda 5 veya 10 mcg eksenatid içeren kullanıma hazır dolu enjeksiyon kalemi olarak 
mevcuttur.  
 
Uygulama sıklığı ve süresi:  
BYETTA sabah ve akşam öğünlerinden (veya yaklaşık 6 saat veya daha fazla arayla günün iki ana 
öğününden) önceki 60 dakikalık zaman diliminin herhangi bir anında uygulanabilir. BYETTA 
öğün sonrasında uygulanmamalıdır . Eğer bir enjeksiyon unutulmuşsa, tedavi planlanmış bir 
sonraki doz ile sürdürülmelidir.  
 
Uygulama şekli:  
Her doz subkütan enjeksiyon olarak uyluk, karın veya üst kola uygulanmalıdır.  
 
BYETTA ve bazal insülin, iki ayrı enjeksiyon olarak uygulanmalıdır.  
 
Kalem kullanımına ait talimatlar için Bölüm 6.6’  ya ve ayrıca Kullanma Talimatı’nın devamında 
yer alan talimatlara bakınız.  
 
BYETTA, halen metformin , bazal insülin, pioglitazon  ve/veya sü lfonilüre kullanmakta olan Tip 2 
diyabet hastaları için önerilmektedir.  Mevcut tedavisine bir bazal insülin eklenen hastalar 
BYETTA kullanmaya devam edebilir.  BYETTA mevcut metformin ve/veya pioglitazon tedavisine 
eklendiğinde, tek başına metformin ile kıyaslandığında hipoglisemi riskinde bir artışa neden 
olmadığından, mevcut metformin dozuna devam edilebilir. BYETTA sülfonilüre tedavisine ilave 
edildiğinde, hipoglisemi riskini azaltmak için, sül fonilüre dozunda bir azaltmaya gidilmesi 
düşünülmelidir ( Bkz. Bölüm 4.4 ). 
 
BYETTA, bazal insülinle kombine halde kullanıldığında, bazal insülin dozu değerlendirilmelidir.  
Yüksek hipoglisemi riski bulunan hastalarda bazal insülin dozunun azaltılması düşünülmelidir 
(Bkz. Bölüm 4.8).  
 
Hastanın kendisinin izlediği glisemi değerlerine bağlı olarak BYETTA dozunun gün bazında 
ayarlanması gerekli değildir. Ancak, sülfonilüre dozunun ayarlanması için hastanın kan glukoz 
değerlerini izlemesi gerekli olabilir.  
 
Özel popülasyonlara ilişkin ek bilgiler  
 
Böbrek / Karaciğer yetmezliği:  
Hafif derecede böbrek yetmezliği bulunan hastalarda (kreatinin klerensi 50 -80 m L/dak), BYETTA 
için doz ayarlaması gerekli değildir.  
  3 /18 
 Orta derecede böbrek yetmezliği bulunan hastalarda (kreatinin klerensi 30 -50 m L/dak), 5 mcg’dan   
10 mcg’a   doz artırımına dikkatle geçilmelidir ( Bkz. Bölüm 5.2).  
 
Son dönem böbrek hastalığı veya ağır böbrek yetmezliği olan hastalarda (kreatinin klerensi <30 
mL/dak) BYETTA kullanılması önerilmemektedir ( Bkz. Bölüm 4.4).  
 
Karaciğer yetmezliği olan hastalarda BYETTA için doz ayarlamasına gerek yoktur ( Bkz. Bölüm 
5.2). 
 
Pediyatrik popülasyon:  
Çocuklarda ve 18 yaşın altındaki adolesanlarda eksenatidin etkililiği gösterilmemiştir.  
 
Güncel mevcut bilgi Bölüm 5.1 ve 5.2’ de tanımlanmıştır. Ancak pozoloji için bir öneri 
yapılmamaktadır.  
   
Geriyatrik popülasyon:  
BYETTA, 70 yaş üzeri hastalarda dikkatle kullanılmalı ve 5 mcg’dan   10 mcg’a   doz artırımına 
dikkatle geçilmelidir. 75 yaş üzeri hastalarda klinik deneyim çok kısıtlıdır.  
 
4.3. Kontrendikasyonlar  
 
• Etkin  madde veya Bölüm 6.1'de listelenen yardımcı maddelerden herhangi birine karşı aşırı 
duyarlılı lığı olanlarda kontrendikedir.  
 
• Kendisinde veya aile öyküsünde medüler tiroid karsinomu olan hastalarda veya çoklu endokrin 
neoplazma sendromu tip 2 olan hastalarda kontrendikedir.  
 
4.4. Özel kullanım uyarıları ve önlemleri  
 
BYETTA, Tip 1 diyabet hastalarında veya diyabetik ketoasidoz tedavisinde kullanılmamalıdır.  
 
Eksenatid bir insülin ikamesi değildir. İnsüline bağımlı hastalarda, insülinin hızlı şekilde 
kesilmesinin veya dozunun azaltılmasının ardından diyabetik ketoasidoz bildirilmiştir (Bkz. Bölüm 
4.2) 
 
BYETTA intravenöz veya intramusküler enjeksiyonla uygulanmamalıdır.  
 
Böbrek yetmezliği  
Son dönem böbrek yetmezliğinde diyalize girmekte olan hastalarda, tek doz BYETTA 5 mcg 
istenmeyen gastrointestinal advers reaksiyonların sıklığını ve ciddiyetini artırmıştır. Son dönem 
böbrek hastalığı veya ağır böbrek yetmezliği olan hastalarda (kreatinin klerensi <30 m L/dak) 
BYETTA kullanılması önerilmemektedir. Orta derecede böbrek yetmezliği olan hastalarda klinik 
deneyim çok kısıtlıdır ( Bkz. Bölüm 4.2).  
 
Yaygın olmayan bir şekilde , serum kreatininde artış, böbrek yetmezliği, bazen hemodiyalizi 
gerektiren kötüleşmiş kronik böbrek yetmezliği ve akut böbrek yetmezliğini kapsayan değişmiş 
böbrek fonksiyonu olayları spontan olarak rapor edilmiştir. Bu olayların bazıları, bulantı, kusma,  
ve/veya diyare dahil hidrasyonu etkileyen olayları yaşayan ve/veya böbrek fonksiyonu/hidrasyon  4 /18 
 durumunu etkilediği bilinen tıbbi ürünleri alan hastalarda meydana gelmiştir. Eş zamanlı kullanılan 
tıbbi ürünler, anjiyotensin dönüştürücü enzim inhibitörleri, anjiyotensin -II antagonistleri, 
nonsteroid antienflamatuvar ilaçlar ve diüretiklerdir. Destekle yici tedavi ve BYETTA dahil, 
potansiyel neden olan tıbbi ürünlerin kullanımının kesilmesi ile değişmiş böbrek fonksiyonunun 
geri döndüğü gözlenmiştir.  
 
Akut pankreatit  
GLP -1 reseptörü agonistlerinin kullanılması akut pankreatit gelişmesi riski ile ilişkilendirilmiştir. 
Eksenatidle spontan şekilde bildirilmiş akut pankreatit olayları ortaya çıkmıştır. Pankreatitin 
destekleyici tedavi ile iyileştiği gözlenmiştir fakat çok seyrek olarak nekrotizan ya da hemorajik 
pankreatit ve/veya ölüm rapor edilmiştir. Hastalar, akut pankreatitin şu karakteristik semptomu 
konusunda bilgilendirilmelidir: geçmeyen, şiddetli abdominal ağrı. Pankreatit şüphesi varsa 
eksenatid kesilmelidir; aku t pankreatitin doğrulanması durumunda eksenatid yeniden 
başlatılmamalıdır. Pankreatit öyküsüne sahip hastalarda dikkatli olunmalıdır.  
 
Ağır gastrointestinal hastalık  
BYETTA gastroparezi de dahil olmak üzere, ağır gastrointestinal hastalıkları bulunan hastalarda 
araştırılmamıştır. Kullanımı sırasında yaygın olarak bulantı, kusma ve diyare gibi gastrointestinal 
advers reaksiyonlar ile karşılaşılabilir. Bu nedenle BYETTA’ nın ağır gastrointestinal hastalıkları 
bulunan hastalarda kullanılması önerilmemektedir.  
 
Hipoglisemi  
BYETTA, bir sülfonilüre ile birlikte kullanıldığında, hipoglisemi görülme sıklığı plasebonun 
sülfonilüre ile kombinasyonunda gözlenene kıyasla artmıştır. Klinik çalışmalarda, sülfonilüre ile 
kombinasyon tedavisi alan orta derecede böbrek yetmezliği olan ha stalarda normal böbrek 
fonksiyonu olan hastalara kıyasla hipoglisemi görülme sıklığı artmıştır. Sülfonilüre kullanımına 
eşlik eden hipoglisemi riskini azaltmak için, sülfonilüre dozunda azaltmaya gidilmesi 
düşünülmelidir.  
 
Hızlı kilo kaybı  
Eksenatid ile tedavi edilen klinik çalışma hastalarının yaklaşık %5’inde haftada 1,5 kg’dan fazla 
ağırlık azalması gözlenmiştir. Bu orandaki ağırlık kaybı zararlı sonuçlar doğurabilir. Hızlı şekilde 
kilo kaybeden hastalar kolelitiyazis belirtileri ve semptomları açısından takip edilmelidir.  
 
Birlikte kullanılan tıbbi ürünler  
BYETTA’nın gastrik boşaltmayı azaltıcı etkisi oral olarak uygulanan tıbbi ürünlerin absorpsiyon 
hızı ve boyutunu azaltabilir. BYETTA hızlı gastrointestinal absorpsiyon gerektiren ve dar terapötik 
orana sahip oral tıbbi ürünleri kullanan hastalarda dikkatle  kullanılmalıdır. BYETTA ile birlikte bu 
gibi tıbbi ürünlerin alımı için özel kullanma önerileri Bölüm 4.5 de verilmiştir.  
 
BYETTA’nın, D -fenilalanin türevleri (meglitinidler), alfa -glukozidaz inhibitörleri, dipeptidil -
peptidaz -4 inhibitörleri veya diğer GLP -1 reseptör agonistleri ile birlikte kullanımı 
araştırılmadığından önerilmemektedir.  
 
Genel anestezi veya derin sedasyonla ilişkili aspirasyon  
Genel anestezi veya derin sedasyon altında olan,  GLP 1 reseptör agonistleri alan hastalarda 
aspirasyon pnömonisi vakaları bildirilmiştir. Bu nedenle, genel anestezi veya derin sedasyonla  5 /18 
 prosedürler gerçekleştirilmeden önce , gecikmiş gastrik boşalma nedeniyle kalan gastrik içerik 
riskinin artması (bkz. Bölüm 4.8) dikkate alınmalıdır.  
 
Bu tıbbi ürün her dozda 1 mmol’den daha az sodyum içerir; yani aslında sodyum içermez.  
 
Bu tıbbi ürün, alerjik reaksiyonlara sebep olabilecek metakrezol maddesini içermektedir.  
 
4.5. Diğer tıbbi ürünler ile etkileşimler ve diğer etkileşim şekilleri  
 
BYETTA’nın gastrik boşalmayı yavaşlatıcı etkisi, oral uygulanan tıbbi ürünlerin emilim miktar ve 
hızını azaltabilir. Dar terapötik aralığı olan veya dikkatli klinik izleme gerektiren tıbbi ürünler 
almakta olan hastalar yakından izlenmelidir. Bu tıbbi ürünl er, BYETTA enjeksiyonu ile ilişkili 
olarak standardize bir şekilde alınmalıdır. Eğer bu gibi tıbbi ürünler yemekle birlikte alınıyorsa, 
hastalara, mümkünse BYETTA’nın uygulanmadığı bir öğün ile almaları tavsiye edilmelidir.  
 
Antibiyotikler gibi, etkililik eşik konsantrasyonlarına özellikle bağımlı olan oral tıbbi ürünler için, 
hastalara bu ilaçları BYETTA enjeksiyonundan en az bir saat önce almaları tavsiye edilmelidir.  
 
Proton pompa inhibitörleri gibi midede bozunmaya karşı hassas maddeler içeren enterik 
formülasyonlar, BYETTA enjeksiyonundan en az 1 saat önce veya enjeksiyondan 4 saat sonra 
alınmalıdır.  
 
Digoksin, lisinopril ve varfarin  
Eksenatidden 30 dakika sonra digoksin, lisinopril veya varfarin,  uygulandığında, t maks değerinde 
yaklaşık 2 saatlik bir gecikme gözlenmiştir. C maks ve EAA değerlerinde klinik olarak anlamlı bir 
etki gözlenmemiştir. Ancak, pazara sunulduğu tarihten bu yana, BYETTA ile eşzamanlı varfarin 
kullanımı sırasında Uluslararası Normalleştirilmiş Oran (INR)’da artış bildirilmiştir. Varfarin 
ve/veya kumarol türevleri kullanan hastalarda BYETTA’ya başlanacağı sırada ve doz artışı 
yapılacağı zaman INR yakından izlenmelidir  (Bkz. Bölüm 4.8) .  
 
Metformin veya sülfonilüreler  
BYETTA’nın, metformin veya sülfonilürelerin farmakokinetikleri üzerinde klinik olarak anlamlı 
etkisi olması beklenmez. Bu nedenle, bu tıbbi ürünlerin alınma zamanlarında BYETTA 
enjeksiyonu ile ilişkili bir kısıtlama yoktur.  
 
Parasetamol  
Parasetamol, eksenatidin gastrik boşalma üzerindeki etkisinin değerlendirilmesi için model olarak 
kullanılmış bir tıbbi üründür. 10 mcg BYETTA enjeksiyonu ile birlikte 1000 mg parasetamol 
verildiğinde, BYETTA enjeksiyonundan sonra 0. ve 1., 2. ve 4. saatlerde parasetamolün eğri altında 
kalan alan (EAA) sırasıyla %21, %23, %24 ve %14 düşüş göstermiştir ; Cmaks sırasıyla %37, %56, 
%54 ve %41 azalmış; t maks kontrol dönemindeki değer olan 0 ,6 saatten sırasıyla 0 ,9, 4,2, 3,3 ve 1 ,6 
saate artmıştır. Parasetamol, B YETTA enjeksiyonundan 1 saat ön ce verildiğinde, parasetamolün 
EAA, C maks ve t maks değerlerinde  anlamlı değişiklik olmamıştır. Bu çalışma sonuçlarına dayanılarak 
parasetamolün doz ayarı gerekli değildir.  
 
Hidroksi Metil Glutaril Koenzim A (HMG CoA) redüktaz inhibitörleri  
Günde iki kez BYETTA 10 mcg, tek doz lovastatin (40 mg) ile eş zamanlı olarak uygulandığında, 
tek başına uygulanan lovastatine kıyasla, lovastatin EAA ve C maks değerleri sırasıyla yaklaşık  6 /18 
 olarak %40 ve %28 düşmüş ve t maks 4 saat civarında gecikmiştir. 30 haftalık plasebo kontrollü 
klinik çalışmalarda, BYETTA ve HMG CoA redüktaz inhibitörlerinin birlikte kullanılması lipid 
profillerindeki istikrarlı değişiklikle ilişkilendirilmemiştir ( Bkz. Bölüm 5.1). Her ne kadar önceden 
belirlenmiş bir doz ayarlaması gerekli olmasa da, bireyler LDL -C veya toplam kolesterollerindeki 
olası değişikliklerin farkında olmalıdırlar. Lipid profilleri düzenli olarak izlenmelidir.  
 
 
Etinil estradiol ve levonorgestrel  
BYETTA (günde iki kez 10  mcg) uygulamasından bir saat önce alınan oral  kontraseptif 
kombinasyonu (30 mcg etinil estradiol ve 150 mcg levonorgestrel), etinil estradiol veya 
levonorgestrel’in EAA, C maks veya C min değerlerini değiştirmemiştir. Oral kontraseptifin 
BYETTA’dan 30 dakika sonra uygulanması, EAA değerini etkilememiştir fakat etinil estradiol 
Cmaks değerinde %45, levonorgestrel C maks değerinde %27 -41 azalma ve gastrik boşalmada uzama 
nedeniyle t maks değerinde 2 -4 saat gecikme olmuştur. C maks değerind eki azalmanın klinik 
anlamlılığı sınırlıdır ve oral kontraseptifler için doz ayarlaması gerekli değildir.  
 
Pediatrik popülasyon  
Etkileşim çalışmaları yalnızca erişkinlerde gerçekleştiril miştir.  
 
4.6. Gebelik ve laktasyon  
 
Genel tavsiye  
Gebelik Kategorisi: C  
 
Çocuk doğurma potansiyeli bulunan kadınlar / Doğum kontrolü (Kontrasepsiyon)  
Hasta gebe kalmamak için kontraseptif kullanmalıdır. Eğer hasta gebe  kalmak istiyorsa veya 
gebelik oluşursa BYETTA ile tedaviye son verilmelidir.  
 
Gebelik dönemi  
BYETTA’nın gebe kadınlarda kullanımına ilişkin yeterli veri mevcut değildir. Hayvanlarda 
yapılan çalışmalarda üreme toksisitesi gözlenmiştir ( Bkz. Bölüm 5.3). İnsanlardaki potansiyel riski 
bilinmemektedir. BYETTA gebelik döneminde kullanılmamalıdır; bunun yerine insülin kullanımı 
önerilmektedir.  
  
Laktasyon dönemi  
Eksenatidin insan sütüyle atılıp atılmadığı bilinmemektedir. BYETTA emzirme döneminde 
kullanılmamalıdır.  
 
Üreme yeteneği /Fertilite  
İnsanlar üzerinde fertilite çalışması gerçekleştirilmemiştir.  
 
4.7. Araç ve makine kullanımı üzerindeki etkiler  
 
Eksenatid , sürüş ve araç kullanma becerisi üzerinde küçük bir etkiye sahiptir. BYETTA, sülfonilüre 
grubu ilaçlar ya da bir bazal insülin, ile kombinasyon şeklinde kullanıldığında, hastanın konsantre 
olma ve reaksiyon gösterme becerisi hipogliseminin bir sonucu olarak bozulabilir. Bu durumda 
hastalara araba ya da makine kullanırken hipoglisemiye girmemeleri için gerekli önlemleri almaları 
önerilmelidir.   7 /18 
 4.8. İstenmeyen etkiler  
 
Güvenlilik profili özeti  
En sık görülen advers reaksiyonlar başlıca gastrointestinalle ilişkilidir (bulantı, kusma ve diyare). 
En sık rapor edilen tek advers reaksiyon bulantı tedavinin başlatılmasıyla ilişkili olup zamanla 
azalmaktadır. BYETTA sulfonilüre ile birlikte kullanıldığ ında hastalar hipoglisemi 
yaşayabilmektedir. BYETTA ile en fazla ilişkili advers reaksiyonlar hafif ve orta şiddettedir.  
 
Hemen salımlı eksenatidin piyasaya sürülmesinden bu yana akut pankreatit bilinmeyen bir sıklıkla, 
akut böbrek yetmezliği ise yaygın olmayan bir sıklıkla bildirilmiştir ( Bkz. Bölüm 4.4).  
 
Advers reaksiyonların tablolanmış listesi  
Tablo 1’de klinik çalışmalarda ve spontan bildirimlerde (klinik çalışmalarda gözlenmeyen, sıklığı 
bilinmeyen) hemen salımlı eksenatidle bildirilmiş olan advers reaksiyonlar listelenmektedir.  
 
Klinik çalışmalarda arka planda uygulanan tedaviler metformin, sülfonilüre, tiyazolidindion ya da 
oral glukoz düşürücü ilaç ürünlerinin bir kombinasyonunu içermiştir.  
 
İstenmeyen etkiler, aşağıda MedDRA sistem -organ sınıfına göre ve mutlak sıklık olarak 
verilmiştir.  
 
Çok yaygın (≥1/10); yaygın (≥1/100 ila 1/10); yaygın olmayan (≥1/1 .000 ila 1/100); seyrek 
(≥1/10 .000 ila 1/1 .000); çok seyrek ( <1/10.000), bilinmiyor (eldeki verilerden hareketle tahmin 
edilemiyor) .  
 
Hemen salımlı eksenatidin klinik çalışmalarda ve spontan bildirimlerde tespit edilen advers 
reaksiyonları  
 
Kan ve lenf sistemi hastalıkları:  
Bilinmiyor3: İlaç kaynaklı trombositopeni  
 
Bağışıklık sistemi hastalıkları :  
Seyrek1: Anafilaktik reaksiyon 
 
Metabolizma ve beslenme hastalıkları : 
Çok yaygın1: Hipoglisemi (metformin ve sülfonilüre ile birlikte)2, hipoglisemi (sülfonilüre ile 
birlikte)  
Yaygın1: İştah azalması   
Yaygın olmayan1: Genellikle bulantı, kusma ve/veya diyare ile ilişkili dehidrasyon.  
 
Sinir sistemi hastalıkları : 
Yaygın1: Baş ağrısı2, baş dönmesi   
Yaygın olmayan1: Tat alma bozukluğu , somnolans  
 
Gastrointestinal hastalıklar : 
Çok yaygın1: Bulantı, kusma, diyare  
Yaygın1: Dispepsi, abdominal ağrı, gastroözofajiyal reflü, abdominal şişkinlik , kabızlık, 
flatulans karında şişkinlik   8 /18 
 Yaygın olmayan1: Geğirme, gecikmiş mide boşalması  
Seyrek1: Bağırsak tıkanıklığı  
Bilinmiyor3:           Akut pankreatit  (Bkz. Bölüm 4.4)  
 
 
Hepato -bilier hastalıkları : 
Yaygın olmayan1: Kolesistit, kolelitiazis  
 
Deri ve deri altı doku hastalıkları:  
Yaygın1: Hiperhidroz 2, kaşıntı ve/veya ürtiker 
Yaygın olmayan1:  Alopesi 
Bilinmiyor3:           Maküler döküntü, papüler döküntü, anjiyonörotik ödem  
 
Böbrek ve idrar yolu hastalıkları :  
Yaygın olmayan1: Serum kreatininde artış, böbrek yetmezliği, kötüleşmiş kronik böbrek yetmezliği 
ve akut böbrek yetmezliğini kapsayan değişmiş böbrek fonksiyonu  
 
Genel  bozukluklar  ve uygulama bölgesine ilişkin hastalıklar:  
Yaygın1: Gerginlik hissi, asteni 2,  
Yaygın olmayan1:  Enjeksiyon bölgesi reaksiyonları  
 
Araştırmalar : 
Yaygın olmayan1: Kilo kaybı 
Bilinmiyor3:     Varfarin ile birlikte kullanıldığında INR’de artış. Bazı bildirimler kanama ile 
ilişkilendirilmiştir.  
 
1Oran hemen salımlı eksenatid konulu tamamlanmış uzun süreli etkililik ve güvenlilik çalışmalarını 
temel almaktadır, n=5763 toplam (sülfonilüre alan hastalar n=2971).  
2Metformin ve  bir sülfonilürenin birlikte kullanıldığı  ve insülinin karşılaştırma ilacı ol duğu  
kontrollü çalışmalarda bu advers reaksiyonların insidansının insülinle ve hemen salımlı eksenatidle 
tedavi uygulanan hastalarda birbirine yakın olduğu görülmüştür.  
3Spontan bildirim verileri (bilinmeyen payda)  
 
BYETTA, bazal insulin tedavisi ile kombinasyon halinde kullanıldığında gözlenen diğer yan 
etkilerin insidansı ve türleri; eksenatidin monoterapi olarak, metformin ve/veya sulfonilüre ile 
birlikte ya da metformin ve/veya tiyazolidinedion ile birlikte kullanımıyla ilgili olarak yapılan 
kontrollü klinik çalışmala rla benzer bulunmuştur.  
 
Seçilmiş advers reaksiyonların tanımı  
 
İlaç kaynaklı trombositopeni  
Pazarlama sonrası ortamda eksenatide bağımlı anti -trombosit antikorlar ile ilaç kaynaklı 
trombositopeni (DITP) bildirilmiştir. DITP, ilaca bağımlı trombosit -reaktif antikorların neden 
olduğu bir bağışıklık aracılı reaksiyondur. Bu antikorlar hassasiyet yar atıcı ilacın varlığında 
trombositlerin yıkılmasına neden olur.  
 
 
  9 /18 
 Hipoglisemi  
BYETTA ve bir sülfonilüre grubu ilaç ile tedavi edilen (metformin ile birlikte ya da metformin 
olmadan) hastaların çalışmalarında, plasebo ile karşılaştırıldığında hipoglisemi görülme sıklığı 
artmıştır (%23 ,5 ve %25 ,2’ye karşı %12 ,6 ve %3 ,3) ve bunun BYETTA ve sülfonilürenin dozlarına 
bağlı olduğu görünmektedir. Eks enatid, metformin ile birlikte ya da metformin olmadan, 
tiyazolidindion  ile kombinasyon halinde kullanıldığında, plaseboya kıyasla hipoglisemi sıklığında 
ya da şiddetinde klinik olarak anlamlı farklar gözlenmemiştir.  
Eksenatid ve plasebo tedavisi gören hastaların sırasıyla %11 ve %7’sinde hipoglisemi bildirilmiştir.  
 
Hipoglisemi epi zodlarının çoğu hafif ile orta şiddette olmuş ve oral karbonhidrat uygulaması ile 
ortadan kalkmıştır.  
 
30 haftalık bir çalışmada, BYETTA ya da plasebo mevcut bazal insülin tedavisine (insülin glar jin) 
eklendiğinde, bazal insülin dozu, hipoglisemi riskini en aza indirmek için protokol tasarımına 
uygun şekilde HbA 1c değeri ≤ %8 olan hastalarda %20 azaltılmıştır. Her iki tedavi kolunda da doz, 
hedef açlık plazma glukoz düzeylerine ulaşmak üzere titre edilmiştir ( Bkz. Bölüm 5 .1). Plasebo 
grubuna kıyasla BYETTA alan hastalarda hipoglisemi epizodlarının insidansında klinik olarak 
anlamlı farklar yoktu (sırasıyla %25 ve %29). BYETTA kolunda majör hipoglisemi epizodları 
yaşanmamıştır.  
 
BYETTA ve metformin ya da metformin artı tiyazolidindion ile uygulanan mevcut tedaviye insülin 
lispro protamin süspansiyonu veya insülin glar jin eklenen 24 haftalık bir çalışmada, en az bir minör 
hipoglisemik epizod yaşayan hastaların insidansı sırasıyla %18 ve %9 olup, bir  hastada majör 
hipoglisemi bildirilmiştir. Mevcut tedavisi bir sülfonilüreyi içeren hastalarda, en az bir minör 
hipoglisemik epizod yaşayan hastaların oranı sırasıyla %48 ve %54’tü ve bir hasta majör 
hipoglisemi bildirmiştir.  
 
Bulantı  
En sık bildirilen advers reaksiyon bulantıdır. 5  mcg veya 10 mcg BYETTA ile tedavi edilen 
hastaların,  %36’sı en az bir epizod bulantı bildirmiştir. Bulantı epizodlarının çoğunluğu hafif ila 
orta şiddette ve doza bağlı ş ekilde  olmuştur. Tedaviye devam edilmesiyle, başlangıçta bulantısı 
olan hastaların çoğunda sıklık ve şiddet azalmıştır.  
 
Uzun -süreli kontrollü çalışmalarda (16 hafta veya daha uzun), advers olaylar nedeniyle tedaviyi 
bırakma oranları BYETTA ile tedavi edilen hastalarda %8, plasebo verilen hastalarda %3 ve insülin 
ile tedavi edilen hastalarda %1 olmuştur. BYETTA ile tedavi ed ilen hastalarda en sık olarak 
tedavinin bırakılmasına neden olan advers olaylar bulantı (hastaların %4’ü) ve kusma (%1) 
olmuştur. Plasebo verilen veya insülin ile tedavi edilen hastaların <%1’i bulantı ve kusma 
nedeniyle tedaviyi bırakmıştır.  
 
82 haftalık, açık etiketli uzatma çalışmalarında, BYETTA ile tedavi edilen hastalar, kontrollü 
çalışmalarda gözlenenlerle benzer türde advers olaylar yaşamışlardır.  
 
Enjeksiyon yeri reaksiyonları  
Uzun süreli kontrollü çalışmalarda (16 hafta veya daha uzun) BYETTA verilen hastaların yaklaşık 
%5,1’inde enjeksiyon yeri reaksiyonları bildirilmiştir. Bu reaksiyonlar genellikle hafif olmuş ve 
genellikle BYETTA tedavisinin bırakılmasına yol açmamıştır.  
  10 /18 
 İmmünojenisite  
Protein ve peptid yapıda farmasötik müstahzarların potansiyel immünojenik özellikleri ile 
bağlantılı olarak, BYETTA tedavisini takiben, hastalarda anti -eksenatid antikorları gelişebilir. 
Antikor gelişen hastaların çoğunda, antikor titrasyonları zaman ile d üşerek, 82 haftalık süre 
boyunca düşük düzeyde kalmıştır.  
 
Antikor pozitif hastaların toplam yüzdesi klinik çalışmalar boyunca tutar lı kalmıştır.  Eksenatide 
karşı  antikor gelişen hastalar, daha fazla enjeksiyon bölgesi reaksiyonlarına eğilimli iken (örn. ciltte 
kızarıklık ve kaşıntı) anti -eksenatid antikoru gelişmeyen hastalardaki ile benzer oran ve türde 
advers olaylar yaşamışlardır. 3 plasebo kontrollü çalışmada (n=963), hastaların %38’inde 30. 
haftada düşük düzeyde anti -eksenatid antikor titrasyonu saptan mıştır. Bu grup için, glisemik 
kontrol (HbA 1c) düzeyi gen el olarak antikor titrasyonu saptanmayanlarda gözlenenle 
karşılaştırılabilir olmuştur. Bununla birlikte, hastaların %6’sında 30. haftada daha yüksek antikor 
titrasyonu bulunmuştur. Bu %6’nın yaklaşık yarısında (kontrollü çalışmalarda BYETTA verilen 
toplam hastaların %3’ü) BYETTA’ya belirgin bir glisemik yanıt görülmemiştir. İnsülin -
karşılaştırmalı 3 kontrollü çalışmada (n=790) antikor titrasyonundan bağımsız olarak, BYETTA 
ile tedavi edilen hastalarda karşılaştırılabilir etkililik ve advers olaylar gözlenmi ştir. 
 
Uzun dönem kontrollü olmayan bir çalışmadan alınan antikor -pozitif örneklerin incelenmesi 
benzer endojen peptidlerle (glukagon veya GLP -1) anlamlı çapraz reaksiyon ortaya çıkarmamıştır.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine olanak 
sağlar. Sağlık mesleği mens uplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e- posta: 
tufam@titck.gov.tr ; tel: 0 800 314 00 08; faks: 0 312 218 35 99)  
 
4.9. Doz aşımı ve tedavisi  
 
Doz aşımı belirti ve semptomları, şiddetli bulantı, şiddetli kusma ve kan glukoz 
konsantrasyonlarında hızla düşüşü içerir. Doz aşımı durumunda, hastanın klinik belirti ve 
semptomlarına uygun destekleyici tedavi (mümkünse parenteral) başlatılmalıdır.  
 
5. FARMAKOLOJİK ÖZELLİKLER  
5.1. Farmakodinamik  özellikler  
 
Farmakoterapötik grup: Glukagon benzeri peptid -1 (GLP -1) analogları  
ATC kodu: A10BJ01  
 
Etki mekanizması  
Eksenatid glukagon  benzeri peptid -1’in (GLP -1) reseptör agonisti olup glukagon benzeri peptid -1 
(GLP -1)’in antihiperglisemik etkilerini gösterir. Eksenatid amino asit dizilişi kısmen insan GLP -1 
ile örtüşür. Eksenatidin bilinen insan GLP -1 reseptörüne in vitr o bağlandığı ve aktive ettiği 
gösterilmiştir, etki mekanizmasına siklik AMP ve/veya diğer intrasellüler iletişim yolakları aracılık 
etmektedir.  
  11 /18 
 Eksenatid glukoza - bağımlı olarak  meydana gelen benzer şekilde pankreatik beta hücrelerinden 
insülin salgılanmasını artırır. Kan glukoz  konsantrasyonları düşünce, insülin sekresyonu yavaşlar. 
Eksenatid, tek başına metformin ile birlikte kullanıldığında, plasebo ile birlikte metformin 
kullanımına göre hipoglisemi görülme sıklığında bir artış gözlenmemiştir ve bu da glukoza  -
bağımlı insülinotropik mekanizmasını destekler ( Bkz. Bölüm 4.4).  
 
Eksenatid, Tip 2 diyabette uygun olmayan şekilde yükselmiş glukagon sekresyonunu baskılar. 
Düşük glukagon konsantrasyonları  hepatik glukoz çıkışının azalmasına yol açar. Ancak eksenatid, 
hipoglisemiye karşı normal glukagon yanıtını ve diğer hormon yanıtlarını bozmaz.  
 
Eksenatid, gastrik boşalmayı yavaşlatır ve böylece yiyeceklerle alınan glukozun dolaşıma geçiş 
hızını azaltır.  
 
Farmakodinamik etkiler  
BYETTA, Tip 2 diyabetli hastalarda tokluk ve açlık glukoz konsantrasyonlarının her ikisini de 
anında ve uzun süreli düşürücü etkileriyle glisemiyi kontrol altına alır.  
 
Klinik etkililik ve güven lilik 
 
BYETTA’nın arka  plan tedavisi olarak metformin, bir sulfonilüre veya her ikisi ile birlikte 
kullanımına ilişkin çalışmalar ı 
 
Klinik çalışmalar 3945 hasta ile yapılmıştır (2997’si eksenatid ile tedavi edilmiştir). Bunların 
%56’sı erkek ve %44’ü kadındır. 319 hasta (230’u eksenatid ile tedavi edilmiştir) 70 yaş ve üzeri 
ve 34 hasta (27’si eksenatid ile tedavi edilmiştir) 75 yaş ve  üzeridir.  
 
BYETTA, metformin, sülfonilüre ya da her ikisi ile birlikte üçlü kombinasyon şeklinde kullanıldığı 
3 plasebo kontrollü çalışmada 30 hafta boyunca tedavi edilen hastalarda HbA 1c ve vücut ağırlığını 
düşürmüştür. HbA 1c değerlerindeki bu düşüşler, genel olarak tedavinin başlatılmasından sonra 12. 
haftada gözlenmiştir ( Bkz. Tablo 2). HbA 1c’deki düşüş uzun süre korunmuş ve kilo kaybı, günde 
iki kez 10 mcg alan, hem plasebo -kontrollü çalışmaları hem de aynı çalışmaların kontrolsüz uzatma 
dönemlerini (n=137) tamaml ayan hastaların alt grubunda en az 82 hafta boyunca devam etmiştir.  
 
Tablo  2: 30 haftalık plasebo kontrollü çalışmaların birleştirilmiş sonuçları (tedavi amaçlı 
hastalar)  
 
 Plasebo  Günde iki kez 
BYETTA 5 mcg Günde iki kez BYETTA 
10 mcg  
N 483 480 483 
Başlangıç HbA 1c(%) 8,48 8,42 8,45 
Başlangıçtan itibaren HbA 1c 
değişimi (%)  0,08 -0,59 -0,89 
HbA 1c ≤ %7 olan hastaların oranı 
(%) 7,9 25,3 33,6 
HbA 1c ≤ %7 olan, tedaviyi 
tamamlayan hastaların oranı (%)  10 29,6 38,5 
Başlangıç kilosu (kg)  99,26 97,10 98,11  12 /18 
 Başlangıçtan itibaren kilo 
değişimi (kg)  -0,65 -1,41 -1,91 
 
İnsülin -karşılaştırmalı çalışmalarda, BYETTA (4 hafta süreyle 5 mcg günde iki kez, ardından 10 
mcg günde iki kez) metformin ve sülfonilüre ile kombine olarak kullanıldığında HbA 1c düşüşü 
ölçüldüğünde, glisemik kontrolü anlamlı şekilde (istatistiksel ve klinik olarak) iyileştirmiştir. Bu 
tedavi etkisi 26 -haftalık bir çalışmada insülin glar jinin etkisi (ortalama insülin dozu 24 ,9 IU/gün, 
çalışma sonunda doz aralığı 4 -95 IU/gün) ve 52 -haftalık bir çalışmada bifazik insülin aspartın etkisi 
(ortalama insülin doz u 24,4 IU/gün, çalışma sonunda doz aralığı 3 -78 IU/gün) ile karşılaştırılabilir 
olmuştur. BYETTA, HbA 1c değerlerini %8 ,21 (n=228) ve %8 ,6 (n=222)’dan %1 ,13 ve %1 ,01 
düşürürken, insülin glar jin %8 ,24 (n= 227)’ten %1 ,10 ve bifazik insülin aspart %8 ,67 (n=224)’den 
%0,86 düşürmüştür. BYETTA ile 26 haftalık çalışmada 2 ,3 kg (%2 ,6) ve 52 haftalık çalışmada 2 ,5 
kg (%2 ,7) kilo kaybı elde edilirken, insülin ile tedavi kilo alımıyla ilişkilendirilmiştir. Tedavi 
farkları (BYETTA eksi karşılaştırma ilacı) 26 haftalık çalışmada -4,1 kg ve 52 haftalık çalışmada 
-5,4 kg olmuştur. Yedi -noktalı, kişinin kendi kendine izlediği kan glukoz profilleri (yemeklerden 
önce ve sonra ve sabah saat 3:00’de), yemekten sonraki periyotlarda kan glukoz değerlerinin 
BYETTA enjeksiyonu ndan sonra insüline göre anlamlı derecede düştüğünü göstermiştir. BYETTA 
ile karşılaştırıldığında insülin alan hastalarda, yemek öncesi kan glukoz konsantrasyonları 
genellikle daha düşük olmuştur. BYETTA ve insülin için ortalama günlük kan glukoz değerleri  
benzerdir. Bu çalışmalarda hipoglisemi görülme sıklığı BYETTA ve insülin tedavisinde benzer 
olmuştur.  
 
Arka plan tedavi olarak metformin, bir tiyazolidindion ya da her ikisinin uygulandığı BYETTA 
çalışmaları  
 
İki plasebo kontrollü çalışma gerçekleştirilmiştir: Bu çalışmalardan biri 16, diğeri 26 haftalık 
süreye sahip olup, metformin ile ya da  metformin olmadan mevcut tiyazolidindion tedavisine 
eklenerek sırasıyla 121 ve 111 hasta BYETTA, 112 ve 54 hasta plasebo tedavisi görmüştür. 
BYETTA alan hastaların %12’si bir tiyazolidindion ve BYETTA tedavisi görürken %82’si 
tiyazolidindion, metformin ve BYETTA alm ıştır. BYETTA (4 hafta boyunca günde iki kez 5 mcg 
ve bunu takiben günde iki kez 10 mcg), 16 haftalık çalışmad a plaseboya kıyasla başlangıç HbA 1c 
değerlerinden istatistiksel olarak anlamlı düşüşe yol açarken (+%0 ,1’e kıyasla -%0,7) kiloda da 
anlamlı düşüşler kaydedilmiştir (0 kg’a kıyasla -1,5). 26 haftalık çalışmada da plaseboya kıyasla 
başlangıç HbA 1c değerlerinden istatistiksel olarak anlamlı düşüşlerle benzer bulgular elde 
edilmiştir ( -%0,1’e kıyasla -%0,8). Başlangıçtan sonlanma noktasına değişiklik açısından kiloda 
anlamlı bir fark kaydedilmemiştir ( -0,8 kg’a karşı -1,4 kg).  
 
BYETTA, bir tiyazolidindion ile kombinasyon halinde uygulandığında, plasebonun 
tiyazolidindionla kombinasyon halinde kullanıldığındaki hipoglisemi insidansı benzer 
bulunmuştur. > 65 yaşındaki ve böbrek fonksiyon bozukluğu  olan hastalardaki deneyim sınırlıdır. 
Gözlenen diğer advers olayların insidansı ve türü, bir sülfonilüre, metformin ya da her ikisiyle 
yapılan 30 haftalık kontrollü klinik çalışmalarda gözlenene benzer  bulunmuştur . 
 
Bazal insülinle kombinasyon halinde BYETTA çalışmaları  
 
30 haftalık bir çalışmada, BYETTA (4 hafta süreyle günde iki kez 5 mcg, bunu takiben günde iki 
kez 10 mcg) ya da plasebo, insülin glar jin tedavisine eklenmiştir (metformin, pioglitazon ile  veya 
olmadan, ya da her ikisi ile). Çalışma sırasında her iki tedavi kolunda da insülin glar jin dozu,  13 /18 
 yaklaşık 5,6 mmol/ L’lik açlık plazma glukoz düzeylerini hedefleyecek şekilde mevcut klinik 
uygulamayı yansıtan bir algoritma kullanılarak titre edilmiştir. Gönüllülerin ortalama yaşı 59 olup 
ortalama diyabet süresi 12,3 yıldı.  
 
Çalışmanın sonunda, hemen salımlı eksenatid (n=137) ile HbA 1c ve kiloda, plaseboya kıyasla 
(n=122) istatistiksel olarak anlamlı bir düşüş kaydedilmiştir. Hemen salımlı eksenatid, başlangıçta 
%8,3 olan HbA 1c düzeyini %1,7 azaltırken , plasebo başlangıçta %8,5 olan HbA 1c düzeyinde %1 
düşüş ortaya çıkarmıştır. HbA 1c değeri <%7 ve ≤%6,5 olan hastaların oranının hemen salımlı 
eksenatid ile %56 ve %42, plaseboyla ise %29 ve %13 olduğu belirlenmiştir. Hemen salımlı 
eksenatid ile başlangıçta 95 kg olan ağırlığın 1,8  kg kilo azaldığı gözlenirken, plasebo ile 
başlangıçta 94 kg olan ağırlıkta 1 kg artış olduğu kaydedilmiştir.  
 
Hemen salımlı eksenatid kolunda, insülin dozu günde 13 birim artırılırken plasebo kolunda günlük 
20 birim artış yapılmıştır. Hemen salımlı eksenatid açlık serum glukoz düzeyini 1,3 mmol/ L 
azaltırken plasebo ile bu düşüş 0,9 mmol/ L olmuştur. Hemen salımlı eksenatid kolunda plasebo 
koluna kıyasla kahvaltıdan ( -2’ye karşılık -0,2 mmol/ L) ve akşam yemeğinden ( -1,6’ya karşılık 
+0,1 mmol/ L) sonra gözlenen postprandiyal kan glukozu dalgalanmaları anlamlı şekilde azalmıştır, 
gün ortasında ise tedaviler arasında herhangi bir fark kaydedilmemiştir.  
 
Hemen salımlı eksenatid ve metformin, metformin ve sülfonilüre ya da metformin ve pioglitazon 
ile uygulanan mevcut tedaviye insülin lispro protamin süspansiyonunun veya insülin glar jinin 
eklendiği 24 haftalık bir çalışmada, başlangıçta %8,2 olan HbA 1c düzeyinde sırasıyla %1,2 (n=170) 
ve %1,4 (n=167) düşüş kaydedilmiştir. Başlangıç değerleri 102 kg olan insülin lispro protamin 
süspansiyonu alan hastalarda ve 103 kg olan insülin glar jin alan hastalarda sırasıyla 0,2 kg ve 0,6 
kg kilo artışı gözlenmiştir.  
 
Açık etiketli, aktif karşılaştırma ilacı kontrollü, 30 haftalık bir eşit etkinlik çalışmasında optimize 
bazal insülin glar jin ve metformin arka planına sahip tip 2 diyabetli hastalarda hemen salımlı 
eksenatidin (n=315) güvenliliği ve etkililiği günde üç defa uygulanan titre edilmiş ins ülin lispro 
(n=312) ile karşılaştırmalı şekilde değerlendirilmiştir.  
  
Bir bazal insülin optimizasyonu (BIO) fazını takiben HbA 1c değeri >%7 olan hastalar insülin glar jin 
ve metforminden oluşan mevcut rejimlerine hemen salımlı eksenatid veya insülin lispro eklenmek 
üzere randomize edilmiştir. Her iki tedavi grubunda gönüllüler mevcut klinik uygulamayı yansıtan 
bir algoritma kullanarak insülin glar jin dozu titrasyonuna devam etmiştir.  
 
Hemen salımlı eksenatid almak üzere ayrılan tüm hastalar ilk olarak dört hafta süresince günde iki 
defa 5 mcg almıştır. Dört haftanın ardından bu hastaların dozu günde iki defa 10 mcg’ye 
çıkarılmıştır. Hemen salımlı eksenatidle tedavi uygulanan grupta yer alan ve BIO fazının sonunda 
HbA 1c değerleri <%8 olan hastalar insülin glar jin dozlarını en az %10 düşürmüştür.  
 
Hemen salımlı eksenatid, başlangıçta %8,3 olan HbA 1c düzeyini %1,1 azaltırken insülin lispro 
başlangıçta %8,2 olan HbA 1c düzeyinde %1,1 düşüş ortaya çıkarmıştır ve hemen salımlı 
eksenatidin titre edilen lispro ile eşit etkinliğe sahip olduğu ortaya konmuştur. HbA 1c değeri <%7 
olan hastaların oranının hemen salımlı eksenatid ile %47,9, insülin lisproyla ise %42,8 olduğu 
belirlenmiştir. Hemen salımlı eksenatid ile başlangıçta 89,9 kg olan ağırlığın 2,6 kg kilo azaldığı 
gözlenirken, insülin lispro ile başlangı çta 89,3 kg olan ağırlıkta 1,9 kg artış olduğu kaydedilmiştir.  
  14 /18 
 Açlık lipitleri  
BYETTA lipid parametreleri üzerine bir advers etki göstermemiştir. Kilo kaybı ile birlikte 
trigliseridlerde bir düşüş eğilimi gözlenmiştir.  
 
Beta-hücre fonksiyonu  
BYETTA ile gerçekleştirilen klinik çalışmalarda, beta -hücre fonksiyonları için homeostaz modeli 
değerlendirmesi (HOMA -B) ve proinsülin -insülin oranı gibi ölçümler kullanılarak beta -hücre 
fonksiyonlarında iyileşme olduğu gösterilmiştir. Bir farmakodinamik çalışma, Tip 2 diyabetli 
hastalarda (n=13) intravenöz glukoz bolus uygulamasına yanıt olarak birinci faz insülin 
sekresyonunun düzeldiğini ve ikinci faz insülin sekresyonunda iyileşme olduğunu göstermiştir.  
 
Vücut ağırlığı  
52 haftaya kadar uzun süreli kontrollü çalışmalarda, BYETTA ile tedavi edilen hastalarda bulantı 
oluşumundan bağımsız olarak vücut ağırlığında bir azalma görülmesine rağmen bulantı ortaya 
çıkan grupta azalma daha fazla olmuştur (ortalama azalma 2 ,4 kg’ a karşı 1 ,7 kg).  
 
Eksenatid uygulanmasının, iştahtaki azalma ve tokluk duygusundaki artışa bağlı olarak gıda 
tüketimini azalttığı gösterilmiştir.  
 
Pediyatrik popülasyon  
Hızlı salımlı eksenatidin etkililiği ve güvenliliği, HbA 1c  değeri %6,5 ila %10,5 olan ve diyabet 
önleyici ajanları kullanmamış veya tek başına metformin, tek başına bir sülfonilüre veya bir 
sülfonilüre ile kombinasyon halinde metformin ile tedavi edilen tip 2 diyabetli 10 ila 17 yaşları 
arasındaki 120 hastada yürü tülen 28 haftalık randomize, çift kör, plasebo kontrollü bir çalışmada 
değerlendirilmiştir. Hastalar 28 hafta boyunca günde iki kez hızlı salınan eksenatid 5 mcg, hemen 
salınan eksenatid 10 mcg ve ya eşdeğer dozda plasebo ile tedavi görmüştür. Birincil etkililik 
sonlanım noktası, başlangıçtan 28 haftalık tedaviye kadar HbA 1c’deki değişikliktir; plasebodan 
tedavi farkı (toplanmış dozlar) istatistiksel olarak anlamlı değildir [ -0,28 (%95 GA: -1,01, 0,45)]. 
Bu pediyatrik çalışmada yeni güvenlilik bulguları tanımlanmamıştır.  
 
5.2. Farmakokinetik özellikler  
 
Genel özellikler  
 
Emilim : 
Tip 2 diyabetli hastalarda subkütan uygulamayı takiben, eksenatid medyan doruk plazma 
konsantrasyonlarına 2 saatte ulaşır. Subkütan 10 mcg eksenatid dozu uygulanması sonrasında 
ortalama doruk eksenatid konsantrasyonu (C maks) 211 pg/m L ve genel ortalama eğri altında kalan 
alan (EAA 0-∞) 1036 pg•sa/m L olmuştur. Eksenatide maruziyet 5 ila 10 mcg terapötik doz aralığında 
doğrusal orantılı artmıştır. Eksenatidin karın, uyluk veya üst kola subkütan uygulanması ile benzer 
emilim gözlenmiştir.  
 
Dağılım : 
Eksenatidin subkütan tek bir doz uygulanması sonrasındaki ortalama görünen dağılım hacmi 28 
litredir.  
 
 
  15 /18 
 Biyotransformasyon : 
Eksenatid, ağırlıklı olarak böbreklerden glomerüler filtrasyon ve bunu takiben renal tübüllerde 
proteolitik yıkım ile atılmaktadır. Karaciğerin metabolizma ve atılımdaki muhtemel rolü, karaciğer 
hasarlı sıçan modellerinde incelenmiş ve bozulmuş karaciğer f onksiyonunun eksenatidin atılımını 
değiştirmediği belirlenmiştir. Bu nedenle, eksenatid metabolizmasının esas yolunun renal 
metabolizma olduğu sonucuna varılmıştır.  
 
Uygulama sonrası sıçanlardan alınan idrar örneklerinin analizi, belirgin intakt eksenatid 
konsantrasyonları göstermede başarısız olmuş ve filtrasyondan sonra renal tübülde geri emilim ve 
proteolitik yıkımın olabileceğini göstermiştir. Metabolizma, fare, sı çan, tavşan, maymun, ve insan 
doku kaynaklı böbrek membran preparasyonlarının in vitro analizi ile incelenmiştir. Bu 
çalışmaların sonuçları, eksenatid metabolizmasının, bütün bu türlerde, renal tübüllerde 
gerçekleştiğini göstermiştir. Proteolizin eksenatid  metabolizmasının temel yolağı olması 
muhtemeldir.  
 
Eksenatidin idrardaki metabolitleri izole edilmemiş ve belirlenmemiştir. Uyuşturulmuş sıçanlarda, 
hayvan başına 20 mg’a kadar intravenöz ve subkutan dozlarla, plazmada eksenatidin majör in vivo 
metabolitlerine rastlanmamıştır. Her iki uygulama yolu sonrasında da dolaşımda bulun an temel 
eksenatid ile bağlantılı bileşen, eksenatid ana molekülünün kendisidir. Eksenatidin üriner 
metabolitleri muhtemelen küçük peptidler ve amino asitlerden oluşmaktadır.  
 
Eksenatid, molekül ağırlığı 4186 ,6 Dalton olan küçük bir peptiddir; ağırlıklı olarak böbreklerden 
glomerüler filtrasyon ve bunu takiben renal tübüllerde proteolitik yıkım ile atılır. Buna karşılık, 
daha büyük proteinler, proteoliz ile ya da reseptör -aracılı endositoz ile hücre  içine alımı takiben 
karaciğerde elimine olur. Klinik öncesi değerlendirmeler, eksenatid metabolizmasının böbrekte 
tübüller içerisinde ve bunu takip eden idrarla atılım vasıtasıyla gerçekleştiğini gösterdiğinden, 
eksenatid metabolizmas ını değerlendirmek için başka bir çalışma yapılmamıştır.  
 
Eliminasyon : 
Klinik çalışmalarda eksenatidin ortalama sanal klerensi 9 L/saat ve ortalama terminal yarılanma 
ömrü 2 ,4 saattir. Eksenatidin bu farmakokinetik özellikleri dozdan bağımsızdır.  
 
Klinik dışı çalışmalar eksenatidin ağırlıklı olarak glomerüler filtrasyon ve ardından proteolitik 
degradasyon ile atıldığını göstermiştir.  
 
Doğrusallık / Doğrusal olmayan durum : 
Bilgi bulunmamaktadır.  
 
Hastalardaki karakteristik özellikler  
 
Böbrek yetmezliği :  
Hafif (kreatinin klerensi 50 -80 m L/dak) ve orta (kreatinin klerensi 30 -50 m L/dak) derecede böbrek 
yetmezliği bulunan hastalarda, normal böbrek fonksiyonuna sahip kişilere kıyasla eksenatid 
klerensi hafifçe azalmıştır (hafif derecede böbrek yetmezliğinde %13 azalma ve orta derecede 
böbrek yetmezliğinde %36 azalma). Son dönem böbrek  yetmezliğinde diyaliz görmekte olan 
hastalarda klerens %84 gibi anlamlı düzeyde azalmıştır ( Bkz. Bölüm 4.2).  
 
  16 /18 
 Karaciğer yetmezliği :  
Akut veya kronik karaciğer yetmezliği tanısı bulunan hastalarda bir farmakokinetik çalışma 
düzenlenmemiştir. Eksenatid başlıca böbrek yoluyla atılmaktadır, bu nedenle hepatik 
fonksiyonların eksenatid kan konsantrasyonlarını etkilemesi beklenmemektedir.  
 
Cinsiyet ve ırk :  
Cinsiyet ve ırkın eksenatid farmakokinetiği üzerine anlamlı bir etkisi yoktur.  
 
Yaşlılar :  
Yaşlılarda uzun süreli kontrollü veriler kısıtlıdır fakat 75 yaşa kadar artan yaşlarda eksenatid 
maruziyetinde belirgin bir değişiklik öngörülmemektedir. Tip 2 diyabetli hastalarda yapılan 
farmakokinetik çalışmada, eksenatid (10 mcg) uygulaması 75 -85 yaş arası 15 yaşlı hasta 45 -65 yaş 
arası 15 hasta ile karşılaştırıldığında büyük ihtimalle daha yaşlı grupta renal fonksiyonda azalma 
ile ilgili olarak ortalama eksenatid  EAA’sında  %36’lık artış ile sonuçlanmıştır ( Bkz. Bölüm 4.2).  
 
Pediyatrik popülasyon :  
Tip 2 diyabetli ve yaşları 12 ve 16 arasındaki 13 hastada yapılan bir tek -doz farmakokinetik 
çalışmasında, eksenatid uygulaması (5 mcg) sonucu, ortalama EAA değeri (%16 düşük) ve C maks 
değeri (%25 düşük) yetişkin hastalarda elde edilen değerlere kıyasla daha düşük olmuştur.  
 
5.3. Klinik öncesi güvenlilik verileri  
 
Geleneksel güvenlilik farmakolojisi, tekrarlanan doz toksisitesi veya genotoksisite çalışmaları, 
insanlara yönelik özel bir tehlike ortaya koymamaktadır.  
 
2 yıl süreyle eksenatid verilen dişi sıçanlarda, insanlardaki klinik maruziyetinin 130 katı bir 
eksenatid plazma maruziyet düzeyi ortaya koyan en yüksek dozda, 250 mcg/kg/gün, benign tiroid 
C-hücre adenomu görülme sıklığında artış gözlenmiştir. Bu görülme sıklığı sağ kalma açısından 
düzeltildiğinde istatistiksel olarak anlamlı bulunmamıştır. Erkek sıçanlarda veya her iki 
cinsiyetteki farelerde tümörojenik yanıt görülmem iştir.  
 
Hayvan çalışmaları fertilite veya gebelik açısından doğrudan zararlı etkilere işaret etmemiştir. Orta 
dönem gebelik sırasında yüksek eksenatid dozları, iskelete etki etmiş ve farelerde ve tavşanlarda 
fetal büyümeyi azaltmıştır. Son dönem gebelik sırasında ve emzirme döneminde yüksek eksenatid 
dozlarına maruz kalan farelerde neonatal büyüme azalmıştır.  
 
6. FARMASÖTİK ÖZELLİKLER  
 
6.1. Yardımcı maddelerin listesi  
 
Metakrezol  
Mannitol  (E421)  
Glasiyel asetik asit  
Sodyum asetat trihidrat  
Enjeksiyonluk su  
 
 
  17 /18 
 6.2. Geçimsizlikler  
 
Geçimlilik çalışmaları olmadığından bu tıbbi ürün diğer tıbbi ürünler ile karıştırılmamalıdır.  
 
6.3. Raf ömrü  
 
2-8ºC arası sıcaklıklarda (buzdolabında) saklanması koşulu ile ürünün raf ömrü 36 aydır.  
Oda sıcaklığında saklanmak koşulu ile ürünün açıldıktan sonra raf ömrü 30 gündür.  
 
6.4. Saklamaya yönelik özel tedbirler  
 
Kullanımdan önce:  
2-8ºC arası sıcaklıklarda (buzdolabında) saklayınız.  
Dondurulmamalıdır.  
 
Kullanıma başladıktan sonra:  
25˚C ’nin altında saklayınız.  
Kalem ucuna iğne takılı olarak saklamayınız.  
Işıktan korumak için kapağın kalemin ucuna geri takılması gerekir.  
 
6.5. Ambalajın niteliği ve içeriği  
 
Kauçuk (bromobutil) piston, kauçuk disk ve alüminyum emniyet kapsüllü Tip I cam kartuş.  
Her kartuş tek kullanımlık bir kalem -enjektöre (kalem) yerleştirilmiştir.  
 
Her kullanıma hazır dolu enjeksiyon kalemi, yaklaşık 2 ,4 mL, 60 dozluk, steril ve koruyuculu 
çözelti içerir.  
 
1 adet kullanıma hazır dolu enjeksiyon kalemi içeren ambalajlarda.  
Enjeksiyon iğneleri ambalaja dahil değildir.  
BYETTA kalem ile 29, 30 veya 31 gauge (0 ,25-0,33 mm çap) ve 12 ,7 mm, 8 mm veya 5 mm 
uzunluğunda tek kullanımlık enjeksiyon iğneleri kullanılabilir.  
 
6.6. Beşeri tıbbi üründen arta kalan maddelerin imhası ve diğer özel önlemler  
 
Hasta, her enjeksiyondan sonra kullanmış olduğu iğneyi atması konusunda uyarılmalıdır.  
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü  Yönetmeliği ” ne uygun olarak imha edilmelidir.  
 
Kullanım talimatı  
BYETTA yalnız bir hastanın kullanımı içindir.  
BYETTA kullanıma hazır dolu enjeksiyon kalemini kullanmak için, Kullanma Talimatının 
devamındaki Kalem Kullanma Kılavuzuna bakınız.  
Kalem, iğne takılı olmadan saklanmalıdır.  
BYETTA, çözeltinin bulanık olması ve/veya çözeltide parçacıklar görünmesi halinde 
kullanılmamalıdır.  
BYETTA donmuşsa kullanılmamalıdır.  
  18 /18 
 7. RUHSAT SAHİBİ  
 
AstraZeneca İlaç San. ve Tic. Ltd. Şti.      
Levent/ İstanbul   
 
8. RUHSAT NUMARASI  
 
2014/ 729  
 
9. İLK RUHSAT TARİHİ / RUHSAT YE NİLEME TARİHİ  
 
İlk ruhsat tarihi: 23.09.2014  
Ruhsat yenileme tarihi: 28.03.2014  
 
10. KÜB’ÜN YENİLENME TARİHİ  
 
 