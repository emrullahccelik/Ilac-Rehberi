KISA ÜRÜN BİLGİSİ
1. BEŞERİ TIBBİ ÜRÜNÜN ADI
EPİNOR® 4 mg/4 ml IV infüzyonluk konsantre çözelti
Steril
2. KALİTATİF VE KANTİTATİF BİLEŞİM
Etkin madde:
Bir ampul 8 mg norepinefrin bitartarat (4 mg norepinefrin baza eşdeğer) içerir.
Her 1 ml’sinde 2 mg norepinefrin bitartarat (1 mg norepinefrin baza eşdeğer) içerir.
Yardımcı madde(ler):
Her 1 ml’sinde;
Sodyum metabisülfit 1 mg
Sodyum klorür 8,59 mg
Sodyum hidroksit çözeltisi pH ayarı için
Yardımcı maddeler için Bölüm 6.1’e bakınız.
3. FARMASÖTİK FORM
İnfüzyonluk konsantre çözelti
Steril, berrak, renksiz, görünen partikülü olmayan sulu çözeltidir.
4. KLİNİK ÖZELLİKLER
4.1. Terapötik endikasyonlar
EPİNOR, akut hipotansiyon durumlarında kan basıncının normale döndürülmesinde
endikedir.
4.2. Pozoloji ve uygulama şekli
Pozoloji/uygulama sıklığı ve süresi:
EPİNOR sadece uzmanlaşmış tıbbi personel tarafından uygulanmalıdır.
EPİNOR, 8 mg/4 ml norepinefrin bitartarat içermektedir. Doz epinefrin baz üzerinden
hesaplanır. Norepinefrin bitartaratın 2 mg’ı 1 mg epinefrin baza eşdeğerdir. Dolayısıyla her
ampulde 4 mg norepinefrin baz bulunmaktadır.
Parenteral ilaç ürünleri uygulanmadan önce partiküllü madde olup olmadığı ve renginin
bozulup bozulmadığı gözle kontrol edilmelidir. Parenteral norepinefrin IV infüzyon ile
uygulanır.
1Yetişkinlerde
Kan basıncının düzeltilmesi
Akut hipotansif durumlarında: Kan hacmi deplesyonu, herhangi bir vazopressör
kullanılmadan önce mümkün olduğunca tam olarak düzeltilmelidir. Norepinefrin, kan hacmi
replasmanı sırasında veya öncesinde uygulanabilir.
Olağan doz:
İnfüzyon genellikle başlangıçta 2-3 ml/dakika (dakikada 8-12 mcg veya 0,11-0,17
mikrogram/kg/dakika) olarak verilir ve kan basıncındaki duruma göre miktar ayarlanır. Kan
basıncı değeri başlangıçta her iki dakikada bir kaydedilir ve infüzyon hızı sürekli gözlenir.
Hastanın başlangıç dozuna cevabı gözlemledikten sonra, akış hızı, hayati organlarda
sirkülasyonu devam ettirmek için yeterli normal kan basıncını (genellikle 80-100 mm Hg
sistolik) oluşturmak ve devam ettirmek için ayarlanır. Daha önceden hipertansif olan
hastalarda, kan basıncının daha önceden var olan sistolik basıncın 400 mm Hg’den daha
fazlasına yükseltilmemesi önerilmektedir.
Seyreltilen çözeltinin 0,5-1 ml/dakika ortalama akışı (veya 0,03-0,06 mikrogram/kg/dakika)
genellikle tatmin edici kan basınç değerlerini elde etmek için yeterlidir.
Yukarıda anlatılan pozoloji kesin değildir. Doz hastanın kalbinin ve kan damarlarının
durumuna bağlı olarak belirlenir. Ürüne hassasiyet kişiden kişiye önemli farklılıklar
gösterebilir.
Eğer hasta hipotansif kalıyorsa 24 saatte 4 ml’lik 17 ampule kadar miktarların (0,67
mikrogram/kg/dakikaya denk gelen miktar) uygulanması gerekebilir, ama her zaman gizli kan
hacim deplesyonundan şüphelenilmeli ve eğer gerekliyse düzeltilmelidir. Santral venöz basınç
takibi bu durumun tespitinde ve tedavisinde genellikle yardımcı olur.
Tedavi süresi:
Tedavi süresi her bir klinik vaka için farklıdır ve 1-2 saatten 6 güne kadar değişebilir.
İnfüzyon, yeterli doku infüzyonu ve yeterli kan basıncına kadar devam ettirilmelidir.
Kan basıncının ciddi bir şekilde düşmesini önlemek için infüzyon yavaş yavaş azaltılarak
durdurulmalıdır.
Uygulama şekli:
• Dilüsyon:
EPİNOR, 1 litre % 5 glukoz içinde veya % 0,9 sodyum klorür ve % 5 glukoz karışımında
(50/50) seyreltilerek iv infüzyon şeklinde uygulanır. Tuzsuz diyet uygulanan hastalarda yalnız
% 5’lik glukoz çözeltisi içinde seyreltilir. Glukoz çözeltisi norepinefrinin, L-norepinefrin’e
oksidasyonunu önlemek amacıyla kullanılır.
Norepinefrinin istenen konsantrasyonlarını elde etmek için ampul içeriklerinin dilüsyonlarını
hesaplamada, aşağıdaki tablo referans olarak kullanılabilir:
2Elde edilmek istenen Kullanılacak dilüsyon çözelti
Kullanılacak ampul sayısı
Norepinefrin baz içeriği hacmi
4 mikrogram/ml 1 1 litre
8 mikrogram/ml 2 1 litre
12 mikrogram/ml 3 1 litre
16 mikrogram/ml 4 1 litre
20 mikrogram/ml 5 1 litre
EPİNOR plazma veya tam kanla karıştırılmaz, uygulama ayrı ayrı yapılmalıdır (örneğin aynı
anda verilecekse, Y-tüp veya ayrı ayrı kapların kullanılması gerekir).
• Sıvı alımı:
Dilüsyonun derecesi klinik hacim gereksinimlerine bağlıdır.
Eğer, birim zamanda aşırı dozda presör ajan içeren bir akış hızı için sıvının (dekstroz) yüksek
hacimleri gerekliyse, 4 mikrogram/ml’den daha seyrek bir çözelti kullanılmalıdır. Öte yandan,
sıvının yüksek hacimleri istenmediği zaman, 4 mikrogram/ml’den daha yüksek bir
konsantrasyon gerekli olabilir.
• Enjeksiyon bölgesi:
Norepinefrin sadece intravenöz infüzyon olarak kullanılır. Norepinefrin infüzyonları geniş bir
ven içine yapılmalıdır. Özellikle antekubital venler tercih edilir, çünkü bu durumda uzamış
vazokonstrüksiyondan dolayı üzerini örten dokunun nekroz riski zayıf gözükmektedir. Alt
ekstremite bölgesindeki venlere enjeksiyondan kaçınılmalıdır.
• Kan basıncı kontrolü:
İnfüzyonun başlangıcından istenen kan basıncı elde edilene kadar her iki dakikada bir kan
basıncı kontrol edilmelidir. Eğer uygulama devam edecekse, istenen kan basıncına ulaştıktan
sonra her beş dakikada bir kontrol edilmelidir.
İnfüzyon akış hızı sık sık kontrol edilmelidir ve hasta infüzyon sırasında asla yalnız
bırakılmamalıdır.
• Ekstravazasyon riski:
İnfüzyon akış serbestliği sık sık kontrol edilmelidir.
Artan permeabilite ile ven duvarının vazokonstrüksiyonundan dolayı, venin etrafındaki
dokularda ilaç sızıntısı meydana gelebilir. Bu durum kesin ekstravazasyondan dolayı değildir
ve dokuların solmasına neden olur. Bundan dolayı, eğer soluklaşma meydana gelirse, lokal
vazokonstrüksiyonun etkilerini azaltmak için infüzyon bölgesi değiştirilmelidir.
• Ekstravazasyondan dolayı olan iskeminin tedavisi:
İlacın damar dışına sızıntısı sırasında veya damar dışına enjeksiyonda, kan damarlarında
ilacın vazokonstirüktif etkisinden kaynaklanan bir doku harabiyeti meydana gelebilir.
Enjeksiyon alanı mümkün olduğunca hızlı bir şekilde, 5-10 mg fentolamin mezilat içeren
fizyolojik tuz çözeltisiyle yıkanmalıdır.
3Bu amaçla, ince enjektör iğneli bir şırınga kullanılmalı ve lokal olarak enjekte edilmelidir.
Ampuller kullanılmadan evvel görsel olarak kontrol edilmeli ve eğer partikül varlığı ve renk
değişikliği görülürse kullanılmamalıdır.
Özel popülasyonlara ilişkin ek bilgiler:
Böbrek / Karaciğer yetmezliği:
Norepinefrinin farmakokinetiği renal veya hepatik hastalıklarla önemli derecede etkilenmez.
Karaciğer ve böbrek gibi organlarda kan akımı düşebileceği için, karaciğer ve böbrek
hastalarında sempatomimetikler kullanılırken dikkat edilmelidir.
Pediyatrik popülasyon:
Yeni doğanlarda norepinefrin etkilerine ait çalışmalar yeterli değildir. Çocuklara norepinefrin
verirken yetişkinlerdekine benzer şekilde dikkat edilmelidir. Başlangıç dozu olarak, kan
basıncı kontrolüyle norepinefrin genellikle 0,05 mcg/kg/dakika norepinefrin baz infüze
edilebilir ve 0,5 mcg/kg/dakika baza kadar artırılabilir.
Geriyatrik popülasyon:
Yaşlılarda, özellikle de sempatomimetik ajanlara ve norepinefrine duyarlı olanlarda, dikkatli
kullanılmalıdır.
4.3. Kontrendikasyonlar
EPİNOR aşağıdaki durumlarda kontrendikedir:
- Norepinefrine veya ilacın içeriğindeki diğer yardımcı maddelere aşırı duyarlılık: EPİNOR
yardımcı madde olarak sodyum metabisülfit içerir. Bu nadiren ciddi aşırı duyarlılık
reaksiyonlarına ve bronkospazma neden olabilir.
- Hipertansiyon: Hipertansif hastalar norepinefrinin presör etkilerine daha duyarlı olabilirler.
- Hipertroidizm: Böyle hastalar norepinefrinin etkilerine aşırı duyarlıdır ve düşük dozlarda
toksisite meydana gelebilir.
- Prinzmetal’s Anjini: Bu hastalarda, koroner kan akışı miyokardiyal enfarktüse neden
olabilecek süre ve büyüklükte düşebilir.
- Kan hacim eksikliğinden dolayı olan hipotansiyon.
- Hiperkapni, hipoksi ve tıkayıcı vasküler hastalık.
- Norepinefrin kardiyak kasların eksitabilitesini artırabilir ve kalp odacığının hızlı ve
düzensiz kontraksiyonlarına neden olabileceğinden EPİNOR, kloroform, siklopropan ve
halotan anestezisi sırasında kontrendikedir.
4.4. Özel kullanım uyarıları ve önlemleri
Kardiyovasküler sistem:
Alfa-agonist özelliklerinden dolayı, hipertansiyondan sakınmak için, norepinefrin infüze
edileceği zaman, kan basıncı ve akış hızı uygulama süresince istenen kan basıncı elde
edilinceye kadar sık sık kontrol edilmelidir. Kan hacminin düşüşünden sakınmak için,
norepinefrin sadece uygun kan hacim replasmanlarıyla birlikte kullanılmalıdır. Bunlar
4tedavinin sonunda hipotansiyonu indükleyebilir ve vazokonstrüksiyon veya vasküler
obstrüksiyona neden olabilir.
Kan:
Oksijen eksikliği veya kan karbonik gazlarının aşırı konsantrasyonlarında, EPİNOR kullanımı
kardiyak ritim bozukluklarına (nabzın hızlanması veya kalbin koordine olmayan ve efektif
olmayan kontraksiyonları) neden olabileceğinden EPİNOR doktor kararı olmadan
kullanılmamalıdır.
Ekstravazasyon:
Noradrenalin ciddi bir doku tahriş edicisidir ve sadece çok seyreltilmiş çözeltileri
kullanılmalıdır. Eğer mümkünse geniş bir venin içine merkezi olarak infüze edilmelidir ve
ekstravazasyondan kaçınmak için dikkat edilmelidir.
Hipertroidizm, diyabet, dar açılı glokom ve prostat hipertrofisinde dikkatli kullanılmalıdır.
EPİNOR yardımcı madde olarak sodyum metabisülfit içerir, bu ciddi aşırı duyarlılık
reaksiyonlarına ve bronkospazma neden olabilir.
EPİNOR her ampulde 1 mmol (23 mg)’dan daha az sodyum ihtiva eder; yani esasında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
EPİNOR, kloroform, siklopropan ve halotan anestezisi sırasında birlikte kullanılmamalıdır
(Bkz. 4.3. Kontrendikasyonlar). Aritmiler propranolol gibi B-adrenerjik bloklayıcı ilaç
uygulanması ile tedavi edilmelidir.
EPİNOR aşağıdaki ilaçları alan hastalarda potansiyel tehlikeli etkileşimler nedeniyle çok
dikkatli kullanılmalıdır:
- Atropin sülfat
- Trisiklik antidepresanlar (örn. İmipramin),
- Antihistaminikler (difenilhidramin, tripelennamin, deksklorfeniramin),
- Ergotamin türevi bazı alkaloidler, guanethidin veya metildopa, norepinefrinin vazopressör
etkisini potansiyalize edebilirler ve ciddi ve inatçı hipertansiyona neden olabilirler.
- MAOI (monoamin oksidaz) inhibitörleri ile ciddi ve uzamış hipertansiyon meydana
gelebilir.
- Yüksek miktarda dijitalin ve kinidin, aritmilere neden olabilir.
- Furosemid ve diğer diüretikler, norepinefrine arteriyel cevabı azaltabilir.
Damarlardaki α adrenerjik etkiden kaynaklanan vazopressör etki fentolamin mezilat gibi
α-bloklayıcı ajanın eş zamanlı uygulanması ile azaltılabilir. Bir β bloklayıcı ajanın
(propranolol) uygulanması kalp üzerindeki ilacın uyarıcı etkisinin (β adrenerjik etkiden
1
gelen) azalmasına neden olurken, arteriolar dilatasyonun azalmasını (β adrenerjik etkiden
2
gelen) takip eden hipertansör etki de artar.
54.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
EPİNOR’un doğum kontrol yöntemleri üzerine etkisi olup olmadığına dair herhangi bir veri
bulunmamaktadır.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum, doğum sonrası gelişim üzerindeki etkiler bakımından yetersizdir.
Gebelerde kullanım için güvenliği kanıtlanmamıştır. Bu nedenle hamilelikte, çok gerekli ise
kullanılmalıdır. Norepinefrin plasentadaki kan sirkülasyonunu azaltacağından fetüsün kalp
ritminde yavaşlamaya neden olabilir. Ayrıca, uterus kasılma oranını artırabilir ve gebeliğin
son döneminde fetüsün boğulmasına neden olabilir. Bu nedenle, EPİNOR’un sağlayacağı
klinik avantajların fetüste doğuracağı muhtemel risklerden daha fazla olduğu acil durumlarda
kullanılmalıdır.
Laktasyon dönemi
Norepinefrinin insan sütüyle atılıp atılmadığı bilinmemektedir. Norepinefrinin süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
EPİNOR tedavisinin durdurulup durdurulmayacağına/tedaviden kaçınılıp kaçınılmayacağına
ilişkin karar verilirken, emzirmenin çocuk açısından faydası ve EPİNOR tedavisinin emziren
anne açısından faydası dikkate alınmalıdır.
Üreme yeteneği/Fertilite
Norepinefrin ile hayvan reprodüksiyon çalışmaları yapılmamıştır.
4.7. Araç ve makine kullanımı üzerindeki etkiler
EPİNOR’un araç ve makine kullanımı üzerinde etkisi yoktur.
4.8. İstenmeyen etkiler
Bunlar; çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100),
seyrek (≥1/10.000 ila <1/1.000), çok seyrek (<1/10.000), bilinmiyor (eldeki verilerden
hareketle tahmin edilemiyor), olarak sınıflandırılır.
Sinir sistemi hastalıkları
Yaygın olmayan: Anksiyete, uykusuzluk, konfüzyon, sefalji, baş ağrısı, psikotik durum,
güçsüzlük, tremor, hipervijilans, anoreksi, bulantı ve kusma
Göz hastalıkları
Yaygın olmayan: Akut glokom: İridokorn açısının kapanmasına anatomik olarak ön yatkınlığı
olanlarda çok sıktır.
6Kardiyak hastalıklar
Yaygın: Taşikardi, bradikardi, aritmiler, palpitasyon, kalpteki β adrenerjik etkiden
1
kaynaklanan kardiyak kasın kontraktilitesinde artış, akut kardiyak yetmezlik.
Vasküler hastalıklar
Çok yaygın: Arteriyel hipertansiyon ve doku hipoksisi: Potent vazokonstriktör etkiden dolayı
iskemik hasar.
Solunum, göğüs bozuklukları ve mediastinal hastalıklar
Yaygın olmayan: Solunum yetmezliği ve güçlüğü, dispne.
Genel bozukluklar ve uygulama bölgesine ilişkin hastalıklar
Yaygın olmayan: Enjeksiyon bölgesinde irritasyon ve nekroz, uzuvlar ve yüzde soğukluk ve
solgunlukla sonuçlanabilecek kan damarlarının büzülmesi.
Kan hacim replasmanı yapılmazsa, kan basıncını devam ettirmek için sürekli norepinefrin
uygulaması aşağıdaki semptomlara neden olabilir:
- Ciddi perifer ve viseral vazokonstrüksiyon
- Renal kan çıkışında azalma
- İdrar üretiminde azalma
- Dokularda yetersiz oksijen düzeyi
- Kanda laktik asit seviyesinde artış
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptomlar
Doz aşımı baş ağrısı, ciddi hipertansiyon, solgunluk, anormal derecede yavaş nabız, periferal
dirençte artış ve düşük kalp debisine neden olur.
Aşırı doz durumlarında veya aşırı duyarlı insanlardaki olağan dozlarda, şu etkiler daha sık
gözükebilir: Hipertansiyon, fotofobi, retrosternal ağrı, solukluk, aşırı terleme ve kusma.
Norepinefrinin olası hayatı tehdit edici etkileri, onun doz ilişkili hipertansif etkisinden
kaynaklanmaktadır. Pulmoner ödem ve serebral hemoraji ile akut hipertansiyon meydana
gelebilir.
İntravenöz infüzyon sırasında norepinefrin ekstravazasyonu infüzyon alanının çevresinde
uyuşukluğa ve nekroza neden olabilir. Uzamış infüzyonları ekstremitelerin kangreni takip
edebilir. İnfüzyon bölgesinde bozulmuş sirkülasyon (ekstravazasyonlu veya
7ekstravazasyonsuz), sıcak sargı ve 5 mg/ml serum fizyolojik içindeki fentolamin çözeltisinin
infiltrasyonu ile hafifletilebilir.
Herhangi bir potent vazopressörün uzamış uygulaması plazma hacim deplesyonuna neden
olabilir, bu uygun sıvı ve elektrolit replasman tedavisi ile düzeltilebilir. Eğer plazma hacimleri
düzelmezse, norepinefrin tedavisi kesildiği zaman hipotansiyon tekrarlayabilir veya kan
basıncı, kan akımındaki azalmayla ciddi periferik ve viseral vazokonstrüksiyon riskiyle
devam edebilir.
Tedavi
Hastanın durumu stabilize oluncaya kadar uygulama kesilmelidir.
Antidot: Fentolamin mezilat gibi bir alfa-blokerin (5-10 mg) intravenöz uygulanması. Eğer
gerekirse bu doz tekrarlanabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Adrenerjik ilaçlar
ATC kodu: C01CA03
Norepinefrin, adrenal medullada sentezlenen endojen bir katekolamindir ve epinefrinin
biyokimyasal öncülüdür. Norepinefrin α-adrenerjik reseptörler üzerinde ağırlıklı olarak
doğrudan etki gösterir. Norepinefrin ayrıca kalp β- adrenerjik reseptörlerini de doğrudan
stimüle eder (β -adrenerjik reseptörleri) fakat bronşlarda veya periferal kan damarlarında
1
bulunmayanları (β -adrenerjik reseptörleri) etkilemez. Bununla birlikte, norepinefrin β
2 1
reseptörleri üzerinde epinefrin ve izoproterenol’den daha az etkilidir. Beta adrenerjik etkiler,
adenil siklaz aktivitesi stimülasyonundan oluşurken; α-adrenerjik etkilerin, adenil siklaz
enzimi inhibisyonuyla siklik adenozin-3’,5’-monofosfat (AMP) üretimi inhibisyonundan
oluşur.
Norepinefrinin terapötik dozlarının ana etkileri vazokonstrüksiyon ve kardiyak
stimülasyondur.
Kardiyovasküler etkiler: Norepinefrin, α-adrenerjik reseptörler üzerindeki etkileriyle kan
damarlarının hem direncini hem de kapasitansını daraltır. Toplam periferal direncin artışı,
sistolik ve diyastolik kan basıncının yükselmesiyle sonuçlanır.
Norepinefrin, miyokard üzerinde pozitif inotropik etki yaratarak kalpte β -adrenerjik
1
reseptörleri üzerinde etkili olur. Ayrıca sinoatriyal düğüm yoluyla pozitif kronotropik bir etki
göstermesine rağmen bu etki, artan arteriyal kan basıncına bir tepki olarak oluşan artmış vagal
aktivite ile giderilir ve genellikle bradikardi ile sonuçlanır. Bradikardi atropin ile engellenir.
Hipotansif hastalarda, norepinefrinin pozitif inotropik etkisiyle kalp debisi artabilir ve ilacın
presör etkilerine katkıda bulunabilir. Bununla birlikte, refleks bradikardi nedeniyle kalp debisi
değişebilir veya azalabilir. Eğer kalbe venöz dönüşü, artan periferal vasküler direncin bir
sonucu olarak azalırsa, ilacın uzatılmış kullanımını veya yüksek dozlarda uygulanmasını
takiben kalp debisinde bir düşüş oluşabilir.
85.2. Farmakokinetik özellikler
Genel özellikler
Emilim:
İntravenöz uygulamadan sonra hızlı bir biçimde presör bir yanıt meydana gelir. İlaç kısa
süreli bir etkiye sahiptir ve presör etkisi infüzyon kesildikten sonra 1-2 dakika içinde durur.
Dağılım:
Norepinefrin esas olarak sempatik sinir dokularına lokalize olur. İlaç plasentaya geçer fakat
kan-beyin bariyerini geçemez. Yaklaşık % 50 oranında plazma proteinlerine bağlanır.
Dağılım hacmi 0,09-0,4 L/kg’dır.
Biyotransformasyon:
Norepinefrinin farmakolojik etkileri öncelikle sempatik sinir uçlarında tutulumu ve
metabolize olmasıyla sona erer. Norepinefrin, katekol-O-metiltransferaz (COMT) ve
monoamin oksidaz (MAO) enzimlerini içeren reaksiyonlar kombinasyonu ile karaciğer ve
diğer dokularda metabolize olur. Majör metabolitler ikisi de inaktif olan normetanefrin ve
3-metoksi-4-hidroksi mandelik asittir (vanililmandelik asit, VMA). Diğer inaktif metabolitler
3-metoksi-4-hidroksifenilglikol, 3,4-dihidroksifenilglikol içerir.
Eliminasyon:
Norepinefrin metabolitleri öncelikle sülfat konjugatları olarak ve daha az oranda glukuronid
konjugatları olarak idrarla atılırlar. Sadece çok küçük bir miktar norepinefrin değişmeden
atılır.
5.3. Klinik öncesi güvenlilik verileri
Herhangi bir veri mevcut değildir.
6. FARMASÖTİK ÖZELLİKLERİ
6.1. Yardımcı maddelerin listesi
Sodyum metabisülfit
Sodyum klorür
Hidroklorik Asit (pH ayarlayıcı)
Sodyum Hidroksit (pH ayarlayıcı)
Enjeksiyonluk su
6.2. Geçimsizlikler
Norepinefrin; alkali çözeltiler veya oksidatif maddeler, barbitüratlar, klorfeniramin,
klorotiyazit, nitrofurantoin, novobiosin, fenitoin, sodyum bikarbonat, sodyum iyodür,
streptomisin, insülin (bir geçimsizlik bildirilmiştir) ile geçimsizdir.
Norepinefrinin gliserol, asetoasetat, β-hidroksibutirat ve glukoz’un dolaşımdaki seviyelerini
artırdığı gösterilmiştir. Plazma insülini, laktat, piruvat ve alanin seviyeleri norepinefrin ile
düşer.
EPİNOR plazma veya tam kan ile karıştırılmamalıdır, ayrı ayrı uygulanmalıdır.
96.3. Raf ömrü
24 ay (açılmamış ampul)
Ampul açıldıktan sonra hemen seyreltilmelidir. Mikrobiyolojik açıdan bakıldığında, ürün
seyreltildikten sonra hemen kullanılmalıdır. Seyreltildiğinde (% 5 dekstroz veya % 5 dekstroz
ve % 0,9 sodyum klorür çözeltisi karışımı ile) 25ºC’nin altındaki oda sıcaklığında
saklandığında, 24 saat içinde kullanılmalıdır.
6.4. Saklamaya yönelik özel tedbirler
2-8ºC arasındaki sıcaklıklarda buzdolabında, kutu üzerinde belirtilen son kullanma tarihine
kadar ışıktan koruyarak saklanmalıdır.
Seyreltilen ürünün saklama koşulları için kısım 6.3’e bakınız.
6.5. Ambalajın niteliği ve içeriği
Karton kutuda 10 adet 4 ml çözelti içeren amber renkli tip I cam ampul.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık madde materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıklarının Kontrolü Yönetmelikleri”ne uygun olarak
imha edilmelidir.
7. RUHSAT SAHİBİ
TÜM EKİP İLAÇ A.Ş.
İstanbul Tuzla Kimya Organize Sanayi Bölgesi
Aromatik Cad. No: 55 – 34956 – Tuzla / İSTANBUL
Tel. no: 0216 593 24 25 (Pbx) Faks no: 0216 593 31 41
8. RUHSAT NUMARASI (LARI)
2016/846
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 22.11.2016
Ruhsat yenileme tarihi:
10. KÜB’ÜN YENİLENME TARİHİ
10