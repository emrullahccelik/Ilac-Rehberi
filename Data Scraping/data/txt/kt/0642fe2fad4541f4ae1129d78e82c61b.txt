1/7 
 KULLANMA TALİMATI  
 
TAEK -PHT FDG  (18F) I.V ENJEKSİYONLUK ÇÖZELTİ İÇEREN FLAKON  
Damar içine uygulanır.  
Etkin madde : 
Florodeoksiglukoz (18F) :  740 ile 11 100 arasında MBq/mL  
Her bir flakondaki f lorodeoksiglukoz (18F) aktivitesi kalibrasyon tarih ve saatinde 740 -11100 
MBq arasında değişir.  
Yardımcı maddeler : 
Enjeksiyonluk su  
Bu ilaç size uygulanmaya başlanmadan önce bu KULLANMA TALİMATINI  dikkatlice 
okuyunuz. Çünkü sizin için önemli bilgiler içermektedir . 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza sorunuz.  
 Bu talimatta yazılanlara aynen uyunuz. İlaç hakkında size önerilen dozun dışında  
        yüksek veya düşük doz kullanmayınız.  
 
Bu Kullanma Talimatında : 
1. TAEK -PHT FDG  (18F) nedir ve ne için kullanılır?  
2. TAEK -PHT FDG  (18F) kullanmadan önce dikkat edilmesi gerekenler  
3. TAEK -PHT FDG  (18F) nasıl kullanılır?  
4. Olası yan etkiler nelerdir?  
5. TAEK -PHT FDG  (18F)’in saklanması  
 
Başlıkları yer almaktadır.  
 
1. TAEK -PHT FDG  (18F) nedir ve ne için kullanılır?  
 
TAEK -PHT FDG (18F) sadece teşhis amacıyla kullanılan radyoaktif bir ilaçtı r 
(Radyofarmasötik) ve Florodeoksiglukoz adı verilen bir etkin madde içerir. Bu ilaç yalnızca 
hastalığın teşhis edilmesine yardımcı olması için damar içine uygulanarak kullanılır.  
 
Tarama yapılmadan önce verilir ve bir özel kamera ile vücudunuzun içinin bir bölümünün 
görülmesine yardımcı olur. B u tarama vücudunuzun bir çok kısmında, ör neğin beyin, baş ve  
boyun, tiroid, akciğerler, göğüs, pankreas, bağırsak, rektum, overler, özofagus, cilt, karaciğer  
ve kemiklerdeki hastalıkların saptanmasında ve değişikliklerin gösterilmesinde doktorunuza 
yardımcı olur.  
 
Bu tarama, doktorunuzun kalbinizin durumunu anlamasına veya bir kalp krizinden sonra 
kalpte  ne kadar hasar olduğunu görebilmesine yardımcı olabilir.  
 2/7 
 Bu tarama, epilepsi veya benzeri bir hastalığı olanlarda beynin etkilenen alanlarını görmeye 
yardımcı olur.  
 
Bu tarama, Alzheimer hastalığı ile diğer tipteki unutkanlık hastalıklarının birbirinden ayırt 
edilmesinde kullanılır.  
 
Bu ilaç, nedeni bilinmeyen ateş durumunda ve enfeksiyon odaklarının saptanmasında 
kullanılabilir.  
 
 
Doktorunuz veya hemşirenizi vücudunuzun hangi bölgesinin t aranacağını size bildirecektir.  
 
TAEK -PHT FDG  (18F) koruyucu  kurşun  zırh içinde renksiz cam şişede bulunur.  
 
2. TAEK -PHT FDG  (18F)’i kullanmadan önce dikkat edilmesi gerekenler  
TAEK -PHT FDG  (18F)’i aşağıdaki durumlarda KULLANMAYINIZ  
Eğer;  
- Etkin maddeye (florodeoksiglukoz) karşı alerjiniz (aşırı hassasiyet -hipersensitivite)  varsa  
TAEK -PHT FDG  (18F)size uygulanmamalıdır. Emin değilseniz doktorunuz veya 
hemşirenizle  konuşunuz.  
- Kan glukoz düzeyi kontrol altına alınamayan şeker (diyabet) ha stası iseniz doktorunuz size 
bu ilacı uygulamamalıdır.  
- Hamile iseniz TAEK -PHT FDG  (18F) size uygulanmamalıdır.  
- Emziriyorsanız TAEK -PHT FDG  (18F) size uygulanmamalıdır.  
 
TAEK -PHT FDG  (18F)’i aşağıdaki durumlarda DİKKATLİ KULLANINIZ  
Eğer aşağıdaki durumlardan biri sizin için söz konusu ise doktorunuza veya hemşireniz e 
söyleyiniz;  
- Radyoterapi veya kemoterapi alıyorsanız veya daha önce bu tedavileri aldıysanız TAEK -
PHT FDG  (18F)  ile yapılan ince lemenin sonuçları etkilenebilir.  
- Son zamanlarda kemoterapi tedavisi aldıysanız, hatalı negatif sonuçları önlemek için bu ilaç  
uygulanmasından önce en az 4 -6 haftanın geçmesi gerekmektedir.  
- Böbrek yetmezliğiniz varsa radyasyona daha fazla maruz kalmanız söz konusu olacağı için  
doktorunuz ha stalığınızı dikkatle değerlendirecektir.  
- Şeker hastasıysanız, bu durumu mutlaka doktorunuza söyleyiniz. Tetkik öncesinde kan 
glukoz  düzeyinize bakılmalıdır.  
- Enfeksiyon veya bir iltihabi hastalığınız varsa lütfen doktorunuza söyleyiniz.  
- Hamilelik şüph esi var ise ilacı kullanmadan önce test yaptırınız.  
 
Bu uyarılar geçmişteki bir dönemde dahi olsa , sizin için  geçerli ise lütfen doktorunuza  
danışınız.  
 
 
 3/7 
  
TAEK -PHT FDG  (18F)’i kullanmadan önce  
- Uygulamanın ilk saatinde mümkün olduğunca sık idrara çıkabilmeniz için, tarama öncesinde  
bol miktarda su içiniz.  
- TAEK -PHT FDG  (18F) uygulaması öncesinde ağır fiziksel aktiviteden kaçınınız.  
- Karanlık ve gürültüsüz bir ortamda gerçekleştirilecek nörolojik tarama öncesi uygun bir  
istirahat periyodu geçirmeniz gerekmektedir.  
- Uygulamadan önce en az 4 saat süresince bir şey yemeyiniz.  
 
TAEK -PHT FDG  (18F)’in yiyecek ve içeceklerle kullanılması  
Taramaya kadar geçen sürede;  
- Uygulamadan önce en az 4 saat süresince bir şey yemeyiniz ve glukoz tipi şeker  içeren  
içecekler tüketmeyiniz.  
- Uygulama öncesinde ve sonrasında size bol miktarda su veya glukoz içermeyen diğer sıvılar  
verilecektir. Böylece idrara çıkma sıklığını ve miktarı artırılarak ilacın vücuttan atılımı  
hızlandırılmaktadır.  
- İlacı uygulamadan  önce doktorunuz kan şekerinizi ölçecektir, çünkü kan glukoz düzeyinizin  
yüksek olması (hiperglisemi) doktorunuzun taramayı yorumlamasını zorlaştırabilir.  
 
Hamilelik  
İlacı kullanmadan önce doktorunuza veya eczacınıza danışınız.  
Eğer hamile olma ihtimaliniz varsa, adet döneminiz geciktiyse veya emziriyorsanız, TAEK -
PHT FDG  (18F)  size uygulanmadan önce doktorunuza bilgi veriniz.  
 
Hamilelik döneminde bu ilaç kullanılmaz.  
Hamile olduğunuzdan şüpheleniyorsanız hemen doktorunuza veya  eczacınıza danışınız.  
Emzirme  
İlacı kullanmadan önce doktorunuza veya eczacınıza danışınız.  
Emzirme döneminde bu ilaç kullanılmaz.  
Araç ve makine kullanımı  
TAEK -PHT FDG (18F) uygulamasının araç ve makine kullanma üz erine olumsuz bir etki 
gösterme olasılığı yoktur . 
 
TAEK -PHT FDG  (18F)’in içeri ğinde bulunan bazı yardımcı maddeler hakkında önemli 
bilgiler  
TAEK -PHT FDG  (18F) hacim tamamlayıcı olarak enjeksiyonluk su içerisinde bulunmaktadır.  
Diğer ilaçlarla birlikte kullanımı  
- Kan glukoz düzeyini  etkileyen tüm ilaçlar test hassasi yetini etkilemektedir. Örneğin ; iltihaba  
karşı etkili ilaçlar (prednisolon, deksametazon veya hidrokortizon gibi kortikosteroidler),  
epilepside kullanılan ilaçlar (valproat, karbamazepin, fenitoin, fenobarbital), sinir s istemini  4/7 
 etkileyen ilaçlar (adrenalin, noradrenalin veya dopamin gibi katekolaminler). Bu nedenle  
kullandığınız ilaçlarınızı uygulama öncesinde doktorunuza söyleyiniz.  
- Koloni -Stimüle edici Faktörler (Colony -Stimulating factors - CSFs) uygulandığı durumlar da, 
birkaç günlük süreyle kemik iliği ve dalakta FDG tutulumunda artış görülmektedir.  
- Glukoz ve insülin, uygulamaları da FDG’nin hücre içine geçişi üzerinde etki etmektedir.  
- Bitkisel ilaçlar.  
 
Eğer reçeteli ya da reçetesiz herhangi bir ilacı şu anda ku llanıyorsanız veya son zamanlarda  
kullandınızsa lütfen doktorunuza veya eczacınıza bunlar hakkında bilgi veriniz.  
 
3. TAEK -PHT FDG  (18F) nasıl kullanılır?  
RADYOFARMASÖTİKLER SADECE NÜKLEER TIP UZMANLARI TARAFINDAN  
NÜKLEER TIP MERKEZLERİNDE UYGULANMALIDIR.  
 
Radyofarmasötik ürünlerin kullanımı, taşınması ve imha edilmesi için özel yasalar  
bulunmaktadır. TAEK -PHT FDG  (18F) sadece özel kontrollü alanlarda ku llanılabilir. Bu ürün 
sadece bu konuda özel eğitim alan kişiler tarafından taşınacak ve size uy gulanaca ktır. Bu 
kişiler ürünün güvenli kullanımı için size gerekli bilgileri verecektir.  
 
Uygun kullanım ve doz/uygulama sıklığı için talimatlar  
İstenen bilgiyi elde etmek için mümkün olan en düşük miktarda ilaç kullanacaktır. 
Doktorunuz  sizin için uygun olan dozu belirleyecek ve uygulayacaktır.  
Bir yetişkin için önerilen uygulanacak miktar genellikle 100 ile 400 MBq arasındadır (bu 
miktar  hastanın vücut ağırlığı, görüntüleme için kullanılan kamera ve görüntüleme şekline 
bağlı olarak  değişir). Megabekerel (MBq)  radyoaktiviteyi ifade etmek için kullanılan bir 
birimdir.  
 
Çocuklarda kullanım  
Çocuklarda kullanılması durumunda da, uygulanacak miktar çocuğun vücut ağırlığına göre  
belirlenecektir.  
 
Uygulama yolu ve metodu :  
TAEK -PHT FDG  (18F) damar içine (intravenöz) uygulanır.  
- TAEK -PHT FDG  (18F) daima hastane veya klinikte Nükleer Tıp Bölümlerinde 
uygulanmalıdır.  
- Doktorunuzun testi gerçekleştirmesi için tek enjeksiyon yeterlidir.  
- Enjeksiyondan sonra tamamen gevşemeniz ve okumadan veya konuşmadan hareketsiz  
kalmanız istenebilir. Bunun nedeni taramadan önce adalelerdeki gerilimi azaltmaktır.  
- Ayrıca, su içmeniz ve taramadan hemen önce idrar yapmanız istenebilir.  
- İlacın güvenli kullanımı ile ilgili her konuda size bilgi verilecektir.  
Doktorunuz hastalığınıza  bağlı olarak ilacınızın dozunu belirleyecek ve size uygulayacaktır.  
 
Görüntü alınırken, tamamen dinlenme pozisyonunda olmanız gerekir. Hareket etmemeli 
ve konuşmamalısınız.  
 
 
 5/7 
 İşlemin süresi:  
Doktorunuz tarama işleminin olağan süresi ile ilgili size bilgi verecektir.  
TAEK -PHT FDG  (18F) görüntü elde edilmeden 45 -60 dakika önce, d amar (ven) içine tek  
enjeksiyon şeklinde uygu lanır. Kamera ile görüntü elde etme 30 ila 60 dakika sürmektedir.  
 
TAEK -PHT FDG  (18F) ile ilgili önemli bilgiler:  
TAEK -PHT FDG  (18F) uygulandığında radyoaktiviteye maruz kalacaksınız.  
- Doktorunuz size ilacı uygulamadan önce daima sizin için olası risk ve yararları göz önüne  
alacaktır.  
- TAEK -PHT FDG  (18F) size uygula ndıktan sonra mümkün olduğunca sık aralıklarla idrara  
çıkmanız öneril ecektir. Böylelikle radyoaktivite vücudunuzdan uzaklaştırılmış olacaktır.  
- Doktorunuz TAEK -PHT FDG  (18F) kullanımını takiben ilk 12 saat çocuklarla ve hamile 
kadınlarla yakın temastan kaçınmanızı önerecektir.  
 
Başka bir sorunuz varsa doktorunuza danışmaktan çekinmeyiniz.  
Eğer TAEK -PHT FDG  (18F)’nin etkisinin çok güçlü veya zayıf oldu ğuna dair bir izleniminiz 
varsa doktorunuz veya eczacınız ile konuşunuz.  
Kullanmanız gerekenden daha fazla TAEK -PHT FDG  (18F) kullandıysanız:  
TAEK -PHT FDG  (18F) hastanede veya klinikte Nükleer Tıp Uzmanı tar afından dikkatle 
kontrol edilir ve tek doz şeklinde size uygulanır. Bu nedenle fazla doz verilmesi olası değildir. 
TAEK -PHT FDG  (18F) kullanımı ile ilgili herhangi bir endişeniz varsa doktorunuz ile 
konuşmalıs ınız. 
 
Bu durumda doktorunuz sizi bol sıvı almanız ve sık idrara çıkarak ilacın vücuttan atılımı nı 
hızlandırmanız konusunda bilgilendirecektir.  
 
TAEK -PHT FDG  (18F)’i kullanmayı unutursanız:  
TAEK -PHT FDG  (18F) tanı amacıyla doktor tarafından uygulandığından bu durum geçerli 
değildir.  
 
TAEK -PHT FDG  (18F) ile tedavi sonlandırıldığında oluşabilecek etkiler:  
Uygulama sonrası herhangi bir etki gözlerseniz doktorunuz ile konuşunuz.  
 
4. Olası yan etkiler nelerdir?  
Tüm ilaçlarda olduğu gibi TAEK -PHT FDG  (18F)’nin içeriğinde bulunan maddelere duyarlı 
olan kişilerde yan etkiler olabilir.  
 
TAEK -PHT FDG  (18F) kullanımından sonra gözlenen yan etkiler ile ilgili bir bildirim  
bulunmamaktadır. Uygulanan madde miktarı çok düşük olduğundan, başlıca risk 
radyasyondan  kaynaklanmaktadır. İyonize radyasyona maruz kalmanız, kansere veya 
kalıtımsal kusurlara  neden olabilir. Ancak doktorunuz ilacın uygulanmasından elde edilecek 
klinik faydaların,  radyasyona bağlı risklerden daha fazla olduğunu dikkate alarak ila cı size 
uygulamaktadır.  
 
 6/7 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda  hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri  www.titck.gov.tr sitesind e yer alan “İlaç Yan Etki Bildirimi” ikonuna tıklayarak ya da 
0 800 314  00 08 numaralı yan etki bildirim hattını arayarak Türkiye Farmakovijilans 
Merkezi’ne (TÜFAM)  bildiriniz. Meydana gelen yan etkileri bildirerek kullanmakta 
olduğunuz ilacın güvenliliği  hakkında daha fazla bilgi edinilmesine katkı sağlamış 
olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz . 
 
5. TAEK -PHT FDG  (18F)’in saklanması  
Sizin bu ürünü saklamanız gerekmeyecektir. Bu ürün uzman kişilerin sorumluluğunda, uygun  
yer ve koşullarda, radyoaktif maddeler ile ilgili ulusal mevzuata uygun olarak saklanmaktadır.  
TAEK -PHT FDG (18F)’i hastanelerde ve Nükleer Tıp merkezlerinde kurşun koruma kabı 
içind e 
30 0C’nın altında saklanmalıdır.  
Üretim tarih ve saatinden itibaren 14 saat içinde kullanılmalıdır.  
İşleme başlamadan önce flakon görsel olarak kontrol edilmelidir.  
Çözeltinin partiküler madde içerip içermediği ve berraklığı görsel olarak kontrol edilmelidir.  
Berrak olmayan çözelti kullanılmamalıdır.  
 
Son kullanma tarihiyle uyumlu olarak kullanılmalıdır.  
Ambalajındaki son kullanma tarihinden sonra TAEK -PHT FDG  (18F) Enj. Çöz.  
kullanılmamalıdır.  
Hastane personeli, ürünün uygun şekilde saklandığını garantilemelidir. Ayrıca ürün atıklarının  
uygun şekilde muamele edildiğini ve etiketinde bildirilen raf ömründen sonra 
kullanılmadığını  da garantilemelidir.  
 
Ruhsat sahibi:  TAEK SANAEM, Proton Hızlandırıcısı Tesisi  
  Saray Mah. Atom Cad. No: 27  
  Kazan/ANKARA  
Tel: (0312) 810 15 00  
  Faks: (0312) 815  43 01 
 
 7/7 
 Üretim yeri :  TAEK SANAEM, Proton Hızlandırıcısı Tesisi  
  Saray Mah. Atom Cad. No: 27  
  Kazan/ANKARA  
  Tel: (0312) 8 10 15 00  
  Faks:  (0312) 815  43 01 
Bu kullanma talimatı  28 / 04 /  2017   tarihinde onaylanmıştır.  