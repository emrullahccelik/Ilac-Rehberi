KISA ÜRÜN BİLGİSİ
1. BEŞERİ TIBBİ ÜRÜNÜN ADI
SMOFKABIVEN PERIPHERAL infüzyonluk emülsiyon
Steril
2. KALİTATİF VE KANTİTATİF BİLEŞİM
SMOFKABIVEN PERIPHERAL üç odalı torba sisteminden oluşmaktadır. Her torba, ambalaj
büyüklüğüne göre aşağıdaki kısmi hacimleri içermektedir.
1206 ml 1448 ml 1904 ml 1000 ml için
Glukoz %13 656 ml 788 ml 1036 ml 544 ml
Elektrolit içeren amino asit 380 ml 456 ml 600 ml 315 ml
çözeltisi
Yağ emülsiyonu 170 ml 204 ml 268 ml 141 ml
Etkin Maddeler:
Glukoz (monohidrat) 85 g 103 g 135 g 71 g
Alanin 5,3 g 6,4 g 8,4 g 4,4 g
Arjinin 4,6 g 5,5 g 7,2 g 3,8 g
Glisin 4,2 g 5,1 g 6,6 g 3,5 g
Histidin 1,1 g 1,3 g 1,8 g 0,93 g
İzolösin 1,9 g 2,3 g 3,0 g 1,6 g
Lösin 2,8 g 3,3 g 4,4 g 2,3 g
Lizin (asetat) 2,5 g 3,0 g 4,0 g 2,1 g
Metionin 1,6 g 1,9 g 2,6 g 1,3 g
Fenilalanin 1,9 g 2,3 g 3,1 g 1,6 g
Prolin 4,2 g 5,1 g 6,7 g 3,5 g
Serin 2,5 g 3,0 g 3,9 g 2,1 g
Taurin 0,38 g 0,46 g 0,60 g 0,32 g
Treonin 1,7 g 2,0 g 2,6 g 1,4 g
Triptofan 0,76 g 0,91 g 1,2 g 0,63 g
Tirozin 0,15 g 0,17 g 0,24 g 0,12 g
Valin 2,4 g 2,9 g 3,7 g 2,0 g
Kalsiyum klorür (dihidrat) 0,21 g 0,26 g 0,34 g 0,18 g
Sodyum gliserofosfat (hidrat) 1,6 g 1,9 g 2,5 g 1,3 g
Magnezyum sülfat (heptahidrat) 0,46 g 0,55 g 0,72 g 0,38 g
Potasyum klorür 1,7 g 2,0 g 2,7 g 1,4 g
Sodyum asetat (trihidrat) 1,3 g 1,6 g 2,0 g 1,1 g
Çinko sülfat (heptahidrat) 0,005 g 0,006 g 0,008 g 0,004 g
Soya fasulyesi yağı (rafine) 10,2 g 12,3 g 16,1 g 8,5 g
Orta zincirli trigliseridler 10,2 g 12,3 g 16,1 g 8,5 g
Zeytinyağı (rafine) 8,5 g 10,1 g 13,4 g 7,0 g
Balıkyağı 5,1 g 6,1 g 8,0 g 4,2 g
(Omega-3 yağ asitlerinden zengin)
11206 ml 1448 ml 1904 ml 1000 ml için
• Karbonhidratlar
- Glukoz (anhidr) 85 g 103 g 135 g 71 g
• Amino asitler 38 g 46 g 60 g 32 g
• Azot 6,2 g 7,4 g 9,8 g 5,1 g
• Lipidler 34 g 41 g 54 g 28 g
• Enerji içeriği
- Toplam (yaklaşık) 800 kcal 1000 kcal 1300 kcal 700 kcal
3,3 MJ 4,0 MJ 5,4 MJ 2,9 MJ
- Protein olmayan (yaklaşık) 700 kcal 800 kcal 1100 kcal 600 kcal
2,9 MJ 3,5 MJ 4,6 MJ 2,5 MJ
• Elektrolitler
- sodyum 30 mmol 36 mmol 48 mmol 25 mmol
- potasyum 23 mmol 28 mmol 36 mmol 19 mmol
- magnezyum 3,8 mmol 4,6 mmol 6,0 mmol 3,2 mmol
- kalsiyum 1,9 mmol 2,3 mmol 3,0 mmol 1,6 mmol
- fosfat1 9,9 mmol 11,9mmol 15,6 mmol 8,2 mmol
- çinko 0,03 mmol 0,03 mmol 0,05 mmol 0,02 mmol
- sülfat 3,8 mmol 4,6 mmol 6,1 mmol 3,2 mmol
- klor 27 mmol 32 mmol 42 mmol 22 mmol
- asetat 79 mmol 96 mmol 125 mmol 66 mmol
• Ozmolalite 950 mOsmol/kg su (yaklaşık)
• Ozmolarite 850 mOsmol/L (yaklaşık)
• pH (karıştırma sonrası) 5,6 (yaklaşık)
1 Hem yağ emülsiyonundan hem de amino asit çözeltisinden gelen katkı.
Yardımcı maddeler:
Sodyum oleat 0,3 mg/ml (sadece yağ emülsiyonu içerisinde)
Sodyum hidroksit (sadece yağ emülsiyonu içerisinde pH’ı 8’e ayarlamak için yeterli
miktarda)
Yardımcı maddeler için 6.1’e bakınız.
3. FARMASÖTİK FORM
İnfüzyonluk emülsiyon
Glukoz ve amino asit çözeltileri, berrak, renksiz veya sarımtıraktır ve partikülsüzdür. Lipid
emülsiyonu beyaz ve homojendir. 3 bölmenin karıştırılmasından sonra ürün beyaz bir
emülsiyon şeklinde görünür.
4. KLİNİK ÖZELLİKLER
4.1. Terapötik endikasyonlar
Oral veya enteral beslenmenin mümkün olmadığı; yetersiz veya kontrendike olduğu
durumlarda yetişkin hastaların ve 2 yaş üzerindeki çocukların parenteral beslenme
tedavilerinde endikedir.
4.2. Pozoloji ve uygulama şekli
2Pozoloji:
3 odanın karıştırılmasından sonra ürünün görünüşü beyaz emülsiyondur.
Hastanın yağı elimine edebilme, azot ve glukozu metabolize edebilme durumu ve beslenme
ihtiyacı, dozaj ve infüzyon hızını ayarlamada yönlendirici olmalıdır. (Bkz. Bölüm 4.4).
Doz, hastanın klinik durumu, vücut ağırlığı (v.a.), nutrisyonel ve enerji ihtiyaçlarına, ilave
oral/enteral alıma göre dozun ayarlanmasına dayalı kişiye özel olarak belirlenmelidir.
Vücut protein kütlesi idamesi için azot gereksinimi hastanın durumuna bağlıdır (örn.
beslenme durumu ve katabolik stres derecesi veya anabolizma).
Yetişkinler
İhtiyaçlar, normal nütrisyon durumunda veya hafif katabolik stres halinde 0,6-0,9 g amino asit
kg va/gündür (0,10-0,15 g azot/kg va/gün). Malnütrisyonlu veya malnütrisyonsuz orta –
yüksek metabolik stresli hastalarda, ihtiyaçlar 0,9-1,6 g amino asit/kg va/gün (0,15-0,25 g
azot/kg va/gün) aralığındadır. Bazı çok özel durumlarda (örneğin yanıklar veya belirgin
anabolizma), azot ihtiyacı daha da yüksek olabilir.
Doz:
20 ml – 40 ml SMOFKABIVEN PERIPHERAL/kg v.a./günlük dozaj aralığı 0,6-1,3 g amino
asit/kg va/gün (0,10-0,20 g azot/kg va/güne karşılık gelir) ve toplam enerjinin 14-28 kcal/ kg
va/ gününü (protein olmayan enerjiden 11-22 kcal/ kg va/ gün) sağlayacaktır. Bu enerji
miktarı hastaların büyük çoğunluğunun ihtiyaçlarını karşılamaktadır. Obez hastalarda doz,
tahmini ideal ağırlık baz alınarak belirlenmelidir.
İnfüzyon hızı:
Maksimum infüzyon hızı glikoz için 0,25 g/kg va/sa, amino asit için 0,1 g/ kg va/sa ve yağ
için 0,15 g/ kg va/sa’tir.
İnfüzyon hızı 3,0 ml/kg va/sa’i (0,21 g glukoz, 0,10 g amino asit ve 0,08 g yağ/ kg va/ sa’e
karşılık gelir) aşmamalıdır. Tavsiye edilen infüzyon süresi 14-24 saattir.
Maksimum günlük doz:
Maksimum günlük doz, hastanın klinik durumuna göre, hatta günden güne değişebilmektedir.
Tavsiye edilen maksimum günlük doz 40 ml/kg va/gün’dür.
Tavsiye edilen maksimum günlük doz 40 ml/kg va/gün, 1,3 g amino asit/kg va/gün (0.20 g
azot/kg va/güne karşılık gelir), 2,8 g glukoz/ kg va/ gün, 1,1 g yağ/ kg va/ gün ve 28 kcal/ kg
va/ günlük toplam enerji (protein olmayan enerjinin 22 kcal/ kg va/ günlük enerjiye karşılık
gelir) sağlayacaktır.
Pediyatrik popülasyon
Çocuklar (2-11 yaş)
Doz:
40 ml/kg va/güne kadar olan doz pediyatrik hastaların gereksinimlerine göre, ki bu yetişkin
hastalara göre daha çeşitlidir, düzenli olarak ayarlanmalıdır.
3İnfüzyon hızı:
Tavsiye edilen maksimum infüzyon hızı 3,0 ml/kg va/sa’tir (0,10 g amino asit/kg/sa, 0,21
g/glukoz/kg/sa ve 0,08 g yağ/kg/sa’e karşılık gelir). Tavsiye edilen infüzyon süresi 12-24
sa’tir.
Eğer tavsiye edilen maksimum günlük doz kullanılması halinde, dozun tavsiye edilen
maksimum infüzyon hızını geçmemesi için, özel durumlar hariç, en az 13 sa’lik bir süre
boyunca infüze edilmelidir.
Maksimum günlük doz:
Maksimum günlük doz hastanın klinik durumuna göre çeşitlilik gösterir ve hatta günden güne
değişebilir. Tavsiye edilen maksimum günlük doz 40 ml/kg va/gündür. Tavsiye edilen bu
maksimum günlük doz 40 ml/kg va/gün, 1,3 g amino asit/kg va/gün (0.2 g azot/kg va/güne
karşılık gelir), 2,8 g glukoz/kg va/gün, 1,1 g yağ/kg va/gün ve 28 kcal/kg va/günün toplam
enerji içeriğini (protein olmayan enerjinin 22 kcal/kg va/gününe karşılık gelir) sağlayacaktır.
Adölesanlar (12-16/18 yaş)
SMOFKABIVEN PERIPHERAL, adölesanlarda yetişkinlerde olduğu gibi kullanılabilir.
Uygulama sıklığı ve süresi:
Tavsiye edilen infüzyon süresi yetişkin ve adölenslarda 14-24 saattir, çocuklarda ise 12-24
saattir.
Uygulama şekli:
İntravenöz infüzyon, periferal veya santral ven içine uygulanır.
SMOFKABIVEN PERIPHERAL’in üç farklı ambalaj boyutu, orta düzeyde artmış veya bazal
nütrisyonel ihtiyacı olan hastalar için tasarlanmıştır. Total parenteral nütrisyon için, eser
elementler, vitaminler ve bazı durumlarda elektrolitler (SMOFKABIVEN PERIPHERAL’de
halen mevcut olan elektrolitler dikkate alınarak) hastanın ihtiyacına göre SMOFKABIVEN
PERIPHERAL’e eklenmelidir.
Özel popülasyonlara ilişkin ek bilgiler:
Böbrek/Karaciğer yetmezliği: Böbrek yetmezliği ve karaciğer fonksiyonu bozuklukları olan
hastalarda görülebilen bozulmuş lipid metabolizması durumlarında ihtiyatla verilmelidir.
Pediyatrik popülasyon: SMOFKABIVEN PERIPHERAL’deki amino asit çözeltisinin
bileşiminden dolayı, yeni doğanlarda veya 2 yaşın altındaki çocuklarda kullanım için uygun
değildir. Şu anda, SMOFKABIVEN PERIPHERAL’in çocuklarda (2 yaştan 16/18 yaşa
kadar) kullanımı hakkındaki klinik deneyim mevcut değildir.
Geriyatrik popülasyon: Veri yoktur.
4.3. Kontrendikasyonlar
- Balık, yumurta, soya veya yer fıstığı proteinlerine veya etkin maddelerden ya da bölüm
6.1’de listelenen yardımcı maddelerden herhangi birisine aşırı duyarlılık durumunda,
- Şiddetli hiperlipidemi,
4- Şiddetli karaciğer yetmezliği,
- Şiddetli kan koagülasyon bozuklukları,
- Konjenital aminoasit metabolizma bozuklukları,
- Hemofiltrasyon veya diyaliz ile tedavi edilmeyen, şiddetli böbrek yetmezliği,
- Akut şok,
- Kontrol edilemeyen hiperglisemi,
- Ürünün içerdiği elektrolitlerden herhangi birinin serum düzeyinin patolojik seviyede
yüksekliği,
- İnfüzyon tedavisinin genel kontrendikasyonları: akut pulmoner ödem, hiperhidrasyon ve
dekompanse kalp yetmezliği,
- Hemofagositotik sendrom,
- Stabil olmayan koşullar (örn. ciddi post-travmatik durumlar, kompanse edilmemiş
diabetes mellitus, akut miyokard enfarktusü, inme, emboli, metabolik asidoz, ciddi
sepsis, hipotonik dehidrasyon ve hiperozmolar koma)
- İnfant ve 2 yaşın altındaki çocuklarda
4.4. Özel kullanım uyarıları ve önlemleri
Her hastanın yağları elimine etme kapasitesi farklı olduğundan, klinisyenin rutin yöntemlerine
uygun şekilde takip edilmelidir. Bu takip genellikle trigliserid seviyeleri kontrol edilerek
yapılır. İnfüzyon esnasında serumdaki trigliserid konsantrasyonu 4 mmol/l’ yi geçmemelidir.
İlacın aşırı dozda verilmesi aşırı yağ yükleme sendromuna neden olabilir (Bkz. 4.8) .
Lipid metabolizmasının bozuk olduğu durumlarda SMOFKABIVEN PERIPHERAL dikkatle
verilmelidir. Bu durumlar, renal fonksiyon bozukluğu, diabetes mellitus, pankreatit, karaciğer
fonksiyon bozukluğu, hipotiroidizm ve sepsis hastalarında ortaya çıkabilir.
Bu tıbbi ürün nadiren alerjik reaksiyonlara sebep olabilen soya yağı, balık yağı ve yumurta
fosfolipidleri içerir. Soya fasulyesi ile yer fıstığı arasında çapraz alerjik reaksiyonlar
gözlenmiştir.
Çok hızlı infüzyon uygulamaları ile ilişkili risklerden kaçınmak için, mümkünse volümetrik
bir pompa kullanılarak, sürekli ve iyi kontrollü bir infüzyon kullanılması tavsiye edilir.
Elektrolit ve sıvı dengesindeki düzensizlikler (örneğin anormal yüksek veya düşük elektrolit
serum seviyeleri) infüzyona başlanmadan önce düzeltilmelidir.
SMOFKABIVEN PERIPHERAL, elektrolit tutulmasına eğilimi olan hastalara dikkatle
verilmelidir. Herhangi bir intravenöz infüzyonun başlangıcında özel klinik izleme gereklidir.
Anormal bir belirti görülürse, infüzyon durdurulmalıdır.
Herhangi bir periferal ven kullanımını enfeksiyon riskini arttırdığından, kateter uygulaması ve
manipülasyonu sırasında herhangi bir kontanimasyonu önlemek için sıkı aseptik önlemler
alınmalıdır.
Serum glukozu, elektrolitler ve ozmolaritenin yanı sıra, sıvı dengesi, asit-baz durumu ve
karaciğer enzim testleri de izlenmelidir.
Yağların uzun süreli uygulamasında, kan hücresi sayısı ve koagülasyon takip edilmelidir.
5Böbrek yetmezliği olan hastalarda, hiperfosfatami ve hiperkalemiyi önlemek için fosfat ve
potasyum alımı dikkatle kontrol edilmelidir.
İlave edilecek her bir elektrolitin miktarı, hastanın klinik durumuna ve serum seviyelerinin
sıklıkla izlenmesine bağlıdır.
Parenteral nütrisyon; laktik asidozda, yetersiz hücresel oksijen depolanmasında ve serum
ozmolaritesindeki artışlarda ihtiyatla verilmelidir.
Herhangi bir anaflaktik reaksiyon bulgu ya da belirtisinde (ateş, titreme, deri kızarıklığı ve
dispne gibi) infüzyon derhal kesilmelidir.
Dolaşımdaki kanda bulunan yağ yeterince arıtılmadan kan örneği alınırsa, SMOFKABIVEN
PERIPHERAL’in yağ içeriği belirli laboratuvar ölçümlerini (örneğin bilirubin, laktat
dehidrojenazı, oksijen doyumu, hemoglobin) etkileyebilir. Çoğu hastada kan, lipid
uygulanmayan 5-6 saatlik bir aralıktan sonra yağdan arınmış olur.
Amino asitlerin intravenöz infüzyonuna, başta bakır ve çinko olmak üzere eser elementlerin
üriner atılımı eşlik eder. Özellikle uzun süreli intravenöz nütrisyon sırasında, eser
elementlerin dozajının belirlenmesinde bu durum hesaba katılmalıdır. SMOFKABIVEN
PERIPHERAL ile birlikte uygulanan çinko miktarı da göz önüne alınmalıdır.
Beslenme bozukluğu olan hastalarda, parenteral nütrisyonun başlatılması kompartmanlar arası
sıvı değişimini hızlandırır, bu da pulmoner ödem ve konjestif kalp yetmezliğine; serum
potasyum, fosfor, magnezyum ve suda çözünebilir vitamin konsantrasyonunda bir düşüşe
neden olur. Bu değişiklikler 24-48 saat içinde meydana gelebilir, bu nedenle parenteral
beslenmenin dikkatli ve yavaş başlatılmasıyla birlikte sıvı, elektrolit, mineral, vitamin
düzeylerinin yakından izlenmesi ve ayarlanması tavsiye edilir.
SMOFKABIVEN PERIPHERAL psödoaglütinasyon riskinden dolayı, infüzyon setinden kan
ile aynı anda verilmemelidir.
Hiperglisemili hastalarda, eksojen insülin verilmesi gerekli olabilir.
Eğer infüzyon için periferal damarlar kullanılırsa, tromboflebit oluşabilir. Kateter yerleştirme
yeri, günlük olarak lokal tromboflebit belirtileri için değerlendirilmelidir.
Bu tıbbi ürün her 1000 ml’sinde 25 mmol sodyum içermektedir. Bu durum kontrollü sodyum
diyetinde bulunan hastalar için gözönünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
İnsülin gibi bazı ilaçlar, vücudun lipaz sistemi ile etkileşebilir. Fakat bu gibi etkileşmelerin
klinik önemi azdır.
Heparinin klinik dozları, dolaşıma geçici olarak lipoprotein lipaz salınmasına neden olur. Bu
öncelikle plazma lipolizinde artışa, sonrasında ise trigliserid klerensinde geçici bir azalmaya
neden olur.
6Soya fasulyesi yağı doğal olarak K vitamini içerir. Ancak, SMOFKABIVEN
1
PERIPHERAL’deki K vitamini konsantrasyonu, kumarin türevleri ile tedavi edilen
1
hastalarda koagülasyon sürecini anlamlı düzeyde etkilemeyecek kadar düşüktür.
Özel popülasyonlara ilişkin ek bilgilier
Veri yoktur.
Pediyatrik popülasyon
SMOFKABİVEN PERİPHERAL’deki amino asit çözeltisinin bileşiminden dolayı, yeni
doğanlarda veya 2 yaşın altındaki çocuklarda kullanım için uygun değildir. SMOFKABİVEN
PERİPHERAL’in çocuklarda (2 yaştan 16/18 yaşa kadar) kullanımı ile ilgili klinik deneyim
mevcut değildir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü
SMOFKABIVEN PERIPHERAL’ in çocuk doğurma potansiyeli bulunan kadınlarda
kullanımı ve doğum kontrolü üzerindeki etkilerine ilişkin yeterli veri mevcut değildir.
.
Gebelik dönemi
SMOFKABIVEN PERIPHERAL’ in gebe kadınlarda kullanımına ilişkin yeterli veri mevcut
değildir.
Hamilelik sırasında parenteral nütrisyon gerekli olabilir. SMOFKABIVEN PERIPHERAL
gerekli olmadıkça gebelik döneminde kullanılmamalıdır.
Laktasyon dönemi
SMOFKABIVEN PERIPHERAL’in emziren kadınlarda kullanımına ilişkin yeterli veri
mevcut değildir.
Emzirme sırasında parenteral nütrisyon gerekli olabilir. SMOFKABIVEN PERIPHERAL
emziren kadınlara ihtiyatla verilmelidir.
SMOFKABIVEN PERIPHERAL içinde yer alan etkin maddelerin insan sütüyle atılıp
atılmadığı bilinmemektedir. SMOFKABIVEN PERIPHERAL içinde yer alan etkin
maddelerin süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da SmofKabiven Peripheral tedavisinin durdurulup
durdurulmayacağına /tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve SMOFKABIVEN PERIPHERAL tedavisinin emziren
anne açısından faydası dikkate alınmalıdır.
Üreme yeteneği/ Fertilite
Hayvanlar üzerinde üreme toksisitesine dair çalışma bulunmamaktadır. (bkz. Bölüm 5.3)
İnsanlara yönelik potansiyel risk bilinmemektedir.
4.7. Araç ve makine kullanımı üzerindeki etkiler
Araç ve makine kullanmaya etkisi yoktur.
74.8. İstenmeyen etkiler
İstenmeyen etkilerin değerlendirilmesi, aşağıdaki görülme sıklıklarına dayanmaktadır:
Çok yaygın (≥1/10), yaygın (≥1/100 ila ≤1/10); yaygın olmayan (≥1/1,000 ila ≤1/100); seyrek
(≥1/10,000 ila ≤1/1,000); çok seyrek (≤1/10,000), bilinmiyor (eldeki verilerden hareketle
tahmin edilemiyor)
Bağışıklık sistemi hastalıkları
Seyrek: Aşırı duyarlılık reaksiyonları(örneğin anaflaktik veya anafilaktoid reaksiyonlar, deri
kızarıklığı, ürtiker, yüz kızarması, baş ağrısı)
Metabolizma ve beslenme hastalıkları
Yaygın olmayan: Karaciğer enzimlerinin serum seviyelerinde yükselme
Sinir sistemi hastalıkları
Yaygın olmayan: Baş dönmesi, baş ağrısı
Kardiyak hastalıklar
Seyrek: Taşikardi
Vasküler hastalıklar
Yaygın: Tromboflebit
Seyrek: Hipotansiyon, hipertansiyon
Solunum, göğüs bozuklukları ve mediastinal hastalıklar
Seyrek: Dispne
Gastrointestinal hastalıklar
Yaygın olmayan: İştah kaybı, mide bulantısı, kusma
Genel bozukluklar ve uygulama bölgesine ilişkin hastalıklar
Yaygın: Vücut sıcaklığında hafif artış
Yaygın olmayan: Üşüme, baş dönmesi, baş ağrısı
Seyrek: Sıcak veya soğuk hissi, solgunluk, siyanoz, ensede, sırtta, kemiklerde, göğüste ve
belde ağrı
Bu yan etkiler görülürse, SMOFKABIVEN PERIPHERAL’in infüzyonu durdurulmalı veya
mutlak endikasyon var ise azaltılmış dozlarda devam edilmelidir.
Trigliseridleri elimine etme kapasitesi bozulması, aşırı dozun neden olabileceği “aşırı yağ
yükleme sendromu”na yol açabilir. Metabolik aşırı yüklemenin olası belirtileri gözlenmelidir.
Nedeni genetik olabilir (bireysel farklı metabolizma) veya yağ metabolizması, devam eden
veya önceden olan hastalıklardan etkileniyor olabilir. Bu sendrom, önerilen infüzyon hızı
uygulansa dahi ciddi hipertrigliseridemi sırasında ortaya çıkabilir. Böbrek fonksiyon
yetmezliği veya enfeksiyon gibi hastanın klinik durumunda ortaya çıkan ani değişiklik nedeni
ile de oluşabilir. Aşırı yağ yükleme sendromu, hiperlipidemi, ateş, yağ infiltrasyonu, ikter ile
veya ikter olmaksızın hepatomegali, splenomegali, anemi, lökopeni, trombositopeni,
koagülasyon bozukluğu, hemoliz ve retikülositoz, anormal karaciğer fonksiyon testleri ve
8koma ile karakterizedir. Lipid emülsiyon infüzyonu kesilirse tüm semptomlar, genelde geri
dönebilir niteliktedir.
Diğer amino asit çözeltileri ile olduğu gibi, SmofKabiven’deki amino asit içeriği önerilen
infüzyon hızı aşıldığında istenmeyen etkilere neden olabilir. Bu etkiler, mide bulantısı, kusma,
titreme ve terlemedir. Amino asit infüzyonu, ayrıca vücut ısısında artışa neden olabilir. Renal
fonksiyonun bozulmuş olması durumunda azot içeren metabolit (örn. kreatinin, üre)
seviyesinde artış görülebilir.
Aşırı glukoz infüzyonu ile hastanın glukoz klerens kapasitesi aşılırsa, hiperglisemi
gelişecektir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlanlarının raporlanması büyük önem
taşımaktadır. Raporlarna yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)'ne bildirmeleri gerekmektedir.
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99).
4.9. Doz aşımı ve tedavisi
Bkz. bölüm 4.8; aşırı yağ yükleme sendromu, aşırı amino asit infüzyonu ve aşırı glukoz
infüzyonu.
Yağ veya amino asit doz aşımı semptomları oluşursa, infüzyon yavaşlatılmalı veya
durdurulmalıdır. Doz aşımı için spesifik antidot bulunmamaktadır. Solunum ve
kardiovasküler sisteme özel dikkat ile genel destekleyici önlemler acil olarak uygulanmalıdır.
Sıkı biyokimyasal izleme önemlidir ve spesifik anomallikler uygun bir şekilde tedavi
edilmelidir.
Hiperglisemi oluşursa, klinik duruma göre ya uygun bir insülin uygulaması ile ve/veya
infüzyon hızının ayarlanması ile tedavi edilmelidir.
Bununla beraber, aşırı doz, aşırı sıvı yüklenmesine, elektrolit dengesizliğine ve
hiperozmolaliteye neden olabilir.
Bazı nadir durumlarda, hemodiyaliz, hemofiltrasyon veya hemodiafiltrasyon tedavisi
düşünülebilir.
5. FARMAKOLOJİK ÖZELLİKLERİ
5.1. Farmakodinamik özellikleri
Farmakoterapötik grup: Parenteral nütrisyon için çözeltiler.
ATC Kodu: B05BA10
SMOFKABIVEN PERIPHERAL’in lipid emülsiyonu Smoflipid’tir ve partikül büyüklüğü ile
biyolojik özellikleri endojen şilomikronlar ile benzerdir. Smoflipid’in bileşenleri, soya yağı,
9orta zincirli trigliseridler, zeytinyağı ve balıkyağı, enerji içerikleri dışında, kendi
farmakodinamik özelliklerine sahiptirler.
Soya yağı, yüksek oranda esansiyel yağ asitleri içermektedir. Omega-6 soya yağ asidi soya
yağında en fazla bulunan yağ asididir (yaklaşık %55-%60). Bir omega-3 yağ asidi olan alfa-
linolenik asit yaklaşık %8 oranında bulunur. SMOFKABIVEN PERIPHERAL’in bu bölümü
hastaya gerekli miktarda esansiyel yağ asidi sağlar.
Orta zincirli yağ asitleri hızla okside olurlar ve vücuda hemen kullanılabilir enerji sağlarlar.
Zeytinyağı, esas olarak tekli doymamış yağ asitleri şeklinde enerji sağlar. Bu yağ asitleri,
kendilerine karşılık gelen çoklu doymamış yağ asitlerine oranla daha az peroksidasyona
uğramaya eğilimlidir.
Balıkyağı yüksek bir ekozapentaenoik asit (EPA) ve dokozahekzaenoik asit (DHA) içeriği ile
karakterizedir. DHA hücre zarlarının önemli bir yapısal bileşeniyken, EPA prostaglandinler,
tromboksanlar ve lökotrienler gibi eikozanoidlerin bir öncüldür.
Evde parenteral beslenmenin sağlandığı, uzun süreli nutrisyon desteğine ihtiyaç duyan
hastalarda, iki çalışma gerçekleştirilmiştir. Bu iki çalışmada da öncelikli amaç güvenliği
göstermektir. Bu çalışmalardan biri pediatrik hastalarda gerçekleştirilmiştir ve bu çalışmada
etkililik ikincil amaçtır. Hastalar yaş gruplarına ayrılmıştır (sırasıyla 1 ay-2 yaş ve 2-11 yaş).
Her iki çalışma da SMOFKABIVEN PERIPHERAL içeriğinde bulunan Smoflipid’in
güvenlik profilinin karşılaştırılan ürün olan Intralipid %20 ile benzer olduğu göstermiştir.
Pediatrik çalışmadaki etkililik beden kitle endeksi, boy, kilo artışı, prealbumin, retinol
bağlayıcı protein ve yağ asidi profili ile ölçülmüştür. 4 haftalık tedavi sonrası iki grup
arasında yağ asidi profili haricinde farklılık yoktur. SmofLipid kullanan hastalardaki yağ asidi
profili; plazma lipoproteinlerinde omega-3 yağ asitleri ve kırmızı kan hücresi
fosfolipidlerinde artışa yol açmıştır. Bu durum uygulanan lipid emülsiyonunun
kompozisyonunu yansıtmaktadır.
Gıdada protein yapıtaşları olan aminoasitler, doku proteini sentezi için kullanılmaktadır ve
arda kalan amino asitler farklı şekillerde metabolize olurlar. Çalışmalar amino asit
infüzyonunun termojenik etkisi olduğunu göstermiştir.
Glukozun normal beslenme durumunun idame ettirilmesi veya eksikliğin giderilmesine katkı
sağlamasının dışında bir farmakodinamik etkisi bulunmamaktadır.
5.2. Farmakokinetik özellikleri
Genel özellikler
Emilim:
Ürün parenteral yolla uygulanmakta olduğundan uygulanabilir değildir.
Dağılım:
Ürün parenteral yolla uygulanmakta olduğundan uygulanabilir değildir.
Biyotransformasyon:
İnfüze edilen amino asitlerin ve elektrolitlerin temel farmakokinetik özellikleri esas olarak
10normal besinlerle sağlanan amino asitler ve elektrolitlerinkiyle aynıdır. Ancak, diyet ile alınan
proteinin amino asitleri önce portal vene ve ardından sistemik dolaşıma girerlerken,
intravenöz olarak infüze edilen amino asitler sistemik dolaşıma doğrudan ulaşırlar.
İnfüze edilen glukozun farmakokinetik özellikleri esas olarak normal besinlerin sağladığı
glukozunkilerle aynıdır.
Eliminasyon:
SMOFKABIVEN PERIPHERAL’deki trigliseridin klerens/ eliminasyonu hızları farklı
olmakla birlikte karışım olarak Smoflipid, uzun zincirli trigliseridlerden (LCT) daha hızlı
elimine edilir. Zeytinyağı bileşenler arasında en düşük klerens hızına (LCT’den biraz daha
yavaş) ve orta uzunlukta zincirli trigliseridler (MCT) ise en yüksek klerens hızına sahiptir.
LCT’li bir karışımdaki balıkyağı, yalnızca LCT içeren emülsiyon ile aynı klerens hızına
sahiptir.
Doğrusal/doğrusal olmayan durum:
Bu konu ile ilgili yeterli veri mevcut değildir.
5.3. Klinik öncesi güvenlilik verileri
SMOFKABIVEN PERIPHERAL ile klinik öncesi güvenlik çalışmaları yürütülmemiştir.
Bununla beraber, Smoflipid, amino asit ve çeşitli konsantrasyonlarda glukoz çözeltileri ve
sodyum gliserofosfat için klasik güvenlik farmakolojisi, tekrarlanan doz toksisitesi ve
genotoksisite çalışmalarına dayanan klinik öncesi veriler insanlar için özel bir tehlike
göstermemektedir. Amino asit çözeltileri ile tavşanlarda hiçbir teratojenik etki ya da diğer
embriyotoksik zararlar, gözlenmemiştir. Sübstitüsyon tedavisi olarak önerilen dozlarda
verildiğinde yağ emülsiyonları ve sodyum gliserofosfattan da bu etkiler beklenmemektedir.
Fizyolojik seviyede replasman tedavisinde kullanılan nütrisyonel ürünlerin (amino asit
çözeltileri, yağ emülsiyonları ve sodyum gliserofosfat) embriyotoksik ya da teratojenik olması
veya üreme performansını veya fertiliteyi etkilemesi beklenmemektedir.
Kobaylarda yapılan bir testte (maksimizasyon testi), balık yağı emülsiyonu orta derecede
dermal duyarlılığa neden olmuştur. Sistemik antijenite testi, balık yağının anaflaktik
potansiyeli olduğuna dair herhangi bir belirti göstermemiştir.
Smoflipid ile tavşanlarda yapılan bölgesel tolerans çalışmasında, intraarteriel, paravenöz veya
subkutan uygulamadan sonra hafif giçici enflamasyon gözlenmiştir. İntramüsküler
uygulamadan sonra, bazı hayvanlarda orta derecede geçici enflamasyon ve doku nekrozu
görülmüştür.
6. FARMASÖTİK ÖZELLİKLERİ
6.1. Yardımcı maddelerin listesi
Gliserol
Saflaştırılmış yumurta fosfolipidleri (tavuk yumurtasından elde edilir.)
Tüm-rac-α-tokoferol
Sodyum hidroksit (pH ayarlayıcı)
Sodyum oleat
Asetik asit, glasiyel(pH ayarlayıcı)
Enjeksiyonluk su
116.2. Geçimsizlikler
SMOFKABIVEN PERIPHERAL sadece kendisi ile geçimlilikleri kanıtlanmış olan tıbbi
ürünlerle karıştırılabilir.
6.3. Raf ömrü
Satış için ambalajlanmış tıbbi ürünün raf ömrü
24 ay
Karıştırıldıktan sonraki raf ömrü:
Karıştırılmış üç odalı torbanın kullanımdaki kimyasal ve fiziksel stabilitesi 25oC’de 36 saattir.
Mikrobiyolojik açıdan, ürünün derhal kullanılması tavsiye edilmektedir. Eğer derhal
kullanılmazsa, kullanımdan önceki saklama süreleri ve koşulları kullanıcının
sorumluluğundadır ve normalde 2-8°C’de 24 saati aşmamalıdır.
İlaveler ile karıştırıldıktan sonraki raf ömrü:
Mikrobiyolojik açıdan, ekleme yapıldığında, ürünün derhal kullanılması tavsiye edilmektedir.
Eğer derhal kullanılmazsa, kullanımdan önceki saklama süreleri ve koşulları kullanıcının
sorumluluğundadır ve normalde 2-8°C’de 24 saati aşmamalıdır.
6.4. Saklamaya yönelik özel tedbirler
25°C’nin altındaki oda sıcaklığında saklayınız. Dondurmayınız. Dış ambalajı içinde
saklayınız.
Karıştırıldıktan sonraki raf ömrü: Bkz. 6.3
İlavelerden sonraki raf ömrü: Bkz. 6.3
6.5. Ambalajın niteliği ve içeriği
Ambalaj, çok bölmeli bir iç torba ve dış ambalajdan oluşur. İç torba açılabilir ek yerleri ile üç
tabakalı polimer film olan Biofin malzemesinden yapılmıştır.
Biofin iç torba filmi (propilen-ko-etilen), sentetik kauçuk poli[stiren-blok-(butilen-ko-etilen)]
(SEBS) ve sentetik kauçuk poli(stiren-blok-izopren)’den (SIS) oluşur. İnfüzyon ve ekleme
girişleri, sentetik poliizopren (latekssiz) tıpalarla donatılmış polipropilen ve sentetik kauçuk
poli[stiren-blok-(butilen-ko-etilen)] (SEBS)’den yapılmıştır. Sadece üretim sırasında
kullanılan kör giriş, bir sentetik poliizopren (latekssiz) tıpa ile donatılmış polipropilenden
yapılmıştır.
Ambalaj boyutları:
1206 ml, 1448 ml, 1904 ml
6.6. Beşeri tıbbi üründen arta kalan maddelerin imhası ve diğer özel önlemler
Ambalaj hasarlı ise kullanmayınız. Amino asit ve glukoz çözeltileri berrak ve renksiz ya da
hafif sarımsı ise ve lipid emülsiyonu beyaz ve homojen ise kullanınız. Üç ayrı bölmenin
içeriği kullanım öncesinde ve ekleme portundan bir ilave yapılmadan önce karıştırılmalıdır.
12Ek yerlerinin ayrılmasından sonra torba birkaç kere, faz ayrımı göstermeyinceye dek homojen
karışım elde etmek için alt üst edilmelidir.
Geçimlilik
Sadece geçimliliği belgelenen tıbbi veya beslenme çözeltileri SMOFKABIVEN
PERIPHERAL’e ilave edilebilir. Farklı ilaveler için geçimlilik ve farklı karışımların saklama
süresi istendiğinde temin edilebilir.
İlaveler aseptik olarak yapılmalıdır.
Tek kullanımlıktır. İnfüzyon sonrası kalan karışım imha edilmelidir.
Kullanılmamış olan ürün ya da artık materyaller, “Tıbbi atıkların kontrolü yönetmeliği” ve
“Ambalaj ve ambalaj atıklarının kontrolü yönetmelikleri” ne uygun olarak imha edilmelidir.
7. RUHSAT SAHİBİ
FRESENIUS KABI İlaç San. ve Tic. Ltd. Şti.
Maslak Mah. Eski Büyükdere Cad.
İz Plaza Giz No:9/80 Kat:4
34398 Sarıyer / İstanbul
Tel: (212) 365 56 56
Faks: (212) 365 56 99
e-posta: info.turkey@ fresenius-kabi.com
8. RUHSAT NUMARASI (LARI)
132/30
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 11.11.2011
Ruhsat yenileme tarihi:
10. KÜB’ÜN YENİLENME TARİHİ
....................
13