1  KULLANMA TALİMATI  
 
ATOKSİLİN® 1 g tablet 
Ağızdan alınır.  
 
• Etkin madde: 1000 mg amoksisilin’e eşdeğer 1206 mg amoksisilin trihidrat  içerir . 
• Yardımcı maddeler: Mikrokristalin selüloz  pH 102, mısır nişastası, magnezyum  
stearat  
 
 
Bu K ullanma T alimatında:  
1. ATOKSİLİN nedir ve ne için  kullanılır?  
2. ATOKSİLİN’i kullanmadan önce dikkat edilmesi  gerekenler  
3. ATOKSİLİN nasıl  kullanılır?  
4. Olası yan etkiler  nelerdir?  
5. ATOKSİLİN’in  saklanması  
 
Başlıkları yer almaktadır.  
1. ATOKSİLİN nedir ve ne için  kullanılır?  
 
ATOKSİLİN bakteri denilen mikroorganizmaların oluşturduğu hastalıklarda kullanılan bir antibiyotiktir. Amoksisilin, bakterilerin hücre duvarlarını bozarak ölümlerine neden olur.  
 ATOKSİLİN tablet 1000 mg amoksisilin içerir ve hafif krem renkte bir yüzünde kırılma çizgisi bulunan oblong şeklinde tabletler görünümündedir. Tablet iki eşit parçaya 
bölünebilir. Her kutuda 16 tablet bulunur.  ATOKSİLİN, duyarlı bakterilerin neden olduğu aşağıdaki çeşitli enfeksiyon hastalıklarının tedavisinde kullanılmaktadır:  
 
• Akut bakteriyel  sinüzit (kafa kemiklerindeki boşluklarda bakterilere bağlı gelişen 
iltihap)  
• Orta kulak iltihabı 
• Akut streptokokkal bademcik iltihabı ve  farenjit (bir bakterinin neden olduğu 
bademcik ve yutak iltihabı)  
• Toplum kaynaklı  zatürre  
• İdrar kesesi  iltihaplanması Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 2  • Gebelikte üriner sistem  enfeksiyonları  
• Böbrek enfeksiyonu  
• Tifo ve tifo benzeri  ateşler  
• Selülit ile yayılan diş  apsesi (diş ve dişeti ile ilgili enfeksiyonlar)  
• Prostetik eklem  enfeksiyonları (P roteze bağlı eklem enfeksiyonları)  
• Peptik (duodenal ve gastrik) ülser  hastalığında  
• Helicobacter pylori  eradikasyonu (mide ülserinden sorumlu olduğu düşünülen bir 
mikroorganizmanın ortadan kaldırılması amaçlı tedavi)  
• Kene, sivrisinek, at sineği, bit gibi kan emen canlıların yanı sıra kedi ve köpeklerden 
de bulaşan Lyme hastalığında  kullanılabilir.  
 
2. ATOKSİLİN’i kullanmadan önce dikkat edilmesi  gerekenler  
 
 
ATOKSİLİN’i aşağıdaki durumlarda KULLANMAYINIZ  
Eğer,  
• Amoksisiline veya ATOKSİLİN’in  içindeki yardımcı maddelerden herhangi birine 
veya herhangi bir penisilin türevine karşı alerjiniz var ise.  
•  Herhangi bir antibiyotiğe karşı alerjik reaksiyon geçirdiyseniz. Bu reaksiyon ciltte 
kızarıklık ya da yüzde veya boğazda şişme şeklinde de olabilir.  
• Metotreksat (kanser ve şiddetli sedef hastalığının tedavisinde kullanılır), penisilinler metotreksatın atılımını azaltarak yan etkilerde potansiyel bir artışa neden olabilir. 
• Probenesid (gut tedavisinde kullanılır), probenesid ile birlikte kullanılması amoksisilin atılımını azaltabilir ve önerilmez.  
 ATOKSİLİN’i aşağıdaki durumlarda DİKKATLİ KULLANINIZ  
Eğer aşağıdakilerden herhangi biri sizin için geçerliyse ATOKSİLİN kullanmadan önce doktorunuz veya eczacınız ile görüşünüz:  
• Glandüler ateş (enfeksiyöz mononükleoz) denilen bir hastalığınız var ise (ateş, boğaz ağrısı, salgı bezlerinde şişme ve aşırı yorgunluk)  
• Böbrek problemi var ise  
• Düzenli olarak idrara çıkmıyorsanız  
Eğer yukarıdakilerin sizin için geçerli olup olmadığından emin değilseniz ATOKSİLİN almadan önce doktorunuz veya eczacınız ile görüşünüz. Aşağıdaki tahlillerden herhangi birini yaptıracaksanız ATOKSİLİN aldığınızı doktorunuza ya da eczacınıza söyleyiniz. Çünkü ATOKSİLİN bu tahlillerin sonuçlarını etkileyebilir. • İdrarda glukoz testi veya kanda karaciğer fonksiyon testleri  
• Estriol testi (gebelik sırasında bebeğin normal gelişip gelişmediğinin kontrol edilmesi için yapılır)  
 
 ATOKSİLİN’in dahil olduğu penisilin grubu antibiyotikler ile tedavide ciddi ve bazen 
ölümcül olabilen aşırı duyarlılık (alerji) reaksiyonları bildirilmiştir. Bu reaksiyonlar penisiline aşırı duyarlılık öyküsü olan ve/veya birçok maddeye karşı aşırı duyarlı lığı 
olan kişilerde daha sık görülür. Tedavi sırasında alerjik bir reaksiyon geliştiği takdirde ilaç hemen bırakılmalı ve uygun tedaviye başlanmalıdır.  3  Bu uyarılar geçmişteki herhangi bir dönemde dahi olsa, sizin için geçerliyse, lütfen 
doktorunuza danışınız.  
 ATOKSİLİN’in yiyecek ve içecek ile kullanılması ATOKSİLİN, aç veya tok karnına alınabilir.  
 Hamilelik   
İlacı kullanmadan önce doktorunuza veya eczacınıza danışınız.  
 ATOKSİLİN tablet, ancak hekim tarafından gerekli görüldüğü durumlarda gebelikte dikkatli kullanılabilir.  
 ATOKSİLİN tablet östrojen içeren doğum kontrol haplarının etkililiğini azaltabilir. İlacı 
kullanırken doktorunuzun önerdiği etkili başka bir yöntemi de kullanmanız gerekebilir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Az miktarda anne sütüne geçer ve bebekte duyar lılık oluşturabilir. Hekiminiz tarafından 
aksi söylenmemişse emzirme sırasında kullanılması önerilmez.  
 Araç ve makine kullanımı  
ATOKSİLİN araç kullanmanızı olumsuz etkileyecek yan etki ve belirtilere yol açabilir (alerjik  reaksiyonlar, sersemlik ve nöbetler (konvülsiyon) gibi). 
Kendinizi iyi hissetmediğiniz sürece araç ya da makine kullanmayınız.  
 Uyarı gerektiren yardımcı madde içermemektedir.  
 Diğer ilaçlar ile birlikte kullanımı  
• Gut hastalığında kullanılan allopurinol ile birlikte  kullanılmamalı. Alerjik reaksiyon 
geçirme olasılığı artabilmektedir.  
• Kan sulandırıcı ilaçlar (antikoagülanlar , varfarin gibi) kullanıyorsanız ekstra kan 
tahlili yaptırmanız gerekebilir . 
•  Östrojen içeren doğum kontrol ilaçları ile birlikte kullanılmamalı (diğer doğum 
kontrol yöntemlerini kullanmaya ihtiyacınız  vardır) . 
• Probenesid adlı ilacı kullanıyorsanız (Gut hastalığında kullanılır) doktorunuz 
ATOKSİLİN dozunuzu ayarlamak isteyebilir . 
• T etrasiklinler ve diğer bakteriostatik ilaçlar ATOKSİLİN’in etkisi ni azaltabilir.  
• Metotreksat kullanıyorsanız (kanser ve şiddetli sedef hastalığında kullanılır) 
ATOKSİLİN’in yan etkilerinde bir artış olabilir. 
• Ayrıca ATOKSİLİN bazı laboratuvar testlerinin sonuçlarını da etkileyerek hatalı 
çıkmasına neden olabilir  (idrarda şeker ölçümü, kanda östrojen vb. maddelerin miktarları, 
kan pıhtılaşma süresinin ölçümü gibi) . 
 4  Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. ATOKSİLİN nasıl  kullanılır?  
 
Uygun kullanım ve doz/uygulama sıklığı için  talimatlar:  
 
Uygulama yolu  ve metodu:  
ATOKSİLİN,  ağız yoluyla  alınır.  
 Tabletleri  bir bardak  su ile çiğnemeden  yutunuz.  
Tabletleri  düzenli  aralıklara ve günün aynı  saatlerinde  almaya özen  gösteriniz.  
 Değişik  yaş grupları:  
40 kilogramın  altındaki  çocuklarda  kullanım  
Bütün dozlar  çocuğunuzun vücut  ağırlığına  bağlı  olarak  kilogram  başına  hesaplanır.  
 
• Doktorunuz  size bebeğinize veya  çocuğunuza  ne kadar  ATOKSİLİN vermeniz  
gerektiğini bildirir.  
•  Normal  doz, günde  iki veya  üç bölünmüş  doz şeklinde  verilen  bir kilogram  vücut  
ağırlığı başına 40 mg ila 90 mg arasındadır.  
•     Maksimum  doz günde  bir kilogram  vücut  ağırlığı başına  100 mg’dır.  
 Yetişkinler,  yaşlı  hastalar  ve 40 kg veya daha  fazla  ağırlığındaki çocuklar  
ATOKSİLİN’in olağan  dozu enfeksiyonun şiddeti  ve tipine bağlı  olarak  günde  üç kez  
250 mg ila 500 mg veya 12 saatte bir 750 mg ila 1000 mg'dır. 
• Şiddetli  enfeksiyonlar:  Günde  üç kez 750 mg  ila 1000 mg.  
• İdrar yolu enfeksiyonu:  Bir gün boyunca  günde  iki kez 3000 mg. 
• Lyme  hastalığı  (kene  adı verilen  parazitler  tarafından  yayılan  bir enfeksiyon):  Erken  
evre:  Günde 4000 mg, Geç evre (Sistemik tutulum): günde 6000 mg'a kadar.  
• Mide ülseri:  Mide  ülserlerini tedavi  etmek  için diğer  antibiyotikler  ve ilaçlarla 7 
gün boyunca günde  iki kez  bir 750 mg veya  bir 1000 mg doz.  
• Ameliyat sırasında kalp enfeksiyonunu önlemek için: Ameliyat tipine göre doz 
değişecektir. Aynı  zamanda başka  ilaçlar  da verilebilir.  Doktorunuz, eczacınız veya  
hemşireniz  size daha ayrıntılı bilgiler verebilir.  
• Önerilen  maksimum doz günde  6000 mg'dır.  
 Özel kullanım  durumları:  
Böbrek  yetmezliği:  
Doktorunuz şiddetli böbrek yetmezliğinde günlük dozu azaltabilir.  Karaciğer yetmezliği:  
Bu konuda herhangi bir doz ayarlama gerekliliği bildirilmemiştir.   5  Eğer ATOKSİLİN’in  etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 Kullanmanız gerekenden daha fazla ATOKSİLİN kullandıysanız:  
ATOKSİLİN’den kullanmanız gerekenden fazlasını kullanmışsanız, bir doktor veya eczacı ile konuşunuz. Yüksek dozlarda çok az sayıda hastada ilaca bağlı interstisyel nefrit (ilaca bağlı böbrek 
iltihabı) görülmüştür. İdrarda kristaller (kum dökülmesi) ve böbrek yetmezliği de gelişebilir.  
Doktorunuz gerekli destekleyici tedaviyi uygulayacaktır . 
 ATOKSİLİN’i kullanmayı unutursanız  
Bir sonraki doz zamanı yakın değilse, hatırlar hatırlamaz ATOKSİLİN dozunuzu alınız. Bir sonraki dozunuzu normal zamanında alınız.  
 Unutulan dozları dengelemek için çift doz almayınız.  
ATOKSİLİN ile tedavi sonlandırıldığındaki oluşabilecek etkiler  
Doktorunuzla konuşmadan ATOKSİLİN almayı aniden kesmeyiniz. Antibiyotiklerin 
uygunsuz kullanımları dirençli mikroorganizmaların gelişmesine neden olabileceği gibi hastalığınız gerektiği gibi iyileşmediği için enfeksiyon bulgularınızın devam etmesine neden olacaktır.  
 
4. Olası yan etkiler  nelerdir?  
 
Tüm diğer ilaçlar gibi, ATOKSİLİN’in  içeriğinde bulunan maddelere duyarlı olan kişilerde 
yan etkiler olabilir. Bu ilacın kullanımı ile aşağıda belirtilen yan etkiler görülebilir.  Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az bir inde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az , fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. Bilinmiyor: Eldeki verilerden hareketle tahmin edilemiyor. 
 Aşağıdakilerden biri olursa ATOKSİLİN’i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Dikkat etmeniz gereken durumlar  
 
     Alerjik reaksiyonlar:  
Alerjinin tetiklediği kardiyak enfarktüsün bir semptomu olabilen, alerjik reaksiyon bağlamında göğüs ağrısı (Kounis sendromu)  
İlaç kaynaklı enterokolit sendromu (DIES) :  
İlaç kaynaklı enterokolit sendromu (DIES), daha çok amoksisilin alan çocuklarda bildirilmiştir.  
Bu, alerjik cilt ve solunum semptomlarının yokluğunda tekrarlayan kusmanın önde gelen 
semptomu olan belirli bir tür alerjik reaksiyondur (ilaç kullanımdan 1- 4 saat sonra). Diğer 6  başka semptom  belirtileri; karın ağrısı, letarji (sürekli uyku durumu), ishal ve düşük kan 
basıncıdır. 
Akut böbrek hasarına yol açan idrardaki kristaller  
Merkezde kabuklanma veya inci dizilimli daire şeklinde düzenlenmiş kabarcıklar içeren döküntü (Lineer IgA hastalığı)  
Beyni ve omuriliği çevreleyen zarların iltihabı (aseptik menenjit)  
 Aşağıdaki yan etkiler çok seyrek görülür:  
• Alerjik reaksiyonların bulguları mevcutsa: deride kaşıntı, döküntü, yüzde, dudaklarda, 
dilde veya vücutta şişme ya da nefes almada güçlük. Bu durum ciddileşebilir ve  nadiren 
ölüme neden olabilir.  
• Deri altı yüzeyde döküntü veya toplu iğne başı gibi düz, yuvarlak noktalanmalar veya 
deride çürük gelişimi. Bu durum, alerjik bir reaksiyon sonucunda kan damarı duvarlarının 
iltihaplanması nedeni ile olabilir. Eklem ağrısına  (artrit) ve böbrek problemlerine yol 
açabilir.  
• ATOKSİLİN aldıktan 7 -12 gün sonra serum hastalığına benzer reaksiyon denilen 
gecikmiş bir alerjik reaksiyon gelişebilir: Döküntüler, ateş, eklem ağrıları ve özellikle 
koltuk altı bölgedeki lenf düğümlerinin şişmesi gibi bulgular verebilir.  
• Özellikle avuç içlerinde ve ayak tabanlarında kaşıntılı, kırmızımsı mor lekeler,  deride 
kabarık kurdeşen benzeri şişkin bölgeler, ağız, göz ve özel bölgede hassasiyet, ateş ve yorgunluk belirtileri “eritema multiforme” denilen bir cilt reaksiyonu nedeni ile olabilir . 
• Diğer ciddi cilt reaksiyonları: Cilt renginde değişiklik, cilt altında şişlik, kabarcık, 
irinli kesecik, ciltte soyulma, kızarıklık, ağrı, kaşıntı, pullanma. Bunların yanında ateş, baş 
ağrıları ve vücut ağrıları görülebilir. 
• Döküntü, ateş, şişmiş salgı bezleri ve anormal kan testi sonuçları (artmış beyaz kan 
hücreleri (eozinofili) ve karaciğer enzimleri dahil) ile birlikte grip benzeri semptomlar 
[Eozinofili ve Sistemik Semptomlarla Birlikte İlaç Reaksiyonu (DRESS)]. 
• Ateş, üşüme, boğaz ağrısı veya başka enfeksiyon belirtileri ya da ciltte kolayca 
morarma gibi belirtiler kan hücreleriniz ile ilgili bir probleme işaret edebilir.  
• ATOKSİLİN Lyme hastalığının (kene ile yayılan bir enfeksiyon) tedavisinde 
kullanıldığı zaman ortaya çıkan ve ateş, üşüme, baş ağrısı, kas ağrısı ve ciltte döküntü ile belirgin Jarisch- Herxheimer reaksiyonu. 
• Kalın bağırsakta (kolon) ishal (bazen kanlı), ağrı ve ateş ile birlikte görülen 
iltihaplanma  
• Karaciğerde ciddi yan etkiler ortaya çıkabilir. Bu etkiler esas olarak uzun süre tedavi 
alanlarda, erkeklerde ve yaşlılarda daha fazla görülür. Aşağıdaki etkiler sizde ortaya 
çıkarsa derhal doktorunuza başvurmalısınız:  
• Kanamalı, şiddetli ishal 
• Ciltte kabarcık, kızarıklık ya da morarma  
•    Koyu idrar ya da açık renkli dışkı  
• Ciltte ya da gözün beyaz kısmında sarılaşma (sarılık). Ayrıca aşağıdaki anemi ile ilgili 
uyarıya bakınız. Bu da sarılık ile sonuçlanabilmektedir. 
 
Bu etkiler ilacı aldığınız sırada ya da tedaviden birkaç hafta sonra ortaya çıkabilir. 
 
 7  Bunların hepsi ciddi yan etkilerdir. Eğer bunlardan biri sizde mevcut ise, sizin acil tıbbi 
müdahaleye veya hastaneye yatırılmanıza gerek olabilir. Bu çok ciddi yan etkilerin hepsi 
oldukça seyrek görülür.  
 Aşağıdakilerden herhangi birini fark ederseniz, hemen  doktorunuza bildiriniz veya 
size en yakın hastanenin acil bölümüne başvurunuz:  
 
     Bazen aşağıdakiler gibi daha az ciddi cilt reaksiyonları yaşayabilirsiniz:  
• Daha hafif kaşıntılı döküntü (yuvarlak, pembe -kırmızı lekeler), ön kol, bacaklar, avuç 
içi, eller ya da ayaklarda kurdeşen benzeri kabarıklıklar. Bu istenmeyen etki yaygın değildir 
(100 kişiden en fazla 1’inde görülebilir).  
 
Bunların hepsi ciddi yan etkilerdir. Acil tıbbi müdahale gerekebilir.  
 
Diğer yan etkiler:  
Yaygın  
• İshal  
• Döküntüler  
• Bulantı  
 
Yaygın olmayan  
• Kusma  
 
Çok seyrek  
• Pamukçuk (ağızda, genital bölgede veya deride oluşan mantar hastalıkları ) pamukçuk 
tedavisi için doktor ya da eczacınızdan yardım alabilirsiniz  
• Böbrek problemleri  
• Nöbetler (konvülsiyon), yüksek doz alan veya böbrek problemleri olan hastalarda 
görülür  
• Baş dönmesi  
• Hiperaktivite  (Aşırı hareketlilik)  
• İdrarda kristal görülmesi, bulanık idrar şeklinde görülebilir, ya da idrar çıkışı sırasında 
zorluk veya rahatsızlık. Bu semptomların oluşma ihtimalini azaltmak için bol miktarda su 
içilmelidir.  
• Dil sarı, kahverengi veya siyah renge  dönebilir ve tüylü bir görünüm alabilir  
• Bir tür kansızlığa (anemi) yol açan kırmızı kan hücrelerinin çok fazla parçalanması  
Belirtileri: Yorgunluk, baş ağrıları, nefes darlığı, sersemlik, solgun görünme ve ciltte ve 
gözün beyaz kısmında sarılaşmadır. 
• Beyaz kan hücre sayısının azalması  
• Kan pıhtılaşmasından sorumlu hücre sayısının azalması  
• Kan pıhtılaşma süresinin uzaması. Burun kanaması veya kesik durumunda fark 
edilebilir.  
• Beyni çevreleyen koruyucu zarın iltihaplanması (aseptik menenjit). 
• Grip benzeri belirtiler gösteren döküntü, ateş, salgı bezlerinde şişme ve anormal kan 
test sonuçları (beyaz kan hücreleri (eozinofili) ve karaciğer enzimlerinde artış içeren) 
(Eozinofili ve sistemik semptomların eşlik ettiği ilaç reaksiyonu (DRESS)).  8  Bunlar ATOKSİLİN’in hafif yan  etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi”  ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  
olacaksınız.  
 
5. ATOKSİLİN’in  saklanması  
 
ATOKSİLİN’i  çocukların  göremeyeceği,  erişemeyeceği  yerlerde  ve ambalajında 
saklayınız.  25°C’nin altındaki oda sıcaklığında ve kuru bir yerde saklayınız.  
 Son kullanma tarihiyle uyumlu olarak kullanınız.  
 
ATOKSİLİN’i  ambalajın üzerinde  belirtilen  son kullanma tarihinden sonra 
kullanmayınız.  Eğer üründe ve/veya ambalajında bozukluklar fark ederseniz ATOKSİLİN’i kullanmayınız.  Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik 
ve İklim Değişikliği Bakanlığınca belirlenen toplama sistemine veriniz.  
 Ruhsat sahibi:  
ATABAY KİMYA SAN. VE TİC. A. Ş. Acıbadem, Köftüncü Sok. No:1 34718 Kadıköy/İSTANBUL  
 Üretim Yeri:  
ATABAY KİMYA SAN. ve TİC. A. Ş. Dilovası Organize Sanayi Bölgesi  
4. Kısım Sakarya Caddesi No:28 Gebze / KOCAELİ  
 Bu kullanma talimatı ../ ../…. tarihinde onaylanm ıştır. 
  