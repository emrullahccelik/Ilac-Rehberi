KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ,
SANTRAL SİNİR SİSTEMİ ETKİLERİ VE MYASTENİA GRAVİS’İN
ŞİDDETLENMESİNİ DE İÇEREN CİDDİ ADVERS REAKSİYONLAR
 QUOFENİX de dahil olmak üzere florokinolonlar aşağıdaki gibi sakatlığa yol açan ve
geri dönüşümsüz advers reaksiyonlara neden olabilir.
 Tendinit ve tendon yırtılması
 Periferal nöropati
 Santral sinir sistemi etkileri
Bu reaksiyonlardan herhangi birinn gözlendiği hastalarda QUOFENİX kullanımı derhal
bırakılmalı ve florokinolon kullanımından kaçınılmalıdır.
QUOFENİX de dahil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda QUOFENİX
kullanımından kaçınılmalıdır.
Bu tıbbi ürün ek izlemeye tabidir. Bu üçgen yeni güvenlilik bilgisinin hızlı olarak
belirlenmesini sağlayacaktır. Sağlık mesleği mensuplarının şüpheli advers reaksiyonları
bildirmeleri beklenmektedir. Advers reaksiyonların bildirilmesiyle ilgili bilgiler için bkz.
bölüm 4.8.
1. BEŞERİ TIBBİ ÜRÜNÜN ADI
QUOFENİX 300 mg infüzyonluk çözelti hazırlamada kullanılacak konsantre için toz
Steril
2. KALİTATİF VE KANTİTATİF BİLEŞİM
Etkin madde:
Her flakon 300 mg delafloksasine eşdeğer 310 mg delafloksasin meglumin içerir.
Sulandırmanın ardından 1 ml ürün 25 mg delafloksasin içerir.
Yardımcı maddeler:
Her flakon 2480 mg sülfobütilbetadeks sodyum içerir.
Her flakon 175 mg sodyum içerir.
Yardımcı maddelerin tam listesi için bkz. bölüm 6.1.
3. FARMASÖTİK FORM
İnfüzyonluk çözelti konsantresi için toz (konsantre için toz).
Çatlama, büzülme ve doku ve renkte hafif değişiklik sergileyebilecek açık sarı ile taba arası
kek.
4. KLİNİK ÖZELLİKLER
14.1 Terapötik endikasyonlar
QUOFENİX, yetişkinlerde aşağıdaki enfeksiyonların tedavisinde endikedir:
 Akut bakteriyel deri ve yumuşak doku enfeksiyonları (ABDYDE)
 Toplumdan kökenli pnömoni (CAP)
Bu enfeksiyonların başlangıç tedavisi için yaygın olarak önerilen diğer antibakteriyel ajanların
kullanımının uygun olmadığı düşünüldüğünde (bkz. Bölüm 4.4 ve 5.1).
Antibakteriyel ajanların uygun kullanımıyla ilgili resmi kılavuz dikkate alınmalıdır.
4.2 Pozoloji ve uygulama şekli
Pozoloji/uygulama sıklığı ve süresi:
Önerilen doz, 12 saatte bir intravenöz infüzyonla 60 dakikada uygulanan 300 mg
delafloksasindir. Hekimin takdirine bağlı olarak, 12 saatte bir oral yoldan 450 mg delafloksasin
tablete geçiş yapılabilir. Toplam tedavi süresi ABDYDE için 5-14 gün, CABP için 5-10 gündür.
Uygulama şekli:
İntravenöz yoldan kullanılır.
Uygulamadan önce tıbbi ürünün sulandırılması ve seyreltilmesiyle ilgili talimatlar için bkz.
bölüm 6.6.
Özel popülasyonlara ilişkin ek bilgiler:
Böbrek yetmezliği
Hafif ila orta derece böbrek yetmezliği (CrCl ≥30 mL/dak) olan hastalarda doz ayarlaması
gerekli değildir. Şiddetli böbrek yetmezliği (CrCl <30 mL/dak) olan hastalarda dozlama 12
saatte bir intravenöz yoldan 200 mg’a düşürülmelidir; alternatif olarak, hastalar 12 saatte bir
oral yoldan 450 mg delafloksasin almalıdır (bkz. bölüm 4.4 ve 5.2).
QUOFENİX Son Dönem Böbrek Hastalığı (SDBH) olan hastalarda önerilmez.
Karaciğer yetmezliği
Dozaj ayarlaması gerekli değildir (bkz. bölüm 5.2).
Pediyatrik popülasyon
QUOFENİX çocuklar ve adolesanlarda kontrendikedir (bkz. bölüm 4.3).
Geriyatrik popülasyon
Doz ayarlaması gerekli değildir. Florokinolon sınıfına göre, 60 yaş üzeri hastalarda tendon
rüptürünü de içeren şiddetli tendon bozukluklarının gelişme riski artar (bkz. bölüm 4.4 ve 5.2).
.
4.3 Kontrendikasyonlar
- Etkin maddeye veya bölüm 6.1’de listelenen yardımcı maddelerden herhangi birine aşırı
duyarlılığı olan hastalarda,
2- Herhangi bir florokinolon veya kinolon antibakteriyel tıbbi ürüne aşırı duyarlılığı olan
hastalarda,
- Daha önce florokinolon uygulamasıyla ilgili tendon bozukluğu öyküsü olan hastalarda, ,
- Gebelikte, doğum kontrolü kullanmayan çocuk doğurma potansiyeli olan kadınlarda ve
emzirme döneminde(bkz. bölüm 4.6),
- 18 yaşın altındaki çocuklar veya büyüme çağındaki ergenler (bkz. bölüm 4.2) de
kontrendikedir.
4.4 Özel kullanım uyarıları ve önlemleri
Geçmişte kinolon veya florokinolon içeren ürünler kullanırken ciddi advers reaksiyon gelişen
hastalarda delafloksasin kullanımından kaçınılmalıdır (bkz. bölüm 4.8). Bu hastalarda
delafloksasin tedavisi yalnızca alternatif tedavi seçeneği bulunmadığında ve dikkatli yarar/risk
değerlendirmesi yapıldıktan sonra başlatılmalıdır (ayrıca bkz. bölüm 4.3).
Doğum kontrolü
Çocuk doğurma potansiyeli olan kadınlarda tedavi sırasında etkili doğum kontrolü
kullanılmalıdır (bkz. bölüm 4.6).
Aort diseksiyonu/anevrizması ve kalp kapağı regürjitasyonu/yetersizliği
Epidemiyolojik çalışmalarda, florokinolon kullanımından sonra özellikle yaşlı hastalarda aort
anevrizması ve diseksiyonu ile aort ve mitral kapak regürjitasyonu riskinin arttığı bildirilmiştir.
Florokinolon kullanan hastalarda bazen rüptürle komplike hale gelen aort anevrizması ve
diseksiyonu olguları (ölümcül olgular dahil) ve herhangi bir kalp kapağında
regürjitasyon/yetersizlik olguları bildirilmiştir (bkz. bölüm 4.8).
Dolayısıyla anevrizma hastalığı veya konjenital kalp kapağı hastalığıyla ilgili pozitif aile
öyküsü olan hastalar ya da önceden mevcut aort anevrizması ve/veya aort diseksiyonu veya
kalp kapağı hastalığı tanısı olan hastalar veya aşağıdakilere yatkınlığa neden olan diğer risk
faktörleri veya hastalıkları bulunan hastalarda florokinolonlar yalnızca dikkatli yarar-risk
değerlendirmesi yapıldıktan ve diğer terapötik seçenekler değerlendirildikten sonra
kullanılmalıdır
- Hem aort anevrizması ve diseksiyonu hem de kalp kapağı regürjitasyonu/yetersizliği
(örneğin Marfan sendromu veya Ehlers-Danlos sendromu gibi bağ doku bozuklukları,
Turner sendromu, Behçet hastalığı, hipertansiyon, romatoid artrit) veya ek olarak
- Aort anevrizması ve diseksiyonu (örneğin Takayasu arteriti veya dev hücreli arterit gibi
vasküler hastalıklar ya da bilinen ateroskleroz veya Sjögren sendromu) veya ek olarak
- Kalp kapağı regürjitasyonu/yetersizliği (örneğin enfektif endokardit).
Aort anevrizması/diseksiyonu ve rüptür riski, eşzamanlı olarak sistemik kortikosteroidlerle
tedavi edilen hastalarda da artabilir.
Hastalar ani karın, göğüs veya sırt ağrısı geliştiği takdirde hemen acil servise başvurarak bir
hekime danışmaları konusunda bilgilendirilmelidir.
Hastalar ayrıca akut dispne, yeni başlangıçlı kalp çarpıntısı veya abdomen ya da alt
ekstremitelerde ödem gelişmesi durumunda hemen tıbbi yardım alma konusunda
bilgilendirilmelidir.
Tendinit ve tendon rüptürü, periferal nöropati ve merkezi sinir sistemi etkileri dahil sakatlığa
sebep olan ve potansiyel geri dönüşümsüz ciddi advers reaksiyonlar
3QUOFENİX dahil florokinolonlar, sakatlığa sebep olabilen ve potansiyel geri dönüşümsüz
ciddi advers reaksiyonlarla ilişkilendirilmiştir. Yaygın olarak görülen advers reaksiyonlar kas-
iskelet ve periferal sinir sistemi (tendinit,tendon rüptürü, tendonlarda şişme veya enflamasyon,
karıncalanma veya uyuşma, kol ve bacaklarda uyuşukluk, kas ağrısı, kas güçsüzlüğü, eklem
ağrısı, eklemlerde şişme gibi) atralji, miyalji,periferal nöropati ve merkezi sinir sistemi
etkileridir (halüsinasyon, anksiyete, depresyon, intihar eğilimi, insomnia, şiddetli baş ağrısı ve
konfüzyon) (bkz bölüm 4.8).
Bu reaksiyonlar, QUOFENİX başladıktan sonra saatler ya da haftalar içinde görülebilir. Her
yaş grubundan veya önceden mevcut risk faktörleri olmayan hastalar, bu advers reaksiyonları
yaşamıştır.
Herhangi bir ciddi advers reaksiyonun ilk bulgularının veya semptonlarının ortaya çıkması
durumunda QUOFENİX derhal kesilmelidir. Ayrıca, florokinonlarla bağlantılı olarak bu ciddi
advers reaksiyonlardan herhangi birini yaşayan hastalarda QUOFENİX dahil florokinolonların
kullanımından kaçınılmalıdır.
Tendinit ve tendon rüptürü
Kinolon ve florokinolonlarla tedavi başladıktan sonra ilk 48 saat gibi erken bir zamanda bazen
bilateral olabilecek tendinit ve tendon rüptürü (bununla sınırlı olmamak üzere özellikle Aşil
tendonu) gelişebilir; bu durumun tedavi bırakıldıktan birkaç ay sonra da gelişebileceği
bildirilmiştir. Yaşlı hastalar, böbrek yetmezliği olan hastalar, solid organ nakli yapılan hastalar
ve eşzamanlı kortikosteroid tedavisi alan hastalarda tendinit ve tendon rüptürü riski artar. Bu
nedenle, eşzamanlı kortikosteroid kullanımından kaçınılmalıdır. İlk tendinit bulgusunda
(örneğin ağrılı şişkinlik, inflamasyon) delafloksasin tedavisi kesilmeli ve alternatif tedavi
düşünülmelidir. Etkilenen ekstremite uygun şekilde tedavi edilmelidir (örneğin
immobilizasyon). Tendinopati bulguları geliştiği takdirde kortikosteroidler kullanılmamalıdır
(bkz. bölüm 4.8).
Periferik nöropati
Kinolon ve florokinolon kullanan hastalarda parestezi, hipoestezi, diestezi veya güçsüzlükle
sonuçlanan duyusal veya duyusal-motor polinöropati olguları bildirilmiştir. Potansiyel olarak
geri dönüşümsüz durumların gelişmesini önlemek amacıyla, delafloksasin tedavisi alan hastalar
ağrı, yanma hissi, karıncalanma, uyuşma veya güçsüzlük gibi nöropati semptomları geliştiği
takdirde tedaviye devam etmeden önce doktorlarını bilgilendirme konusunda uyarılmalıdır
(bkz. bölüm 4.8).
Merkezi sinir sistemi etkileri
Florokinolonlar konvülziyon ve intrakraniyal basınç artışı (psödotümör serebri dahil) ve toksik
psikozu da içeren merkezi sinir sistemi (MSS) reaksiyonlarıyla ilgili riskte artışla
ilişkilendirilmiştir. Florokinolonlar ayrıca sinirlilik, ajitasyon, insomnia, anksiyete, kabus,
paranoya, baş dönmesi, konfüzyon, tremor, halüsinasyon, depresyon ve intihar düşüncesi veya
davranışından oluşan MSS reaksiyonlarına da neden olabilir. Bu advers reaksiyonlar ilk dozdan
sonra gelişebilir. Delafloksasin kullanan hastalarda bu reaksiyonlar geliştiği takdirde
delafloksasin hemen kesilmeli ve uygun önlemler başlatılmalıdır. Delafloksasin, bilinen veya
şüphelenilen MSS bozuklukları olan hastalarda (örneğin şiddetli serebral arteriyoskleroz,
epilepsi) ya da nöbete yatkınlık oluşturabilecek veya nöbet eşiğini düşürebilecek diğer risk
faktörlerinin varlığında tedavinin yararları risklerine ağır bastığında kullanılmalıdır.
Miyasteni gravis alevlenmesi
4Florokinolonlar nöromüsküler blokaj aktivitesi sergiler ve miyasteni gravis tanılı kişilerde kas
güçsüzlüğünü şiddetlendirebilir. Miyasteni gravis tanılı kişilerde ölüm ve ventilatör desteği
gereksinimi dahil pazarlama sonrası ciddi advers reaksiyonlar florokinolon kullanımıyla
ilişkilendirilmiştir. Bilinen miyasteni gravis öyküsü olan hastalarda delafloksasin kullanımı
önerilmez.
Clostridioides difficile ilişkili hastalık
Neredeyse tüm sistemik antibakteriyel tıbbi ürünleri kullanan hastalarda şiddeti hafif diyare ile
ölümcül kolit arasında değişen Clostridioides difficile ilişkili hastalık bildirilmiştir. Diyare
şikayetiyle başvuran tüm hastalarda Clostridioides difficile ilişkili hastalık değerlendirilmelidir.
Clostridioides difficile ilişkili hastalık şüphesi bulunduğunda veya doğrulandığında
delafloksasin tedavisi kesilmeli ve spesifik antibakteriyel C. difficile tedavisiyle birlikte uygun
destekleyici önlemler düşünülmelidir.
Clostridioides difficile ilişkili hastalıktan şüphelenildiğinde peristaltizmi inhibe eden tıbbi
ürünler kontrendikedir.
Aşırı duyarlılık reaksiyonları
Delafloksasin veya diğer florokinolonlara bilinen aşırı duyarlılığı olan hastalar QUOFENİX
kullanmamalıdır (bkz. bölüm 4.3). Florokinolon antibakteriyel tıbbi ürün kullanan hastalarda
ciddi ve bazen ölümcül olan aşırı duyarlılık (anafilaktik) reaksiyonları bildirilmiştir.
QUOFENİX ile tedaviye başlamadan önce, diğer kinolon veya florokinolon antibakteriyel tıbbi
ürünlere karşı daha önce meydana gelen aşırı duyarlılık reaksiyonları dikkatli bir şekilde
araştırılmalıdır. QUOFENİX’e karşı anafilaktik reaksiyon geliştiği takdirde tıbbi ürün hemen
kesilmeli ve uygun tedavi başlatılmalıdır.
Böbrek yetmezliği olan hastalar
Şiddetli böbrek yetmezliği olan hastalarda doz ayarlaması gereklidir (bkz. bölüm 4.2).
Şiddetli böbrek yetmezliği olan hastalarda doz ayarlama kılavuzunun güvenliliği ve etkililiği
klinik açıdan değerlendirilmemiştir ve farmakokinetik modelleme verilerine dayalıdır.
Delafloksasin bu hastalarda yalnızca beklenen klinik yararın potansiyel riske ağır bastığı
düşünüldüğünde kullanılmalıdır. Bu hastalarda tedaviye klinik yanıt ve böbrek fonksiyonu
yakından izlenmelidir.
Orta ila şiddetli böbrek yetmezliği olan hastalarda intravenöz taşıyıcı sülfobütilbetadeks
sodyum birikimi gözlemlenir; bu nedenle bu hastalarda serum kreatinin düzeyleri yakından
izlenmeli ve artış gerçekleşirse 12 saatte bir QUOFENİX 450 mg tablete geçiş düşünülmelidir.
QUOFENİX son dönem böbrek hastalığı (SDBH) olan hastalarda önerilmez.
Klinik verilerin sınırlılıkları
BDYDE’ye ilişkin iki majör çalışmada tedavi edilen enfeksiyon tipleri yalnızca selülit/erizipel,
apse ve yara enfeksiyonlarıyla sınırlı kalmıştır. Diğer deri enfeksiyonu tipleri çalışılmamıştır.
Toksik şok, nötropeni (nötrofil sayısı <500 hücre/mm3) veya şiddetli immün yetmezlik izlenen
hastalar çalışmalara dahil edilmemiştir. >75 yaş üzeri hastalarda deneyim sınırlıdır.
Bununla birlikte, CABP popülasyonuABDYDE’de çalışılan popülasyona kıyasla daha yaşlıdır
(gönüllülerin %48,3’ü ≥65 yaş, %23,9’u ≥75 yaş grubundadır). CAP çalışmasındaki hastaların
%90,7’sinin CURB-65 skoru ≤2 olarak belirlenmiştir. Ancak hastaların %69,3’ü PORT sınıf
III’te kategorize edilirken, %30,7’sinin PORT skoru >III olarak kaydedilmiştir.
5Uzun süreli, engelleyici nitelikte ve potansiyel olarak geri dönüşümsüz ciddi advers ilaç
reaksiyonları
Kinolon ve florokinolon kullanan hastalarda yaş ve önceden mevcut risk faktörlerinden
bağımsız olarak farklı ve bazen birden fazla vücut sistemini (kas-iskelet, sinir, psikiyatrik ve
duyular) etkileyen uzun süreli (aylar veya yıllar boyunca devam eden), engelleyici nitelikte ve
potansiyel olarak geri dönüşümsüz ciddi advers ilaç reaksiyonlarıyla ilgili çok seyrek olgular
bildirilmiştir. Herhangi bir ciddi advers reaksiyonla ilgili ilk bulgu veya semptomlar
geliştiğinde delafloksasin hemen kesilmeli ve hastalar tavsiye almak üzere klinisyenlerine
danışmaları konusunda bilgilendirilmelidir.
Süperenfeksiyon
Delafloksasin kullanımı sonucunda florokinolona duyarlı olmayan mikroorganizmalar
süperenfeksiyona yol açabilir. Tedavi sırasında süperenfeksiyon geliştiği takdirde uygun
önlemler alınmalıdır.
Disglisemi
Tüm kinolonlarda olduğu gibi, genellikle oral hipoglisemik ajan (örneğin glibenklamid) veya
insülinle eşzamanlı tedavi alan diyabet hastalarında olmak üzere hipoglisemi ve hiperglisemiyi
içeren kan glukozu bozuklukları bildirilmiştir (bkz. bölüm 4.8). Hipoglisemik koma olguları
bildirilmiştir. Diyabet hastalarında kan glukozunun dikkatli şekilde izlenmesi önerilir.
Delafloksasin kullanımından sonra koma veya ölüme yol açan şiddetli hipoglisemi olgularıyla
ilgili veri yoktur.
Ciddi büllöz deri reaksiyonları
Stevens-Johnson sendromu veya toksik epidermal nekroliz gibi büllöz deri reaksiyonu olguları
diğer florokinolonlarla bildirilmiştir. Hastalar deri ve/veya mukoza reaksiyonları geliştiği
takdirde tedaviye devam etmeden önce hemen doktorlarına danışma konusunda
bilgilendirilmelidir.
Glukoz-6-fosfat dehidrogenaz eksikliği olan hastalar
Aile öyküsünde veya kendisinde glukoz-6-fosfat dehidrogenaz eksikliği olan hastalar diğer
kinolonlarla tedavi edildiğinde hemolitik reaksiyonlara yatkındır. Bu nedenle delafloksasin bu
hastalarda dikkatli kullanılmalıdır.
Yardımcı maddeler
Bu tıbbi ürün sülfobütilbetadeks sodyum içerir. Orta ila şiddetli böbrek yetmezliği olan
hastalarda siklodekstrin birikimi gerçekleşir.
Bu tıbbi ürün her flakonda 175 mg sodyum içerir.Bu durum, kontrollü sodyum diyetinde olan
hastalar için göz önünde bulundurulmalıdır.
4.5 Diğer tıbbi ürünler ile etkileşim ve diğer etkileşim şekilleri
Diğer tıbbi ürünlerin delafloksasin üzerindeki etkisi
6Diğer tıbbi ürünlerin delafloksasin üzerindeki spesifik etkileriyle ilgili veri yoktur.
Florokinolonlarla ilişkili bilinen olası etkileşimler göz önünde bulundurulmalıdır.
Delafloksasinin diğer tıbbi ürünler üzerindeki etkisi
Şelasyon etkin maddesi: antasitler, sukralfat, metal katyonları, multivitaminler
İntravenöz delafloksasinin multivitaminler, didanozin veya metal katyonlarıyla etkileşimine
ilişkin veri yoktur. Bununla birlikte, delafloksasin aynı intravenöz hat üzerinden magnezyum
gibi multivalan katyonlar içeren çözeltilerle birlikte uygulanmamalıdır (bkz. bölüm 4.2 ve 6.2).
Metabolize edici enzimler ve taşıyıcılara ilişkin in vitro verilere göre, delafloksasinin diğer tıbbi
ürünlerin dispozisyonunu değiştirme potansiyeli düşüktür (bkz. bölüm 5.2).
4.6 Gebelik ve laktasyon
Genel tavsiye:
Gebelik kategorisi: X
Çocuk doğurma potansiyeli bulunan kadınlar/Doğum kontrolü
Çocuk doğurma potansiyeli olan kadınlar delafloksasin tedavisi boyunca etkili kontrasepsiyon
kullanmalıdır.
Gebelik dönemi
Gebe kadınlarda delafloksasin kullanımıyla ilgili veri yoktur veya sınırlıdır. Hayvanlardaki
çalışmalar üreme toksisitesi göstermiştir (bkz. bölüm 5.3). İnsanlarda veri bulunmadığı ve insan
terapötik maruziyetlerindeki klinik dışı çalışmaların bulguları düşünüldüğünde, delafloksasin
gebelik sırasında ve kontrasepsiyon kullanmayan çocuk doğurma potansiyeli olan kadınlarda
kontrendikedir (bkz. bölüm 4.3 ve 4.4).
Laktasyon dönemi
Delafloksasin/metabolitlerinin anne sütüne geçip geçmediği bilinmemektedir.
Hayvanlardaki mevcut farmakodinamik/toksikolojik veriler delafloksasin/metabolitlerinin
anne sütüne geçtiğini göstermiştir (bkz. bölüm 5.3). Yenidoğanlar/bebeklere yönelik risk
dışlanamaz. Delafloksasin tedavisi sırasında emzirme kontrendikedir.
Üreme yeteneği (fertilite)
Delafloksasinin insanlarda fertilite üzerindeki etkileri çalışılmamıştır. Sıçanlarda
delafloksasinle yapılan klinik dışı çalışmalar fertilite veya üreme performansıyla ilgili zararlı
etki göstermemiştir (bkz. bölüm 5.3).
4.7 Araç ve makine kullanımı üzerindeki etkiler
QUOFENİX araç ve makine kullanımı üzerinde hafif etki gösterir. Bazı advers ilaç
reaksiyonları (örneğin baş dönmesi, baş ağrısı, görme bozukluğu) hastanın konsantre olma ve
tepki gösterme kabiliyetinde bozulmaya yol açabileceği için hastanın otomobil veya makine
kullandığı ya da mental uyanıklık ve koordinasyon gerektiren diğer aktivitelerle ilgilendiği
durumlarda risk teşkil edebilir.
74.8 İstenmeyen etkiler
Güvenlilik profilinin özeti
İntravenöz veya oral formülasyonda delafloksasine maruz kalan toplam 1,297 hasta (akut
bakteriyel deri ve deri yapısı enfeksiyonlarında 868 gönüllü ve toplum kökenli pnömonide 429
gönüllü) içeren ABDYDE (Faz 2 ve 3 çalışmalar) ve CABP (Faz 3 çalışma) çalışmalarında
bildirilen en yaygın advers ilaç reaksiyonları hafif ila orta şiddete gelişen diyare, bulantı ve
hipertransaminazemidir (sırasıyla %5,86, %5,47 ve %2,85).
Advers reaksiyonların tablo halinde listesi
Dört karşılaştırmalı ABDYDE Faz 2 ve 3 çalışması ve bir CABP Faz 3 çalışmasında, tercih
edilen terim/Sistem Organ Sınıfı ve sıklığa göre sınıflandırılan aşağıdaki advers reaksiyonlar
belirlenmiştir. Sıklık aşağıdaki gibi tanımlanmıştır: çok yaygın (≥1/10); yaygın (≥1/100 ila
<1/10); yaygın olmayan (≥1/1,000 ila <1/100); seyrek (≥1/10,000 ila <1/1,000); çok seyrek
(<1/10,000), bilinmiyor (eldeki verilerden hareketle tahmin edilemiyor)..
Sistem Organ Sınıfı Yaygın Yaygın olmayan Seyrek
Enfeksiyonlar ve Mantar enfeksiyonu Clostridioides İdrar yolu
enfestasyonlar difficile enfeksiyonu enfeksiyonu
(bkz. bölüm 4.4) Sinüzit
Kan ve lenf sistemi Anemi Trombositopeni
hastalıkları Lökopeni Nötropeni
Uluslararası
normalize oranda
artış
Bağışıklık sistemi Aşırı duyarlılık (bkz. Mevsimsel alerji
hastalıkları bölüm 4.4)
Metabolizma ve Hiperglisemi (bkz. Hipoglisemi (bkz.
beslenme bölüm 4.4) bölüm 4.4)
hastalıkları İştah kaybı Hiperürisemi
Hipokalemi
Kan potasyum
düzeyinde artış
Psikiyatrik İnsomnia İşitsel
hastalıklar* halüsinasyon
Anksiyete
Anormal rüyalar
Konfüzyon
durumu
Sinir sistemi Baş ağrısı Periferik nöropati Presenkop
hastalıkları* (parestezi ve Somnolans
hipoestezi dahil)
(bkz. bölüm 4.4)
Baş dönmesi
Disguzi
Göz hastalıkları* Bulanık görme Göz kuruluğu
8Sistem Organ Sınıfı Yaygın Yaygın olmayan Seyrek
Kulak ve iç kulak Vertigo
hastalıkları* Kulak çınlaması
Vestibüler
bozukluk
Kardiyak Çarpıntı Sinüs taşikardisi
hastalıklar** Bradikardi
Vasküler Hipertansiyon Derin ven
hastalıkları ** Hipotansiyon trombozu
Ateş basması Flebit
Solunum, göğüs Dispne Öksürük
hastalıkları ve Boğaz kuruluğu
mediastinal
hastalıklar
Gastrointestinal Diyare Stomatit Eroziv gastrit
hastalıklar Kusma Karın ağrısı Gastroözofageal
Bulantı Dispepsi reflü hastalığı
Ağız kuruluğu Oral parestezi
Gaz Oral hipoestezi
Konstipasyon Glossodini
Feçeste renk
değişikliği
Hepatobiliyer Hipertransaminazemi Kan alkalen fosfataz Kan albümin
hastalıklar artışı azalması
Gama-
glutamiltransferaz
artışı
Deri ve deri altı Kaşıntı Alerjik dermatit Alopesi
doku hastalıkları Ürtiker Soğuk terleme
Döküntü Gece terlemesi
Hiperhidroz
Kas-iskelet ve bağ Artralji Reaktif artrit
doku hastalıkları * Miyalji Miyozit
Tendonit (bkz. Kas spazmı
bölüm 4.4)
Kas-iskelet ağrısı
(örneğin ekstremite
ağrısı, sırt ağrısı,
boyun ağrısı), kas
güçsüzlüğü
Kan kreatin
fosfokinaz düzeyinde
artış
Böbrek ve idrar Böbrek yetmezliği Hematüri
yolu hastalıkları İdrarda kristal
varlığı
Genel ve uygulama İnfüzyon bölgesi Ateş Periferik ödem
bölgesine ilişkin reaksiyonu Lokal şişkinlik Üşüme
hastalıklar* Yorgunluk Tıbbi cihaz
komplikasyonu
9Sistem Organ Sınıfı Yaygın Yaygın olmayan Seyrek
Yaralanma, Yara
zehirlenme ve komplikasyonu
prosedür
komplikasyonları
Seçili advers reaksiyonların tanımı
*Kinolon ve florokinolon kullanımıyla ilişkili olarak, bazı olgularda önceden mevcut
faktörlerinden bağımsız şekilde, bazen çoklu olmak üzere birkaç sistem, organ sınıfı veya
duyuyu etkileyen uzun süreli (aylar veya yıllar süren), engelleyici nitelikte ve potansiyel olarak
geri dönüşümsüz ciddi ilaç reaksiyonlarıyla ilgili çok seyrek olgular (tendonit, tendon rüptürü,
artralji, ekstremite ağrısı, yürüme bozukluğu, paresteziyle ilişkili nöropati, depresyon,
yorgunluk, hafıza bozukluğu, uyku bozukluğu ve işitme, görme, tat alma ve koku alma
bozukluğu gibi reaksiyonlar dahil) bildirilmiştir (bkz. bölüm 4.4).
** Florokinolon kullanan hastalarda bazen rüptürle komplike hale gelen aort anevrizması ve
diseksiyonu olguları (ölümcül olgular dahil) ve herhangi bir kalp kapağında
regürjitasyon/yetersizlik olguları bildirilmiştir (bkz. bölüm 4.4).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks:0 312 218 35 99)
4.9 Doz aşımı ve tedavisi
Klinik çalışmalarda uygulanan en yüksek günlük intravenöz doz 1200 mg’dır; bu dozu alan
hastalarda çalışma sırasında advers ilaç reaksiyonu veya önemli klinik laboratuvar testi bulgusu
saptanmamıştır. Delafloksasinle doz aşımının tedavisi gözlem ve genel destekleyici
önlemlerden oluşmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sistemik kullanıma yönelik antibakteriyeller, florokinolonlar, ATC
kodu: J01MA23
Etki mekanizması
Delafloksasin bakteriyel DNA replikasyonu, transkripsiyonu, onarımı ve rekombinasyonu için
gereken enzimler olan bakteriyel topoizomeraz IV ve DNA girazı (topoizomeraz II) inhibe eder.
Direnç
10Hedef bakteriyel enzimler olan topoizomeraz IV ve DNA girazın Kinolon Direnci Belirleyici
Bölgeler (QRDR) olarak adlandırılan tanımlı bölgelerindeki mutasyonlara veya dışa akış
mekanizmaları gibi diğer direnç mekanizmalarına bağlı olarak delafloksasini de içeren
florokinolonlara karşı direnç gelişebilir.
Diğer florokinolona dirençli bazı izolatlar delafloksasine duyarlılığı sürdürebilse de,
delafloksasin ile diğer florokinolonlar arasında çapraz direnç gözlemlenebilir
Duyarlılık testi kesme noktaları
Delafloksasin için Avrupa Antimikrobiyal Duyarlılık Testleri Komitesi (EUCAST) tarafından
belirlenen minimum inhibitör konsantrasyon (MIC) kesme noktaları aşağıdaki gibidir:
MIC kesme noktaları
Organizma (mg/L)
Duyarlı (S ≤) Dirençli (R >)
Staphylococcus aureus (ABDYDE) 0,25 0,25
Staphylococcus aureus (CABP) 0,016 0,016
Streptococcus pneumoniae 0,06 0,06
Streptococcus pyogenes 0,03 0,03
Streptococcus dysgalactiae 0,03 0,03
Streptococcus agalactiae 0,03 0,03
Streptococcus anginosus grubu 0,03 0,03
Escherichia coli 0,125 0,125
Haemophilus influenzae 0,004 0,004
Farmakokinetik/farmakodinamik ilişki
Diğer kinolon antibiyotiklerde olduğu gibi, fEAA /MIC oranı delafloksasinin etkililiğiyle en
24
yakından ilişkili farmakokinetik/farmakodinamik parametreyle sonuçlanmıştır.
Spesifik patojenlere karşı klinik etkililik
Klinik çalışmalarda, her endikasyon altında in vitro delafloksasine duyarlı olarak listelenen
patojenlere karşı etkililik kanıtlanmıştır.
Akut bakteriyel deri ve deri yapısı enfeksiyonları
Gram pozitif mikroorganizmalar:
 Staphylococcus aureus (metisiline dirençli tür [MRSA] dahil)
 Staphylococcus haemolyticus
 Staphylococcus hominis
 Staphylococcus lugdunensis
 Streptococcus agalactiae
 Streptococcus anginosus grubu (Streptococcus anginosus, Streptococcus intermedius
ve Streptococcus constellatus dahil)
 Streptococcus dysgalactiae
 Streptococcus mitis grubu (Streptococcus cristatus, Streptococcus gordonii,
Streptococcus oralis, Streptococcus mitis ve Streptococcus sanguinis dahil)
 Streptococcus pyogenes
11 Enterococcus faecalis
Gram negatif mikroorganizmalar:
 Escherichia coli
 Enterobacter cloacae
 Klebsiella pneumoniae
 Pseudomonas aeruginosa
Toplum kökenli pnömoni
Gram pozitif mikroorganizmalar:
 Streptococcus pneumoniae
 Staphylococcus aureus (MSSA)
Gram negatif mikroorganizmalar:
 Haemophilus influenzae
 Escherichia coli
Atipik:
 Chlamydia pneumoniae
 Legionella pneumophila
 Mycoplasma pneumoniae
Avrupa İlaç Kurumu, lokal deri ve deri altı doku enfeksiyonları ve toplum kökenli pnömoninin
tedavisinde pediyatrik popülasyonun tüm alt kümelerinde QUOFENİX ile yapılan çalışmaların
bulgularını sunma zorunluluğunu kaldırmıştır (pediyatrik kullanım hakkında bilgi için bkz.
bölüm 4.2).
5.2 Farmakokinetik özellikler
Genel Özellikler
İntravenöz yoldan 12 saatte bir 300 mg delafloksasin kullanımından yaklaşık 3-5 gün sonra
kararlı durum konsantrasyonlarına ulaşılırken, çoklu uygulamalardan sonra birikim oranı
yaklaşık %10’dur. İV delafloksasinin yarılanma ömrü yaklaşık 10 saattir. Delafloksasinin
farmakokinetik özellikleri ABSSSI veya CAP hastaları ve sağlıklı gönüllülerde benzerdir.
Emilim
Pik plazma delafloksasin konsantrasyonlarına 1 saatlik intravenöz infüzyonun sonunda ulaşılır.
300 mg İV formülasyon ve 450 mg tablet toplam maruziyet (EAA) açısından biyoeşdeğerdir.
Dağılım
Delafloksasinin kararlı durumda dağılım hacmi vücuttaki toplam su miktarına yakın olan
yaklaşık 40 L’dir. Delafloksasinin plazma proteinlerine bağlanma oranı yaklaşık %84’tür;
ağırlıklı olarak albümine bağlanır. Böbrek yetmezliğinin derecesi delafloksasinin plazma
proteinlerine bağlanma oranını anlamlı ölçüde etkilemez.
300 mg delafloksasinin 7 dozu 30 sağlıklı gönüllüye İV yoldan uygulandıktan sonra alveolar
makrofajlardaki ortalama delafloksasin EAA değeri (3,6 sa*µg/mL) serbest plazma EAA
0-12 0-
değerinin
12
12%83’ü ve epiteli kaplayan sıvıdaki ortalama delafloksasin EAA değeri (2,8 sa*µg/mL)
0-12
serbest plazma EAA değerinin %65’i olarak belirlenmiştir.
0-12
Biyotransformasyon
Delafloksasinin glukuronidasyonu primer metabolik yolaktır ve oksidatif metabolizma
uygulanan dozun <%1’ini temsil eder. Delafloksasinin glukuronidasyonuna ağırlıklı olarak
UGT1A1, UGT1A3 ve UGT2B15 aracılık eder. Değişmemiş ana ilaç plazmadaki baskın
bileşendir. İnsanlarda dolaşımda saptanan anlamlı metabolit yoktur (ortalama = %9,6).
İn vitro veriler, klinik açıdan ilgili konsantrasyonlarda delafloksasinin sitokrom P450
CYP1A2, CYP2A6, CYP2B6, CYP2C8, CYP2C9, CYP2C19, CYP2D6, CYP2E1, CYP3A4/5
ve UDP glukuronosil transferaz izoformları UGT1A1 ve UGT2B7’yi inhibe etmediğine işaret
eder. Delafloksasin CYP1A2, CYP2B6, CYP2C9, CYP2C8, CYP2C19 veya CYP3A4/5’i
indüklemez.
Benzer şekilde, klinik açıdan ilgili konsantrasyonlarda delafloksasin MDR1, BCRP, OAT1,
OAT3, OCT1, OCT2, OATP1B1, OATP1B3, MATE1, MATE2K ve BSEP taşıyıcılarını inhibe
etmez. Delafloksasin BCRP’nin olası substratıdır.
Eliminasyon
14C işaretli delafloksasinin tek intravenöz dozundan sonra radyoaktivitenin %65’i idrarla, %28’i
feçesle atılır. Delafloksasin idrarla hem değişmemiş halde hem de glukuronid metabolitleri
olarak atılır. Feçesten geri kazanılan radyoaktivite değişmemiş delafloksasindir.
Hastalardaki karekteristik özellikler
Obez hastalar (≥30 kg/m2 VKİ)
Obez hastalarda (VKİ ≥ 30 kg/m2) farmakokinetik parametreler değişmez.
Karaciğer yetmezliği
Tek 300 mg intravenöz delafloksasin dozu hafif, orta derece veya şiddetli karaciğer yetmezliği
(Child-Pugh Sınıf A, B ve C) olan hastalara uygulandığında C ve EAA değerlerinde
maks 
eşleştirilmiş sağlıklı kontrol gönüllülerine kıyasla klinik açıdan anlamlı değişiklik
gözlemlenmemiştir.
Böbrek yetmezliği
Hafif, orta derece veya şiddetli böbrek yetmezliği ya da dozlamadan sonra hemodiyaliz
uygulanan ve uygulanmayan hemodiyaliz gerektiren SDBH hastalarına tek intravenöz (300 mg)
uygulamadan sonra ortalama toplam maruziyet (EAA) eşleştirilmiş kontrol gönüllülerindeki
t
değerlere kıyasla 1,3;1,7;2,1;3.5 ve 4.,1 kat daha yüksek bulunmuştur. Hafif ve orta derece
böbrek yetmezliği hastalarındaki pik konsantrasyonlar sağlıklı gönüllülerle benzer bulunurken,
şiddetli böbrek yetmezliği ve dozlamadan sonra hemodiyaliz uygulanan ve uygulanmayan
hemodiyaliz gerektiren SDBH hastalarındaki pik konsantrasyonlar sırasıyla 2,1; 5,9 ve 6,4 kat
daha yüksek kaydedilmiştir.
Orta derece veya şiddetli böbrek yetmezliği ya da hemodiyaliz gerektiren SDBH hastalarında
intravenöz taşıyıcı sülfobütilbetadeks sodyum birikimi gerçekleşir. Orta derece yetmezlik,
şiddetli yetmezlik ve dozlamadan sonra hemodiyaliz uygulanan ve uygulanmayan SDBH
hastalarında ortalama sistemik maruziyet (EAA) normal kontrol grubuna kıyasla sırasıyla
2,2;5,3; 8,5 ve 29,8 kat artmıştır. Şiddetli yetmezlik ve dozlamadan sonra hemodiyaliz
13uygulanan ve uygulanmayan SDBH hastalarında ortalama pik maruziyet (C ) normal kontrol
maks
grubuna kıyasla sırasıyla yaklaşık 2, 5 ve 7 kat artmıştır.
Böbrek yetmezliği olan hastalarda dozlama talimatları için bkz. Bölüm 4.2.
Yaşlılar
Delafloksasinin farmakokinetik özellikleri yaşla birlikte anlamlı ölçüde değişmez; bu nedenle
yaşa göre doz ayarlaması gerekli değildir.
Pediatrik popülasyon
Pediyatrik hastalarda delafloksasin ile hiçbir klinik çalışma yapılmamıştır.
Cinsiyet
Delafloksasinin farmakokinetik özellikleri sağlıklı gönüllüler veya ABDYDE veya CABP
hastalarında cinsiyetle ilgili klinik açıdan anlamlı fark göstermemiştir. Cinsiyete göre doz
ayarlaması önerilmez.
5.3 Klinik öncesi güvenlilik verileri
Sıçanlar ve köpeklerle yapılan tekrarlanan doz toksisitesi çalışmalarındaki ana bulgular
gastrointestinal etkilerdir: bu etkiler arasında sıçanlarda dilate çekum (yalnızca oral), anormal
dışkı ve gıda alımı ve/veya vücut ağırlığında azalma, köpeklerde emez, salivasyon ve anormal
dışkı/diyare yer almıştır. Ayrıca tek köpeklerde yüksek dozla (75 mg/kg) yapılan 4 haftalık
pivot İV köpek çalışmasındaki tedavi döneminin sonunda serum ALT ve ALP’de artış ile
toplam protein ve globulin değerlerinde azalma kaydedilmiştir. Önemli bir şekilde,
köpeklerdeki gastrointestinal etkiler ve hafif yükselen karaciğer enzimleri gastrointestinal ve
ekli dokularda (pankreas, karaciğer) histopatolojik değişiklikle ilişkili bulunmamıştır. İnsanlara
göre yaklaşık 2 kat daha yüksek maruziyetlerde sıçanlarda veya insanlarla yaklaşık olarak eşit
maruziyetlerde köpeklerde advers etki görülmemiştir.
Delafloksasin sıçanlar ve tavşanlarla yapılan embriyo-fetal gelişim çalışmalarında teratojenik
etki göstermemiş ancak maternal toksisiteye yol açan doz düzeylerinde fetüs büyüme geriliği
ve ossifikasyon gecikmesini indüklemiştir. Sıçanlardaki fetal etkiler EAA’ya göre insanlarda
gözlemlenenin yaklaşık 2 katını aşan maruziyet düzeyinde gerçekleşirken, antibakteriyel
ilaçların maternal toksisitesine aşırı duyarlı olduğu bilinen bir tür olan tavşanlarda fetüs
üzerindeki etkiler insanlarda gözlemlenenin oldukça altındaki maruziyet düzeylerinde
kaydedilmiştir. Delafloksasin süte geçtiği için anneler gebelik ve laktasyon sırasında insanlarda
gözlemlenene göre yaklaşık 5 kat daha yüksek sistemik maruziyete yol açan dozda
delafloksasinle tedavi edildiğinde yenidoğan sıçanlarda laktasyon sırasında şiddetli toksisite
gözlemlenmiştir. Bununla birlikte, insanlarda gözlemlenene göre yaklaşık 2 kata kadar daha
yüksek düzeye maruz kalan annelerin yavrularında bu etkiler ve başka herhangi bir gelişimsel
anormallik gerçekleşmemiştir. İnsanlarda gözlemlenene göre yaklaşık 5 kat daha yüksek
maruziyet düzeyinde erkek ve dişi sıçan fertilitesi üzerinde etki saptanmamıştır.
Delafloksasinle uzun dönem karsinojenite çalışması yapılmamıştır.
EAA’ya göre tahmini insan plazma maruziyetinin ≥15 katı olan en yüksek olası dozda in vitro
genotoksisite tehlikesi belirlenmemiş ve in vivo negatif bulunmuştur.
Çevresel risk değerlendirmesi çalışmaları delafloksasinin akuatik bölgeler için risk teşkil
edebileceğini göstermiştir.
146. FARMASÖTİK ÖZELLİKLER
6.1 Yardımcı maddelerin listesi
Meglumin
Sülfobütilbetadeks sodyum
Disodyum edetat
Sodyum hidroksit (pH ayarı için)
Konsantre hidroklorik asit (pH ayarı için)
6.2 Geçimsizlikler
Bu tıbbi ürün, bölüm 6.6’da belirtilenler dışında hiçbir tıbbi ürünle karıştırılmamalıdır.
6.3 Raf ömrü
24 ay.
%5 Dekstroz veya %0,9 Sodyum klorür çözeltisi ile sulandırılan ve seyreltilen ürünün kimyasal
ve fiziksel kullanım stabilitesi 20-25ºC veya 2-8°C’de 24 saat süreyle gösterilmiştir.
Mikrobiyolojik açıdan, ürün sulandırıldıktan ve seyreltildikten hemen sonra kullanılmalıdır.
Hemen kullanılmadığı takdirde kullanım sırasında saklama süresi ve kullanım öncesi koşullar
kullanıcının sorumluluğundadır ve sulandırma ve seyreltmenin kontrollü ve valide edilmiş
aseptik koşullarda yapıldığı durumlar dışında, normalde 2°C-8°C’de 24 saati aşmamalıdır.
Dondurulmamalıdır.
6.4 Saklamaya yönelik özel tedbirler
25ºC’nin altındaki oda sıcaklığında saklayınız.
Tıbbi ürünün seyreltilmesinden sonraki saklama koşulları için bkz. bölüm 6.3.
6.5 Ambalajın niteliği ve içeriği
QUOFENİX 300 mg infüzyonluk çözelti hazırlamada kullanılacak konsantre için toz şeffaf tip
I cam flakonlar içerisinde ambalajlanmaktadır.
Primer ambalaj
- 20 ml 30/55 mm 35mm Şeffaf Tip 1 Cam Flakon
- 20 mm liofilize gri tıpa
- 20 mm flip off gri kapak
Sekonder ambalaj
- Karton kutu
- Kullanma talimatı
- Etiket
Ambalaj boyutu: 10 flakon.
6.6 Beşeri tıbbi üründen arta kalan maddelerin imhası ve diğer özel önlemler
15QUOFENİX, her 300 mg flakon için 10.5 mL dekstroz 50 mg/ml (%5) enjeksiyonluk çözelti
(D5W) veya sodyum klorür 9 mg/ml (%0.9) enjeksiyonluk çözelti kullanılarak aseptik koşullar
altında sulandırılmalıdır.
 İçerik tamamen çözünene kadar flakon kuvvetlice çalkalanmalıdır. Sulandırılmış
flakon, açık sarı ila amber renkli çözelti olarak 300 mg/12 mL delafloksasin içerir.
 Sulandırılmış çözelti uygulanmadan önce 250 mL İV torbada seyreltilmelidir (%0.9
Sodyum Klorür Enjeksiyonu veya D5W).
 İntravenöz infüzyon için gereken doz, QUOFENİX 300 mg için 12 mL hacim veya
QUOFENİX 200 mg için 8 mL hacim sulandırılmış flakondan çekilerek
hazırlanmalıdır.
 Gereken QUOFENİX sulandırılmış çözelti dozu aseptik olarak flakondan 250 mL
intravenöz torbaya aktarılmalıdır. (Sulandırılmış çözeltinin kullanılmayan kısmı
atılmalıdır).
 Sulandırma ve seyreltmenin ardından, QUOFENİX toplam 60 dakikalık infüzyon
süresinde intravenöz infüzyonla uygulanmalıdır.
QUOFENİX diğer ilaçlarla birlikte infüze edilmemelidir. QUOFENİX’e ek olarak diğer tıbbi
ürünlerin uygulanması için ortak intravenöz hat kullanıldığında, her QUOFENİX
infüzyonundan önce ve sonra bu hat sodyum klorür 9 mg/ml (%0,9) enjeksiyonluk çözelti veya
D5W kullanılarak yıkanmalıdır. Bu tıbbi ürün çevre için risk teşkil edebilir (bkz. bölüm 5.3).
Kullanılmamış tıbbi ürün veya atık materyaller yerel gerekliliklere uygun olarak imha
edilmelidir.
7. RUHSAT SAHİBİ
Menarini İlaç Sanayi ve Ticaret A.Ş.
Maslak Mah. Sümer Sok. No: 4 Maslak
Office Building Kat: 7-8 34485 Maslak, Sarıyer/İstanbul
Tel.: 0212 467 11 11
Fax : 0212 467 12 12
8. RUHSAT NUMARASI/NUMARALARI
2024/305
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 21.08.2024
10. KÜB’ÜN YENİLENME TARİHİ
16