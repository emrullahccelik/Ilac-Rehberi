KISA ÜRÜN BİLGİSİ
1. BEŞERİ TIBBİ ÜRÜNÜN ADI
HİPOKORT FORTE %1 merhem
2. KALİTATİF VE KANTİTATİF BİLEŞİM
Etkin madde:
1 g merhem içerisinde;
Hidrokortizon asetat 10 mg
Yardımcı maddeler:
1 g merhem içerisinde;
Bütil hidroksianizol (E320) 0,1 mg
Setostearil alkol 20 mg
Yardımcı maddeler için 6.1’e bakınız.
3. FARMASÖTİK FORM
Yağ içinde su (S/Y) emülsiyonu.
4. KLİNİK ÖZELLİKLER
4.1. Terapötik endikasyonlar
Alerjik kontakt dermatit, irritan kontakt dermatit, böcek sokması reaksiyonları, hafif-orta
şiddette egzama.
4.2. Pozoloji ve uygulama şekli
Pozoloji / uygulama sıklığı ve süresi:
Genellikle gerekli görülen bölgeye, günde 1-2 kez ince bir tabaka halinde uygulanır.
Yetişkinlerde ve 10 yaşın üstündeki çocuklarda kullanım süresi 1 haftayı geçmemelidir.
10 yaşın altındaki çocuklarda hekim tarafından önerilmedikçe kullanılmamalıdır.
Uygulama şekli:
Sadece topikal olarak uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda doz ayarlamasına gerek yoktur.
Karaciğer yetmezliği olan hastalarda, hipotalamik-pituiter-adrenal (HPA) aks fonksiyonları
düzenli olarak takip edilmelidir (idrar testi, plazma serbest kortizol ve adrenokortikotropik
hormon (ACTH) stimülasyon testi).
1/7Pediyatrik popülasyon:
HİPOKORT FORTE pediyatrik hastalarda kullanılırken, HPA aks fonksiyonları düzenli
olarak takip edilmeli (idrar testi, plazma serbest kortizol ve ACTH stimülasyon testi) ve uzun
süreli kullanımdan kaçınılmalıdır. 10 yaşın altındaki çocuklarda hekim tarafından
önerilmedikçe kullanılmamalıdır.
Geriyatrik popülasyon:
HİPOKORT FORTE’un yaşlı hastalardaki güvenlilik ve etkililiği incelenmemiştir.
4.3. Kontrendikasyonlar
 HİPOKORT FORTE; derinin bakteriyel (örneğin; impetigo, piyodermi, sifilis ve
tüberküloz lezyonları), viral (örneğin; vaccina, varisella, Herpes simpleks, Herpes
zoster, verrucae vulgares, verrucae planae, condylomata, mollusca contagiosa), fungal
(örneğin; kandidal veya dermatofit) ve parazit (örneğin; uyuz) enfeksiyonlarında
kontrendikedir.
 Gözler, yüz, ano-genital bölgeler, yaralı veya enfekte deriyle (soğuk çarpması, akne,
atlet ayağı) temas ettirilmemelidir.
 Ülserli deri lezyonları,
 Kortikosteroidlerin neden olduğu advers reaksiyonlar (örneğin; perioral dermatit,
vücut çatlakları),
 İktiyoz, juvenil dermatosis plantaris, acne vulgaris, acne rosacea, deri damarlarının
frajilitesi, deri atrofisinde kontrendikedir.
 Hidrokortizon asetat, diğer kortikosteroidlere veya HİPOKORT FORTE’nin herhangi
bir bileşenine alerjisi veya aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
 Topikal kortikosteroidlerin; ani (Tip I) alerjik deri reaksiyonlarında veya diğer
etkenlere bağlı, kısa süreli ödem ve yanma reaksiyonlarına karşı kullanımının
etkinliğine dair yeterli kanıt bulunmamaktadır.
 Topikal kortikosteroidler; granülomatöz durumlar ve dermisin alt tabakalarını da
kapsayan diğer enflamatuvar reaksiyonlarda etkin değildir.
 Topikal kortikosteroidler; yaygın plak psöriyazis dışında genelllikle psöriyazis
tedavisinde endike değildir.
 Topikal kortikosteroidlerin psöriyazis tedavisinde kullanımı, tolerans gelişmesine
bağlı olarak görülebilen hastalık belirtilerinin tekrar ortaya çıkması, yaygın püstüler
psöriyazis riski ve derinin bariyer foksiyonunun bozulmasına bağlı lokal ve sistemik
toksisite oluşma riski nedeniyle tehlikeli olabilir.
 Topikal kortikosteroidler yetişkinlerde uzun dönem uygulamalarda bile genellikle
güvenli olmalarına rağmen, bebeklerde ve çocuklarda doz aşımı riski bulunmaktadır.
Bebeklerde kullanılan bezler, kapalı bandaj görevi görerek merhemin emilimini
arttırdığından çok dikkatli olunmalıdır. Bu nedenle, bebeklerde ve çocuklarda
tedavinin süresi 7 günü geçmemelidir.
2/7 HİPOKORT FORTE haricen kullanılır.
 Çocuklardan uzak tutunuz.
 Bazı hastalar ve özellikle çocuklar, topikal kortikosteroitlerin oluşturduğu HPA aks
baskılanmasına karşı daha duyarlıdırlar. Bu tip hastalarda, HPA aks fonksiyonları
düzenli olarak takip edilmelidir (idrar testi, plazma serbest kortizol ve ACTH
stimülasyon testi).
 Topikal kortikosteroitler, uzun süreyle geniş yüzeylere uygulanmamalı ve mümkünse
tekrarlanan bandaj uygulamalarından kaçınılmalıdır.
 Ara vermeden uzun süreli kullanıldığında özellikle yüz bölgesinde olmak üzere ciltte
atrofi, stria ve süperfisiyal vasküler dilatasyona neden olabileceğinden, uzun süreli
kullanımı önerilmemektedir.
 Deri kıvrımlarında, yüzde ve çocuklarda kısa süreli kullanılmalıdır.
 Dermatolojik bir enfeksiyon varlığında, tedaviye uygun bir antifungal veya
antibakteriyel eklenmelidir. Enfeksiyonda herhangi bir yayılma gözlenirse, topikal
kortikosteroid tedavisinin sonlandırılması ve antimikrobiyal ajanların sistemik
uygulamasına geçilmesi gerekir.
 Gebelik veya emzirme dönemlerinde, doktor önerisi dışında kullanılmamalıdır.
 Yanlışlıkla küçük miktarlarda yutulursa, herhangi bir zararlı etki beklenmemektedir.
Eğer yüksek miktarlarda yutulursa, doktora veya bir hastaneye başvurulmalıdır.
HİPOKORT FORTE’nin içeriğinde bulunan;
 Bütil hidroksianizol (E320), lokal deri reaksiyonlarına (örneğin, kontakt dermatite) ya
da gözlerde ve mukoz membranlarda iritasyona neden olabilir.
 Setostearil alkol, lokal deri reaksiyonlarına (örneğin, kontakt dermatite) neden olabilir.
4.5. Diğer tıbbi ürünlerle etkileşimler ve diğer etkileşim şekilleri
HİPOKORT FORTE, uzun süreyle geniş alanlarda kullanıldığında sistemik absorpsiyonu
artacağından fenitoin, barbitüratlar ve rifampisin ile beraber kullanıldığı takdirde
hidrokortizonun hepatik eliminasyonu hızlanabilir, buna paralel olarak farmakolojik etkide
azalma görülebilir. Antikoagülanlara cevap azalabilir.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik veya laktasyon
Genel tavsiye
Gebelik Kategorisi: C
3/7Çocuk doğurma potansiyeli bulunan kadınlar/Doğum kontrolü (Kontrasepsiyon)
Topikal olarak uygulanan hidrokortizon asetatın, çocuk doğurma potansiyeli bulunan kadınlar
ve doğum kontrolü üzerinde etkisini gösteren bir veri bulunmamaktadır.
Gebelik dönemi
Kortikosteroidler, plasentayı geçer, bu nedenle fötusu etkileyebilir. Bu durum sadece geniş
vücut bölgeleri çok güçlü kortikosteroidlerle yoğun olarak tedavi edildiği zaman önem taşır.
Deneysel çalışmalarda kortikosteroidlerin teratojenik olduğu gösterilmiştir.
Hidrokortizon asetatın gebe kadınlarda kullanımına ilişkin yeterli veri mevcut değildir.
Kortikosteroidlerin gebe hayvanlarda topikal uygulanması, yarık damak ve intrauterin
büyüme geriliği gibi bazı fötal gelişim bozukluklarına neden olabilir. Dolayısıyla, bu tip
etkilerin insan fetüsü üzerindeki riski çok düşüktür.
HİPOKORT FORTE, gerekli olmadıkça gebelik döneminde kullanılmamalıdır.
Laktasyon dönemi
Hidrokortizon asetatın insan sütüyle atılıp atılmadığı bilinmemektedir. Hidrokortizon
asetatın süt ile atılımı hayvanlar üzerinde araştırılmamıştır. Emzirmenin durdurulup
durdurulmayacağına ya da HİPOKORT FORTE tedavisinin durdurulup
durdurulmayacağına/tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve HİPOKORT FORTE tedavisinin emziren anne
açısından faydası dikkate alınmalıdır. Uzun dönemli tedavide ya da geniş yüzeyler veya
hasarlı deri tedavi edildiğinde emzirme tavsiye edilmez.
HİPOKORT FORTE, emzirmeden önce meme üzerine uygulanmamalıdır.
Üreme yeteneği / Fertilite
Üreme yeteneği üzerine bilinen bir etkisi yoktur.
4.7. Araç ve makine kullanımı üzerindeki etkiler
Cilt üzerine topikal olarak uygulanan HİPOKORT FORTE ile ilgili olarak, bu konuda
yapılmış bir çalışma mevcut değildir.
4.8. İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000; çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Çok seyrek: Alerjik reaksiyonlar, hipersensitivite ve anaflaksi
Endokrin hastalıkları
Seyrek: Adrenokortikal baskılanma
Bilinmiyor: Cushing sendromu
4/7Göz bozuklukları
Çok seyrek: İntraoküler basınçta artış, katarakt riskinde artış (lokal kullanımda)
Deri ve deri altı doku hastalıkları
Seyrek: Alerjik kontakt dermatit, püstüler akne, derinin incelmesi, purpura ve çizgilerle
seyreden çoğunlukla geri dönüşlü deri atrofisi, perioral dermatit, depigmentasyon, steroid
bağımlılığına yol açabilen “rebound etki”, iyileşmede gecikme, hipertrikoz, yanma, batma,
kuruluk, tahriş, folikülit, maserasyon, ikincil enfeksiyon, striae, miliaria.
Bilinmiyor: Telanjiektazi, akne, rozase.
Kas-iskelet bozuklukları, bağ doku ve kemik hastalıkları
Bilinmiyor: Kollajen bozukluğu
Kortikosteroidlerin topikal uygulanmasından sonra sistemik yan etkiler nadiren görülür ancak
ciddi olabilir. Adrenokortikal baskılanma bir ürünün uzun dönemli kullanımı ile özellikle
ilişkilidir.
Sistemik etki riskinin en yüksek olduğu durumlar şunlardır:
 Kapatma (plastik, deri kıvrımları) altına uygulama,
 Geniş deri bölgelerine uygulama,
 Uzun dönemli tedavi,
 Çocuklarda kullanım (derilerinin ince ve yüzey alanının vücut ağırlığına göre daha
büyük olması nedeniyle çocuklar son derece duyarlıdır).
Lokal yan etki riski ürünün gücü ve tedavinin süresi ile birlikte artar. Kapama (plastik, deri
kıvrımı) altına uygulama bu riski arttırır.
Yüz ve kıllı deri ile genital bölgelerin derisi lokal etkilere özellikle duyarlıdır.
Eğer yanlış kullanılırsa, bakteriyel, parazitik, fungal ve viral enfeksiyonlar maskelenebilir
ve/veya ağırlaşabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı sonucunda, topikal kortikosteroitler sistemik yan etkilere neden olabilecek oranda
emilebilirler. Bu açıdan dikkatli kullanılmaları gerekir.
Özel bir antidot gerekmemektedir.
Akut doz aşımı çok olası değildir. Kronik doz aşımı veya yanlış kullanım sonucu; HPA aks
baskılanması ve Cushing sendromu gibi steroitle ilgili topikal ve sistemik yan etkilerin riski
artabilir. Topikal kortikosteroitlerin doz aşımında, medikal gözetim altında aşamalı bir şekilde
ilacın bırakılması söz konusudur.
5/75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Zayıf etkili kortikosteroitler (grup I)
ATC Kodu: D07AA02
Hidrokortizon antienflamatuvar etkili bir steroiddir. Hidrokortizonun antienflamatuvar etkisi,
enflamatuvar yanıtın vasküler komponentindeki azalmaya, enflamatuvar sıvı ve hücresel salgı
oluşumundaki azalmaya bağlıdır. Hidrokortizonun, bağ dokusundaki inhibe edici etkisine
bağlı olarak da granülasyon reaksiyonu azalmaktadır. Birçok hücre granülünün ve
lizomal membranların stabilizasyonu; enflamatuvar yanıttaki mediyatörlerin ve prostaglandin
sentezindeki enzimlerin salımını azaltır. Hidrokortizonun vazokonstrüktif aktivitesinin de
antienflamatuvar etkinliği üzerinde rolü olduğu düşünülmektedir.
5.2. Farmakokinetik özellikler
Emilim:
Topikal kortikosteroitlerin perkütan absorpsiyonları, kortikosteroitin konsantrasyonuna,
uygulama sırasında oklüzyon yapılıp yapılmamasına bağlı olarak değişir. Sağlıklı deriye
uygulandığında sistemik absorpsiyon, deriden emilim minimum oranda olduğu için oldukça
düşüktür. Enflamasyon ve/veya diğer deri hastalıklarının varlığı gibi etkenler emilimin
artmasına neden olur.
Dağılım:
Kortikosteroidler tüm dokulara hızla dağılır. Ayrıca plasentaya geçer ve düşük miktarlarda
anne sütüyle atılabilir.
Biyotransformasyon:
Hidrokortizon esas olarak karaciğerde ve az miktarda böbreklerde metabolize olarak
tetrahidrokortizon gibi çeşitli parçalanmış ve hidrojenlenmiş formlarına dönüşür.
Eliminasyon:
Hidrokortizonun büyük bir kısmı glukuronit konjugatları olarak, küçük bir miktarı ise
değişmemiş olarak idrarla atılır.
Doğrusallık / doğrusal olmayan durum: Bu konuda yapılmış bir çalışma bulunmamaktadır.
5.3. Klinik öncesi güvenlilik verileri
Hidrokortizonun yan etkileri; elektrolit dengesi, metabolizma ve özellikle adrenal baskılanma
üzerindeki etkilerine bağlıdır. Hidrokortizonun topikal olarak kullanımı sonucunda sistemik
yan etkiler seyrek olarak görülür.
Gebe hayvanlara yüksek kortikosteroid dozlarının topikal olarak uygulanması, fötus gelişimi
sırasında yarık dudak/damak ve intrauterin büyüme geriliği gibi kusurlara yol açabilmektedir.
6. FARMASÖTİK ÖZELLİKLER
6.1.Yardımcı maddelerin listesi
Katı parafin
Beyaz yumuşak vazelin
Setostearil alkol
6/7Oktildodekanol
Siklometikon
Sıvı parafin
Arlacel 986
Magnezyum sülfat
Bütil hidroksianizol (E320)
Triklozan
Klorheksidin hidroklorür
Saf su
6.2. Geçimsizlikler
Bilinen bir geçimsizliği yoktur.
6.3. Raf ömrü
36 ay.
6.4. Saklamaya yönelik özel tedbirler
Özel muhafaza şartları mevcut değildir, 25C’nin altındaki oda sıcaklığında saklanmalıdır.
6.5. Ambalajın niteliği ve içeriği
Ağzı plastik kapakla kapatılmış, alüminyum tüpte 30 g merhem.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORVA İlaç San. ve Tic. A.Ş.,
Atatürk Organize Sanayi Bölgesi / Çiğli / İzmir
8. RUHSAT NUMARASI
176/14
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 16.11.1995
Ruhsat yenileme tarihi: 19.02.2013
10. KÜB’ÜN YENİLENME TARİHİ
7/7