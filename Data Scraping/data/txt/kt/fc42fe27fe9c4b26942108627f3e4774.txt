 1 KULLANMA TALİMATI  
 
CLOPIXOL -ACUPHASE® 50 mg/ml IM e njektabl s olüsyon  
Steril  
Kas içine uygulanır . 
 
Etkin madde : 1 ml’de 50 mg zuklopentiksol asetat içerir.  
 
Yardımcı maddeler:  İnce bitkisel yağ (orta zincir trigliseridler i) 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç 
duyabilirsiniz.  
• Eğer ilave sorularınız olursa, lütfen doktorunuza veya eczacınıza danışını z. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde bu ilacı 
kullandığınızı doktorunuza söyleyiniz. 
• Bu talimatta yazılanlara aynen uyunuz. İlaç hakkında size öne rilen dozun dışında 
yüksek veya düşük doz kullanmayınız. 
  
Bu Kullanma Talimatında:  
 
1. CLOPIXOL -ACUPHASE nedir ve ne için kullanılır?  
2. CLOPIXOL -ACUPHASE’ı kullanmadan önce dikkat edilmesi gerekenler  
3. CLOPIXOL -ACUPHASE nasıl kullanılır?  
4. Olası yan etkiler neler dir? 
5. CLOPIXOL -ACUPHASE’ın saklanması  
Başlıkları yer almaktadır. 
 
1. CLOPIXOL -ACUPHASE  nedir ve ne için kullanılır?  
 
CLOPIXOL -ACUPHASE  berrak, soluk sarı renkli bir sıvıdır. İçinde 1 ml (50 mg)’lik 
renksiz cam ampul bulunan karton kutuda sunulmaktadır.  
 
CLOPIX OL-ACUPHASE  “antipsikotikler” veya  “nöroleptikler” olarak bilinen ilaç 
grubuna dahildir. Bu ilaçlar beynin belirli bölgelerindeki sinir yolaklarına etki ederek, 
hastalığınızın belirtilerine neden olan  beyindeki  bazı kimyasal dengesizlikleri düzeltmeye 
yardımcı olur.  
 CLOPIXOL -ACUPHASE , özellikle etkinin hızlı başlamasının ve 2 –3 gün devam 
etmesinin tercih edildiği akut psikozların tedavisinde kullanılır.  Ancak, doktorunuz, size bu ilacı başka bir amaçla da önerebilir. CLOPIXOL -
ACUPHASE ’ın size neden veri ldiği ile ilgili sorunuz varsa, doktorunuza danışınız.  
  2  
2. CLOPIXOL -ACUPHASE ’ı kullanmadan önce dikkat edilmesi gerekenler  
 
CLOPIXOL -ACUPHASE ’ı aşağıdaki durumlarda KULLANMAYINIZ  
 
• Eğer zuklopentiksole veya CLOPIXOL -ACUPHASE  formülündeki herhangi bir 
maddeye karşı aşırı duyarlı yani alerjikseniz (yardımcı maddeler listesine bakınız).  
• Eğer bilinç bulanıklıklığınız varsa.   
 
CLOPIXOL -ACUPHASE ’ı aşağıdaki durumlarda DİKKATLİ KULLANINIZ  
CLOPIXOL -ACUPHASE kullanmadan önce doktorunuza veya eczacınıza danışınız  
Eğer: 
• Karaciğer, böbrek veya tiroid sorununuz varsa,  
• İlerlemiş solunum sistemi hastalığınız varsa,  
• Parkinson hastalığınız veya myasthenia gravis hastalığınız (aşırı kas zayıflığına neden 
olan bir hastalık) varsa,  
• Prostat büyümesi veya feokromositoma hastalığını z (böbreküstü bezinde görülen nadir 
bir kanser türü) varsa,  
• Glokom hastalığınız varsa, 
• Epilepsi hastalığınız (ve alkol kesilmesi veya beyin hasarı gibi epilepsiye yatkınlık 
oluşturabilecek durumlar) varsa,  
• Geçmişinizde kasılma nöbeti (konvül ziyon) hikayes i varsa,  
• Şeker hastalığınız varsa (şeker hastalığı tedavinizde  bir ayarlama yapılması gerekebilir)  
• Organik beyin sendromunuz varsa (bu durum alkol veya organik çözücülerle 
zehirlenme nedeniyle meydana gelebilir)  
• İnme açısından risk faktörleriniz varsa (ör n., sigara kullanımı, yüksek tansiyon)  
• Kanınızda potasyum veya magnezyum azlığı veya bunlardan birine genetik 
yatkınlığınız varsa,  
• Kalp-damar hastalığı hikayeniz varsa,  
• Başka bir antipsikotik ilaç kullanıyorsanız, 
• Bu ve benzer ilaçlar kan pıhtılaşması o luşumu ile ilişkilendirildiği için, sizde veya aile 
üyelerinden birinde trombus  (kan pıhtılaşması)  hikayesi varsa  (venöz tromboembolizm  
(toplar damarlarda kan pıhtısı oluşumu)  riski taşıyorsanız). 
 
Ciddi yan etkilere  (ölüm  riskinde artış ) yol açabileceğind en CLOPIXOL -ACUPHASE’in 
demansı (bunama) olan yaşlı hastalarda kullanılması tavsiye edilmez . 
 Hayvan çalışmaları CLOPIXOL’ün fertiliteyi etkilediğini göstermiştir. Tavsiy e için 
doktorunuza danışınız.  
 Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 CLOPIXOL -ACUPHASE ’ın yiyecek ve içecek ile kullanılması  
CLOPIXOL -ACUPHASE aç veya tok karnına kullanılabilir. 
CLOPIXOL -ACUPHASE  alkolün yatıştırıcı etkisini artırarak daha fazla sersemlemenize 
yol açabil ir. CLOPIXOL -ACUPHASE  ile tedavi sırasında alkol kullanmamanız önerilir.  
   3 Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz veya hamile olabileceğinizi düşünüyorsanız doktorunuza bildiriniz. CLOPIXOL -ACUPHASE  mutlaka gerekli olmadıkça gebelik sırasında kullanılmamalıdır.  
 Hamileliklerinin son üç ayında CLOPIXOL -ACUPHASE kullanmış annelerin yeni doğan 
bebeklerinde aşağıdaki belirtiler görülebilir: titreme, kas sertliği ve/veya güçsüzlüğü, uykulu olma , huzursuzluk, solunum problemleri ve besle nme bozuklukları . Eğer 
bebeğinizde bu belirtilerden herhangi biri mevcutsa doktorunuza başvurunuz . 
 Gebelik önleyici tedbirler alınıp alınmayacağı konusunda doktorunuza danışınız.  
 Tedaviniz sırasında hamile olduğunuzu fark ederseniz  hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
  
Eğer emziriyorsanız, doktorunuza danışınız. Emzirme sırasında CLOPIXOL -ACUPHASE  
kullanmamalısınız, çünkü az miktarda ilaç anne sütüne ge çebilir.  
 
 
Araç ve makine kullanımı  
CLOPIXOL -ACUPHASE  kullanırken özellikle tedavinin başlangıcında sersemleme ve baş 
dönmesi riski vardır. Eğer böyle bir durumunuz varsa, bu etkiler geçinceye kadar araç ve 
makine kullanmayınız. 
 
Diğer ilaçlar ile birlikte  kullanımı 
 Aşağıdaki ilaçlardan herhangi birini kullanıyorsanız  veya yakın zamanda kullandıysanız , 
doktorunuza  veya eczacınıza  bildiriniz:  
• Trisiklik antidepresan ilaçlar  (depresyon tedavisinde kullanılır , örn., imipramin, 
mianserin, trazodon)  
• Guanetidin ve benzeri ilaçlar (kan basıncını düşürmek için kullanılır)  
• Barbitüratlar ve benzeri ilaçlar (sersemlik yapabilen ilaçlar)  (örn. , fenobarbital, 
diazepam, alprazolam, midazolam ) 
• Sara (epilepsi) tedavisinde kullanılan ilaçlar  (örn. , karbamazepin, gabapentin, fenitoin)  
• Levodopa ve benzeri ilaçlar (Parkinson hastalığında kullanılır)  
• Metoklopramid (mide -barsak rahatsızlıkların tedavisinde kullanılır)  
• Piperazin (barsak solucanı ve kıl kurdu tedavisinde kullanılır).  
• Vücudunuzdaki su veya tuz dengesini etkileyen il açlar (kanınızda potasyum ve 
magnezyum u azaltırlar , örn. , furosemid ) 
• Antikolinerjik ilaçlar (örn. , atropin)  
• CLOPIXOL -ACUPHASE ’ın kandaki düzeyini artırdığı bilinen ilaçlar (örn., bupropion, 
kinidin, fluoksetin, paroksetin)  
 Aşağıdaki ilaçlar CLOPIXOL -ACUPHASE  ile aynı zamanda kullanılmamalıdır: 
• Kalp atımını değiştiren ilaçlar (örn. , kinidin, amiodaron, sotalol, dofetilid, eritromisin, 
terfenadin, astemizol, gatifloksasin, moksifloksasin, sisaprid, lityum)   4 • Diğer antipsikotik ilaçlar (örn., tiyoridazin).  
 
Eğer reçeteli ya da reçetesiz herhangi bir ilacı şu anda kullanıyorsanız veya son 
zamanlarda kullandınız ise lütfen doktorunuza veya eczacınıza bunlar hakkında bilgi veriniz.  
 
3. CLOPIXOL -ACUPHASE  nasıl kullanılır?  
 
• Uygun kullanım ve doz / uygulama sıklığı için talimatlar:  
Doktorunuz almanız gereken dozu ve ne sıklıkta almanız gerektiğini belirleyecektir.  
 Tavsiye edilen doz:  
 Yetişkinler  
Normal doz 1- 3 ml (50- 150 mg)’dir. Bu doz 2–3 gün sonra yinelenebilir. Bazı hastalar ilk 
enjeksiyondan 1- 2 gün sonra ek bir enjeksiyona ihtiyaç duyabilir. 
Eğer size uygulanacak doz 2 ml’den fazla ise, bu doz iki enjeksiyon yerine paylaştırılacaktır.  
 
• Uygulama yolu ve metodu:  
Gerekli miktarda  CLOPIXOL -ACUPHASE  bir enjektöre çekilir ve kalça kasına enjekte 
edilir.    
• Değişik yaş gr upları:  
Çocuklarda ve ergenlerde kullanım:  
CLOPIXOL -ACUPHASE ’ın bu hasta grubunda  kullanımı tavsiye edilmez.  
 Yaşlılarda kullanım (65 yaş üstü):  
Dozun azaltılması gerekebilir. Her bir enjeksiyon için en fazla doz 100 mg olmalıdır.  
• Özel kullanım durumları:  
Özel risk altındaki hastalar;  
Karaciğer yetmezliği:  
Karaciğer şikayetleri olan hastalarda normalde en düşük tedavi dozu kullanılır.  
Böbrek yetmezliği:  
CLOPIXOL -ACUPHASE, böbrek işlevi azalmış hastalara olağan dozlarda verilebilir. 
Tedavi süresi  
Bu ilaç uzun süreli kullanım için değildir. Tedavi süresi 2 haftayı geçmemelidir. Bu zaman 
içinde size 4 enjeksiyondan veya toplamda 8 ml (400 mg)’den fazlası uygulanmamalıdır.  Tedavinin devamı gerekli ise doktorunuz sizin için uygun ilacı yazacaktır.  
 Tedaviyi, doktorunuzun anlattığı şekilde tamamlamanız çok önemlidir.  Eğer CLOPIXOL -ACUPHASE’ın etkisinin çok güçlü veya zayıf olduğuna dair bir 
izleniminiz var ise doktorunuz veya eczacınız ile konuşunuz.   
Kullanmanız gerekenden daha fazla CLOPIXOL -ACUPHASE kullan dıysanız:   5 CLOPIXOL -ACUPHASE ’dan kullanmanız gerekenden fazlasını kullanmışsanız bir doktor 
veya eczacı ile konuşunuz.    
 Bu ilaç size doktorunuz/hemşireniz tarafından verilecektir. Bu nedenle, kullanmanız gerekenden fazla CLOPIXOL -ACUPHASE  almanız pek olası değildir.   
 Aşırı doz alındığında ortaya çıkabilecek durumlar  şunlardır:  
• Uyku hali (somnolans)  
• Koma  (çevreye tepkinin verilmediği derin bir bilinç kaybı ve uyandırılamayacak 
biçimde uyku hali)  
• Olağandışı  kas hareketler i 
• Kasılma nöbetler i (konvülziyonlar)  
• Şok (özellikle dolaşım sisteminin yetersizliği sonucu vücudun her yerine yeterli kan 
akışının sağlanamaması nedeniyle sistemlerdeki çalışmanın azalması)  
• Yüksek veya düşük vücut sıcaklığı  
• Kalbi etkilediği bilinen ilaçlarla birlikte CLOPIX OL-ACUPHASE  aşırı dozda 
alındığında, kalp atışında düzensizlik,  yavaşlama gibi kalp atımı değişiklikleri 
görülebilir.   
 CLOPIXOL  ACUPHASE ’ı kullanmayı unutursanız:  
Unutulan dozları dengele mek için çift doz almayınız. 
 
CLOPIXOL  ACUPHASE  ile tedavi sonlandır ıldığındaki oluşabilecek etkiler:  
Doktorunuz tedaviyi ne zaman ve nasıl bırakacağınıza karar verecektir.  
 
Eğer, bu ürünün kullanımıyla ilgili başka sorularınız varsa, doktorunuza veya eczacınıza 
danışınız.  
 
4. Olası yan etkiler nelerdir?  
 
Tüm ilaçlar gibi, CL OPIXOL -ACUPHASE  yan etkilere neden olabilir, ancak bunlar 
herkeste görülmeyebilir.  
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın 1’inden az, fakat 100 hastanın 1’inden fazla görülebilir. Yaygın olmayan: 100 hastanın 1’inden az, fakat 1.000 hastanın 1’inden fazla görülebilir.  Seyrek: 1.000 hastanın 1’inden az, fakat 10.000 hastanın 1’inden fazla görülebilir. Çok seyrek: 10.000 hastanın 1’inden az görülebilir. Bilinmiyor: Eldeki verilerle sıklığı tahmin edilemiyor.  
 
Aşağıdakilerden herhangi birini fark ederseniz, hemen doktorunuza bildiriniz veya 
size en yakın hastaneye başvurunuz. 
 
Yaygın olmayan:  
• Ağız ve dilde olağan dışı hareketler (bu durum tardif diskinezi ol arak bilinen bir 
durumun erken belirtisi olabilir).  
 
Çok seyrek:  
• Yüksek ateş, kaslarda olağan dışı sertlik ve özellikle terleme ve hızlı kalp atımıyla 
birlikte seyreden bilinç bozukluğu; bu bulgular, farklı antipsikotiklerin kullanımıyla  6 bildirilmiş olan “ nöroleptik malign sendrom” olarak adlandırılan nadir bir durumun 
belirtileri olabilir.  
 
• Deri veya göz akında sararma (bu karaciğerinizin etkilendiğinin ve sarılık durumunun 
bir işareti olabilir).  
 
Bunların hepsi ciddi yan etkilerdir. Acil tıbbi müdahale ge rekebilir.  
 
Aşağıdakilerden herhangi birini fark ederseniz, doktorunuza söyleyiniz:  
 Aşağıdaki yan etkiler, tedavinin başlangıcında oldukça belirgin olup, çoğunluğu tedavinin devamında yok olur.   
 
Çok yaygın:  
• Uyuklama (somnolans), sakin oturamama veya har eketsiz duramama (akatizi), istemsiz 
hareketler (hiperkinezi), yavaş veya azalmış hareketler (hipokinezi)  
• Ağız kuruluğu  
 
Yaygın : 
• Hızlı kalp atışı (taşikardi), kalbin hızlı, güçlü veya düzensiz attığı hissi (çarpıntı)  
• Tremor, aralıksız kas kasılmalarına ba ğlı olarak kıvrılmalı (yılanvari) veya tekrarlanan 
hareketler veya anormal duruş (distoni), kas sertliğinde artış (hipertoni), sersemlik, baş ağrısı, deride karıncalanma, iğnelenme veya hissizlik duygusu (parestezi), dikkat 
bozukluğu, hafıza kaybı (amnezi) , yürüyüş anormalliği  
• Göze yakın cisimlere odaklanmakta güçlük (akomodasyon bozukluğu), görüş 
anormallikleri 
• Vücut sabitken fırıl fırıl dönme veya sallanma hissi (vertigo)  
• Burun tıkanıklığı (nazal konjesyon), nefes almada güçlük veya ağrı (dispne)  
• Tükürük salgısında artış, kabızlık, kusma, sindirim problemleri veya üst karın merkezli 
rahatsızlık hissi (dispepsi), ishal  
• İdrar yapma bozukluğu, idrar yapamama (idrar tutukluğu), idrar hacminde artış  
• Terlemede artış (hiperhidroz), kaşıntı  
• Kas ağrısı (miyalji)  
• İştah artışı, kilo artışı 
• Yorgunluk, güçsüzlük (asteni), genel olarak rahatsızlık veya halsizlik hissi, ağrı  
• Uykusuzluk (insomnia), depresyon, kaygı (anksiyete), endişeli olma hali, anormal 
rüyalar, ( ajitasyon ) , cinsel dürtü azalması (libido azalması)  
 
Yaygın olmayan:  
• Aşırı faal veya aşırı tepki veren refleksler (hiperrefleksi), sarsıntılı hareketler (diskinezi), parkinsonizm, bayılma (senkop), kas hareketlerini koordine edememe 
(ataksi), konuşma bozukluğu, azalmış kas tonüsü (hipotoni), kasılma nöbetleri (konvülziyon), migren  
• Gözün dairesel hareketi (okülojirasyon), göz bebeğinin genişlemesi (midriyazis)  
• Bazı ses  tonlamalarına  aşırı duyarlılık veya günlük sesleri tolere etmede zorluk 
(hiperakuzi), kulaklarda çınlama.  
• Karın ağrısı, mide bulantısı, gaz  
• Döküntü, ışığa hassasiyete bağlı deri reaksiyonu (fotosensitivite reaksiyonu), 
pigmentasyon bozukluğu, aşırı sebum salgılanmasına bağlı yağlı, parlak ve sarımsı deri  7 (sebore), egzama veya deri iltihabı (dermatit), deride kırmızı veya mor renk 
değişiklikleri olarak görülen deri altında kanamalar (purpura)  
• Kas rijiditesi, ağzı normal olarak açamama (trismus), boyun dönmesi ve doğal olmayan 
baş pozisyonu (tortikollis)  
• İştah azalması, kilo kaybı  
• Düşük kan basıncı (hipotansiyon), ateş basması  
• Susama, anormal düşük vücut sıcaklığı (hipotermi), ateş (pireksi)  
• Enjeksiyonun yapıldığı yerdeki deride kırmızılık ve ağrı  
• Anormal karaciğer fonksiyon testleri  
• Cinsel sorunlar (boşalmada gecikme, sertleşme problemleri, kadınlarda orgazm olamama, vajinal kuruluk (vulvovajinal kuruluk))  
• Belirgin ölçüde çevreye ilgisizlik (apati), kabus, cinsel dürtüde artış (libido artışı) , kafa 
karışıklığı hali  
 
Seyrek :  
• Düşük kan pıhtılaşma hücresi sayısı (trombositopeni), düşük beyaz kan hücresi sayısı 
(nötropeni), azalmış beyaz kan hücresi sa yısı (lökopeni), kemik iliği zehirlenmesi 
(agran ülositoz)  
• Kanda prolaktin (bir hormon) düzeyi artışı (hiperprolaktinemi)  
• Yüksek kan şekeri, bozulmuş gl ukoz toleransı, kanda yüksek yağ seviyeleri 
(hiperlipidemi)  
• Aşırı duyarlılık (hipersensitivite), akut sis temik ve şiddetli allerjik reaksiyon (anaflaktik 
reaksiyon)  
• Erkeklerde memelerde büyüme (jinekomasti), aşırı süt üretimi (galaktore), adet görememe (amenore), penisin cinsel tahrik veya dürtü ile birlikte olmayan ağrılı 
ereksiyonu (priapizm)  
 Bunlar CLOPIX OL-ACUPHASE’ın hafif yan etkileridir.  
 CLOPIXOL -ACUPHASE ’ın aktif maddesi olan zuklopentiksol asetatla benzer şekilde etki 
yapan diğer ilaçlarla da olduğu gibi, aşağıdaki yan etkiler seyrek vakalarda bildirilmiştir:  
 
• QT uzaması  (Yavaş kalp atımı ve EKG’de  değişiklik ler) 
• Düzensiz kalp atımları (ventriküler aritmiler, ventriküler fibrilasyon, ventriküler 
taşikardi , Torsades de Pointes ) 
 
Seyrek vakalarda, düzensiz kalp atışları ani ölümlere neden olabilir.  Damarlarda, özellikle bacaklarda trombus (bacakta şi şlik, ağrı ve kızarıklığın da dahil 
olduğu belirtiler ), kan damarlarından akciğerlere hareket ederek göğüs ağrısı ve solunumda 
zorluğa neden olabilir. Bu belirtilerden herhangi biri ile karşılaşırsanız derhal doktorunuza 
başvurunuz. Yaşlı, demansı  (bunama)  olan  ve antipsikotik ilaç alan hastalar, antipsikotik almayanlar ile 
karşılaştırıldığında ölüm vakalarında artış bildirilmiştir.  
 Eğer yan etkiler ciddileşirse veya bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz..  
 
Yan etkilerin raporlanması   8 Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattının arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkil eri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. CLOPIXOL -ACUPHASE ’ın saklanması  
Çoğunlukla doktorunuz veya hemşireniz ilacı sizin için saklayacaktır.  
 Eğer evinizde saklıyorsanız:  
CLOPIXOL -ACUPHASE ’ı çocukların göremeyeceği, erişemeyeceği yerlerde ve 
ambalajında saklayınız.   
25°C'nin altındaki oda sıcaklığında saklayınız. 
 
Ampul ü güneş ışığından korumak için kutusunda  muhafaza ediniz . 
 Ambalajdaki son kullanma tarihinden sonra CLO PIXOL -ACUPHASE’ı kullanmayınız.  
Son kullanma tarihi belirtilen ayın son gününü ifade eder.  
 
Ruhsat Sahibi:   
Lundbeck İlaç Tic. Ltd. Şti.  
FSM Mah. Poligon Cad. Buyaka 2 Sitesi No:8 1.Blok Kat:7 
34471 Ümraniye / İstanbul  
Üretim yeri:  H. Lundbeck A/S, Ottilia vej 9, 2500 Valby, Kopenhag, Danimarka  
 
Bu kullanma talimatı ............. tarihinde onaylanmıştır.  