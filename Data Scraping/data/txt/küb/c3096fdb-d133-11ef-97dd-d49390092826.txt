KISA ÜRÜN BİLGİSİ
1. BEŞERİ TIBBİ ÜRÜNÜN ADI
EFAMAT Jel % 5, 40 g
2. KALİTATİF VE KANTİTATİF BİLEŞİMİ
Her bir tüpte,
Etkin madde:
Etofenamat 2.00 g
Yardımcı madde(ler):
Polietilen glikol 1.20 g
Yardımcı maddeler listesi için bakınız bölüm 6.1.
3. FARMASÖTİK FORMU
Jel
Şeffaf, karakteristik kokulu, yarı katı jel.
4. KLİNİK ÖZELLİKLER
4.1 Terapötik endikasyonlar
Aşağıdaki durumlarda ortaya çıkan ağrının dışarıdan destekleyici semptomatik tedavisi:
Spor yaralanmaları gibi kunt travmalardan sonra eklemlerdeki akut ezilme, burkulma ve
zorlanmalara ait ağrılı durumlar
Gonartrozlarda eklem çevresi yumuşak dokulara (bursa, tendon, bağlar ve eklem kapsülü) ait
ağrılı durumlar
4.2 Pozoloji ve uygulama şekli
Uygulama sıklığı ve süresi
EFAMAT, günde 3 kez uygulanır. Ağrılı alanların genişliğine bağlı olarak, yaklaşık 10 cm
uzunluğunda bir şerit halinde (yaklaşık 3 g jel'e ve 150 mg etofenamata eşdeğer) uygulanması
yeterli olacaktır. Kunt travmalarda günlük maksimum doz, 450 mg etofenamata eşdeğer 9 g
jeldir.
Kunt travmalarda (ör. spor yaralanmaları) genellikle 1 haftalık tedavi yeterlidir. Daha uzun
süreli kullanımın terapötik yararı doğrulanmamıştır.
Sayfa 1 / 7Romatizmal hastalıklar için, 3-4 hafta süren tedavi çoğu vakada yeterli olmaktadır.
Semptomlar devam ederse, daha fazla tedavinin gerekip gerekmediğini belirlemek için doktora
danışılmalıdır.
Uygulama şekli
Topikal kullanım içindir.
EFAMAT, vücudun etkilenen bölgelerine ince bir tabaka halinde uygulanır ve nazikçe deriye
yedirilerek sürülür.
EFAMAT’ın uygulanmasından sonra birkaç dakika deri üzerinde kurumasına izin verilmelidir.
Üzerinin bir bandaj veya pansuman ile kapatılması önerilmemektedir.
Özel popülasyonlara ilişkin ek bilgiler
Böbrek/Karaciğer yetmezliği:
Doz ayarlanmasına gerek yoktur.
Pediyatrik popülasyon:
Çocuklar üzerinde kullanım ile ilgili deneyimler sınırlıdır. Çocuklar ve adölesanlarda
EFAMAT kullanılması önerilmez.
Geriyatrik popülasyon:
Doz ayarlanmasına gerek yoktur.
4.3 Kontrendikasyonlar
EFAMAT aşağıdaki durumlarda kontrendikedir.
Etofenamata, EFAMAT’ın içerdiği herhangi bir maddeye veya diğer non-steroid
antiinflamatuvar ajanlara aşırı duyarlılığı olanlar.
Deride egzema ve mukoz membranlar üzerine ya da derideki açık yaralar, inflamasyon
veya enfeksiyon üzerine uygulanmamalıdır.
Gebeliğin son trimesteri.
Klinik tecrübenin henüz yeterli olmaması sebebiyle, çocuklarda ve adölesanlarda.
4.4 Özel kullanım uyarıları ve önlemleri
EFAMAT, belli önlemler alındığında ve sadece yakın tıbbi gözlem altında kullanılması
gereken durumlar:
Astım, kronik obstruktif solunum yolu hastalığı, saman nezlesi veya nazal mukozanın
kronik şişkinliği (nazal polip olarak da adlandırılır) olan hastalarda ya da özellikle de
Sayfa 2 / 7saman nezlesi benzeri klinik bulguları olan kronik obstruktif solunum yolu hastalığı
veya kronik solunum yolu enfeksiyonu olan hastalar.
Diğer non-steroid antifilojistik/analjezik ajanlara aşırı duyarlılığı olan hastalar.
Bu hastalar, EFAMAT için astım ataklarına benzer semptomları olan (analjezik
intoleransı/analjezik astımı da denir), deri ve mukoz membranlarda lokal şişkinlik ya
da ürtikeri olan hastalardan daha fazla risk taşırlar.
Başka maddelere karşı, deri reaksiyonları, kaşıntı veya ürtiker şeklinde alerjik
reaksiyon veren hastalar.
EFAMAT göze temas ettirilmemelidir. Herhangi bir temas durumunda, temas eden bölge
derhal bol su ile yıkanmalıdır.
EFAMAT, cilalı mobilya veya plastik yüzeylerde hasar ve renk değişikliğine yol açabilir. Bu
nedenle, ürünü uyguladıktan sonra eller yıkanmalı ya da yukarıdaki maddelerle temastan
kaçınılmalıdır.
4.5 Diğer tıbbi ürünler ile etkileşimler ve diğer etkileşim şekilleri
Etofenamatın topikal olarak önerildiği şekilde kullanımında, hiçbir etkileşim bilinmemektedir.
4.6. Gebelik ve laktasyon
Genel tavsiye
Gebelik Kategorisi: C/D (3.trimester).
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hamile kalmayı planlayan kadınlarda kullanımı önerilmemektedir. EFAMAT kullanılacak ise
etkili doğum kontrol yöntemi uygulanmalıdır.
EFAMAT'ın gebe kadınlarda kullanımına ilişkin veriler mevcut değildir. Hayvanlar üzerinde
yapılan çalışmalar, gebelik /ve-veya/ embriyonal/fetal gelişim /ve-veya/ doğum /ve-veya/
doğum sonrası gelişim üzerindeki etkiler bakımından yetersizdir. İnsanlara yönelik potansiyel
risk bilinmemektedir.
Gebelik dönemi
İnsanlarda gebelik üzerine prostaglandin sentezinin inhibisyonunun etkisi, tamamen
dışlanamayacağından, EFAMAT, gebeliğin birinci ve ikinci trimesterinde sadece dikkatli bir
şekilde yararın risklere ağır bastığı durumlarda kullanılmalıdır. Günlük maksimum doz
aşılmamalıdır (bkz. bölüm 4.2).
EFAMAT kullanımı gebeliğin son trimesterinde kontrendikedir.
Sayfa 3 / 7Gebeliğin son üç ayı sırasında, bu tıbbi ürünlerin etki mekanizması doğum aktivitesinin
supresyonuna, gebeliğin ve doğum travayının uzamasına yol açabilir ve çocuklarda
kardiyovasküler (duktus arteriozusun erken kapanması ve pulmoner hipertansiyon) ve renal
(oligüri ve oligoamnioz) toksisiteye, anne ve çocukta kanama eğiliminin artmasına ve annede
ödem oluşma riskinde artışa neden olabilir.
Laktasyon dönemi
Etofenamat küçük miktarlarda anne sütüne geçebileceğinden EFAMAT’ın emziren annelerde
uzun süreli kullanımından kaçınılmalıdır. Bebeklerin maruz kalmasından kaçınmak için, bu
ürün annenin göğüs bölgesinde kullanılmamalıdır.
4.7 Araç ve makine kullanımı üzerindeki etkiler
EFAMAT’ın araç ve makine kullanımı üzerine etkisi yoktur.
4.8 İstenmeyen etkiler
İstenmeyen etkilerin değerlendirilmesi aşağıdaki sıklık bilgilerine dayalıdır.
Çok yaygın (≥1/10); yaygın (≥1/100 ila < 1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000); bilinmiyor (eldeki verilerden hareketle
tahmin edilemiyor)
EFAMAT, geniş cilt yüzey alanlarına ve uzun süreli uygulanırsa, etofenamat içeren ilaçların
sistemik kullanımlarından sonra görüldüğü gibi spesifik organ sistemlerini veya tüm vücudu
etkileyebilecek yan etkilerin gelişmesi olasıdır.
Deri ve deri altı doku hastalıkları:
Yaygın olmayan: Ciltte kızarıklık, kaşıntı, yanma hissi, deri döküntüsü, bazen kabarcıklar
veya ürtiker tarzı lokal deri reaksiyonları
Seyrek: Aşırı duyarlık deri reaksiyonları veya lokal alerjik reaksiyonlar (temas dermatiti)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
Sayfa 4 / 74.9 Doz aşımı ve tedavisi
EFAMAT deri üzerine önerilen dozdan daha fazla uygulanırsa, jel uzaklaştırılmalı ve cilt su
ile yıkanmalıdır.
Spesifik antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Non-steroid anti-inflamatuvar / analjezik ilaçlar
ATC Kodu: M02AA06
Etofenamat, iyi bilinen hayvan inflamasyon modellerinde prostaglandin sentezini inhibe
ederek etkili olduğu kanıtlanmış, analjezik özellikleri olan bir non-steroidal
antiinflamatuvardır.
5.2 Farmakokinetik özellikler
Emilim:
EFAMAT formunda 300 mg etofenamatın gönüllülerde uygulanmasından sonra, doruk plazma
fenamat düzeylerine 12 ila 24 saatler arasında ulaşılmıştır.
Etofenamat içeren ürünlerin biyoyararlanımında, esas olarak uygulama bölgesi, cilt nemi ve
diğer faktörlerden kaynaklanan, büyük ölçüde bireyler arası ve bireye bağlı dalgalanmalar
görülür. Deriye uygulanmasını takiben, rölatif biyoyararlanım diğer etofenamat ürünlerinin
sınırları (%20’ye varan oranda) içerisindedir.
Dağılım:
Plazma proteinlere % 98-99 oranında bağlanmaktadır.
Biyotransformasyon:
Etofenamat karaciğerde hidroksilasyon, eter ve ester ayrışması ile metabolize olmaktadır.
Enterohepatik dolaşıma katılabilir.
Eliminasyon:
Etofenamat, çok sayıda metaboliti (hidroksilasyon, eter ve ester ayrışması) ve bunların
konjugatları halinde, %35 oranında böbrekler ve daha büyük oranda safra ve feçes yoluyla
atılır.
Etofenamat, flufenamik asit olarak düşük konsantrasyonlarda anne sütüne geçmektedir.
Sayfa 5 / 75.3 Klinik öncesi güvenlilik verileri
Etofenomat topikal olarak uygulandığında, toksikolojik veri değerlendirmesinde emilim oranı
akılda bulundurulmalıdır.
Akut toksisite:
Etofenamat akut toksisite araştırmaları, sıçan, fare, kobay ve tavşanlarda farklı uygulama
şekilleriyle gerçekleştirilmiştir. Oral uygulama yolunun, intramusküler yoldan daha toksik
olduğu gösterilmiştir. İntoksikasyon görünümü, diyare ve kilo kaybı ile gastrointestinal
bozukluklarla karakterizedir. Bu semptomların ilk ortaya çıkışı, genellikle etkin maddenin
uygulanmasından birkaç gün sonra olmaktadır. Etkin maddenin uygulanmasının 2. ve 14.
günleri arasında ölüm meydana gelmektedir. Subletal dozlardan sonra, hayvanlar yaklaşık 14
günlük bir süreçte iyileşmiştir. Ölen hayvanların post-mortem incelemesi, peritonit ve karında
asit ile ilişkilendirilmiştir.
Subkronik ve kronik toksisite:
Subkronik toksisite, çeşitli hayvan türlerinde araştırılmıştır. Oral uygulama ile bir yıllık
çalışmalar sıçanlarda (7, 27, 100 mg/kg/gün) ve primatlarda (7, 26, 100 mg/kg/gün)
gerçekleştirilmiştir. Vücut ağırlığı başına 100 mg/kg verilen sıçanlarda gastrointestinal
kanama ve ülserleri takiben peritonit gelişmiştir ve mortalite artmıştır.
Yüksek doz, primatlarda vücut ağırlığında, timus bezi ağırlığında ve hemoglobinde azalmaya
yol açmıştır.
Mutajenisite ve kanserojenisite
İn vitro ve in vivo gen ve kromozom mutasyonu indüksiyonu araştırmaları, negatif sonuçlar
vermiştir. Mutajenik olma olasılığı yeterli güvenilirlikle dışlanmıştır.
Sıçanlara (7, 21, 63 mg/kg/gün) ve farelere (15, 45, 140 mg/kg/gün) oral uygulamayı içeren
uzun-dönem çalışmalar, etofenamata ait herhangi bir tümörojenik potansiyel kanıtı
sağlamamıştır.
Üreme toksisitesi:
Etofenamat, plasental bariyeri geçmektedir.
İnsanlarda uygulamaya dair herhangi bir deneyim yoktur. Hayvan çalışmalarında,
embriyotoksik doz, maternal toksik dozdan daha düşüktü. Sıçanlarda, oral uygulanan 21
mg/kg dozunda, böbrek pelvisinde genişleme insidansında artma ve anneleri tedavi görmüş
olan yavrularda oral olarak 7 mg/kg doz ile 14 kaburga çifti insidansında artma olmuştur.
Sayfa 6 / 76. FARMASÖTİK ÖZELLİKLER
6.1 Yardımcı maddelerin listesi:
Cremophor EL (Polioksil 35 Castor-oil),
Polietilen glikol 400 (PEG 400)
Carbopol 980
İzopropil Alkol
Sodyum hidroksit
Deiyonize su
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel uyarılar
25 C’ nin altındaki oda sıcaklığında saklayınız.
6.5 Ambalajın niteliği ve içeriği
Dış yüzü baskılı, iç yüzü lakla kaplı, 40 g’ lık aluminyum tüp + HDPE kapak.
6.6 Beşeri tıbbi üründen arta kalan maddelerin imhası ve diğer özel önlemler
Özel gereklilik yoktur.
7. RUHSAT SAHİBİ
DEVA Holding A.Ş.
Halkalı Merkez Mah. Basın Ekspres Cad.
No: 1 34303 Küçükçekmece - İstanbul
Tel: 0 212 692 92 92
Fax: 0 212 697 00 24
8. RUHSAT NUMARASI
231/77
Sayfa 7 / 79. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 09.05.2011
Son yenileme tarihi:
10. KÜB'ÜN YENİLENME TARİHİ
Sayfa 8 / 7