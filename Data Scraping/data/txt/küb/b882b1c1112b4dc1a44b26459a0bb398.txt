1  
KISA ÜRÜN BİLGİSİ  
 
1. BEŞERİ TIBBİ ÜRÜNÜN ADI  
 
BARSOLAX 17 g Oral Çözelti Hazırlamak için Toz  
 
2. KALİTATİF VE KANTİTATİF BİLEŞİM  
 
Her bir saşe de; 
 
Etkin madde:  
Polietilen glikol (Makrogol) 3350   17 g 
 
Yardımcı maddeler:  
Yardımcı madde içermemektedir.  
 
3. FARMASÖTİK FORM  
 
Oral Çözelti Hazırlamak için Toz   
Beyaz veya beyazımsı renkli toz.  
 
4. KLİNİK ÖZELLİKLER  
 
4.1 Terapötik endikasyonlar  
 
Bağırsak temizliğinin gerektiği durumlarda ve nadiren ortaya çıkan konstipasyonun tedavisinde 
kullanılır.  
 
4.2 Pozoloji ve uygulama şekli  
 
Pozoloji/uygulama sıklığı ve süresi:  
Yetişkinler için önerilen doz günde bir saşedir.  
 
Bağırsak hareketliliğinin başlayabilmesi için 1 ila 3 gün uygulama gerekir.  
 
Doktor tarafından aksi belirtilmediği sürece 7 günden daha uzun süre kullanılmamalıdır.  
 
Uygulama şekli:  
BARSOLAX oral olarak uygulanır, fakat çözeltiyi içmek istemeyen ya da içemeyecek durumda  
olan hastalara nazogastrik tüp kullanılarak nazal uygulama şeklinde verilebilir. 
 
Çözeltinin hazırlanması: Saşe içeriğindeki t oz, 1/2 -  1 bardak sıcak, soğuk veya oda ısısındaki  
su, meyve suyu, soda, kahve veya çay vb. bir içecek içerisinde tamamen çözülünceye kadar  
karıştırıldıktan sonra uygulanmalıdır. Daha sonra içilmek üzere saklanmamalıdır. 
 
Özel popülasyonlara ilişkin ek bi lgiler  
Böbrek/Karaciğer yetmezliği:  
Böbrek yetmezliği veya karaciğer yetmezliği olan hastalar tarafından kullanımına ilişkin bilgi  
yoktur.  2 Pediyatrik popülasyon:  
Pediyatrik hastalarda güvenlilik ve etkililiği kanıtlanmadığından dolayı 17 yaşın altındaki 
çocuklara uygulanması tavsiye edilmez.  
 
Geriyatrik popülasyon:  
Diyare gibi olası yan etkilere karşı daha duyarlı olabilen yaşlı hastalarda dikkatli 
kullanılmalıdır.  
 
4.3 Kontrendikasyonlar  
 
BARSOLAX aşağıdaki durumlarda kullanılmamalıdır:  
• İçeriğindeki polietilen glikole karşı aşırı duyarlılığı olanlarda,  
• Gastrointestinal obstrüksiyon hastalarında,  
• Gastrik retansiyon hastalarında,  
• Bağırsak perforasyonu olanlarda,  
• Toksik kolit hastalarında, 
• Toksik megakolon ve ileus (bağırsak tıkanması) hastalarında.  
 
4.4 Özel kullanım uyarıları ve önlemleri  
 
BARSOLAX uygulaması sırasında daha sık, sulu ve gevşek dışkılama ortaya çıkabilir.  
 
Bu ürünün önerilen sürelerden daha uzun süre kullanılması elektrolit dengesizliklerine neden 
olabilir, laksatiflere bağımlı hale getirebilir.  
 
Aşağıdaki durumlarda ilacın uygulanması durdurularak doktora danışılmalıdır. 
• Rektal kanama olursa, bulantı, şişkinlik, karın ağrısı veya krampı şiddetlenirse,  
• Diyare varsa,  
• 1 haftadan daha uzun süre laksatif kullanma ihtiyacı duyuluyorsa.  
• İrritab l barsak sendromu ve son iki haftada barsak alışkanlığında ani değişiklik varsa  
kullanmadan önce hekime danışılmalıdır. 
 
4.5 Diğer tıbbi ürünler ile etkileşimler ve diğer etkileşim şekilleri  
 
BARSOLAX uygulamasından sonraki bir saat içerisinde oral yol ile  uygulanan ilaçlar  
gastrointestinal sistemden beklenen miktarlarda absorbe olmayabilir.  
 
Herhangi bir nedenle başka bir ilaç kullanılıyorsa, kullanılmakta olan ilaç bırakılmadan veya  
dozu değiştirilmeden önce olası ilaç etkileşimlerini değerlendirebilmesi için bu durum doktor  
veya eczacıya bildirilmelidir.  
 
Özel popülasyonlara ilişkin ek bilgiler  
Özel popülasyonlara ilişkin etkileşim çalışması yapılmamıştır.  
 
Pediyatrik popülasyon:  
Pediyatrik popülasyona ilişkin etkileşim çalışması yapılmamıştır.  
 
 
 
 3 4.6 Ge belik ve laktasyon  
 
Genel tavsiye  
Gebelik kategorisi: C  
 
Çocuk doğurma potansiyeli bulunan kadınlar/Doğum kontrolü (Kontrasepsiyon)  
Tıbbi zorunluluk gerekmedikçe çocuk doğurmayı planlayan kadınlar tarafından 
kullanılmamalıdır.  
 
Gebelik dönemi  
Hayvanlar üzerinde yapılan çalışmalar, gebelik /ve -veya/ embriyonal/fetal gelişim /ve -
veya/doğum /ve -veya/ doğum sonrası gelişim üzerindeki etkiler bakımından yetersizdir (bkz.  
bölüm 5.3.). 
 
İnsanlara yönelik potansiyel risk bilinmemektedir. BARSOLAX gerekli olmadıkça gebelik  
döneminde kullanılmamalıdır.  
 
Polietilen glikol 3350’nin plasentadan geçip geçmediği bilinmemektedir.  
 
Laktasyon dönemi  
Anne sütüne geçip geçmediği bilinmemektedir. Bu nedenle hasta için beklenen yararlar bebek  
için ortaya çıkabilecek risklerden  daha fazla olmadıkça laktasyon döneminde  
kullanılmamalıdır.  
 
Üreme yeteneği/Fertilite 
Üreme yeteneği üzerine klinik ya da klinik dışı çalışmalar mevcut değildir.  
 
4.7 Araç ve makine kullanımı üzerindeki etkiler  
 
Bu ilacın araç ve makine kullanımı üzerine etkisi olduğuna dair bir çalışma bulunmamaktadır. 
 
4.8 İstenmeyen etkiler  
 
Klinik çalışmalar ve satış sonrası gözetim çalışmalarından elde edilen verilere göre  istenmeyen 
etkiler aşağıda organ sistem sınıflamasına ve sıklıklarına göre sunulmuştur. 
 
Sıklıklar şöyle tanımlanabilir: Çok yaygın (≥1/10), yaygın (≥1/100 ila <1/10), yaygın olmayan 
(≥1/1.000 ila <1/100), seyrek (≥ 1/10.000 ila <1/1.000), çok seyrek (<1/10.000), bilinmiyor 
(eldeki verilerden hareketle tahmin edilemiyor).  
 
Bağışıklık sistemi hastalık ları 
Seyrek: Anafilaktik reaksiyonlar (özellikle yüz, dil veya boğazda şişme, kaşıntı, döküntü, ciddi 
baş dönmesi, soluma güçlüğü gibi semptomlar ciddi bir alerjik reaksiyonun belirtileri  olabilir).  
 
Gastrointestinal hastalıklar  
Çok yaygın: Bulantı, karında dolgunluk hissi, şişkinlik, gaz  
 
Deri ve deri altı doku hastalıkları  
Çok seyrek: Ürtiker, dermatit 
 4 Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem  
taşımaktadır. Raporlama yapılması, ilacın yarar/risk dengesinin sürekli olarak izlenmesine  
olanak sağlar. Sağlık mesleği mensuplarının herhangi bir şüpheli advers reaksiyonu Türkiye  
Farmakovijilans Merkezi (TÜFAM)’ne bildirmeleri gerekmektedir ( www.titck.gov.tr ; eposta:  
tufam@titck.gov.tr ; tel: 0 800 314 00 08; faks: 0 312 218 35 99)  
 
4.9 Doz aşımı ve tedavisi  
 
Bu ürünün bileşenleri bağırsak tarafından metabolize edilmediği ve absorpsiyon seviyesi  
minimal olduğu için doz aşımı durumunda herhangi bir tehlike beklenmez. Doz aşımında  en 
sık beklenilen etki diyare gelişimidir. Doz aşımında yeterli sıvı da alınmamışsa diyareye bağlı  
dehidratasyon gelişebilir. Bu durumda tedavi durdurulmalı, destekleyici ve semptomatik tedavi 
uygulanmalıdır.  
 
5. FARMAKOLOJİK ÖZELLİKLER  
 
5.1. Farmakodinam ik özellikler  
 
Farmakoterapötik grup: Sindirim sistemi ve metabolizma -Ozmotik etkili laksatifler  
ATC Kodu: A06AD65  
 
BARSOLAX, oral yoldan kullanılan bir laksatiftir. 
 
Laksatif özelliği bağırsak lümeninde absorbe olmayan intestinal sıvı hacmini arttırmasına  
bağlıdır.  
 
Yapılan in vitro çalışmalar polietilen glikol 3350’nin dolaylı olarak kolon mikroflorası  
tarafından insan feçesinde hidrojen veya metana fermante olmadığını göstermiştir. Polietilen  
glikol 3350’nin, glukoz veya elektrolitlerin aktif absorpsiyonu veya sekresyonu üzerinde  
herhangi bir etki göstermediği görülmüştür. Taşiflaksi bulgusuna rastlanmamıştır.  
 
5.2. Farmakokinetik özellikler  
 
Genel özellikler  
Emilim:  
Oral uygulamanın ardından gastrointestinal sistemden çok az miktarda (% 0.2’de n az) absorbe  
olur. 
 
Dağılım: 
Uygulanabilir değil.  
 
Biyotransformasyon:  
Uygulanabilir değil.  
 
Eliminasyon: 
Polietilen glikol başlıca feçes yolu ile atılır.  
 
Doğrusallık/Doğrusal olmayan durum:  
Veri yoktur.  5 5.3 Klinik öncesi güvenlilik verileri 
 
Polietilen glikolün fekal homojenatlar ile inkübasyonu, polietilen glikol 3350’nin potansiyel  
olarak patlayıcı gazlara metabolize olmadığını göstermektedir.  
 
6. FARMASÖTİK ÖZELLİKLER  
 
6.1. Yardımcı maddelerin listesi  
 
Yardımcı madde içermemektedir.  
 
6.2. Geçimsizlikl er 
 
Çözeltiye herhangi bir ilave madde eklenmemelidir.  
 
6.3. Raf ömrü  
 
24 ay  
 
6.4. Saklanmaya yönelik özel tedbirler  
 
25°C’nin altındaki oda sıcaklığında saklayınız. 
 
6.5. Ambalajın niteliği ve içeriği  
 
PET film/Alüminyum folyo/PE film ile  7 saşe olarak ambalajlanmıştır.  
Kullanma talimatı ile  birlikte sunulmaktadır. 
 
6.6. Beşeri tıbbi üründen arta kalan maddelerin imhası ve diğer özel önlemler  
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve  
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir. 
 
7. RUHSAT SAHİBİ  
 
NOBEL İLAÇ SANAYİİ ve TİCARET A.Ş.  
Saray Mah. Dr. Adnan Büyükdeniz Cad.  
Ümraniye 34768 İSTANBUL  
Tel: (216) 633 60 00  
Fax: (216) 633 60 01- 02 
 
8. RUHSAT NUMARASI  
2018/425 
 
9. İLK RUHSAT TARİHİ/RUHSAT YENİLEME TARİHİ  
 
İlk ruhsat tarihi: 06.08.2018 
Ruhsat yenileme tarihi: 
 
10. KÜB’ÜN YENİLEME TARİHİ  