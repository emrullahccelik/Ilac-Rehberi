KISA ÜRÜN BİLGİSİ
1. BEŞERİ TIBBİ ÜRÜNÜN ADI
PARISITOL 10 mcg/2 mL İ.V. enjeksiyonluk çözelti içeren ampul
2. KALİTATİF VE KANTİTATİF BİLEŞİM
Etkin madde:
Her bir 2 mL’lik ampul; etkin madde olarak 10 mcg parikalsitol içerir.
Yardımcı maddeler:
Etanol 334.80 mg
Propilen glikol 623.400 mg
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk çözelti
Steril, berrak ve renksiz çözeltidir.
4. KLİNİK ÖZELLİKLER
4.1. Terapötik endikasyonlar
PARISITOL hemodiyaliz gören kronik renal yetmezlikle birlikte olan sekonder
hiperparatiroidizmin önlenmesinde ve tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler
Başlangıç Dozu
Parikalsitolün başlangıç dozunun belirlenmesi için önerilen iki yöntem vardır. Klinik
çalışmalarda güvenli bir şekilde uygulanan doz maksimum 40 mikrogram’a kadar çıkmıştır.
1) Vücut ağırlığına göre başlangıç dozu
Parikalsitolün önerilen başlangıç dozu, diyaliz sırasında herhangi bir zamanda gün aşırıdan
daha sık verilmeyen 0.04 mikrogram/kg ile 0.1 mikrogram/kg (2.8 - 7 mikrogram) arasındaki
bolus dozudur.
1 / 122) Bazal iPTH (intakt paratiroid hormonu) düzeylerine göre başlangıç dozu
Kronik böbrek yetmezliği (KBY Evre 5) olan hastalarda biyolojik olarak aktif olan PTH
ölçümü için ikinci nesil paratiroid hormon miktar tayini (intakt PTH-iPTH) kullanılmıştır.
Parikalsitolün başlangıç dozu aşağıdaki formüle göre belirlenir:
Başlangıç dozu (mikrogram) = bazal iPTH düzeyi (pg/mL)
80
ve diyaliz sırasında herhangi bir zamanda gün aşırıdan daha sık olmamak üzere intravenöz
(IV) bolus tarzında verilir.
Doz titrasyonu:
Diyalize giren son dönem böbrek yetmezliğindeki hastalarda PTH düzeyleri için halen kabul
edilen hedef sınırlar normal non-üremik üst sınırın 1.5 ile 3 katından fazla değildir (iPTH için
150-300 pg/mL). Uygun fizyolojik sonuca ulaşmak için yakın takip ve bireysel doz titrasyonu
önemlidir.
Herhangi bir doz ayarlama periyodunda serum kalsiyum (hipoalbüminemi için düzeltilmiş
olan) ve fosfor daha sık izlenmelidir. Hiperkalsemi veya 65 mg2/dl2’den fazla devamlı
yükselen düzeltilmiş Ca x P çarpımı saptanırsa bu parametreler normale dönünceye kadar
ilacın dozu azaltılmalı ya da ilaç kesilmelidir. Daha sonra parikalsitol tedavisine daha düşük
bir dozdan yine başlanabilir. Eğer bir hasta kalsiyum kaynaklı fosfat bağlayıcı kullanıyorsa
doz azaltılabilir ya da verilmeyebilir veya hasta kalsiyum kaynaklı olmayan bir fosfat
bağlayıcıya geçirilebilir. Tedaviye yanıt olarak PTH düzeyleri düştüğünde dozların
azaltılması gerekebilir. Bu nedenle kademeli dozlama bireysel olarak yapılmalıdır.
Eğer tatmin edici bir yanıt gözlenmezse doz 2-4 haftalık aralarla 2 ile 4 mikrogram
artırılabilir. Eğer herhangi bir zamanda iPTH seviyesi 150 pg/mL’den daha az bir seviyeye
düşerse, ilacın dozu azaltılmalıdır.
Aşağıdaki tabloda doz titrasyonu için önerilen bir yaklaşım sunulmuştur:
Önerilen Dozaj Çizelgesi
iPTH Düzeyi Parikalsitol Dozu
Aynı veya artıyor 2-4 mikrogram artırınız
< % 30 azalma 2-4 mikrogram artırınız
≥ % 30 ile ≤ % 60 arasında azalma İdame ediniz
> % 60 azalma 2-4 mikrogram azaltınız
iPTH<150 pg/mL 2-4 mikrogram azaltınız
Normalin üst sınırının 1.5 ile 3 katı (150-300 İdame ediniz
pg/mL)
Uygulama şekli:
PARISITOL enjeksiyonluk çözeltinin normal uygulama yolu hemodiyaliz sırasında kan tüpü
yoluyladır. Hemodiyaliz girişi olmayan hastalara uygulamadaki ağrıyı en aza indirmek için
PARISITOL enjeksiyonluk çözeltisi 30 saniyeden az olmamak üzere yavaş intravenöz
enjeksiyon ile verilmelidir.
2 / 12Özel popülasyonlara ilişkin ek bilgiler
Karaciğer yetmezliği:
Hafif ve orta şiddetli karaciğer bozukluğu olan hastalarda doz ayarlaması gerekmemektedir.
Şiddetli karaciğer bozukluğunun parikalsitol farmakokinetiği üzerindeki etkisi
incelenmemiştir.
Böbrek yetmezliği:
Periton diyaliz veya hemodiyaliz alan hastalarda doz ayarlaması gerekmemektedir. Önemli
olarak, sağlıklı bireylerle karşılaştırıldığında Kronik Böbrek Yetmezliği (KBY) Evre 5
hastaları azalmış klirens (KL) ve artmış yarı ömür göstermiştir.
Pediyatrik popülasyon:
Pediyatrik hastalardaki veriler sınırlıdır ve 5 yaşın altındaki çocuklar için veri
bulunmamaktadır (Bkz. Bölüm 5.1. Farmakodinamik özellikler).
Geriyatrik popülasyon:
65 yaş üzerindeki hastalarda veya Faz III çalışmalarında parakalsitol alımı üzerine kısıtlı
deneyim mevcuttur. Bu çalışmalarda 65 yaş ve üzerindeki hastalar ile genç hastalar arasında
etkililik ya da güvenlilik yönünden farklar gözlenmemiştir.
Parenteral ilaç ürünleri solüsyon ve ambalajın izin verdiği ölçüde partiküllü madde ve renk
değişimi yönünden gözle incelenmelidir.
TEK KULLANIMLIKTIR. KULLANILMAYAN KISMI ATILMALIDIR.
4.3. Kontrendikasyonlar
PARISITOL enjeksiyonluk çözelti vitamin D toksisitesi, hiperkalsemi veya bu ürünün
içeriklerinden birine karşı hipersensitivitesi olan hastalara verilmemelidir (Bkz. Bölüm 4.4.
Özel kullanım uyarıları ve önlemleri).
4.4. Özel kullanım uyarıları ve önlemleri
Paratiroid hormonunun aşırı baskılanması, serum kalsiyum seviyelerinde artış ile
sonuçlanabilir ve metabolik kemik hastalığına yol açabilir. Uygun fizyolojik sonuca ulaşmak
için hasta monitorizasyonu ve bireysel doz titrasyonu gereklidir.
Eğer klinik olarak anlamlı bir hiperkalsemi gelişirse ve hasta kalsiyum kaynaklı fosfat
bağlayıcı alıyorsa, kalsiyum kaynaklı fosfat bağlayıcının dozu azaltılmalı ya da kesilmelidir.
PARISITOL’ün akut aşırı dozu hiperkalsemiye neden olabilir ve acil müdahale gerektirir.
Doz ayarlaması sırasında serum kalsiyum ve fosfor düzeyleri yakından izlenmelidir. Eğer
klinik olarak anlamlı hiperkalsemi gelişirse doz azaltılmalı ya da kesilmelidir.
PARISITOL’ün kronik kullanımı hastada hiperkalsemi, kalsiyum ve fosfor düzeylerinin
çarpımının (Ca x P) yükselmesi ve metastatik kalsifikasyon riskine yol açabilir.
Kronik hiperkalsemi yaygın vasküler kalsifikasyona ve diğer yumuşak doku kalsifikasyonuna
neden olabilir.
3 / 12Dijital toksisitesi herhangi bir nedenden hiperkalsemi ile potansiyelize olur, bu nedenle
parakalsitol ile birlikte dijital reçetelendiğinde dikkatli olunmalıdır (Bkz. Bölüm 4.5. Diğer
tıbbi ürünler ile etkileşimler ve diğer etkileşim şekilleri).
PARISITOL’ün kronik kullanımı seyrek olarak hiperkalsemiye bağlı potansiyel aritmi ve
konvulziyon komplikasyonları ile sonuçlanabilir.
PTH düzeyleri anormal düzeylere baskılandığında adinamik kemik lezyonları (düşük döngülü
kemik hastalığı) gelişebilir.
Parikalsitol, ketokonazol ile beraber kullanılıyorsa dikkat edilmelidir.
Laboratuar Testleri: PARISITOL ile doz ayarlaması sırasında ve dozaj belirlenmeden önce
laboratuar testlerinin daha sık yapılması gerekebilir. Doz bir kez belirlendikten sonra serum
kalsiyum ve fosfor en az ayda bir kez ölçülmelidir. Serum veya plazma intakt PTH
ölçümünün her üç ayda bir yapılması önerilir (Bkz. Bölüm 4.2. Pozoloji ve Uygulama Şekli).
PARISITOL 10 mcg/2 mL İ.V. enjeksiyonluk çözelti içeren ampul 334.80 mg etanol (alkol)
içerir. Her bir doz 1.3 g’a kadar alkol içerebilir. Alkolizm şikayeti olanlar için zararlıdır.
İçerdiği propilen glikol nedeniyle, alkol benzeri semptomlara neden olabilir.
Hamile veya emziren kadınlarda, çocuklarda ve karaciğer hastalığı veya epilepsisi olan
hastalar gibi yüksek risk gruplarında bu durum dikkate alınmalıdır.
4.5. Diğer tıbbi ürünler ile etkileşimler ve diğer etkileşim şekilleri
PARISITOL’ün, sitokrom P450 enzimleri (CYP1A2, CYP2A6, CYP2B6, CYP2C8,
CYP2C9, CYP2C19, CYP2D6, CYP2E1 veya CYP3A) ile metabolize olan ilaçları inhibe
etmesi ve CYP2B6, CYP2C9 veya CYP3A ile metabolize olan ilaçların klirensini
indüklemesi beklenmemektedir.
Parikalsitol enjeksiyonluk çözelti ile spesifik etkileşim çalışmaları yapılmamıştır.
Ketokonazol: Parikalsitol enjeksiyonluk çözelti ile çalışılmamış olmasına rağmen,
ketokonazolün 200 mg’lık çoklu dozla, 5 gün boyunca günde 2 kez alınmasının parikalsitol
kapsüllerin farmakokinetiği üzerindeki etkisi sağlıklı deneklerde çalışılmıştır. Ketokonazol
varlığında parikalsitolün C değeri en az etkilenmiş, fakat EAA değeri yaklaşık olarak
maks o-∞
ikiye katlanmıştır. Parikalsitolün ortalama yarı ömrü, tek başına alındığındaki 9.8 saate
kıyasla, ketokonazol varlığında 17.0 saattir (Bkz. Bölüm 5. Farmakolojik Özellikler).
Dijital toksisitesi herhangi bir nedene bağlı hiperkalsemi tarafından potansiyalize edilebilir;
bu nedenle PARISITOL ile birlikte dijital verildiğinde dikkatli olunmalıdır.
Fosfat veya vitamin D ilişkili tıbbi ürünler, artan hiperkalsemi riski ve kalsiyum fosfor
çarpımı (CaxP) yükselmesi nedeniyle parikalsitol ile birlikte alınmamalıdır.
Artmış alüminyum kan seviyesinden dolayı ve alüminyum kemik toksisitesi oluşabileceği
için alüminyum içeren preparatlar (örn. antiasitler, fosfat bağlayıcılar) kronik bir şekilde
vitamin D tıbbi ürünleri ile birlikte kullanılmamalıdır.
4 / 12Kalsiyum bağlayıcı preparatların veya tiyazid diüretiklerinin yüksek dozları hiperkalsemi
riskini arttırabilir.
Magnezyum içeren preparatlar (örn. antiasitler) vitamin D preparatları ile beraber
alınmamalıdır çünkü hipermagnezemi oluşabilir.
4.6. Gebelik ve laktasyon
Genel tavsiye
Gebelik kategorisi: C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
PARISITOL hamilelikte ve doğum kontrolü kullanmayan çocuk doğurma potansiyeli bulunan
kadınlarda önerilmemektedir.
Gebelik dönemi
Hayvan çalışmaları üreme toksisitesi göstermiştir (Bkz. Bölüm 5.3. Klinik öncesi güvenlilik
verileri).
Gebe kadınlarda yeterli ve iyi kontrollü çalışmalar yoktur. İnsanlardaki kullanımında
potansiyel risk bilinmemektedir bundan dolayı PARISITOL kesinlikle gerekli olmadıkça
kullanılmamalıdır.
Laktasyon Dönemi
Sıçanlardaki çalışmalar parikalsitolün süte geçtiğini göstermiştir. Parikalsitolün insan sütüne
geçip geçmediği bilinmemektedir.
Emziren annede ilacın annedeki önemi dikkate alınarak emzirmenin veya ilacın kesilip
kesilmeyeceği kararının verilmesi gereklidir.
4.7. Araç ve makine kullanımı üzerindeki etkiler
Araç ve makine kullanma yeteneği üzerindeki etkileriyle ilgili çalışmalar yapılmamıştır.
4.8. İstenmeyen Etkiler
Parikalsitol ile Faz II, III ve IV klinik çalışmalarda yaklaşık 600 hasta tedavi edilmiştir.
Bütünüyle, parikalsitol ile tedavi edilen hastaların % 6’sı advers reaksiyonlar bildirmiştir.
Parikalsitol tedavisi ile ilişkilendirilen en yaygın advers reaksiyon hastaların % 4.7’sinde
oluşan hiperkalsemidir. Hiperkalsemi, PTH’ın aşırı baskılanma seviyesine bağlıdır ve uygun
bir doz titrasyonu ile en aza indirgenebilir.
Klinik ve laboratuar çalışmalarda, parikalsitol ile muhtemelen ilişkili olan advers
reaksiyonlar MedDRA Organ Sistem Sınıflandırması, Tercih Edilen Terim ve sıklık olarak
sunulmaktadır.
Sıklık kategorileri şu şekildedir; Çok yaygın (>1/10); yaygın (>1/100 ila <1/10); yaygın
olmayan (>1/1.000 ila <1/100); seyrek (>1/10.000 ila <1/1.000); çok seyrek (<1/10.000),
bilinmiyor (eldeki verilerden hareketle tahmin edilemiyor).
5 / 12Sistem Organ Sınıfı Sıklık Tercih edilen Terim
Enfeksiyonlar ve Yaygın Pnömoni, influenza, sepsis, enfeksiyon, faranjit,
enfestasyonlar olmayan vajinal enfeksiyon
İyi huylu ve kötü huylu Yaygın Meme kanseri
neoplazmalar (kist ve olmayan
polipler dahil)
Kan ve lenf sistemi Yaygın Anemi, lökopeni, lenfadenopati
hastalıkları olmayan
Bağışıklık sistemi Yaygın Aşırı duyarlılık
hastalıkları olmayan
Bilinmiyor Larenjal ödem, anjiyoödem, ürtiker
Endokrin hastalıkları Yaygın Hipoparatiroidizm
Yaygın Hiperparatiroidizm
olmayan
Metabolizma ve Yaygın Hiperkalsemi, hiperfosfatemi
beslenme hastalıkları Yaygın Hipokalsemi, hiperkalemi, anoreksi
olmayan
Psikiyatrik hastalıkları Yaygın Deliryum, konfüzyon, ajitasyon, insomni,
olmayan sinirlilik, depersonalizasyon
Sinir sistemi hastalıkları Yaygın Disgözi, baş ağrısı
Yaygın Koma, serebrovasküler kaza, geçici iskemik atak,
olmayan senkop, myoklonus, sersemlik hissi, hipoestezi,
parestezi
Göz hastalıkları Yaygın Konjonktivit, glokom
olmayan
Kulak ve iç kulak Yaygın Kulak hastalıkları
hastalıkları olmayan
Kardiyak hastalıkları Yaygın Kalp durması, atriyal flatter, aritmi
olmayan
Vasküler hastalıkları Yaygın Hipotansiyon, hipertansiyon
olmayan
Solunum, göğüs Yaygın Pulmoner ödem, astım, dispne, burun kanaması,
bozuklukları ve olmayan öksürük
mediastinal hastalıkları
Gastrointestinal Yaygın Rektal kanama, kolit, diyare, gastrit, dispepsi,
hastalıkları olmayan disfaji, konstipasyon, bulantı, kusma, abdominal
rahatsızlık, ağız kuruluğu, gastrointestinal
bozukluk
Bilinmiyor Gastrointestinal kanama
Deri ve deri altı doku Yaygın Pruritus
hastalıkları Yaygın Bülöz dermatit, alopesi, hirsutizm, döküntü,
olmayan hiperhidroz
Kas-iskelet Yaygın Artralji, eklem sertliği, sırt ağrısı, kas çekilmesi,
bozuklukları, bağ doku olmayan miyalji
ve kemik hastalıkları
Üreme sistemi ve meme Yaygın Erektil disfonksiyon, meme ağrısı
hastalıkları olmayan
6 / 12Genel bozukluklar ve Yaygın Yürüme güçlüğü, ödem, periferal ödem, ağrı,
uygulama bölgesine olmayan enjeksiyon bölgesinde ağrı, ateş, göğüs ağrısı,
ilişkin hastalıklar asteni, halsizlik, ağırlaşan durum, susuzluk
Araştırmalar Yaygın Uzamış kanama süresi, artmış aspartat
olmayan aminotransferaz, anormal laboratuar testleri,
kiloda azalma
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
PARISITOL’ün aşırı dozu hiperkalsemi, hiperkalsuri, hiperfosfatemi ve PTH’nin aşırı
baskılanmasına yol açabilir (Bkz. Bölüm 4.4. Özel kullanım uyarıları ve önlemleri).
Parikalsitol belirgin bir şekilde diyaliz ile uzaklaştırılmaz. Klinik olarak anlamlı
hiperkalsemisi olan hastaların tedavisi için PARISITOL dozu derhal azaltılmalı ya da
kesilmeli, düşük kalsiyumlu diyet uygulanmalı, kalsiyum desteği kesilmeli, hasta mobilize
edilmeli, sıvı ve elektrolit dengesizliklerine dikkat edilmeli, elektrokardiyografik
anormallikler değerlendirilmeli (dijital alan hastalarda kritik önem taşır) ve hemodiyaliz ya
da gerekirse kalsiyumsuz bir diyalizat ile periton diyalizi uygulanmalıdır.
Serum kalsiyum düzeyleri normale döndüğünde PARISITOL tedavisine en düşük dozda
tekrar başlanabilir. Serum kalsiyum düzeyleri sürekli olarak ve önemli derecede yüksek ise
farklı alternatif tedaviler uygulanabilir. Bu tedavilere fosfat ve kortikosteroid gibi ilaçlar ve
idrar atılımının uyarılması dahildir.
PARISITOL enjeksiyonluk çözelti, yardımcı madde olarak 623.400 mg propilen glikol içerir.
Yüksek dozlardaki uygulama sonrası izole vakalarda Merkezi Sinir Sistemi depresyonu,
hemoliz ve laktik asidoz, propilen glikol ile ilişkili toksik etki olarak bildirilmiştir. Propilen
glikol diyaliz işlemi sırasında elimine edildiği için bu etkilerin PARISITOL uygulamasında
bulunması beklenmemesine rağmen doz aşımı durumlarındaki toksik etki riski dikkate
alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diğer Anti-Paratiroid İlaçlar
ATC kodu: H05BX02
Etki Mekanizması
Parikalsitol, kalsitriolün yan zincirindeki (D2) ve A (19-nor) halkasındaki değişimlerle
sentetik, biyolojik olarak aktif bir D vitamini analogudur. Kalsitrolden farklı olarak,
7 / 12parikalsitol selektif D vitamini reseptörü (VDR) aktivatörüdür. Parikalsitol paratiroid
bezlerdeki VDR’yi, barsaklardaki VDR’yi artırmadan selektif olarak upregüle eder ve kemik
rezorpsiyonu üzerinde daha az aktiviteye sahiptir. Parikalsitol aynı zamanda paratiroid
bezlerindeki kalsiyuma duyarlı reseptörleri de upregüle eder. Sonuç olarak, parikalsitol,
paratiroid proliferasyonunu inhibe ederek ve PTH sentezini ve sekresyonunu azaltarak,
kalsiyum ve fosfor düzeyleri üzerinde minimal bir etkiyle paratiroid hormon (PTH)
düzeylerini düşürür ve kemik hacmini sürdürmek ve mineralizasyon yüzeylerini artırmak için
kemik hücreleri üzerinde doğrudan etki gösterebilir. Kalsiyum ve fosfor homeostazının
normalizasyonu ile anormal PTH düzeylerinin düzeltilmesi, kronik böbrek hastalığı ile
bağlantılı metabolik kemik hastalığını önleyebilir veya tedavi edebilir.
Klinik Çalışmalar
Pcdiyatrik hastalar:
Parikalsitolün güvenliliği ve etkililiği, 5-19 yaş arasında hemodiyalizdeki son dönem böbrek
hastalığı olan 29 pediyatrik hastanın 12 haftalık randomize, çift kör, plasebo kontrollü
çalışmasında incelenmiştir. Çalışmada parikalsitol ile tedavi edilen hastalardan en genç altısı
5-12 yaşları arasındadır. Parikalsitolün başlangıç dozu sırasıyla; bazal iPTH seviyesi 500
pg/mL'den az olanlarda haftada üç kez 0.04 mikrogram /kg veya bazal iPTH seviyesi ≥ 500
pg/mL olanlarda haftada üç kez 0.08 mikrogram /kg'dır. Serum iPTH, kalsiyum ve kalsiyum
fosfor çarpımı (CaxP) seviyelerine göre parikalsitol dozu 0.04 mikrogram/kg'lık artışlarla
ayarlanmıştır.
Parikalsitol ile tedavi edilen hastaların % 67’si ve plasebo ile tedavi edilen hastaların % 14’ü
tedaviyi tamamlamıştır. Parikalsitol grubundaki hastaların % 60’ı ile plasebo grubundaki
hastaların % 21’i, bazal iPTH düzeyine göre arka arkaya iki kez % 30’luk düşüş göstermiştir.
Plasebo hastalarının % 71’i iPTH seviyelerindeki aşırı yükselmelerden dolayı çalışmaya
devam etmemiştir.
Parikalsitol grubunda veya plasebo grubunda kimsede hiperkalsemi gelişmemiştir. 5 yaşın
altındaki hastalar için veri mevcut değildir.
Karaciğer yetmezliği:
Parikalsitol (0.24 mikrogram/kg) durumu hafif (n=5) ve orta şiddetli (n=5) hepatik bozukluğu
(Child-Pugh metodunda belirtildiği gibi) alan hastalar ile normal karaciğer fonksiyonu (n=10)
olanlarda karşılaştırıldı. Bağlanmış durumdaki parikalsitolün farmakokinetiği bu çalışmada
değerlendirilen karaciğer fonksiyon aralığı boyunca benzer niteliktedir.
Böbrek yetmezliği:
Parikalsitol farmakokinetiği hemodiyaliz (HD) ve periton diyalizi (PD) gerektiren Kronik
Böbrek Yetmezliği (KBY Evre 5) hastalarında incelenmiştir. Hemodiyaliz işleminin
parikalsitol eliminasyonu üzerinde temel bir etkisi bulunmamaktadır. Fakat sağlıklı bireylerle
karşılaştırıldığında Kronik Böbrek Yetmezliği (KBY Evre 5) hastaları azalmış klirens (KL) ve
artmış yarı ömür göstermiştir.
5.2. Farmakokinetik özellikler
Genel özellikler
Emilim:
PARISITOL, IV formülasyon olduğundan geçerli değildir.
8 / 12Dağılım:
Parikalsitolün farmakokinetiği hemodiyaliz gereken Kronik Böbrek Yetmezliği (KBY) alan
hastalarda araştırılmıştır. PARISITOL intravenöz bolus enjeksiyonla uygulanır. 0.04 ile 0.24
mikrogram/kg arasındaki dozlarda verildikten iki saat sonra parikalsitol konsantrasyonları
hızla düşer; ardından, parikalsitol konsantrasyonları yaklaşık 15 saatlik bir ortalama yarı-
ömürle, log-lineer biçimde düşme gösterir. Çoklu uygulama sonrası parikalsitol birikimi
gözlenmemiştir.
Parikalsitol büyük ölçüde plazma proteinlerine bağlanır (>% 99). Sağlıklı bireylerde sabit
durum dağılım hacmi yaklaşık 23.8 L’dir. Hemodiyaliz (HD) ve periton diyalizi (PD)
gerektiren Kronik Böbrek Yetmezliği (KBY) Evre 5 hastalarında 0.24 mikrogram/kg
parikalsitol dozunu takiben ortalama sanal dağılım hacmi 31 L – 35 L arasındadır.
Metabolizma:
İdrar ve dışkıda bazı bilinmeyen metabolitler saptanırken, idrarda parikalsitole
rastlanmamıştır. Bu metabolitler karakterize edilmemiş ve tanımlanmamıştır. Bu
metabolitlerin birlikte üriner radyoaktivitenin % 51’inde ve fetal radyoaktivitenin % 59’unda
payı bulunmaktadır. Parikalsitolün in vitro plazma protein bağlanması kapsamlıdır (> %
99.9) ve 1 ila 100 ng/mL konsantrasyon aralığında doymamıştır.
Eliminasyon:
Parikalsitol primer olarak hepatobiliyer atılımla elimine edilir. Sağlıklı kişilerde radyoaktif
dozun % 74’ü dışkıdan atılırken yalnızca % 16’sı idrarda bulunmuştur. Sağlıklı kişilerde
0.04-0.16 mikrogram/kg’lık doz aralığında parikalsitolün ortalama eliminasyon yarı ömrü
yaklaşık 5-7 saattir.
Kronik Böbrek Yetmezliği (KBY) Evre 5 Hastalarında Tek 0.24 mikrogram/kg IV Bolus
Dozundan sonra Parikalsitol Farmakokinetik Parametreleri (Ortalama ± SD)
KBY Evre 5 - Hemodiyaliz KBY Evre 5 - Peritonal Diyalizi
(n=14) (n=8)
C (ng/mL) 1.680±0.511 1.832±0.315
maks
EAA0-∞ (ng h/mL) 14.51±4.12 16.01±5.98
β (1/h) 0.050±0.023 0.045±0.026
t (h)* ⋅ 13.9±7.3 15.4±10.5
1/2
KL (l/h) 1.49±0.60 1.54±0.95
Vd (l) 30.8±7.5 34.9±9.5
β
* harmonik ortalama ± psödo standart sapma
Hastalardaki karakteristik özellikler
Geriyatrik: Parikalsitol farmakokinetiği 65 yaşın üzerindeki geriyatrik hastalarda
araştırılmamıştır.
Pediyatrik: Parikalsitol farmakokinetiği 18 yaşın altındaki pediyatrik hastalarda
araştırılmamıştır.
Cinsiyet: Parikalsitol farmakokinetiği cinsiyete bağlı değildir.
5.3. Klinik öncesi güvenlilik verileri
CD-1 farelerindeki 104-haftalık bir karsinojenisite çalışmasında, 1, 3, 10 mikrogram/kg
9 / 12dozlarında (14 mikrogramlık insan dozundaki EAA’nin 2-15 katı, 0.24 mikrogram/kg’a
eşdeğer dozlarda) subkutan yoldan verildiğinde, uterus leiyomyoma ve leiyomyosarkom
insidansında bir artış gözlemlenmiştir. Uterus leiyomyoma insidansı oranı, en yüksek doz
olan 10 mikrogram/kg dozunda anlamlı ölçüde farklıdır.
Sıçanlarda yapılan 104-haftalık bir karsinojenisite çalışmasında, 0.15, 0.5, 1.5 mikrogram/kg
[14 mikrogram/kg’lık (0.24 mikrogram/kg) insan dozunun EAA’sının <1 – 7 katı] subkutan
dozlarında benign adrenal feokromositoma insindansında bir artış olmuştur. Sıçanlarda artmış
feokromositoma insidansı, parikalsitolün kalsiyum homeostazını değiştirmesiyle ilgili
olabilir.
Kemirgen ve köpeklerdeki doz tekrarlı toksikoloji çalışmalarındaki belli başlı bulgular
genellikle parikalsitolün kalsemik aktivitesine atfedilmekteydi. Hiperkalsemi ile tam olarak
ilişkili olmayan etkiler arasında, köpeklerde düşük akyuvar sayımları ve timik atrofi, ayrıca
APTT değerlerinde bozulmalar (köpeklerde yüksek, sıçanlarda düşük) bulunmaktadır.
Parikalsitolün klinik çalışmalarında beyaz kan hücrelerinde değişiklikler saptanmamıştır.
Parikalsitol sıçanlarda fertiliteyi etkilememiştir ve sıçanlarda veya tavşanlarda teratojenik
aktivite kanıtı bulunmamıştır. Hayvanlarda gebelik süresince uygulanan diğer vitamin D
preparatlarının yüksek dozları teratojenize yol açmıştır. Parikalsitol, maternal toksik dozlarda
alındığında fetal yaşanabilirliği etkilemektedir ve yeni doğan sıçanlarda peri- natal ve post-
natal mortalitede belirgin bir artışa neden olmaktadır.
Parikalsitol, bir takım in-vivo ve in-vitro genotoksisite miktar tayininde genotoksik potansiyel
göstermemiştir.
Kemirgenlerdeki karsinogenez çalışmaları insanlardaki kullanıma ilişkin özel bir risk
göstermemiştir.
Parikalsitol uygulanan dozlar ve/veya parikalsitole sistemik maruziyet, terapötik
dozlar/sistemik maruziyetten biraz daha fazlaydı.
Parikalsitolün vücut yüzeyine göre [mcg/m2] insanda önerilen (14 mikrogram-0.24
mikrogram/kg) dozun 13 katına eşdeğer olan 20 mikrogram/kg intravenöz dozunda sıçanlarda
fertilite (erkek veya dişi) üzerinde etkisi yoktur.
Parikalsitolün vücut yüzeyine göre [mcg/m2] insanda önerilen 0.24 mikrogram/kg dozun 0.5
katına eşdeğer olan dozda tavşanlara ve insanda önerilen 0.24 mikrogram/kg dozun
(maruziyetin plazma düzeylerine göre) 2 katına eşdeğer olan dozda sıçanlara verildiğinde
fetal viabilitede minimal (%5) azalmalara neden olduğu gösterilmiştir. Test edilen en yüksek
dozda (sıçanlarda haftada 3 defa 20 mikrogram/kg, vücut yüzey alanına göre insandaki 0.24
mikrogram/kg dozunun 13 katı) maternal olarak toksik dozlarda (hiperkalsemi) yeni doğan
sıçanlara mortalitede anlamlı bir artış olmuştur. Yavruların gelişiminde başka etkiler
gözlenmemiştir. Parikalsitol test edilen dozlarda teratojenik değildir.
Parikalsitol in vitro olarak metabolik aktivite olsun ya da olmasın mikrobiyal mutagenez
tayininde (Ames Tayini), fare lenfoması mutagenez tayininde (L5178Y) veya bir insan
lenfoması hücre kromozom abrasyon tayininde genetik toksisite göstermemiştir. Bir in vivo
fare mikronükleus tayininde genetik toksisite kanıtı yoktur.
10 / 126. FARMASÖTİK ÖZELLİKLER
6.1. Yardımcı maddelerin listesi
Etanol
Propilen glikol
Enjeksiyonluk su
6.2. Geçimsizlikler
Propilen glikol, heparin ile etkileşir ve etkisini nötralize eder. PARISITOL enjeksiyonluk
çözelti yardımcı madde olarak propilen glikol içerir ve heparinden farklı bir enjeksiyon
setinden uygulanmalıdır.
Bu tıbbi ürün diğer tıbbi ürünlerle karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
25°C’nin altında oda sıcaklığında saklayınız.
6.5. Ambalajın niteliği ve içeriği
Kutuda, 2 mL’lik renksiz Tip I otopul cam ampulde 5 adetlik ambalajda piyasaya
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Parenteral ilaç ürünleri solüsyon ve ambalajın izin verdiği ölçüde partiküllü madde ve renk
değişimi yönünden gözle incelenmelidir. Çözelti berrak ve renksizdir.
TEK KULLANIMLIKTIR. KULLANILMAYAN KISMI ATILMALIDIR.
Geçerli olduğu takdirde kullanılmamış olan ürünler ya da atık materyaller ‘Tıbbi Atıkların
Kontrolü Yönetmeliği’ ve ‘Ambalaj ve Ambalaj Atıklarının Kontrolü Yönetmelikleri’ne
uygun olarak imha edilmelidir.
7. RUHSAT SAHİBİ
Pharmada İlaç San. ve Tic. A.Ş.
İnönü Mah. Kayışdağı Cad. Dem Plaza No:172
34755 Ataşehir / İSTANBUL
Tel: 0216 577 80 25
Faks: 0216 577 80 24
11 / 128. RUHSAT NUMARASI
2015/552
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.07.2015
Ruhsat yenileme tarihi:
10. KÜB’ÜN YENİLENME TARİHİ
12 / 12