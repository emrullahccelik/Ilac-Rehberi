   
Sayfa 1 / 6 
 KISA ÜRÜN BİLGİSİ 
 
1. BEŞERİ TIBBİ ÜRÜNÜN ADI 
ÜREDERM %40 emülsiyon jel 
 
2. KALİTATİF VE KANTİTATİF BİLEŞİM 
Etkin Madde:  
1 g emülsiyon jelde: 
Üre (Karbamid) 400 mg (%40) bulunmaktadır. 
  
Yardımcı Maddeler: 
1 g emülsiyon jelde: 
Setostearil alkol   50 mg 
Bütil hidroksitoluen (E321)   0,2 mg 
 
Yardımcı maddeler için 6.1.’e bakınız. 
 
3. FARMASÖTİK FORM 
Emülsiyon jel (Dış fazı jel olan, su içinde yağ tipi emülsiyon) 
Beyaz, homojen görünümlü, kokusuz. 
 
4. KLİNİK ÖZELLİKLER 
4.1. Terapötik endikasyonlar 
ÜREDERM, deri ve tırnak dokuları üzerinde güçlü keratolitik ve emoliyen etki gösterir. 
Özellikle; iyileşmenin lokal enfeksiyon, nekrotik doku, fibrinöz veya iltihaplı yara kabuğu 
nedeniyle geciktirildiği hiperkeratotik yüzey lezyonlarının uzaklaştırılmasında ve sonuç 
olarak iyileştirilmesinde endikedir. 
ÜREDERM; kserozis, kseroderma, keratozis, keratoderma, egzama, psöriyazis, iktiyozis, 
nasır gibi hiperkeratotik deri ve tırnakların tedavisinde nemlendirici ve yumuşatıcı olarak 
faydalıdır. 
 
4.2. Pozoloji ve uygulama şekli 
Pozoloji / uygulama sıklığı ve süresi: 
Doktorunuzca başka türlü önerilmediği takdirde ÜREDERM günde 2 defa hastalıklı bölge 
üzerine sürülerek kullanılır. 
 
Uygulama şekli: 
ÜREDERM sadece topikal olarak deri veya tırnak üzerine sürülerek uygulanır. Gerektiğinde 
kapalı bandaj da uygulanabilir. 
Hastalıklı cilt bölgesine: ÜREDERM uygulandıktan sonra iyice emilene kadar ovulur. 
Gerektiğinde kapalı bandaj altında kullanılır.    
Sayfa 2 / 6 
 Hastalıklı tırnaklara: ÜREDERM uygulandıktan sonra kuruması beklenir veya kapalı bandaj 
altında kullanılır. Kapalı bandaj olarak yapışkan bandaj veya bant ile yapıştırılan gazlı bez 
kullanılabilir. 
 
Özel popülasyonlara ilişkin ek bilgiler: 
Böbrek / Karaciğer yetmezliği: 
Ciddi böbrek yetmezliği olan hastalarda geniş yüzey alanlarında kullanılmamalıdır.  
Pediyatrik popülasyon: 
Cilt iritasyonu açısından sistematik olarak araştırılmadığı için, süt çocuklarında 
kullanılmamalıdır. 
Geriyatrik popülasyon: 
Doz ayarlamasına gerek yoktur. 
 
4.3. Kontrendikasyonlar 
 Üre’ye veya ÜREDERM’in herhangi bir bileşenine alerjiniz veya aşırı duyarlılığınız var 
ise, 
 Yara veya açık yara var ise,  
 Cilt iritasyonu açısından sistematik olarak araştırılmadığı için süt çocuklarında 
kontrendikedir. 
 Ciddi böbrek yetmezliği olan hastalarda geniş yüzey alanlarında kullanılmamalıdır.  
 
4.4. Özel kullanım uyarıları ve önlemleri 
 ÜREDERM, haricen kullanılır. 
 Göz, dudak ve mukoz membranlara  uygulanmamalıdır. 
 Uygulama bölgesinde kızarıklık ve iritasyon oluşması durumunda kullanıma son 
verilmelidir. 
 Eğer bölgesel tahriş, deride çatlama, iltihap var ise dikkatli kullanınız, geçici sızı 
oluşabilir. 
 
ÜREDERM’in içeriğinde bulunan: 
 Setostearil alkol; lokal deri reaksiyonlarına (örneğin kontakt dermatite)  
 Bütil hidroksitoluen (E321); lokal deri reaksiyonlarına (örneğin kontakt dermatite) ya da 
gözlerde ve mukoz membranlarda iritasyona neden olabilir. 
 
4.5. Diğer tıbbi ürünler ile etkileşimler ve diğer etkileşim şekilleri 
Üre, 5-florourasil ve ditranol içeren topikal formülasyonların etkinliğini arttırabilir. Ayrıca, 
kortikosteroidler gibi diğer topikal ürünlerde de, etkin maddenin deriden geçişini ve salımını 
arttırabilir. 
Özel popülasyonlara ilişkin ek bilgiler 
Bu konuda yapılmış bir çalışma bulunmamaktadır. 
 
Pediyatrik popülasyon    
Sayfa 3 / 6 
 Bu konuda yapılmış bir çalışma bulunmamaktadır.  
 
4.6. Gebelik ve laktasyon 
Genel tavsiye: 
Gebelik Kategorisi: C 
 
Çocuk doğurma potansiyeli bulunan kadınlar/Doğum kontrolü (Kontrasepsiyon) 
Topikal olarak uygulanan Üre’nin, çocuk doğurma potansiyeli bulunan kadınlar ve doğum 
kontrolü üzerinde etkisini gösteren bir veri bulunmamaktadır. 
 
Gebelik dönemi 
Üre’nin gebe kadınlarda kullanımına ilişkin yeterli veri mevcut değildir. 
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/ 
doğum /ve-veya/ doğum sonrası gelişim üzerindeki etkileri bakımından yetersizdir. 
İnsanlara yönelik potansiyel risk bilinmemektedir.  
ÜREDERM, gerekli olmadıkça gebelik döneminde kullanılmamalıdır. 
 
Laktasyon dönemi 
Üre’nin insan sütüyle atılıp atılmadığı bilinmemektedir. Üre’nin süt ile atılımı hayvanlar 
üzerinde araştırılmamıştır. Emzirmenin durdurulup durdurulmayacağına ya da ÜREDERM 
tedavisinin durdurulup durdurulmayacağına/tedaviden kaçınılıp kaçınılmayacağına ilişkin 
karar verilirken, emzirmenin çocuk açısından faydası ve ÜREDERM tedavisinin emziren 
anne açısından faydası dikkate alınmalıdır. 
Emziren kadınlarda, ÜREDERM emzirme öncesinde meme üzerinden temizlenmelidir. 
 
Üreme yeteneği / Fertilite 
Üreme yeteneği üzerine bilinen bir etkisi yoktur. 
 
4.7. Araç ve makine kullanımı üzerindeki etkiler 
Deri üzerine topikal olarak uygulanan ÜREDERM ile ilgili olarak bu konuda yapılmış bir 
çalışma yoktur. 
 
4.8. İstenmeyen etkiler 
Aşağıdaki sıklık grupları kullanılmıştır: 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek 
(≥1/10.000 ila <1/1.000; çok seyrek (<1/10.000); bilinmiyor (eldeki verilerden hareketle 
tahmin edilemiyor). 
Bağışıklık sistemi hastalıkları 
Seyrek: Ciddi alerjik reaksiyonlar (nefes almada zorluk, ciddi baş dönmesi, özellikle yüz, dil 
ve boğazda kaşıntı/şişme, döküntü)  
 
Deri ve deri altı doku hastalıkları    
Sayfa 4 / 6 
 Bilinmiyor:  Deride kızarıklık, kaşıntı, yanma, pullanma, ürün sürüldükten sonra hafif 
iritasyon, hassas, sulantılı veya çatlaklar olan deriye uygulandığında ödem oluşumu.  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr ;           
e- posta: tufam@titck.gov.tr; tel: 0 800 314 00 08; faks: 0 312 218 35 99) 
 
4.9. Doz aşımı ve tedavisi  
Topikal olarak fazla miktarda ÜREDERM uygulaması deride iritasyona yol açabilir, fakat 
bunun dışında başka etkiler beklenmemektedir. ÜREDERM’in fazla miktarda yutulması 
durumunda, bulantı ve kusma gibi gastrointestinal iritasyonlar meydana gelebilir. Bu 
durumda, semptomatik ve destekleyici tedavi verilmelidir. Oral yoldan su ya da süt içirilmesi 
faydalı olabilir. 
 
5. FARMAKOLOJİK ÖZELLİKLER 
5.1. Farmakodinamik özellikler 
Farmakoterapötik grubu: Yumuşatıcılar ve Koruyucular  
ATC Kodu: D02AE01 
Üre; antiprüritik, hidratizan, keratolitik, antibakteriyel, penetrasyon artırıcı ve epidermal 
proliferasyonu önleyici etkileri olan bir bileşiktir.  
Derinin transepidermal su kaybını azaltıp, deride su tutulmasını sağlayarak etkisini gösterir. 
Bu şekilde stratum korneum’un nem oranı kontrol altına alınmış olur. 
Üre; yavaşça hücrelerarası matriksi çözerek, derideki boynuzsu tabakanın gevşemesini ve 
belirli aralıklarla derinin dökülmesini sağlar. Böylece, hiperkeratotik alanların yumuşaması 
sağlanmış olur. 
Üre ayrıca, tırnak plağının hücrelerarası matriksini nemlendirir ve yavaşça çözer. Böylece, 
tırnak plağı yumuşar ve uzaklaştırılmış olur. 
 
5.2. Farmakokinetik özellikler 
Genel özellikler 
Üre’nin topikal uygulama sonrasında dermatofarmakokinetiği üzerine yapılmış bir çalışma 
bulunmamaktadır. Bununla birlikte, topikal uygulama sonrası sistemik dolaşıma geçebilecek 
olan Üre’nin vücutta uğradığı dağılım, metabolizma ve eliminasyon yolakları aşağıda 
belirtilmiştir. 
 
Emilim: Üre, sağlıklı ve hasar görmüş insan derisinden sırasıyla %9,5 ve %67,9 oranında 
absorbe olmaktadır. 
Dağılım: Kan, safra, lenf ve beyin-omurilik sıvısı gibi intraselüler ve ekstraselüler sıvılarda 
dağılır. 
Biyotransformasyon:  Üre protein metabolizmasının son ürünü olup, %17 oranında metabolize 
olmaktadır. Üre’nin  ortalama metabolizasyon hızı günde 3,91 g’dır.    
Sayfa 5 / 6 
 Eliminasyon:  Değişmemiş olarak idrarla atılır. 
Doğrusallık / doğrusal olmayan durum:  Bu konuda yapılmış bir çalışma bulunmamaktadır. 
 
5.3. Klinik öncesi güvenlilik verileri 
Üre vücut sıvılarında bol miktarda endojen olarak zaten bulunduğundan, toksik etkiye sebep 
olabilecek oranda emilime uğramaz. Klinik Öncesi Güvenliliği konusunda yapılmış çalışma 
mevcut değildir. 
 
6. FARMASÖTİK ÖZELLİKLER 
6.1. Yardımcı maddelerin listesi 
Dimetikon 
Oktildodekanol 
Setostearil alkol 
Süperpolistat 
Steareth 2 
Steareth 20 
Gliserin 
Bütil hidroksitoluen (E321) 
Disodyum EDTA 
Poliakrilamid/C 13–14 izoparafin/laureth-7  
Poliheksanid 
Saf su 
 
6.2. Geçimsizlikler 
Bilinen herhangi bir geçimsizliği bulunmamaktadır. 
 
6.3. Raf Ömrü 
24 ay. 
 
6.4. Saklamaya yönelik özel tedbirler 
Özel saklama şartları mevcut değildir, 25 C’nin altındaki oda sıcaklığında saklanmalıdır. 
 
6.5. Ambalajın niteliği ve içeriği 
Ağzı polietilen kilitli kapakla kapatılmış, polietilen şişede 200 g emülsiyon jel. 
 
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve 
“Ambalaj Atıklarının Kontrolü Yönetmeliği”ne uygun olarak imha edilmelidir. 
 
7. RUHSAT SAHİBİ 
ORVA İlaç San. ve Tic. A.Ş. 
Atatürk Organize Sanayi Bölgesi / Çiğli / İzmir 
 
8. RUHSAT NUMARASI    
Sayfa 6 / 6 
 206/38 
 
9. İLK RUHSAT TARİHİ / RUHSAT YENİLEME TARİHİ 
İlk ruhsat tarihi: 23/09/2005 
Ruhsat yenileme tarihi: 17/02/2014 
 
10. KÜB’ÜN YENİLENME TARİHİ  