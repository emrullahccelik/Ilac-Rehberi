KISA ÜRÜN BİLGİSİ
1. BEŞERİ TIBBİ ÜRÜNÜN ADI
NOBİT ŞAMPUAN %1
2. KALİTATİF VE KANTİTATİF BİLEŞİM
Etkin madde:
Her 1 mL’sinde 10 mg permetrin içerir.
Yardımcı maddeler:
Sorbik asit 0,225 g
Metil paraben 0,300 g
Diğer yardımcı maddeler için 6.1’e bakınız.
3. FARMASÖTİK FORM
Şampuan
Sarımsı, viskoz sıvı.
4. KLİNİK ÖZELLİKLER
4.1. Terapötik endikasyonlar
NOBİT, saç biti (Pediculus Humanas Var. Capitis) ve saç biti yumurtalarının tedavisinde
endikedir.
4.2. Pozoloji ve uygulama şekli
Pozoloji / uygulama sıklığı ve süresi:
(Hekim tarafından başka bir şekilde önerilmediği takdirde)
Tek bir şişe NOBİT Şampuan, omuz hizasında, normal kalınlıkta saç için yeterlidir.
Çoğu vakada (%97-99), tek bir uygulama yeterlidir.
Uygulama şekli:
Normal şampuan ile saç yıkanır, durulanır ve havlu ile kurutulur. NOBİT kullanmadan önce
iyice çalkalanmalıdır, yeterli miktarda NOBİT tüm saç, saç dipleri, kulak arkaları ve enseyi
tamamen kaplayacak şekilde uygulanmalıdır. NOBİT Şampuan saçta 10 dakika bekletilmeli
ve saç su ile iyice durulandıktan sonra, havlu ile kurutulmalıdır. Kutu içinde sunulan tarak,
saçın taranarak ölü bitlerin ve bit yumurtalarının temizlenmesi için kullanılabilir, tedavinin
etkililiği açısından saçın taranması zorunlu değildir. Permetrin yüzme havuzlarındaki
klordan etkilenmez, dolayısı ile kullanımdan sonra normal yüzme etkinlikleri sürdürülebilir.
Benzer biçimde normal şampuanla yıkanma alışkanlığında bir değişiklik yapılmasına gerek
yoktur.
1/6Özel popülasyonlara ilişkin ek bilgiler:
Böbrek yetmezliği/ Karaciğer yetmezliği:
Bu hastalarda doz ayarlamasına gerek yoktur.
Pediyatrik popülasyon
6 aylıktan küçük çocuklarda kullanılmaz.
Geriyatrik popülasyon:
Bu hastalarda doz ayarlamasına gerek yoktur.
4.3. Kontrendikasyonlar
Piretroidler, piretrinler veya ürünün herhangi bir bileşenine alerjisi olanlar NOBİT Şampuan
kullanılmamalıdır.
4.4. Özel kullanım uyarıları ve önlemleri
Sadece harici kullanım içindir.
Permetrin ya da NOBİT Şampuan gözler için irritan değildir. Yanlışlıkla bulaştığında gözler
hemen bol ve temiz su ile yıkanmalıdır.
Permetrin yapay saç boyar maddeleri ve perma üzerindeki etkisi resmi olarak çalışılmamıştır.
Şikayetler son derece nadir olmakla birlikte, saç derisinin tamamına uygulamadan önce saçın
küçük bir alanına uygulamak doğru uygulama olacaktır.
Permetrin astım hastalarında normal olarak kullanılabilir ancak özel endişeleriniz varsa
tedaviye başlamadan önce doktorunuz veya eczacınızla iletişime geçiniz.
NOBİT içeriğindeki sorbik asit lokal deri reaksiyonlarına (kontak dermatit gibi) neden
olabilir.
NOBİT metil paraben (E218) içerir, bu alerjik reaksiyonlara (muhtemelen gecikmiş) neden
olabilir.
4.5. Diğer tıbbi ürünler ile etkileşimler ve diğer etkileşim şekilleri
Permetrinin bilinen herhangi bir ilaç etkileşimi yoktur.
4.6. Gebelik ve laktasyon
Genel tavsiye:
Gebelik Kategorisi: B’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar ve doğum kontrolü açısından özel bir önlem
gerektirmez.
2/6Gebelik dönemi:
Üreme çalışmaları farelerde, sıçanlarda ve tavşanlarda gerçekleştirilmiştir (200 -400
mg/kg/gün oral) ve permetrine bağlı bir fertilite bozukluğu ya da fetüse zarar yönünde
herhangi bir kanıt ortaya koymamıştır. Diğer yandan, gebe kadınlarında permetrin kullanıma
ilişkin sadece çok sınırlı veri bulunmaktadır. Gebelik döneminde permetrin gerçekten gerekli
olduğu takdirde kullanılmalıdır.
Laktasyon dönemi:
Çalışmalar, permetrinin sığırlarda oral uygulama ardından çok düşük konsantrasyonda süte
geçtiğini göstermektedir. Permetrinin insanlarda anne sütü içinde atılıp atılmadığı
bilinmemektedir. Buna rağmen, NOBİT ile tedaviyi takiben permetrinin sistemik emilimi
çok düşük olduğundan, teorik olarak çok az miktar anne sütüne geçecektir. Bu kadar düşük
konsantrasyonların yenidoğan/bebek için risk oluşturması beklenmez. Emzirme döneminde
tedavinin ertelenmesi ya da emzirmeye geçici olarak ara verilmesi düşünülmelidir.
Üreme yeteneği/Fertilite:
Permetrinin düşük sistemik emiliminin olması ile permetrin tedavisini takiben fetüs
üzerine riskin minimal olduğu önerilebilir. Ancak gebelik durumunda permetrinin
kullanımı doktor tavsiyesi ile olmalıdır.
4.7. Araç ve makine kullanımı üzerindeki etkileri
Araç ve makine kullanımı üzerine herhangi bir etkisi yoktur.
4.8. İstenmeyen etkiler
İstenmeyen etkiler aşağıda sistem organ sınıfına ve sıklığına göre listelenmiştir. Sıklık
aşağıdaki gibi tanımlanmaktadır.
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Sinir sistemi hastalıkları:
Bilinmiyor: Ağrı.
Deri ve deri altı doku hastalıkları:
Bilinmiyor: Yanma veya batma hissi şeklinde tanımlanan deri rahatsızlığı, eritem, ödem,
egzama, kızarıklık ve kaşıntı.
NOBİT genellikle iyi tolere edilmekte olup deri reaksiyonlarına neden olma potansiyeli
düşüktür. Az sayıdaki kişide, kremin uygulanmasından sonra saç derisinde eritem, deri
döküntüsü ve/veya iritasyon bildirilmiştir ancak, saç biti enfestasyonu genellikle saç
derisi iritasyonuna neden olduğundan, çoğu durumda altta yatan nedene karar vermek
zor olmaktadır.
3/6NOBİT kullanımı ile bağlantılı şiddetli ya da uzun süreli saç derisi iritasyonu, ciltte
rahatsızlık belirti veya semptomlar ya da diğer istenmeyen etkiler ortaya çıkarsa, bir
doktora veya eczacıya danışılmalıdır.
Kas-iskelet bozukluklar, bağ doku ve kemik hastalıkları:
Bilinmiyor: Parestezi.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Semptom ve Bulgular:
NOBİT Şampuan ile ilgili doz aşımı bildirimi yoktur. Hayvanlarda ve gönüllülerde yapılan
araştırmalar dikkate alındığında, yanlış kullanım veya aşırı dozda uygulamada klinik olarak
anlamlı toksik etkilere neden olacak permetrin miktarına ulaşılması beklenmez. Uzun süreli
kullanım sonucu aşırı duyarlılığa bağlı belirtiler ortaya çıkabilir. NOBİT Şampuanın çocuklar
tarafından yutulmasının ardından izopropanol içeriği nedeniyle alkol intoksikasyonu
oluşması teorik olarak olasıdır.
Tedavi:
Hipersensitivite tipi reaksiyonlar oluşur ise semptomatik tedavi endikedir. Bir şişe içeriğinin
bir çocuk tarafından yanlışlıkla içilmesi halinde hemen hekime başvurulmalıdır.
Alınmasından sonraki iki saat içinde gastrik lavaj düşünülmeli ve tedavi alkol
intoksikasyonuna yönelik olmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Ektoparazitisidler
ATC Kodu: P03AC04
Permetrine maruz bırakılan böceklerdeki en önemli fizyolojik etki uyarılan hücrelerin
membranları boyunca elektrokimyasal anormalliklerin oluşmasıdır; bunlar aşırı duyusal
uyarılma, koordinasyon bozukluğu ve yorgunluğa neden olur. Uyuz böceği üzerindeki
etkisinin de benzer olduğu düşünülmektedir. Sıvı bazda sunulduğunda permetrinin ovisidal
aktivitesi, alkol ilavesi ile artar.
5.2. Farmakokinetik özellikler
Emilim:
Uygulanan permetrinin en fazla %0,5'i 48 saatte deriden emilir.
4/6Dağılım:
Çok az miktarda sistemik emilime uğradığından permetrinin sistemik dağılımından söz etmek
mümkün değildir.
Biyotransformasyon:
Permetrin memelilerde hızla ester hidrolizi sonucu inaktif metabolitlere dönüşür ve idrar ile
atılır.
Eliminasyon:
Renal yol ile atılmaktadır. Sağlıklı deneklerde saçlara önerilen sürede uygulanan saç kremi
ardından saatler içinde plazma ya da idrarda çok düşük düzeyde permetrin metabolitleri
saptanmıştır.
Doğrusallık / Doğrusal olmayan durum:
Veri bulunmamaktadır.
5.3 Klinik öncesi güvenlilik verileri
Permetrin ile yürütülen in vitro genotoksisite çalışmaları çelişkili sonuçlar vermekle
birlikte, in vivo genotoksisite çalışmalarında genotoksisite saptanmamıştır.
Ek olarak, kemirgenlerde yürütülen uzun süreli çalışmalar karsinojenik potansiyel
saptamamıştır. Sonuç olarak permetrinin insanlarda genotoksik ya da karsinojenik
olduğu düşünülmemektedir.
6. FARMASÖTİK ÖZELLİKLER
6.1. Yardımcı maddelerin listesi
Texapon
Kokamidopropil
Komperlan
Sorbik asit
Cetiol
Cremephor
Metil paraben (E218)
İzopropil alkol
Sodyum klorür
Distile su
6.2. Geçimsizlikler
Herhangi bir geçimsizlik bildirilmemiştir.
5/66.3. Raf ömrü
24 ay
6.4. Saklamaya yönelik özel tedbirler
25˚C altındaki oda sıcaklığında saklayınız.
6.5. Ambalajın niteliği ve içeriği
Kutuda, pilfer proof kapaklı, renkli 150 mL’lik cam şişede, kullanma talimatı ile birlikte
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler veya atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş
80670 Maslak-İSTANBUL
8. RUHSAT NUMARASI(LARI)
187/56
9. İLK RUHSAT TARİHİ / RUHSAT YENİLEME TARİHİ
İlk ruhsatlan tarihi: 04.06.1998
Ruhsat yenileme tarihi: 15.01.2004
10. KÜB’ÜN YENİLENME TARİHİ
6/6