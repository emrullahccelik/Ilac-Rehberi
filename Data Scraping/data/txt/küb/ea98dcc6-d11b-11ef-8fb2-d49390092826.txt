KISA ÜRÜN BİLGİSİ
1. BEŞERİ TIBBİ ÜRÜNÜN ADI
NovoMix 30 FlexPen 100 U/mL enjeksiyonluk süspansiyon içeren kullanıma hazır kalem
Steril
2. KALİTATİF VE KANTİTATİF BİLEŞİM
Etkin madde:
Çözünür insülin aspart*/protamin-kristalize insülin aspart* (30/70 oranında, 100 ünite/mL)
*Saccharomyces cerevisiae’den rekombinant DNA teknolojisi ile üretilmiş bir proteindir.
1 ünite insülin aspart 6 nmol, 0,035 mg tuzsuz anhidr insülin asparta eşdeğerdir.
1 kullanıma hazır kalem 300 üniteye eşdeğer 3 mL süspansiyon içerir.
Yardımcı maddeler:
Sodyum klorür………………………………………………………….0,877 mg/mL
Disodyum fosfat dihidrat……………………………………………….1,25 mg/mL
Sodyum hidroksit (pH ayarı için)……………………………………….yaklaşık 2,2 mg/mL
Yardımcı maddeler için 6.1’e bakınız.
3. FARMASÖTİK FORM
Enjeksiyon için süspansiyon.
NovoMix 30 FlexPen bulanık, beyaz renkli, sulu bir süspansiyondur.
4. KLİNİK ÖZELLİKLER
4.1. Terapötik endikasyonlar
Erişkinlerde, adolesanlarda ve 10 yaş ve üstü çocuklarda diyabetes mellitus hastalığının
tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
İnsan insülini internasyonal ünite olarak ifade edilirken, insülin aspart dahil, insülin
analoglarının etkinliği ünite olarak ifade edilir.
NovoMix 30 FlexPen’in dozu bireylere özgüdür ve hastanın ihtiyacına bağlı olarak
belirlenmelidir. Optimal glisemik kontrolü sağlayabilmek için kan glukoz izlemesi ve insülin
doz ayarlamaları önerilir.
Tip 2 diyabetli hastalarda, NovoMix 30 FlexPen tek başına verilebilir. NovoMix 30
FlexPen oral antidiyabetik ilaçlar ve/veya GLP-1 reseptör agonistleri ile kombinasyon
1halinde de verilebilir. Tip 2 diyabetli hastalarda önerilen NovoMix 30 FlexPen başlangıç
dozu kahvaltıda 6 ünite ve akşam yemeğinde 6 ünitedir. NovoMix 30 FlexPen aynı zamanda
günde bir kez akşam yemeğinde 12 ünite olarak da başlanabilir. NovoMix 30 FlexPen günde
bir kez kullanılırken, toplam doz 30 üniteye ulaştığında genellikle kahvaltı ve akşam yemeği
dozu olmak üzere eşit iki doza bölünmesi önerilmektedir. Eğer günde 2 doz NovoMix 30
FlexPen tekrarlayan gün içi hipoglisemik ataklara neden olursa, sabah dozu, sabah ve öğle
yemeği dozu olarak ikiye bölünebilir (günde 3 doz uygulaması).
Doz ayarlamaları için aşağıdaki titrasyon kılavuzu önerilmektedir:
Yemek öncesi kan şekeri düzeyi NovoMix30 FlexPen
doz ayarı
< 4,4 mmol/l < 80 mg/dl - 2 ünite
4,4-6,1 mmol/l 80-110 mg/dl 0
6,2-7,8 mmol/l 111-140 mg/dl + 2 ünite
7,9-10 mmol/l 141-180 mg/dl + 4 ünite
> 10 mmol/l > 180 mg/dl + 6 ünite
Son üç günün en düşük yemek öncesi kan glukoz değerleri kullanılmalıdır. Bu günlerde eğer
hipoglisemi olmuşsa doz artırılmamalıdır. Doz değişiklikleri HbA hedefine ulaşılana kadar
1c
haftada bir kez yapılabilir. Yemek öncesi kan şekeri değerleri yemekten bir önceki dozun
yeterli olup olmadığına karar vermek için kullanılmalıdır.
Tip 2 diyabetli hastalarda, hipoglisemi riskini en aza indirmek için NovoMix 30 FlexPen’e
bir GLP-1 reseptör agonisti eklendiğinde; HbA 'nin % 8'den daha az olduğu hastalar için %
1c
20'lik bir doz azaltılması önerilir. HbA 'nin % 8'den daha yüksek olduğu hastalar için, doz
1c
azaltımı değerlendirilmelidir. Daha sonra, dozaj bireysel olarak ayarlanmalıdır.
Tip 1 diyabetli hastalarda bireysel insülin gereksinimi genellikle 0,5 ve 1,0 ünite/kg/gün
arasındadır. NovoMix 30 FlexPen bu gereksinimi tamamen veya kısmen karşılayabilir.
Hasta, fiziksel aktivitesini artırırsa, genel diyetini değiştirirse ya da başka hastalıklar da varsa,
doz ayarlaması yapmak gerekebilir.
Diğer insülin tıbbi ürünlerinden geçiş
Bifazik insan insülini kullanan bir hastayı NovoMix 30 FlexPen’e transfer ederken aynı doz
ve rejimle tedaviye başlayınız. Daha sonra kişisel gereksinimlere uygun biçimde titre ediniz
(yukarıdaki tabloda yer alan titrasyon kılavuzuna bakınız). Geçiş ve geçişten sonraki ilk
haftalarda sıkı glukoz gözetimi önerilmektedir (bkz. Bölüm 4.4).
Uygulama şekli:
NovoMix 30 FlexPen, insülin analogu olan insülin aspartın bifazik süspansiyonudur.
Süspansiyon, 30/70 oranında hızlı etkili ve orta etkili insülin aspart içermektedir.
NovoMix 30 FlexPen sadece deri altı uygulama içindir.
2NovoMix 30 FlexPen karın duvarı veya uyluk bölgesine deri altına enjekte edilerek
kullanılır. Eğer uygunsa kalça veya deltoid bölgeleri kullanılabilir. Lipodistrofi ve kutanöz
amiloidoz riskini azaltmak için enjeksiyonlar, aynı bölge içinde olmak koşuluyla, farklı yerlere
yapılmalıdır (bkz. Bölüm 4.4 ve 4.8). Değişik enjeksiyon bölgelerinin NovoMix 30
FlexPen’in emilimine etkisi araştırılmamıştır. Etki süresi doza, enjeksiyon bölgesine, kan
akımına, ısı ve fiziksel aktivitenin derecesine bağlı olarak değişiklik gösterecektir.
NovoMix 30 FlexPen’in etki başlangıcı bifazik insan insülininden daha hızlıdır ve genellikle
yemekten hemen önce verilmelidir. Gerekli olduğunda, NovoMix 30 FlexPen yemekten
hemen sonra verilebilir.
Detaylı kullanıcı talimatları için, kullanma talimatına bakınız
FlexPen ile uygulama:
NovoMix 30 FlexPen, NovoFine veya NovoTwist iğne uçları ile kullanılmak üzere
tasarlanmış bir kullanıma hazır (renk kodlu) kalemdir. FlexPen 1’er ünitelik artışlarla 1-60
ünite sağlar. NovoMix 30 FlexPen, sadece subkütan enjeksiyon için uygundur. Eğer şırınga
ile uygulama gerekli ise, bir flakon kullanılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek ve karaciğer yetmezlikleri hastanın insülin ihtiyacını azaltabilir.
Böbrek veya karaciğer yetmezliği olan hastalarda, glukoz gözetimi arttırılmalı ve insülin aspart
dozu bireye özgü olarak ayarlanmalıdır.
Pediyatrik popülasyon:
NovoMix 30 FlexPen hazır karışım insülin tercih edildiğinde adolesanlarda ve 10 yaş ve
üstü çocuklarda kullanılabilir. 6 ila 9 yaş arası çocuklarda NovoMix 30 FlexPen ile klinik
deneyim sınırlıdır (bkz. bölüm 5.1). 6 yaş altındaki çocuklarda NovoMix 30 FlexPen için
hiçbir veri yoktur.
Geriyatrik popülasyon:
NovoMix 30 FlexPen yaşlı hastalarda kullanılabilir; ancak 75 yaş üstü hastalarda NovoMix
30 FlexPen ile oral antidiyabetik ilaçların birlikte kullanımı ile ilgili deneyimler sınırlıdır.
Yaşlı hastalarda glukoz gözetimi arttırılmalı ve insülin aspart dozu bireye özgü olarak
ayarlanmalıdır.
4.3. Kontrendikasyonlar
İnsülin aspart veya yardımcı maddelerden herhangi birisine aşırı duyarlılık durumları (bkz.
bölüm 6.1).
4.4. Özel kullanım uyarıları ve önlemleri
NovoMix 30 FlexPen, ciddi hipoglisemi ile sonuçlanabileceğinden damar içine
uygulanmamalıdır. Kas içine uygulamadan kaçınılmalıdır. NovoMix 30 FlexPen insülin
infüzyon pompalarında kullanılmamalıdır.
3Değişik zaman dilimleri arasında yolculuk, hastanın insülini ve öğünleri farklı zamanda
almasını gerektirebileceğinden, seyahat öncesinde doktora danışılmalıdır.
Hiperglisemi
Yetersiz dozlarda kullanımı veya tedaviye ara verilmesi, özellikle tip I diyabette hiperglisemiye
ve diyabetik ketoasidoza yol açabilir. Genellikle hipergliseminin ilk belirtileri saatler veya
günler içinde giderek artar. Susuzluk, idrar yapma sıklığında artış, bulantı, kusma, baş dönmesi,
kızarık-mor kuru deri, ağız kuruluğu, iştah kaybına ilaveten nefesin aseton kokmasını içerir.
Tip I diyabette, tedavi edilmeyen hiperglisemik vakalar en sonunda diyabetik ketoasidoza yol
açabilir, bu potansiyel olarak ölümcüldür.
Hipoglisemi
Bir ana öğünün atlanması veya plansız, ağır fiziksel egzersiz yapılması hipoglisemiye yol
açabilir.
İnsülin dozu insülin ihtiyacına göre çok yüksekse hipoglisemi oluşabilir. Hipoglisemi
durumunda veya hipoglisemiden şüphelenilirse, NovoMix 30 FlexPen enjekte edilmemelidir.
Doz ayarlaması, hastanın kan şekeri sabitlendikten sonra düşünülmelidir (bkz. bölüm 4.2, 4.8
ve 4.9).
NovoMix 30 FlexPen, enjeksiyondan sonra 6 saate kadar uzayan ve bifazik insan insülinine
göre daha güçlü glukoz düşürücü etkiye sahip olabilir. Bu durumun hastaya özel olarak insülin
dozunun ayarlanması ve/veya yiyecek alımı ile kompanse edilmesi gerekebilir.
İntensif insülin tedavisi gibi tedavilerle kan glukoz kontrolü büyük ölçüde sağlanmış olan
hastalarda alışılmış hipoglisemi uyarıcı semptomlarında değişiklik olabileceğinden hastalar bu
konuda bilgilendirilmelidir. Uzun süredir diyabeti olan hastalarda genel uyarıcı semptomlar
yok olabilir.
Glukoz düzeyinin sıkı kontrolü hipoglisemik olay olasılığını artırabilir ve bu yüzden bölüm
4.2’de açıklanan doz intensifikasyonu sırasında özellikle dikkatli olmak gereklidir.
NovoMix 30 FlexPen’in yemekler ile çok yakın zamanda uygulanması gerektiğinden,
gıdaların emiliminde bir gecikme beklenebilecek başka hastalıkları olan veya başka ilaçlar
kullanmakta olan hastalarda, preparatın etkisinin hızlı başlayabileceği dikkate alınmalıdır.
Eşlik eden başka hastalık; özellikle enfeksiyon hastalıkları ve ateş yapan durumlar genellikle
hastanın insülin gereksinimini artırır. Böbrekteki, karaciğerdeki ya da böbreküstü, hipofiz veya
tiroit bezlerini etkileyen hastalıklar insülin dozunda değişiklik gerektirebilir.
Hastalar değişik tipte insülinlere transfer edildiğinde, hipogliseminin erken uyarıcı semptomları
önceki insülinle yaşadıklarından farklı olabilir veya daha az belirgin hale gelebilir.
Diğer insülin tıbbi ürünlerinden transfer
Hastaların yeni bir çeşit veya marka insüline transfer edilmesi sıkı bir tıbbi gözetim altında
yapılmalıdır. Dozaj, marka (üretici), çeşit, orijin (hayvan insülini, insan insülini veya insülin
analogu) ve/veya üretim metodundaki (hayvan kaynaklı insülin yerine rekombinant DNA)
değişiklikler doz değişikliklerini gerektirebilir. NovoMix 30 FlexPen’e transfer edilen
4hastaların daha önce kullandıkları insüline göre günlük enjeksiyon sayısında artış veya dozunda
değişiklik yapmaları gerekebilir. Doz ayarlaması gerektiğinde, bu bazen ilk dozda bazen de ilk
birkaç hafta veya ay içinde yapılabilir.
Enjeksiyon yeri reaksiyonları
Herhangi bir insülin tedavisi sırasında ağrı, kızarıklık, ürtiker, enflamasyon, morarma, şişme ve
kaşıntı gibi enjeksiyon bölgesi reaksiyonları oluşabilir. Belirli bir bölgede enjeksiyon yerinin
devamlı değiştirilmesi bu reaksiyonların oluşma riskini azaltır. Reaksiyonlar genellikle birkaç
gün ila birkaç haftada düzelir. Enjeksiyon yeri reaksiyonları nadiren NovoMix 30 FlexPen’in
bırakılmasını gerektirebilir.
Deri ve deri altı doku hastalıkları
Hastalara, lipodistrofi ve kutanöz amiloidoz gelişme riskini azaltmak için enjeksiyon bölgesini
sürekli rotasyona tabi tutmaları konusunda talimat verilmelidir. Bu reaksiyonların görüldüğü
bölgelerde insülin enjeksiyonlarını takiben gecikmiş insülin emilimi ve kötüleşmiş glisemik
kontrol riski vardır. Enjeksiyon yerinde ani değişiklik yapıp, ciltte etkilenmemiş bir bölgeye
enjeksiyon yapmanın hipoglisemiye neden olduğu bildirilmiştir. Enjeksiyon yerinde etkilenen
bir bölgeden etkilenmeyen bir bölgeye değişiklik yapıldıktan sonra kan şekerinin izlenmesi
önerilir ve antidiyabetik ilaçların doz ayarlaması düşünülebilir.
NovoMix 30 FlexPen ile pioglitazon kombinasyonu
Özellikle kalp yetmezliği gelişimi riski yüksek olan hastalarda, pioglitazon ile insülin kombine
kullanıldığında kalp yetmezliği vakaları bildirilmiştir. Bu, pioglitazon ve NovoMix 30
FlexPen’in kombine tedavisi düşünüldüğünde akılda tutulmalıdır. Eğer bu kombinasyon
kullanılırsa, hastalar kalp yetmezliği, kilo alımı ve ödemin semptom ve belirtileri için
incelenmelidir. Pioglitazon, kardiyak semptomlarda herhangi bir kötüleşme olduğunda
kesilmelidir.
Kazayla oluşan karışıklıkların/ tıbbi hataların engellenmesi
NovoMix 30 FlexPen ile diğer insülin ürünlerinin yanlışlıkla karıştırılmasını önlemek üzere
hastalara, her enjeksiyon öncesinde her zaman insülin etiketini kontrol etmeleri tavsiye
edilmelidir.
İnsülin antikorları
İnsülin uygulaması insülin antikorlarının oluşmasına neden olabilir. Hiperglisemi ya da
hipoglisemi eğilimini kontrol altına almak için, insülin antikorlarının varlığı nadir durumlarda
insülin dozunun ayarlanmasını gerektirebilir.
Hipokalemi
İnsülin aspart dahil tüm insülin ilaçları, ekstraselülerden intraselüler boşluğa potasyum geçişine
neden olarak hipokalemiye yol açar. Tedavi edilmeyen hipokalemi, solunum felcine,
ventriküler aritmiye ve ölüme neden olabilir. Hipokalemi riski olan hastalarda (örn. potasyum
düşürücü ilaçlar kullanan hastalar, serum potasyum konsantrasyonuna duyarlı ilaçlar alan
hastalar) potasyum düzeyleri izlenmelidir.
5Takip edilebilirlik
Biyoteknolojik ürünlerin takip edilebilirliğinin sağlanması için ürünün ticari ismi ve seri
numarası mutlaka hasta dosyasına kaydedilmelidir.
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında
“sodyum içermez”.
4.5. Diğer tıbbi ürünler ile etkileşimler ve diğer etkileşim şekilleri
Bazı ilaçların glukoz metabolizması ile etkileşime girdiği bilinmektedir.
Aşağıdaki maddeler hastanın insülin ihtiyacını azaltabilir:
Oral antidiyabetik ilaçlar, GLP-1 reseptör agonistleri, monoamin oksidaz inhibitörleri (MAOİ),
beta blokerler, anjiyotensin dönüştürücü enzim (ADE) inhibitörleri, salisilatlar, anabolik
steroidler ve sülfonamidler.
Aşağıdaki maddeler hastanın insülin ihtiyacını artırabilir:
Oral kontraseptifler, tiyazidler, glukokortikoidler, tiroit hormonları, sempatomimetikler,
büyüme hormonu ve danazol.
Beta blokerler hipoglisemi semptomlarını maskeleyebilirler.
Oktreotid/ lanreotit insülin ihtiyacını hem arttırabilir hem de azaltabilir.
Alkol, insülinin hipoglisemik etkisini yoğunlaştırabilir veya azaltabilir.
Özel popülasyonlara ilişkin ek bilgiler
Özel popülasyonlarda etkileşimlere dair bir çalışma yürütülmemiştir.
Pediyatrik popülasyon:
Pediyatrik popülasyonda etkileşimlere dair bir çalışma yürütülmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Herhangi bir bilgi bulunmamaktadır.
Gebelik dönemi
NovoMix 30 FlexPen’in gebe kadınlarda kullanımına ilişkin klinik çalışma sınırlıdır.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir. İnsülin
aspart ile ilgili konvansiyonel güvenlilik farmakolojisi, tekrarlayan doz toksisitesi, üreme
6üzerine genotoksisite ve toksisite çalışmalarına dayanan klinik olmayan veriler insanlar için
hiçbir özel zarar göstermemektedir (bkz. Bölüm 5.3).
Genelde, diyabetli gebe kadınların gebelikleri süresince ve gebe kalmayı düşünenlerde kan
glukozunun yoğun şekilde takip edilmesi ve kontrolü önerilmektedir. İnsülin gereksinimi
genellikle gebeliğin ilk trimesterinde azalmakta ve ikinci ve üçüncü trimesterde giderek
artmaktadır. Doğumdan sonra, insülin gereksinimi hızla gebelik öncesi düzeylere döner.
Laktasyon dönemi
Laktasyon döneminde NovoMix 30 FlexPen tedavisi için herhangi bir kısıtlama yoktur.
Emziren annelerin insülin kullanmasının bebek için hiçbir riski yoktur. Bununla birlikte
NovoMix 30 FlexPen dozunun ayarlanması gerekebilir.
Üreme yeteneği/Fertilite
Hayvan üreme çalışmaları fertilite açısından insülin aspart ve insan insülini arasında herhangi
bir fark ortaya çıkarmamıştır.
4.7. Araç ve makine kullanımı üzerindeki etkiler
Hastanın konsantre olma ve reaksiyon gösterme becerisi hipogliseminin bir sonucu olarak
bozulabilir. Bu durum, bu becerilerin özel önem taşıdığı koşullarda risk oluşturabilir (örn.
araba sürme veya makine kullanma).
Hastalara araba sürme veya makine kullanma esnasında hipoglisemiye girmemeleri için gerekli
önlemleri almaları önerilmelidir. Bu durum özellikle hipogliseminin uyarıcı belirtilerini az
olarak farkeden veya hiç farketmeyen kişiler için ya da sık sık hipoglisemi atağı geçiren
hastalar için önemlidir. Bu gibi durumlarda araç veya makine kullanımının uygunluğu
değerlendirilmelidir.
4.8. İstenmeyen etkiler
Güvenlilik Profilinin Özeti
NovoMix 30 FlexPen kullanımı sırasında hastalarda görülen advers ilaç reaksiyonları
genellikle insülin aspartın farmakolojik etkilerinden dolayı görülür.
Tedavi sırasında en çok rapor edilen istenmeyen etki hipoglisemidir. Hipogliseminin sıklığı,
hasta popülasyonuna, dozaja ve glisemik kontrolün seviyesine göre değişebilir, lütfen aşağıdaki
“Seçilmiş istenmeyen etkilerin tanımı” bölümüne bakınız.
İnsülin tedavisinin başlangıcında kırılma anomalileri, ödem ve enjeksiyon yeri reaksiyonları
(enjeksiyon yerinde ağrı, kızarıklık, ürtiker, inflamasyon, morarma, şişme ve kaşınma)
oluşabilir. Bu reaksiyonlar genellikle geçici türdedir. Kan glukoz kontrolündeki hızlı iyileşme,
genellikle geri dönüşümlü olan akut ağrılı nöropatiye neden olabilir. Uzun süreli gelişmiş
glisemik kontrol diyabetik retinopatinin ilerleme riskini azaltırken, glisemik kontrolün ani
gelişimi ile insülin terapisinin yoğunluğu, diyabetik retinopatinin geçici olarak kötüleşmesi ile
bağlantılı olabilir.
Klinik çalışmalarda görülen ve insülin asparta bağlı olarak değerlendirilen advers ilaç
reaksiyonlarının sıklığı aşağıda sıralanmıştır. Sıklıklar şu şekilde tanımlanmıştır:
7Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Her bir sıklık gruplamasında, istenmeyen etkiler azalan ciddiyet sırasına göre sunulmaktadır.
Bağışıklık sistemi hastalıkları
Yaygın olmayan: Ürtiker, döküntü, erupsiyonlar
Çok seyrek: Anafilaktik reaksiyonlar *
Metabolizma ve beslenme hastalıkları
Çok yaygın: Hipoglisemi*
Sinir sistemi hastalıkları
Seyrek: Periferal nöropati (ağrılı nöropati)
Göz hastalıkları
Yaygın olmayan: Kırılma bozuklukları, diyabetik retinopati
Deri ve deri altı doku hastalıkları
Yaygın olmayan: Lipodistrofi*
Bilinmiyor: Kutanöz amiloidoz*†
Genel bozukluklar ve uygulama bölgesine ilişkin hastalıklar
Yaygın olmayan: Ödem, enjeksiyon yeri reaksiyonları
*Bkz. bölüm “Seçilmiş istenmeyen etkilerin tanımı”.
†Pazarlama sonrası kaynaklardan elde edilen advers reaksiyon.
Seçilmiş istenmeyen etkilerin tanımı
Anafilaktik reaksiyonlar:
Genel aşırı duyarlılık reaksiyonlarının (yaygın deri döküntüsü, kaşınma, terleme,
gastrointestinal bozukluk, anjiyonörotik ödem, nefes almada zorluk, çarpıntı ve düşük kan
basıncını içeren) oluşumu çok seyrektir ancak potansiyel olarak hayatı tehdit edebilir.
Hipoglisemi:
En çok rapor edilen istenmeyen etki hipoglisemidir. Hipoglisemi, insülin dozu insülin
ihtiyacına göre çok yüksekse oluşabilir. Ciddi hipoglisemi durumunda şuur kaybı ve/veya
konvülziyon oluşabilir ve beyin fonksiyonlarında geçici veya kalıcı hasarla hatta ölümle
sonuçlanabilir. Hipogliseminin semptomları genelde aniden belirir. Bunlar, soğuk terleme,
soğuk soluk deri, yorgunluk, sinirlilik veya titreme, endişe hissi, anormal derecede yorgunluk
veya bitkinlik, kafa karışıklığı, konsantrasyon güçlüğü, sersemlik, aşırı açlık hissi, görme
değişiklikleri, baş ağrısı, bulantı ve çarpıntıdır.
Klinik çalışmalarda hipoglisemi sıklığı, hasta popülasyonu, dozaj ve glisemik kontrolün
seviyesine göre değişmiştir. Klinik çalışmalar sırasında hipogliseminin görülme oranları, insan
insülini ve insülin aspart arasında değişkenlik göstermemiştir.
8Deri ve deri altı doku hastalıkları:
Lipodistrofi (lipohipertrofi, lipoatrofiyi içeren) ve kutanöz amiloidoz enjeksiyon bölgesinde
oluşabilir ve lokal insülin absorpsiyonunu geciktirebilir. Belli bir alan içindeki enjeksiyon
yerinin devamlı değiştirilmesi bu reaksiyonların oluşma riskini azaltabilir veya önleyebilir
(bkz. Bölüm 4.4.).
Özel popülasyonlara ilişkin ek bilgiler:
Pediyatrik popülasyon:
Pazarlama sonrası kaynaklara ve klinik çalışmalara dayanarak, pediyatrik popülasyonda
gözlemlenen istenmeyen etkilerin sıklığı, tipi ve ciddiyeti genel popülasyondaki kapsamlı
deneyimlerden hiçbir farklılık göstermemiştir.
Diğer özel popülasyonlar:
Pazarlama sonrası kaynaklara ve klinik çalışmalara dayanarak, yaşlı hastalarda ve böbrek veya
karaciğer yetmezliği olan hastalarda gözlemlenen istenmeyen etkilerin sıklığı, tipi ve ciddiyeti
genel popülasyondaki kapsamlı deneyimlerden hiçbir farklılık göstermemiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
İnsülin için spesifik olarak bir doz aşımı tanımlanamaz ancak hastanın ihtiyacına göre çok
yüksek dozlarda verilirse birbirini takip eden evreler sonucunda hipoglisemi gelişebilir:
• Hafif hipoglisemi atakları oral yoldan glukoz veya şekerli gıdalar alınarak tedavi
edilebilir. Bu nedenle diyabetli hastaların beraberlerinde sürekli şekerli gıdalar
bulundurmaları önerilmektedir.
• Hastanın bilincini kaybettiği ağır hipoglisemi atakları eğitimli bir kişi tarafından kas içi
veya subkutan glukagon (0,5 - 1 mg) veya profesyonel sağlık çalışanı tarafından
intravenöz yoldan glukoz verilerek tedavi edilebilir. Glukagon enjeksiyonuna 10 - 15
dakika içinde yanıt alınmazsa, intravenöz olarak glukoz da verilmelidir. Hipoglisemik
atağın tekrarının önlenmesi amacıyla hastanın bilinci yerine geldiğinde oral yolla
karbonhidrat verilmesi önerilmektedir.
95. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Diyabet tedavisinde kullanılan ilaçlar. Hızlı etkililer ile kombine orta
ya da uzun etkili insülinler ve analogları, enjektabl.
ATC kodu: A10AD05.
NovoMix 30 FlexPen, % 30 çözünür insülin aspart (hızlı etkili insan insülini analoğu) ve
% 70 protamin- kristalize insülin aspartın (orta etkili insan insülini analoğu) bifazik
süspansiyonudur.
Etki mekanizması ve farmakodinamik etkiler
İnsülin aspartın kan şekerini düşürücü etkisi, insülinin kas ve yağ hücrelerindeki reseptörlere
bağlanarak glukozun hücre içine girişini kolaylaştıracak molekülleri harekete geçirmesi ile
ortaya çıkar ve eş zamanlı olarak karaciğerden glukoz açığa çıkmasını da inhibe eder.
NovoMix 30 FlexPen, %30 çözünür insülin aspart içeren bir bifazik insülindir. Çözünür
insan insülinine göre etki başlangıcı hızlıdır, bu nedenle yemeğe yakın bir zamanda verilebilir
(yemeğin ilk 0–10 dakikası içinde). Kristal fazı (%70) etki profili insan NPH insülinine
benzeyen aktif profile sahip protamin-kristalize insülin aspart içermektedir.
NovoMix 30 FlexPen’in etkisi subkutan enjeksiyonunu takiben 10 ila 20 dakika içinde
başlar. Maksimum etki, enjeksiyondan sonra 1-4 saat içinde elde edilir. Etki süresi 24 saat
kadardır (Şekil 1).
Glukoz
infüzyon hızı
Saat
Şekil 1: Sağlıklı bireylerde NovoMix 30 FlexPen’in ( ) ve bifazik insan insülini 30’un (----
) aktivite profili
Klinik etkililik ve güvenlilik
Tip 1 ve tip 2 diyabetli hastalarda yapılan 3 aylık bir çalışmada NovoMix 30 FlexPen bifazik
insan insülini 30 ile tedaviye kıyasla eşit glikolize hemoglobin kontrolü sağlamıştır. Molar
bazda insülin aspart insan insülinine eşdeğer etkinliktedir. Bifazik insan insülini 30 ile
kıyaslandığında, NovoMix 30 FlexPen’in kahvaltıdan ve akşam yemeğinden önce
10uygulanması, her iki yemekten (kahvaltı ve akşam yemeği) sonra da yemek sonrası
(postprandiyal) kan şekerini düşürmüştür.
Tip 1 ve tip 2 diyabetli hastalarda gerçekleştirilen dokuz çalışmayı içeren bir meta-analizi açlık
kan glukozunun NovoMix 30 FlexPen ile tedavi edilen hastalarda bifazik insan insülini 30’a
göre daha yüksek olduğunu göstermiştir.
Bir çalışmada tip 2 diyabetli 341 hasta tek başına ya da metforminle birlikte NovoMix 30
FlexPen ya da metforminle birlikte sülfonilüre ile tedavi edilmek üzere randomize edilmiştir.
16 haftalık tedavi sonrasında birincil etkinlik değişkeni olan HbA ’de metforminle kombine
1c
NovoMix 30 FlexPen kullanan hastalar ile metforminle kombine sülfonilüre kullananlar
arasında fark olmamıştır. Bu çalışmada hastaların %57’sinde başlangıçtaki HbA %9’un
1c
üstündeydi; bu hastalarda metforminle NovoMix 30 FlexPen’in kombinasyon tedavisi
metforminle sülfonilüre kombinasyonuna göre anlamlı oranda daha düşük HbA ile
1c
sonuçlanmıştır.
Bir çalışmada tek başına oral hipoglisemik ajanlar ile kontrol altına alınamayan tip 2 diyabetli
hastalar günde iki kez NovoMix 30 FlexPen (117 hasta) veya günde bir kez glarjin (116
hasta) ile tedavi edilmek üzere randomize edilmiştir. 28 haftalık tedavi sonrasında bölüm
4.2’deki doz rehberi izlendiğinde NovoMix 30 FlexPen ile ortalama HbA düşüşü % 2,8
1c
(başlangıçtaki ortalama HbA = %9,7) olmuştur. NovoMix 30 FlexPen ile hastaların %66
1c
ve %42’sinin HbA ’si sırasıyla %7 ve %6,5’in altına inmiş ve ortalama APG (açlık plazma
1c
glukozu) yaklaşık 7 mmol/l azalmıştır (başlangıç düzeyi olan 14,0 mmol/l’den 7,1 mmol/l’e).
Tip 2 diyabetli hastalarda bir meta analizi, toplam noktürnal hipoglisemik ataklar ve majör
hipoglisemi riskinin bifazik insan insülini 30’a göre NovoMix 30 FlexPen ile daha düşük
olduğunu göstermiştir. Günlük toplam hipoglisemik atak riski, NovoMix 30 FlexPen ile
tedavi edilen hastalarda artmıştır.
Pediyatrik popülasyon
10 ila 18 yaşları arasında 167 hastada yemek öncesi NovoMix 30 FlexPen ile yemek öncesi
insan insülini/bifazik insan insülini 30 ve gece yatarken uygulanan NPH insülinin
postprandiyal glisemik kontrollerini karşılaştıran 16 haftalık bir klinik çalışma yapılmıştır. Her
iki tedavi grubunda da tedavi boyunca ortalama HbA başlangıca göre benzer düzeyde kaldı ve
1c
NovoMix 30 FlexPen veya bifazik insan insülini 30 ile görülen hipoglisemi oranları arasında
fark yoktur.
Daha küçük (54 hasta) ve daha genç yaştaki (yaş aralığı 6 ila 12) bir popülasyonda yapılan
çift-kör, çaprazlamalı (her bir tedavi 12 hafta sürmek üzere) çalışmada NovoMix 30 FlexPen
kullananlarda hipoglisemik atakların oranı ve postprandiyal glukoz yükselmelerinin oranı
bifazik insan insülini 30 kullananlara kıyasla NovoMix 30 FlexPen ile belirgin biçimde daha
düşüktü. Bifazik insan insülini 30 alan grupta çalışma sonu HbA , NovoMix 30 FlexPen
1c
alan gruba göre belirgin biçimde daha düşüktür.
5.2. Farmakokinetik özellikler
Genel özellikler
Çözünür insan insülini ile kıyaslandığı zaman, insülin aspartta B28 pozisyonundaki aspartik
asit ile prolin amino asidinin yer değiştirmesi, hekzamer oluşum eğilimini azaltmaktadır.
11Emilim:
NovoMix 30 FlexPen’in çözünür fazı olan insülin aspart, total insülinin %30’unu
oluşturmaktadır. İnsülin aspart, deri altı dokusundan bifazik insan insülininin çözünür insülin
komponentinden daha hızlı emilir. Geri kalan %70’lik kısmı kristal form olan protamin-
kristalize insülin asparttan oluşur. İnsülin aspart protamin, insan NPH insülinine benzer uzamış
emilim profiline sahiptir.
NovoMix 30 FlexPen ile maksimum serum insülin konsantrasyonu bifazik insan insülini
30’a göre ortalamada %50 daha yüksektir. Maksimum konsantrasyona ulaşma süresi
ortalamada bifazik insan insülini 30’un ortalama yarısıdır.
Dağılım:
Sağlıklı gönüllülerde 140±32 pmol/l’lik bir ortalama maksimum serum konsantrasyonuna 0,20
ünite/kg (vücut ağırlığı) subkütan doz uygulamasından yaklaşık 60 dakika sonra ulaşılır.
Biyotransformasyon:
İnsülin aspartın bozunması insan insülinine benzer, oluşan tüm metabolitleri inaktiftir.
Eliminasyon:
NovoMix 30 FlexPen’in protamine bağlı kısmının emilim hızını gösteren ortalama
yarılanma ömrü yaklaşık 8-9 saattir. Subkutan dozdan 15-18 saat sonra serum insülin düzeyleri
başlangıçtaki değerlerine döner. Tip 2 diyabetli hastalarda dozdan yaklaşık 95 dakika sonra
maksimum konsantrasyona ulaşılır ve uygulanan dozdan en az 14 saat sonra sıfırın üstünde
konsantrasyonlar ölçülmüştür.
Hastalardaki karakteristik özellikler
Pediyatrik popülasyon:
NovoMix 30 FlexPen’in farmakokinetiği çocuklarda veya adolesanlarda araştırılmamıştır.
Ancak çözünür insülin aspartın farmakodinamik ve farmakokinetik özellikleri tip 1 diyabetli
çocuklarda (6-12 yaş) ve adolesanlarda (13-17 yaş) araştırılmıştır. İnsülin aspart her iki yaş
grubunda da erişkinlerdeki t ’a benzer şekilde hızla emilmiştir. Ancak, C insülin aspartın
maks maks
bireysel titrasyonunun önemini işaret edecek şekilde yaş grupları arasında farklılıklar
göstermiştir.
NovoMix 30 FlexPen’in farmakokinetiği yaşlılarda veya böbrek veya karaciğer fonksiyon
bozukluğu olan hastalarda araştırılmamıştır.
5.3. Klinik öncesi güvenlilik verileri
İnsülin aspart ile ilgili konvansiyonel güvenlilik farmakolojisi, tekrarlayan doz toksisitesi,
üreme üzerine genotoksisite ve toksisite çalışmalarına dayanan klinik olmayan veriler insanlar
için hiçbir özel zarar göstermemektedir.
İnsülin ve IGF-1 reseptör bölgelerine bağlanma ve hücre büyümesi üzerine olan etkileri de
dahil olmak üzere in vitro testlerde insülin aspartın insan insülinine benzer bir şekilde davranış
gösterdiği belirlenmiştir. Çalışmalar aynı zamanda, insülin aspartın insülin reseptörüne
bağlanmasındaki ayrılığın insan insülinine eşdeğer olduğunu göstermiştir.
126. FARMASÖTİK ÖZELLİKLER
6.1. Yardımcı maddelerin listesi
Gliserol
Fenol
Metakrezol
Çinko klorür
Sodyum klorür
Disodyum fosfat dihidrat
Protamin sülfat (somon balığından elde edilir)
Sodyum hidroksit (pH ayarı için)
Hidroklorik asit (pH ayarı için)
Enjeksiyonluk su
6.2. Geçimsizlikler
Geçimlilikle ilgili çalışmalar olmadığından, bu tıbbi ürün diğer tıbbi ürünlerle
karıştırılmamalıdır.
6.3. Raf ömrü
Açılmadan önce: 24 ay.
Kullanım sırasında veya yedek olarak taşınırken: En fazla 4 hafta içinde tüketilmelidir.
6.4. Saklamaya yönelik özel tedbirler
Açılmadan önce: Buzdolabında dondurucu kısımdan uzakta (2°C - 8°C) saklanmalıdır.
Dondurulmamalıdır.
Kullanım sırasında veya yedek olarak taşınırken: 30°C’nin altında saklanmalıdır. Buzdolabında
saklanmamalıdır. Dondurulmamalıdır.
NovoMix 30 FlexPen’i ışıktan korumak için kalemin kapağı kapalı tutulmalıdır.
6.5. Ambalajın niteliği ve içeriği
Polipropilenden yapılmış çok dozlu kullanıma hazır kalemin içinde bir piston (bromobutil) ve
bir lastik kapak (bromobutil/poliizopren) ile kapatılmış cam (Tip 1) bir kartuş bulunur. Kartuş 3
mL süspansiyon içerir. Kartuşun içinde süspansiyonun karışmasını kolaylaştıran bir cam top
bulunur.
Paketlerde 5 adet (3 mL) kalem bulunur (iğne ucu içermez).
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık maddeler “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” gereklerine uygun olarak imha edilmelidir.
13NovoMix 30 FlexPen buzdolabından çıkarıldıktan sonra, insülin ilk kez kullanılacağı zaman
tarif edildiği biçimde, karıştırılmadan önce NovoMix 30 FlexPen’in oda sıcaklığına ulaşması
beklenmelidir.
Karıştırılan sıvının eşit oranda beyaz, bulanık ve sulu olmadığı fark edilirse bu tıbbi ürün
kullanılmamalıdır.
Kullanmadan hemen önce NovoMix 30 FlexPen süspansiyonunun iyice karıştırılmasının
gerektiği hastalara özellikle vurgulanmalıdır.
Donmuş NovoMix 30 FlexPen kullanılmamalıdır.
Hastalar, her enjeksiyon sonrası iğne ucunu atmaları konusunda uyarılmalıdır.
NovoMix 30 FlexPen ve iğne uçları yalnız bir kişinin kullanımı içindir.
Kartuş yeniden doldurulmamalıdır.
7. RUHSAT SAHİBİ
Novo Nordisk Sağlık Ürünleri Tic. Ltd. Şti.
Nispetiye Cad. Akmerkez E3 Blok Kat 7
34335 Etiler - İstanbul Türkiye
Tel: 0 212 3854040
Fax: 0 212 2822120
8. RUHSAT NUMARASI
113/42
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.12.2002
Ruhsat yenileme tarihi: 22.04.2011
10. KÜB’ÜN YENİLENME TARİHİ
14