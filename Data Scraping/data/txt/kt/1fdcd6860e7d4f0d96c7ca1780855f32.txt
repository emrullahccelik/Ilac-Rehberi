1 KULLANMA TALİMATI  
NUSTENDİ 180  mg/10  mg film  kaplı tablet  
 
Ağız yoluyla alınır.  
 
Etkin maddeler: Her bir film kaplı tablet 180 mg bempedoik asit ve 10 mg ezetimib 
içermektedir.  
Yardımcı maddeler:  Laktoz monohidrat (sığır kaynaklı ), mikrokristalin selüloz (E460), 
sodyum nişasta glikolat (Tip A), hidroksipropil selüloz (E463), magnezyum stearat (E470b), 
silika, kolloidal susuz (E551), sodyum laurilsülfat (E487), povidon (K30) (E1201) , kısmen 
hidrolize  poli(vinil alkol) (E1203), talk (E553b), titanyum dioksit (E171), indigo karmin 
alüminyum lake (E132), gliserol monokaprilokaprat, sodyum l aurilsülfat (E487), parlak mavi 
fcf alüminyum lake (E133).  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4: Olası yan etkiler nelerdir?  
 
Bu ilacı kullanmaya başlamadan önce bu KULLANMA TA LİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç yalnızca sizin için reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde, doktorunuza bu ilacı 
kullandığınızı söy leyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız.  
 
 
Bu Kullanma Talimatında:  
1. NUSTENDİ  nedir ve ne için kullanılır?  
2. NUSTENDİ’yi  kullanmadan önce dikkat edilmesi gerekenler  
3. NUSTENDİ  nasıl kullanılır?  
4. Olası yan etkiler nelerdir?  
5. NUSTENDİ’nin  saklanması  
Başlıkları yer almaktadır.  
1. NUSTENDİ nedir ve ne için kullanılır?  
 
NUSTENDİ, bir yüzünde "818" baskısı, diğer yüzünde "ESP" ba skısı olan , mavi ve oval f ilm 
kaplı tablet tir. Tablet boyutları: 15 mm × 7 mm × 5 mm ’dir. 
 
NUSTENDİ , 10, 28 (14 tablet x 2 blister), 30 (10 tablet x 3 blister), 84 (14 tablet x 6 blister), 
veya 90 (10 tablet x 9 blister) tablet içeren kutularda plastik/alüminyum blister olarak tedarik 
edilmektedir.  
2 NUSTENDİ , kandaki bir yağ tipi olan "kötü" kolesterol ün (diğer adıyla "LDL -kolesterol") 
düzeylerini düşüren bir ilaçtır.  
 
Etkin maddeler bempedoik asit ve ezetimibdir.  
 
NUSTENDİ , kolesterolü iki şekilde azaltan iki etkin madde içermektedir:  
• Bempedoik asit karaciğerdeki kolesterol üretimini azalttır ve kandan LDL -kolesterolün 
uzaklaştırılmasını arttırır;  
• Ezetimib  bağırsağınızda besinlerden emilen kolesterol miktarını azaltarak  etki gösterir.  
 
NUSTENDİ , kanda yüksek kolesterol düzeyine yol açan koşullar  olan primer 
hiperkolesterolemi (yüksek kolesterol) veya karışık dislipidemi (bir tür kolesterol bozukluğu) 
hastalığı olan yetişkinlere verilir.  Kolesterol düşürücü bir diyete ek olarak verilir.  
 
NUSTENDİ  şu durumlarda verilir : 
• Ezetimible birlikte bir statin kullanıyorsanız ( simvastatin  gibi, yüksek kolesterol 
tedavisinde yaygın olarak kullanılan bir ilaç)  ve LDL -kolesterol düzeyiniz yeterli 
şekilde düşmüyorsa;  
• Ezetimib kullanıyorsanız ve LDL -kolesterol düzeyiniz yeterli şekilde düşmüyorsa;  
• Bu ilaçları ayrı tabletler olarak kullanıyorsan ız, bempedoik asit ve ezetimib yerine 
kullanmak için.  
 
2. NUSTENDİ  kullanmadan önce dikkat edilmesi gerekenler  
 
NUSTENDİ 'yi aşağıdaki durumlarda KULLANMAYINIZ  
 
Eğer;  
 
• Bempedoik asit, ezetimib veya bu ilaçta bulunan diğer bileşenlerden  herhangi birine 
alerjiniz varsa,  
• Hamileyseniz ; 
• Emziriyorsanız ; 
• Günde 40 mg'dan fazla simvastatin (kolesterolü düşürmek için kullanılan başka bir ilaç) 
alıyorsanız ; 
• Karaciğer sorunlarınız varsa bir statinle birlikte.  
 
NUSTENDİ  ezetimib  içermektedir. NUSTENDİ  bir statinle birlikte alındığında, bu statinin 
kullanma talimatında bulunan ezetimible ilgili bilgiyi de okumanız gerekmektedir.  
 
NUSTENDİ'yi aşağıdaki durumlarda DİKKATLİ KULLANINIZ  
 
Şu durumlarda NUSTENDİ  almadan önce doktorunuz v eya eczacınıza söyleyiniz:  
 
Eğer;  
 
• Gut hastalığınız (eklemlerde ağrı, şişlik, hassasiyet ve sıcaklığa neden olan bir iltihap 
şekli) varsa;  
• Şiddetli böbrek sorunlarınız varsa;  
• Orta dereceli ila şiddetli karaciğer sorunlarınız varsa. Bu durumda NUSTENDİ  
önerilmemektedir.  
 
3 Bir statinle birlikte NUSTENDİ  almaya başlamadan önce doktorunuz bir kan testi yapmalıdır. 
Bu testin amacı karaciğerinizin ne kadar iyi çalıştığını görmektir.  
 
Bu uyarılar, geçmişteki herhangi bir dönemde dahi olsa sizin için geçerliyse, lütfen 
doktorunuza danışınız.  
NUSTENDİ’nin  yiyecek ve içecek ile kullanılması  
NUSTENDİ, yemekle birlikte veya öğünlerin arasında alınabilir.  
 
Hamilelik  
 
İlacı kullanmadan önce doktorunuza veya eczacınıza danışınız.  
 
Hamileyseniz, hamile kalmayı planlıyorsanız ya da hamile olabileceğinizi düşünüyorsanız bu 
ilacı almayınız; doğmamış bebeğinize zarar verme olasılığı vardır. Bu ilacı alırken hamile 
kalırsanız, derha l doktorunuzu arayınız ve NUSTENDİ almayı bırakınız.  
 
Tedaviye başlamadan önce, hamile olmadığınızı ve doktorunuzun tavsiye ettiği gibi etkili bir 
doğum kontrol yöntemi kullandığınızı teyit etmeniz gerekmektedir. Doğum kontrol hapı 
kullanıyorsanız ve 2 gün den uzun süren bir ishal veya kusma olayı yaşarsanız, semptomların 
çözülmesinden sonra 7 gün boyunca başka bir doğum kontrol yöntemi kullanmanız gerekir 
(örn. prezervatif, diyafram).  
 
NUSTENDİ tedavisine başladıktan sonra hamile kalmaya karar verirseniz d oktorunuza 
söyleyiniz; tedavinizin değiştirilmesi gerekecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirm e 
 
İlacı kullanmadan önce doktorunuza veya eczacınıza danışınız.  
Emziriyorsanız NUSTENDİ almayınız; NUSTENDİ'nin süte geçip geçmediği 
bilinmemektedir.  
 
Araç ve makine kullanımı  
 
NUSTENDİ'nin  araç ve makine kullanma becerisi üzerinde minör bir etkisi vardır.  
 
Ancak, bazı insanlar NUSTENDİ aldıktan sonra baş dönmesi yaşayabilir. Tepki verme 
becerinizin azaldığını düşünüyorsanız araç veya makine kullanmaktan kaçınınız.  
 
NUSTENDİ ’nin içeriğinde b ulunan bazı yardımcı maddeler hakkında önemli bilgiler  
NUSTENDİ laktoz içerir. Doktorunuz tarafından bazı şekerlere karşı tahammülsüzlüğünüz 
olduğu söylenmişse bu ilacı almadan önce doktorunuzla temasa geçiniz.  
 
Bu tıbbi ürün her “doz”unda 1 mmol (23 mg)’d an daha az sodyum ihtiva eder; yani aslında 
“sodyum içermez”.  
 
4 Diğer ilaçlar ile birlikte kullanımı  
 
Eğer başka herhangi bir ilaç kullanıyorsanız, yakın geçmişte kullandıysanız veya kullanma 
ihtimaliniz varsa lütfen doktorunuza veya eczacınıza söyleyiniz. Özellikle de aşağıdaki etkin 
maddelerden herhangi birini içeren ilaç(lar) kullanıyorsanız doktorunuza söyleyiniz:  
 
• Atorvastatin, fluvastatin, pitavastatin, pravastatin, rosuvastatin, simvastatin (kolesterolü 
düşürmek için kullanılırlar ve stati n olarak bilinirler).  
Hem bir statin hem de NUSTENDİ alındığı zaman kas hastalığı riski artabilir. 
Açıklanamayan kas ağrısı, hassasiyeti veya zayıflığı yaşarsanız doktorunuza hemen 
söyleyiniz.  
• Bosentan (pulmoner arter hipertansiyon adı verilen bir hastalığ ın yönetiminde 
kullanılır).  
• Fimasartan (yüksek tansiyon ve kalp yetmezliği tedavisinde kullanılır).  
• Asunaprevir, glekaprevir, grazoprevir, voksilaprevir (hepatit C tedavisinde kullanılır).  
• Fenofibrat (kolesterolü düşürmek için kullanılır).  
NUSTENDİ kullanı mının fibrat adı verilen kolesterol düşürücü ilaçlar üzerindeki 
etkileriyle ilgili bilgi bulunmamaktadır.  
• Siklosporin (çoğu zaman organ nakli hastalarında kullanılır)  
• Kolestiramin (kolesterolü düşürmek için kullanılır), ezetimibin çalışma biçimini 
etkileye bilir.  
• Kanın pıhtılaşmasını önleyen ilaçlar, örn. varfarin, asenokumarol, fluindion ve 
fenprokumon.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakk ında bilgi veriniz.  
 
3. NUSTENDİ nasıl kullanılır?  
 
Uygun kullanım ve doz/uygulama sıklığı için talimatlar:  
Bu ilacı daima aynen doktorunuz veya eczacınızın söylediği gibi kullanınız. Emin değilseniz, 
doktorunuz veya eczacınıza sorunuz.  
 
Önerilen doz günde bir kez bir tablettir.  
 
Kolestiramin alıyorsanız, NUSTENDİ'yi kolestraminden en az 2 saat önce veya en az 4 saat 
sonra alınız.  
 
Uygulama yolu ve metodu:  
 
Tabletleri bütün olarak, yemekle veya öğünlerin arasında yutunuz.  
 
Değişik yaş grupları:  
Çocukla rda kullanımı:  
NUSTENDİ'yi çocuklar ve 18 yaşından küçük ergenlere vermeyiniz. NUSTENDİ'nin 
kullanımı bu yaş grubunda incelenmemiştir.  
5 Yaşlılarda kullanımı:  
 
Yaşlı hastalarda doz ayarlaması gerekmemektedir.  
 
Özel kullanım durumları:  
 
Böbrek yetmezliği:  
Hafif ila orta dereceli böbrek yetmezliği olan hastalarda doz ayarlaması gerekmemektedir. 
Şiddetli böbrek yetmezliği  olan hastalarda sınırlı veri bulunmaktadır ve bempedoik asit son 
aşama böbrek hastalığı olan hastalarda incelenmemiştir.  
 
Kara ciğer yetmezliği:  
Hafif karaciğer yetmezliği olan hastalarda doz ayarlaması gerekmemektedir. Orta dereceli veya 
şiddetli karaciğer yetmezliği olan hastalarda, ezetimibe maruziyet artışının bilinmeyen etkileri 
nedeniyle, NUSTENDİ tedavisi önerilmemektedir . 
 
Eğer NUSTENDİ’nin etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz . 
  
Kullanmanız gerekenden daha fazla NUSTENDİ kullandıysanız : 
 
NUSTENDİ’den  kullanmanız gerekenden daha fazlasını kullanmışsanız bir doktor veya eczacı 
ile konuşunuz  
 
NUSTENDİ ’yi almayı unutursanız : 
 
Doz almayı unuttuğunuzu:  
• Günün geç saatlerinde fark  ederseniz, kaçırdığınız dozu alınız ve sıradaki dozunuzu 
ertesi gün normal saatinde alınız.  
• Önceki günün dozunu almadığınızı fark  ederseniz, tabletinizi normal saatinde alınız ve 
unuttuğunuz dozu telafi etmeyiniz.  
 
Unutulan dozları dengelemek için çift doz almayınız.  
NUSTENDİ ile tedavi sonlandırıldığındaki oluşabilecek et kiler:  
 
Doktorunuzun izni olmadan NUSTENDİ almayı bırakmayınız; kolesterolünüz tekrar 
yükselebilir.  
 
Bu ilacın kullanımıyla ilgili ilave sorularınız olursa, doktorunuza veya eczacınıza sorunuz.  
 
4. Olası yan etkiler nelerdir?  
 
Tüm  ilaçlar gibi NUSTENDİ 'nin içeriğinde bulunan maddelere duyarlı olan kişilerde yan 
etkiler olabilir.  
 
Bu yan etkiler herkeste görülmez.  
 
  
6 Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne başvurunuz  (sıklıkları bilinmemektedir) : 
• Kas ağrısı ve zayıflığı  
• Deride ve gözlerde sarılık, karın ağrısı, koyu renkli idrar, ayak bileklerinde şişme, iştah 
kaybı ve yorgunluk hissi, karaciğer sorunlarının belirtisi olabilir . 
• Kızarıklık ve kurdeşen dahil olmak üzere alerjik reaksiyonlar; kabarık kırmızı kızarıklık, 
bazen hedef biçiminde lezyonlarla  (doku bozukluğu)  birlikte (eritema multiforme)  
• Safra taşı veya safrakesesinde iltihap  (karın ağrısı, bulantı, kusmaya neden olabilir ), 
çoğu zaman şiddetli karın ağrısıyla birlikte pankreas iltihabı  
• Kandaki trombosit sayısında düşüş, morarma/kanamaya yol açabilir (trombositopeni)  
 
Bunların hepsi ciddi yan etkilerdir. Acil tıbbi müdahale gerekebilir.  
 
Diğer yan etkiler aşağıdaki sıklıklarla gerçekleşebilir:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1000 hastanın birinden fazla görülebili r. 
Seyrek: 1.000 hastanın birinden az, 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmeyen: Eldeki verilerden hareketle sıklığı tahmin edilemiyor.  
 
Aşağıdakilerden herhangi birini fark ederseniz dokto runuza söyleyiniz:  
 
Yaygın : 
• Alyuvar sayısında düşüş (anemi)  
• Hemoglobinde düşüş ( alyuvarlarda oksijen taşıyan  bir protein ) 
• Kandaki ürik asit düzeyinde artış, gut  
• İştah kaybı  
• Baş dönmesi, baş ağrısı  
• Yüksek tansiyon  
• Öksürük  
• Kabızlık , ishal, karın ağrısı  
• Bulantı  
• Ağız kuruluğu  
• Karında şişkinlik ve gaz, mide zarında iltihap  (gastrit)  
• Karaciğer anomalilerine işaret eden kan testi sonuçları  
• Kas spazmı, kas ağrısı, omuzlar, bacaklar veya kollarda ağrı, sırt ağrısı, kreatin kinaz 
artışı gösteren kan testi ( kas h asarı nı gösteren bir laboratuvar testi ), kas zayıflığı, eklem  
ağrısı (artralji)  
• Kreatinin ve kan üre azotu artışı (böbrek işlevini gösteren laboratuvar testleri)  
• Olağan dışı yorgunluk veya zayıflık  
 
Yaygın olmayan : 
• Sıcak basması  
• Karnın üst kısmında ağrı, mide ekşimesi, hazımsızlık  
• Kaşıntı  
• Bacaklar veya ellerde şişme  
• Boyun ağrısı, göğüs ağrısı, ağrı  
7 • Glomerüler filtrasyon hızında düşüş ( böbreklerinizin ne kadar iyi çalıştığını gösteren bir 
ölçüm )  
 
Bilinmiyor : 
• Karıncalanma hissi 
• Depresyon  
• Nefes darlığı  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr   sitesinde yer alan “İ laç Yan Etki Bildirimi” ikonuna tıklayarak ya 
da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha  fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
5. NUSTENDİ 'nin saklanması  
 
NUSTENDİ 'yi çocukların göremeyeceği, erişemeyeceği yerlerde ve ambalajında saklayınız.  
 
25°C’nin altındaki oda sıcaklığında saklayınız. Nemden korumak için orijinal ambalajında 
saklayınız.  
Son kullanma tarihiyle uyumlu olarak kullanınız.  
Bu ilacı blisterde  ve kutusunda belirtilen son kullanma tarihinden sonra kullanmayınız. Son 
kullanma tarihi o ayın son gününü göstermektedir.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlen en toplama sistemine veriniz.  
Ruhsat Sahibi:  
Daiichi Sankyo İlaç Tic. Ltd. Şti.  
Ünalan Mah. Libadiye Cad.  
Emaar Square Sit. F Blok Apt.  
No:82 F/57 34700  
Üsküdar/İstanbul  
Tel:  0 216 577 65 05  
Faks:  0 216 577 65 07  
 
Üreti m Yeri : 
Piramal  Pharma Limited  
Madhya Pradesh / Hindistan  
 
Bu kullanma talimatı 10/03/2 023 tarihinde onaylanmıştır.  
 
 
