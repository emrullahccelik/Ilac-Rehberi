  
1  
 Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz. 
• Eğer  ilave  sorularınız  olursa lütfen  doktorunuza veya eczacınıza  danışınız. 
• Bu ilaç kişisel  olarak  sizin  için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı söyleyiniz. 
• Bu talimatta  yazılanlara aynen uyunuz. İlaç hakkında size önerilen dozun dışında yüksek  
veya düşük  doz kullanmayınız.  
KULLANMA TALİMATI  
 
LİPEFRA  267 mg Sert Kapsül 
Ağızdan alınır. 
• Etkin  madde:  Her bir sert kapsül, 267 mg  fenofibrat içerir.  
• Yardımcı maddeler: Povidon K -30, Laktoz Monohidrat  (Sığır sütü kaynaklı ), 
Mikrokristalin  Selüloz, Sodyum Dodesil Sülfat, Krospovidon, Kolloidal silikondioksit ve 
Magnezyum Stearat , Jelatin (Sığır kaynaklı)  Titanyum dioksit (E 171) içerir.  
 
 
Bu Kullanma  Talimatında:  
1. LİPEFRA nedir  ve ne  için kullanılır?  
2. LİPEFRA’ yı kullanmadan  önce  dikkat  edilmesi gerekenler  
3. LİPEFRA nasıl  kullanılır?  
4. Olası  yan etkiler  nelerdir?  
5. LİPEFRA' nın saklanması  
 
Başlıkları yer  almaktadır. 
 
1. LİPEFRA  nedir  ve ne için kullanılır?  
 
LİPEFRA  beyaz  ila beyazımsı  renkli  granüler  toz bulunan beyaz  opak renkli  sert 
kapsüldür. Ambalajında 30 ve  90 sert  kapsül  içermektedir.  
LİPEFRA  yaygın olarak  'fibratlar'  olarak  bilinen  bir ilaç grubuna  aittir.  
Bu ilaçlar  kandaki  yağ (lipid)  düzeylerini  düşürmek için  kullanılır.  Trigliserid  diye  bilinen  
yağlar  buna  örnektir. 
LİPEFRA  kandaki  yağ seviyesini  düşürmek için, düşük  yağlı  bir diyet  ve egzersiz,  kilo verme 
gibi tıbbi olmayan başka uygulamalar ile beraber kullanılır. LİPEFRA  statin  adı verilen ilaçlarla  tek başına  kan yağ düzeyinin kontrol  edilemediği   
2  
 durumlarda  bu ilaçlara ek  olarak  da kullanılabilir.  
LİPEFRA  sıklıkla  HDL  (yüksek yoğunluklu lipoprotein)  adı verilen  ‘iyi’  kolesterol düzeyini de 
arttırır.  
LİPEFRA  tedavisi  sırasında  düşük yağlı  diyeti  sürdürmek önemlidir.  
 
2. LİPEFRA ’yı kullanmadan önce  dikkat  edilmesi  gerekenler 
 
LİPEFRA ’yı aşağıdaki  durumlarda  KULLANMAYINIZ  
Eğer:  
• Fenofibrata veya ilacın bileşiminde bulunan herhangi bir maddeye aşırı duyarlı iseniz (dudak, 
dil, yüz veya boğazda şişlik, yutma veya solunum problemleri, döküntü gibi alerjik reaksiyon belirtileri gösteriyorsanız),  
• Diğer fibratlar ve bir antienflamatuvar ilaç olan ketoprofen dahil olmak üzere başka
 ilaçlar 
alıyorken, alerjik reaksiyonunuz ya da güneş ışığı veya UV ışığından deri harabiyetiniz olduysa,  
• Ciddi  karaciğer
 (siroz  dahil), böbrek veya  safra  kesesi  problemleriniz  varsa,  
• Pankreatit  (pankreasın karın ağrısına  yol açan iltihabı)  gibi pankreasınız  ile ilgili sorunlarınız  
mevcutsa.  
 
Bunlardan herhangi  biri sizde  mevcutsa  LİPEFRA ’yı kullanmayınız. 
Eğer  emin  değilseniz  LİPEFRA ’yı kullanmadan önce  doktor  veya  eczacınıza danışınız. 
 
LİPEFRA ’yı aşağıdaki  durumlarda  DİKKATLİ  KULLANINIZ  
 
Eğer  aşağıdakilerden  biri sizin  için geçerliyse,  bu ilacı  kullanmadan  önce  doktor  veya 
eczacınıza danışınız:  
• Karaciğer  veya  böbrek probleminiz varsa,  
• Karaciğerinizde iltihaplanma (hepatit) varsa (hepatit belirtilerinin arasında cildinizin ve göz aklarının sararması (sarılık) ve karaciğer enzimlerinizin artışı (kan testleri ile gösterilir) vardır),  
• Tiroid  beziniz  az çalışıyorsa  (hipotiroidizm),  
• Diyabet;  özellikle  iyi kontrol  edilmeyen  tip 2 diyabet  (şeker)  hastalığınız  varsa,  
• Kanınızdaki  bazı  proteinlerle  ilgili sorun varsa,  
• Alkol  sorununuz varsa,  
• Başka  ilaçlar  kullanıyorsanız, 
• Sizde  ya da ailenizde kaslarla ilgili sorun olduysa, 
• Simvastatin, atorvastatin, pravastatin, rosuvastatin veya fluvastatin gibi kolesterolü düşürücü 
statin adı verilen ilaçları alıyorsanız,  
• Statinler veya fibratlar (fenofibrat, bezafibrat veya gemfibrozil gibi) olarak bilinen ilaçlar ile tedavi sırasında kas problemleri yaşadıysanız, 
• Düşük albümin  seviyelerine  sahipseniz  (hipoalbuminemi) , 
• 70 yaşın üzerindeyseniz , 
(Yukarıdaki  durumlardan bazıları  kan yağ düzeyini  yükseltebilir  ve fenofibrat  tedavisine 
başlamadan önce düzeltilmesi gerekir).   
3  
 Bunlardan herhangi  biri sizde  mevcutsa  veya  emin  değilseniz  LİPEFRA 'yı kullanmadan önce 
doktor veya eczacınıza danışınız. 
 
Doktorunuz  LİPEFRA 'nın etkisini,  böbreklerinizin, kaslarınızın  ve karaciğerinizin  
durumunu kontrol  etmek  için kan ya  da idrar  testi isteyebilir.  
 
Kaslar  üzerine etkisi  
Bu ilacı kullanma  sürecinde  açıklanamayan  kramplar  yaşıyor  veya  kaslarınızda  ağrı, hassasiyet 
veya güçsüzlük duyuyorsanız, LİPEFRA  kullanmayı bırakınız ve derhal doktorunuza bildiriniz.  
• Bunun nedeni, bu ilaç  kas problemlerine  yol açabilir  ve bu durum  ciddi  olabilir.  
• Bu problemler oldukça seyrek görülür, ancak kas iltihaplanması ve harabiyetini içerir. Bu da 
böbrek hasarına ve hatta ölüme yol açabilir. 
 
Doktorunuz  tedaviye  başlamadan  önce ve başladıktan  sonra  kaslarınızı kontrol  etmek  için bir 
kan testi yaptırabilir. Kas harabiyeti riski bazı hastalarda daha yüksektir. Aşağıda belirtilen durumlar sizin için söz konusu ise doktorunuza bildiriniz:  
• 70 yaşın üzerindeyseniz, 
• Böbrek problemleriniz  varsa,  
• Tiroid  problemleriniz  varsa,  
• Sizde  veya  yakın aile  bireyinizde  ailevi  bir kas problemi  varsa,  
• Aşırı  miktarda  alkol  alıyorsanız, 
• Simvastatin, atorvastatin, pravastatin, rosuvastatin veya fluvastatin gibi kolesterolü düşürücü statin adı verilen ilaçları alıyorsanız,  
• Statinler veya fibratlar (fenofibrat, bezafibrat veya gemfibrozil gibi) olarak bilinen ilaçlar ile 
tedavi sırasında kas problemleri yaşadıysanız, 
 
Bu uyarılar, geçmişteki  herhangi  bir dönemde  dahi olsa sizin  için geçerliyse lütfen  doktorunuza 
danışınız. 
 
LİPEFRA ’nın yiyecek  ve içeceklerle birlikte  kullanılması 
LİPEFRA  yiyeceklerle birlikte  alındığında  daha  iyi etki gösterdiği  için yemeklerle birlikte  
kullanmanız önemlidir. Mideniz boşken yeterince iyi etki göstermez. 
LİPEFRA  kullanırken düşük yağ diyetinize  devam  etmeniz  önemlidir.  
LİPEFRA  kullanırken fazla miktarda  alkol  almanız  kas problemleri  riskini  arttırabilir.  
 
Hamilelik  
İlacı  kullanmadan önce  doktorunuza veya eczacınıza  danışınız. 
Eğer hamileyseniz veya hamile olabileceğinizi düşünüyorsanız ya da bebek sahibi olmayı 
planlıyorsanız  LİPEFRA 'yı kullanmayınız  ve doktorunuza  söyleyiniz.  LİPEFRA ’nın hamilelikte 
kullanımı ile  ilgili yeterli deneyim olmadığından, sadece doktorunuzun kesinlikle gerekli 
gördüğü durumlarda LİPEFRA ’yı kullanınız. 
Tedaviniz  sırasında hamile  olduğunuzu fark  ederseniz  hemen  doktorunuza danışınız. 
 
Emzirme 
İlacı  kullanmadan önce  doktorunuza veya eczacınıza  danışınız.   
4  
 Bebeğinizi  emziriyorsanız  veya  emzirmeyi  planlıyorsanız  bu ilacı  kullanmayınız. 
 
Araç  ve makine  kullanımı  
LİPEFRA  kullanırken baş dönmesi, uyuşukluk ya da yorgunluk  hissedebilirsiniz. Böyle 
durumlarda hiçbir alet veya makine kullanmayınız. 
 
LİPEFRA ’ nın içeriğinde bulunan bazı  yardımcı  maddeler  hakkında  önemli  bilgiler  
LİPEFRA  sığır kaynaklı laktoz (bir çeşit şeker) içermektedir.  Eğer daha  önceden doktorunuz  
tarafından  bazı şekerlere karşı intoleransınız olduğu söylenmişse bu tıbbi ürünü almadan önce 
doktorunuz la temasa geçiniz.  
 
Diğer  ilaçlar  ile birlikte kullanımı  
Şu an kullandığınız  veya  bir süre  önce kullanmış  olduğunuz  ya da kullanma  ihtimaliniz olan 
diğer  bir ilacınız varsa doktorunuza  veya eczacınıza bildiriniz.  
 
Özellikle  aşağıdaki  ilaçlardan  herhangi  birisini  kullanıyorsanız, LİPEFRA  kullanmadan önce 
doktorunuza veya eczacınıza bildiriniz:  
• Kanı  sulandırmak için  kullanılan  anti-koagülanlar  (varfarin gibi)  
• Kandaki  yağ seviyelerini kontrol  altına  almak  için kullanılan  diğer  ilaçlar  (klofibrat, 
bezafibrat  gibi fibratlar veya gemfibrozil)  
• Hormon replasman  tedavisi  veya  doğum  kontrol  ilaçları gibi östrojen içeren  ilaçlar  
• Şeker  hastalığı tedavisinde  kullanılan  pioglitazon 
• Organ  nakli  sonrasında  ve romatoid  artrit  tedavisinde  kullanılan  siklosporin 
 
Bunlardan herhangi  birini  kullanıyorsanız  veya  emin  değilseniz  LİPEFRA 'yı kullanmadan önce 
doktor veya eczacınıza danışınız. 
 
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
 
3. LİPEFRA  nasıl  kullanılır?  
 
Bu ilacı doktor ya  da eczacınızın  size söylediği  şekilde  kullanınız. Emin  olmadığınız 
durumlarda doktor ya da eczacınıza danışınız. 
 
Uygun  kullanım  ve doz/uygulama sıklığı için  talimatlar:  
• LİPEFRA 'nın erişkinler için başlangıç ve devam dozu günde bir defa 200 mg fenofibrat 
içeren  bir sert kapsüldür. Ancak, doktorunuz  sizin  günde  bir adet LİPEFRA  267 mg Sert 
Kapsül kullanmanızı isteyebilir. Bu daha yüksek bir dozdur. 
• Lipid  bozukluğu uzun süreli  bir tedavi  gerektirir.  Doktorunuz  bildirmediği sürece ilacınızı 
kesmeyiniz. 
 
Uygulama yolu  ve metodu:  
• LİPEFRA  ağızdan  kullanım  içindir.    
5  
 • Mideniz boş iken aldığınız takdirde etkisi daha az olacağı için yiyecekle birlikte alınız. Sert  
kapsülü bir bardak su ile bütün olarak yutunuz. 
• Sert kapsülü açmayınız veya  çiğnemeyiniz. 
 
Değişik  yaş grupları:  
Çocuklarda  kullanımı:  
LİPEFRA  18 yaşın altındaki  çocuklarda  kullanılmaz.  
 
Yaşlılarda  kullanım:  
Alışılmış  erişkin  dozu önerilir.  
 
Özel  kullanım  durumları:  
Böbrek  yetmezliği:  
LİPEFRA  sert kapsül böbrek yetmezliği olan hastalarda kullanılmamalıdır. Böbrek bozukluğu 
olan hastalarda dozun azaltılması gerekir. Bu  durumda  doktor  veya  eczacınıza danışınız. 
 
Karaciğer  yetmezliği:  
Klinik  veri yetersizliğinden  dolayı,  LİPEFRA ’nın karaciğer  yetmezliği  olan hastalarda 
kullanılması önerilmemektedir.  
 
Eğer  LİPEFRA’ nın etkisinin  çok güçlü veya çok zayıf olduğu izlenimine  sahipseniz, doktorunuz 
veya eczacınız ile konuşunuz. 
 
Kullanmanız  gerekenden  daha  fazla LİPEFRA  kullandıysanız:  
LİPEFRA’ dan kullanmanız  gerekenden  fazlasını  kullanmışsanız  veya bir başkası  sizin 
ilacınızı kullanmışsa derhal  doktor  veya  eczacınıza danışınız  veya  en yakın  hastanenin acil 
bölümüne başvurunuz . 
 
LİPEFRA ’yı kullanmayı  unutursanız:  
Unutulan dozları  dengelemek için  çift doz  almayınız. 
LİPEFRA  almayı unutursanız bir sonraki öğününüzde ilacınızı alıp tedavinize ertesi gün 
doktorunuz  tarafından  başlangıçta  önerildiği  şekilde  devam  ediniz.  Endişeniz  varsa  doktorunuza 
danışınız. 
 
Kan Testleri  
Fenofibrat  tedavisi sırasında doktorunuz, karaciğerinizin ve böbreklerinizin nasıl çalıştığını 
veya özellikle kas problemleri yaşama riskiniz olup olmadığını kontrol etmek için kan testleri 
yapabilir. Herhangi başka bir kan testi yaptıracaksınız, testi yapan kişiye fenofibrat kullandığınızı  söylemeniz  önemlidir. Bunun  sebebi,  fenofibratın  bazı kan testlerinin  sonucunu 
etkileyebilmesidir.    
6  
 LİPEFRA  ile tedavi  sonlandırıldığında  oluşabilecek  etkiler 
Doktorunuz ilacı kesmenizi söylemedikçe veya kendinizi kötü hissetmedikçe LİPEFRA  ile 
tedavinizi  kesmeyiniz.  Bunun nedeni, kandaki  anormal  yağ seviyelerinin  tedavisi  için uzun  bir 
süre gerekmesidir. 
LİPEFRA  almanın yanı  sıra,  aşağıdaki  faktörlerin  de önemli  olduğunu unutmayın:  
• Düşük yağlı  bir diyet  uygulamak 
• Düzenli  egzersiz yapmak 
İlacın  kullanımına  ilişkin  herhangi  bir sorunuz  olursa, doktor  veya eczacınıza danışınız. 
 
4. Olası yan  etkiler nelerdir?  
 
Tüm  ilaçlar  gibi, LİPEFRA ’nın içeriğinde  bulunan maddelere duyarlı  olan kişilerde  yan 
etkiler  olabilir.  
 
Yan etkiler  aşağıdaki  kategorilerde  gösterildiği şekilde  sınıflandırılmıştır: 
Çok yaygın: 10 hastanın en az birinde görülebilir. 
Yaygın:  10 hastanın birinden az,  fakat  100 hastanın birinden fazla görülebilir. 
Yaygın olmayan:  100 hastanın birinden az, fakat  1.000 hastanın  birinden fazla görülebilir. 
Seyrek: 1.000 hastanın birinden az fakat 10.000 hastanın birinden fazla görülebilir. Çok seyrek: 10.000 hastanın birinden az görülebilir. Bilinmeyen: Eldeki  verilerden  hareketle tahmin  edilemiyor.  
 
Aşağıdakilerden biri olursa, LİPEFRA ’yı kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Yaygın  olmayan:  
• Göğüs ağrısı veya nefessiz kalma hissi -  bunlar, akciğerlerde kan pıhtısı ( pulmoner embolizm) 
olabileceğine dair belirtiler olabilir.  
• Bacaklarda ağrı, kızarma veya  şişme  - bunlar  bacakta kan pıhtılaşması (derin  ven trombozu)  
belirtileri olabilir.  
• Mide  ağrısı  - pankreasınızın iltihaplandığına  (pankreatit)  dair bir belirti olabilir.  
 
Seyrek:  
• Alerjik  reaksiyon -  belirtileri arasında,  nefes  almada güçlüğe  neden  olabilecek  şekilde  ellerin, 
ayakların, bileklerin, yüzün, dudakların, dilin veya boğazın şişmesi bulunabilir. Ayrıca cildinizde kaşıntı veya döküntü olabilir. 
• Kramplar veya kaslarda ağrı, hassasiyet veya güçsüzlük - bunlar kas iltihaplanması ve 
harabiyeti belirtileri olabilir. Bu  belirtiler oldukça seyrek görülmekle beraber böbrek hasarına 
veya ölüme yol açabilir. 
• Cildin  ve göz aklarının  sararması  (sarılık),  yorgunluk, ateş veya  karaciğer  enzimlerinde  artış  - 
bunlar  karaciğerde iltihaplanmaya  (hepatit)  işaret  eden  belirtiler  olabilir.    
7  
 Bilinmiyor:  
• Şiddetli yanığa  benzeyen, kızarıklık,  soyulma  ve şişme  ile birlikte  olan ciddi  deri döküntüsü. 
 
Bunların hepsi  çok ciddi  yan etkilerdir.  Eğer bunlardan biri sizde  mevcut  ise, LİPEFRA ’ya karşı 
ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
"Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne başvurunuz."  
 
Diğer  yan etkiler:  
Yaygın:  
• İshal  
• Mide  ağrısı  veya  sindirim güçlüğü 
• Gaz 
• Bulantı  
• Kusma  
• Kandaki  karaciğer  enzim  düzeylerinin artışı -  testler  ile gösterilir.  
• Kan homosistein seviyesinde artış (bu aminoasidin kandaki seviyesinin çok fazla olması, 
nedensel bir bağlantı kurulmamasına rağmen, daha yüksek koroner kalp hastalığı, felç ve periferik vasküler hastalık riski ile ilişkilendirilmiştir)  
 
Yaygın  olmayan:  
• Baş ağrısı  
• Safra  taşları  
• Cinsel  istekte  azalma 
• Ciltte  döküntü, kaşıntı  veya  kırmızı lekeler  
• Böbrekler  tarafından  üretilen  kreatininde  artış  - testler  ile gösterilir  
• Kas ağrısı,  kas iltihabı,  kas krampları  ve kas zayıflığı 
• Sağ omzunuzda veya kaburgalarınızın altında sağ tarafta ağrı, hasta hissetmek veya hasta olmak (özellikle yağlı bir yemek yedikten sonra). Bu durum, safra taşınız olduğunu anlamına gelebilir.  
 
Seyrek:  
• Saç dökülmesi  
• Böbrekler  tarafından  üretilen  ürede  artış  - testler  ile gösterilir  
• Cildinizin gün ışığına, ultraviyole lambalarına ve solaryumlara olan hassasiyetinde artış. Bazı durumlarda, cildinizde küçük şişliklere veya çıbanlara yol açabilir. 
• Bitkin  hissetme  (yorgunluk), nefes  darlığı,  soluk cilt.  Bunlar  anemi  belirtileri olabilir.  
• Hemoglobin (kanda  oksijen taşıyan)  ve beyaz kan  hücrelerinde  azalma -  testler  ile gösterilir.  
• Hepatit  - cildin  ve göz aklarının  sararması  (sarılık)  veya  karaciğer  enzimlerinde  artış,  karın 
ağrısı veya kaşınma -  karaciğerde iltihaplanmaya (hepatit) işaret eden belirtiler olabilir.  
• Hipersensitivite  (alerjik  reaksiyon)  
• Her zamankinden kolay bir şekilde enfeksiyon kapma veya vücutta çürükler oluşması. Bu durum  testlerle gösterilen  bir kan probleminden (agranülositoz, nötropeni veya trombositopeni 
gibi) kaynaklanıyor olabilir. 8 Bilinmiyor:  
•Deride  kızarıklık,  soyulma ve şişlik  ile seyreden şiddetli yanık görünümünde  deri döküntüsü
•Özellikle  egzersiz sırasında  veya sonrasında  nefes darlığı  hissi,  kuru öksürük
•Uzun  süreli akciğer  problemleri
•Kas yıkımı
•Sarılık ve safra taşına bağlı sorunlar (örn. safra kesesi iltihabı, safra kanalı iltihabı, karın sağ
üst kısm ında ağrı)
• Denge problemleri,  baş dönmesi (vertigo)
•Tükenmişlik  hissi  (yorgunluk)
A
lışılmadık  şekilde  nefes alma güçlüğü yaşıyorsanız, derhal doktorunuza danışınız. 
Eğer  bu kullanma talimatında bahsi geçmeyen  herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
Ya
n etkilerin  raporlanması  
Kullanma talimatında yer alan veya almayan herhangi bir yan etki meydana gelmesi durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan etkileri  www.titck.gov.tr  sitesinde yer alan “İlaç Yan Etki Bildirimi”  ikonunu tıklayarak ya  da 
0 800 314 00 08 numaralı yan etki bildirim hattını  arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
5.Lİ
PEFRA ’nın saklanması
L
İPEFRA’y ı çocukların göremeyeceği,  erişemeyeceği  yerlerde ve ambalajında saklayınız. 
25°C'nin altındaki  oda sıcaklığında  saklayınız. 
Nemden  korumak için,  ilacı  orijinal ambalajında  saklayınız. 
So
n kullanma  tarihi  ile uyumlu olarak kullanınız.  
Ambalajındaki  son kullanma tarihinden sonra  LİPEFRA’y ı kullanmayınız.  Üründe ve/veya 
ambalajında bozukluk fark ederseniz LİPEFRA ’yı kullanmayınız. 
Son kullanma tarihi geçmiş  veya kullanılmayan ilaçları  çöpe atmayınız!  Çevre , Şehircilik ve 
İklim Değişikliği Bakanlığınca  belirlenen toplama sistemine veriniz.  
R
uhsat  Sahibi:  
ATABAY KİMYA SAN.  Ve TİC. A.Ş. 
Kadıköy / İSTANBUL  
Üretim Yeri:  
ATABAY İLAÇ FABRİKASI  A.Ş. 
Kadıköy / İSTANBUL  
        Bu kullanma talimatı 19/03/2025 tarihinde  onaylanmıştır. 