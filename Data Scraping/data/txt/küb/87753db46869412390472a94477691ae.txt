  
1 KISA ÜRÜN BİLGİSİ 
 
1. BEŞERİ TIBBİ ÜRÜNÜN ADI 
ZOVİRAX Forte 400 mg/5 ml süspansiyon 
            
2. KALİTATİF ve KANTİTATİF BİLEŞİM 
Etkin madde: 
Asiklovir. 
 
Her 5 ml, 400 mg asiklovir içerir. 
 
Yardımcı maddeler: 
Her 5 ml için: 
Sorbitol çözeltisi  : 2,25 g 
Metil parahidroksibenzoat : 5 mg 
Propil parahidroksibenzoat : 1 mg 
 
Diğer yardımcı maddeler için Bölüm 6.1’e bakınız. 
 
3. FARMASÖTİK FORM 
Süspansiyon. 
  
Beyaz renkli, portakal tadında. 
 
4. KLİNİK ÖZELLİKLER  
4.1. Terapötik endikasyonlar 
 Esas olarak ilk ve tekrarlayan genital Herpes simplex enfeksiyonları dahil olmak üzere, 
derinin ve mukoz membranların Herpes simplex  enfeksiyonlarının tedavisinde,  
 Bağışıklık sistemi normal hastalarda tekrarlayıcı  Herpes simplex  enfeksiyonlarının 
supresyonunda (nükslerin önlenmesinde),  
 Varicella (suçiçeği) enfeksiyonlarında ve Herpes zoster  (zona) enfeksiyonunda 
endikedir.  
Zona tedavisine erken başlandığında, ZOVİRAX’ın ağrının giderilmesinde faydalı 
etkisi olduğu ve post herpetik nevralji görülme sıklığını azalttığı görülmüştür.  
 Bağışıklığı yetersiz hastalarda Herpes simplex enfeksiyonlarının profilaksisi için 
endikedir. 
 Genellikle ilerlemiş HIV hastalığında (CD4+ hücre sayısı 200/mm3 olan AIDS veya 
ciddi ARC hastalarını içerir) veya kemik iliği naklini takiben ciddi bağışıklık sistemi 
yetersizliği olan hastalarda profilakside endikedir. Çalışmalar, oral ZOVİRAX’ın 
antiretroviral tedavi ile birlikte verildiğinde ilerlemiş HIV hastalığı bulunan 
hastaların mortalitesinde azalmaya neden olduğunu göstermiştir. 
Bir aylık intravenöz ZOVİRAX tedavisinden sonra verilen oral ZOVİRAX kemik iliği 
alıcılarının mortalitesini düşürmüştür. Bunlara ek olarak, oral ZOVİRAX herpes virüs 
hastalığında etkili profilaksi sağlar.  
 
4.2. Pozoloji ve uygulama şekli 
Pozoloji/uygulama sıklığı ve süresi: 
Erişkinler:   
Herpes simplex tedavisi:  Günde 5 kez ZOVİRAX 200 mg (2,5 ml); ortalama 4 saatlik aralarla, 
gece dozu atlanarak alınmalıdır. Tedaviye 5 gün devam edilmelidir, ancak şiddetli başlayan 
enfeksiyonlarda sürenin uzatılması gerekebilir. Ağır bağışıklık yetersizliği olan olgularda   
2 (örneğin, kemik iliği nakli sonrası) ya da bağırsaktan emilim bozukluğu olan hastalarda doz iki 
misline, 400 mg'a (5 ml), çıkarılabilir ya da alternatif olarak intravenöz uygulamaya geçilebilir. 
Tedaviye enfeksiyon başladıktan sonra en kısa zamanda başlamak gerekir. Tekrarlayan ataklar 
için bu dönem tercihen prodrom dönemi ya da lezyonların ilk ortaya çıktığı dönemdir. 
 
Herpes simplex'in baskılanması (supresyonu):  Bağışıklık sistemi normal hastalarda Herpes 
simplex enfeksiyonunun baskılanması için ZOVİRAX 200 mg (2,5 ml) yaklaşık 6 saatlik 
aralarla günde 4 kez alınmalıdır.  Birçok hastada günde 2 kez, yaklaşık 12 saatte bir alınan 400 
mg'lık (5 ml) dozlar yeterli olmuştur. Dozun azaltılarak, ZOVİRAX 200 mg (2,5 ml) dozun 
günde 3 kez 8 saatlik aralarla alınması hatta günde 2 kez 12 saatlik aralarla alınması da yeterli 
olabilir. Bazı hastalar günlük toplam 800 mg (10 ml) ZOVİRAX kullanımına rağmen 
enfeksiyonla karşılaşabilirler. Hastalığın doğal seyrindeki olası değişiklikleri gözleyebilmek 
amacı ile periyodik olarak 6-12 ayda bir tedaviye ara verilmelidir.  
 
Herpes simplex profilaksisi : Bağışıklığı yetersiz hastalarda Herpes simplex  enfeksiyonlarının 
profilaksisi için ZOVİRAX 200 mg (2,5 ml) günde 4 kez yaklaşık 6 saatte bir uygulanmalıdır. 
Ağır bağışıklık yetersizliği olan olgularda (örneğin, kemik iliği nakli sonrası) ya da bağırsaktan 
emilim bozukluğu olan hastalarda doz iki misline, 400 mg'a (5 ml), çıkarılabilir ya da alternatif 
olarak intravenöz uygulamaya geçilebilir. Profilaktik tedavinin süresi riskli dönemin süresine 
göre belirlenir.   
 
Varicella ve Herpes zoster tedavisi:  Varicella ve Herpes zoster  için 800 mg (10 ml) ZOVİRAX 
günde 5 kez, yaklaşık 4 saat arayla, gece dozu atlanarak alınmalıdır. Tedavi 7 gün sürmelidir. 
Ağır bağışıklık yetersizliği olan olgularda (örneğin, kemik iliği nakli sonrası) ya da bağırsaktan 
emilim bozukluğu olan hastalarda intravenöz uygulama yapılabilir. Enfeksiyon başladığında 
tedaviye mümkün olduğunca erken başlanmalıdır. Döküntü ortaya çıkar çıkmaz başlanan tedavi 
çok daha iyi sonuçlar vermektedir.  
 
Ağır bağışıklık yetersizliği olan hastalar:  ZOVİRAX 800 mg (10 ml) günde 4 kez, yaklaşık 
olarak 6 saatlik aralıklarla alınmalıdır. Kemik iliği alıcılarında bu tedavi ZOVİRAX i.v. ile 1 
aya kadar devam ettirilebilir. (ZOVİRAX i.v. KÜB’üne bakınız). Kemik iliği transplant 
hastalarında tedavi süresi 6 aydır (transplanttan sonra 1. aydan 7. aya kadar). İlerlemiş HIV 
hastalığı olanlarda tedavi 12 aydır ama bu hastalar tedavinin daha uzun sürmesinden fayda 
sağlayabilirler. 
 
Uygulama şekli: 
Oral olarak alınır. 
 
Özel popülasyonlara ilişkin ek bilgiler: 
Böbrek/Karaciğer yetmezliği:  
Asiklovir kullanılan hastalarda böbrek fonksiyonlarında bozulma olması durumunda doz 
ayarlaması yapılması ve hidrasyona dikkat edilmesi gerekir.  
Böbrek işlevi bozuk hastalarda Herpes simplex  enfeksiyonlarının tedavi ve profilaksisinde 
önerilen oral dozlar, asiklovirin intravenöz enfüzyon şeklinde verilmesi ile güvenli olduğu 
saptanmış dozların üzerinde birikmeye yol açmaz, ancak böbrek işlevi ciddi şekilde bozulmuş 
olan hastalarda (kreatinin klirensi dakikada 10 ml'nin altında), dozun günde 2 kez, yaklaşık 12 
saatte bir 200 mg (2,5 ml) olarak ayarlanması önerilir.  
 
Böbrek işlevi ciddi şekilde bozulmuş hastaların (kreatinin klirensi 10 ml/dak’dan az) Varicella 
ve Herpes zoster enfeksiyonlarının tedavisinde ve ağır immun yetmezliği olan hastaların 
tedavisinde dozun günde 2 defa, yaklaşık 12 saatte bir, 800 mg (10 ml) ve böbrek işlevi az   
3 bozulmuş hastalarda (kreatinin klirensi 10 ml/dak-25 ml/dak arası) günde 3 defa, yaklaşık 8 
saatte bir 800 mg (10 ml) olarak ayarlanması önerilir.    
 
Pediyatrik popülasyon: 
Herpes simplex  enfeksiyonlarının tedavisi için ve bağışıklığı yetersiz olanlarda Herpes simplex  
enfeksiyonlarının profilaksisi için; 2 yaşın üzerindeki çocuklara yetişkin dozu, 2 yaşın altındaki 
çocuklara ve infantlara yetişkin dozunun yarısı uygulanmalıdır. Oral süspansiyon formülasyonu 
seyreltilmemelidir.  Neonatal herpes enfeksiyonları tedavisi için i.v. asiklovir kullanımı 
önerilmektedir.  
 
Varicella (Suçiçeği) enfeksiyonlarının tedavisi: 6 yaşın üstündeki çocuklarda günde 4 kez 800 
mg (10 ml) ve 2-6 yaş arasındaki çocuklarda ise günde 4 kez 400 mg ZOVİRAX verilmelidir. 2 
yaş altındaki çocuklarda ve infantlarda günde 4 kez 200 mg (2,5 ml) ZOVİRAX verilebilir. 
Verilecek doz bu yaşta 20 mg/kg şeklinde (toplam doz günde 800 mg’ı (10 ml) geçmemek 
üzere) de hesaplanabilir. Tedavi 5 gün süre ile uygulanmalıdır . İmmun yetmezliği olmayan 
çocukların Herpes simplex  veya Herpes zoster  enfeksiyonlarının baskılanmasına yönelik 
spesifik bir veri bulunmamaktadır. 2 yaş üstündeki ağır immun yetmezliği olan çocuklarda 
sınırlı veri mevcuttur ve erişkin dozu verilebilir.  
 
Geriyatrik popülasyon:  
Yaşlılarda total asiklovir klirensi kreatinin klirensine paralel olarak düşer. Yüksek dozda oral 
ZOVİRAX kullanan yaşlı hastalarda yeterli hidrasyon mutlaka sağlanmalıdır. Böbrek işlevi 
bozuk yaşlı hastalarda dozun azaltılmasına özellikle dikkat edilmelidir (yukarıdaki 
“Böbrek/Karaciğer yetmezliği” başlığına bakınız) .  
 
4.3. Kontrendikasyonlar 
Asiklovir veya valasiklovire ve Bölüm 6.1’de listelenen yardımcı maddelerden herhangi 
birine karşı aşırı duyarlılığı bilinen hastalarda kontrendikedir. 
 
4.4. Özel kullanım uyarıları ve önlemleri  
Yaşlı hastalar ve böbrek bozukluğu olan hastalarda kullanım: 
Asiklovir, renal klirens yoluyla elimine edilir ve bu nedenle böbrek yetmezliği olan hastalarda 
dozun ayarlanması gerekmektedir (bkz . Bölüm 4.2).  Yaşlı hastalarda böbrek fonksiyonlarının 
azalması muhtemeldir. Bu nedenle, bu hasta grubunda doz ayarlama ihtiyacı dikkate 
alınmalıdır. Hem yaşlı hastalarda hem de böbrek yetmezliği olan hastalarda nörolojik yan etki 
gelişme riski yüksektir ve bu etkilerin varlığı yakından izlenmelidir. Rapor edilmiş vakalarda, 
bu reaksiyonlar genellikle tedavinin kesilmesiyle geri dönüşümlü olmuştur (bkz . Bölüm 4.8). 
 
Bağışıklık sistemi ciddi derecede zayıflamış kişilerde ZOVİRAX’ın uzun süreli veya 
tekrarlayan kullanımı, devam eden ZOVİRAX tedavisine yanıt vermeyebilen duyarlılığı 
azalmış virüs suşlarının oluşmasına yol açabilir (bkz. Bölüm 5.1). 
 
Hidrasyon durumu:  
Asikloviri yüksek dozda oral olarak alan hastaların yeterli hidrate edildiğine dikkat edilmelidir.  
 
Tüm hastalar, özellikle aktif lezyonları olduğunda, potansiyel olarak virüs bulaştırmalarının 
önlenmesi konusunda uyarılmalıdır. 
 
Diğer nefrotoksik ilaçlarla kullanıldığında böbrek yetmezliği riski artar.   
4 Mevcut klinik çalışmalardan elde edilen veriler, bağışıklığı yeterli olan hastalarda ZOVİRAX 
süspansiyon ile tedavinin suçiçeği ile ilişkili komplikasyonların insidansını azalttığı sonucuna 
varmak için yeterli değildir. 
 
Yardımcı maddeler: 
Bu tıbbi ürün, yardımcı madde olarak sorbitol çözeltisi içermektedir. Nadir kalıtımsal fruktoz 
intolerans problemi olan hastaların bu ilacı kullanmamaları gerekir. 
 
Bu tıbbi ürünün içeriğinde metil parahidroksibenzoat ve propil parahidroksibenzoat 
bulunmaktadır. Alerjik reaksiyonlara (muhtemelen gecikmiş) neden olabilir. 
 
4.5. Diğer tıbbi ürünler ile etkileşimler ve diğer etkileşim şekilleri 
Asiklovir, aktif renal tübüler sekresyon ile değişmeden idrarla atılır. Bu mekanizma ile yarışan 
ve asiklovir ile birlikte verilen herhangi bir ilaç asiklovir plazma konsantrasyonlarını artırabilir. 
Probenesid ve simetidin bu mekanizma ile asiklovirin plazma konsantrasyon zaman eğrisinin 
altında kalan alanı artırır ve renal klirensini azaltır. Benzer artışlar asiklovir ve bağışıklığı 
baskılanmış transplant hastalarında kullanılan mikofenolat mofetil birlikte kullanıldığında, 
asiklovir ve mikofenolatın inaktif metabolitinin plazma konsantrasyon zaman eğrisi altında 
kalan alanlarında da gösterilmiştir. Bununla birlikte, asiklovirin geniş terapötik indeksi 
nedeniyle, doz ayarlaması gerekli değildir. 
 
5 erkek denek üzerinde yapılan deneysel çalışma, ZOVİRAX ile eş zamanlı tedavinin toplam 
uygulanan teofilin EAA’sını yaklaşık %50 arttırdığını göstermektedir. ZOVİRAX ile eş 
zamanlı tedavi sırasında plazma konsantrasyonlarının ölçülmesi önemlidir. 
 
Özel popülasyonlara ilişkin ek bilgiler:  
Veri yoktur. 
 
Pediyatrik popülasyon: 
Veri yoktur. 
 
4.6. Gebelik ve laktasyon 
Genel tavsiye 
Gebelik kategorisi: B 
 
Çocuk doğurma potansiyeli bulunan kadınlar/Doğum kontrolü (Kontrasepsiyon) 
Çocuk doğurma potansiyeli bulunan kadınlara verilirken tedbirli olunmalıdır. 
 
Gebelik dönemi 
Sınırlı sayıdaki gebelikte maruz kalma olgularına ilişkin veriler, asiklovirin gebelik üzerinde 
ya da fetüsun/yenidoğan çocuğun sağlığı üzerinde advers etkileri olduğunu 
göstermemektedir. Bugüne kadar herhangi önemli bir epidemiyolojik veri elde edilmemiştir. 
Hayvanlar üzerinde yapılan çalışmalar, gebelik / embriyonal / fetal gelişim / doğum ya da 
doğum sonrası gelişim ile ilgili olarak doğrudan ya da dolaylı zararlı etkiler olduğunu 
göstermemektedir (bkz. Bölüm 5.3). 
 
Gebe kadınlara verilirken tedbirli olunmalıdır. 
 
Herhangi bir ZOVİRAX formülasyonuna maruz kalan kadınlardaki gebelik verileri, pazarlama 
sonrası ZOVİRAX gebelik kaydı ile dokümante edilmiştir. Kayıt bulguları, genel popülasyona 
kıyasla ZOVİRAX’a maruz kalan denekler arasında doğum kusurlarının sayısında bir artış   
5 göstermemiştir ve ZOVİRAX’a maruz kalan denekler arasında tanımlanan herhangi bir doğum 
kusuru, ortak bir neden öne sürmek için daha önce rastlanmamış bir özellik veya tutarlı model 
göstermemiştir. Uluslararası kabul görmüş standart testlerde sistemik asiklovir uygulanması 
tavşanlarda, fare veya sıçanlarda embriyotoksik veya teratojenik etkilere neden olmamıştır. 
Sıçanlarda standart olmayan bir testte, fetal anomaliler gözlenmiştir ancak sadece yüksek 
subkutan dozlardan sonra maternal toksisite gözlenmiştir. Bu bulguların klinik ilişkisi 
bilinmemektedir. 
 
Asiklovirin kullanımı yalnızca potansiyel yararların bilinmeyen muhtemel risklere ağır 
bastığı durumlarda düşünülmelidir.  
 
Laktasyon dönemi  
200 mg asiklovirin günde 5 kez oral uygulanmasını takiben, asiklovir anne sütünde bu dozda 
ulaşılan plazma düzeylerinin 0,6-4,1 katı konsantrasyonlarda saptanmıştır. Bu 
konsantrasyonlar anne sütü ile beslenen bebeklerin 0,3 mg/kg/gün'e kadar asiklovir dozuna 
maruz kalmaları ihtimalini gösterir. Bu nedenle, emziren anneye ZOVİRAX uygulanırken 
dikkatli olunması önerilir. 
 
Üreme yeteneği/Fertilite  
Bölüm 5.3’e bakınız. 
ZOVİRAX’ın kadın doğurganlığı üzerindeki etkisine ilişkin bilgi bulunmamaktadır. 
 
Normal sperm sayısına sahip 20 erkek hasta ile yapılan çalışmada, 6 aya kadar günde 1 g’a 
kadar dozlarda uygulanan oral asiklovirin sperm sayısı, motilite ve morfolojisi üzerinde klinik 
olarak anlamlı bir etkisi olmadığı gösterilmiştir. 
 
4.7. Araç ve makine kullanımı üzerindeki etkiler  
Araç ve makine kullanma yeteneği değerlendirilirken, hastaların klinik durumu ve 
asiklovirin advers etki profili göz önünde bulundurulmalıdır. Asiklovirin araç kullanma 
performansı veya makine kullanma yeteneği üzerine etkisi hakkında herhangi bir çalışma 
yoktur. Etkin maddenin farmakolojisinden yola çıkılarak bu gibi aktiviteler üzerinde 
olumsuz bir etki öngörülemez. 
 
4.8. İstenmeyen etkiler 
Advers etkilerle ilgili sıklık kategorileri aşağıda verilmiştir. Çoğu etki için, insidansı 
hesaplamak için uygun veri yoktur. Ek olarak, advers etkiler endikasyona bağlı olarak 
insidanslarında farklılık gösterebilir.  
 
Yan etkiler aşağıdaki sıklık kategorilerine göre sunulmaktadır: 
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); 
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden 
hareketle tahmin edilemiyor). 
 
Kan ve lenf sistemi hastalıkları 
Çok seyrek: Anemi, lökopeni, trombositopeni 
 
Bağışıklık sistemi hastalıkları 
Seyrek: Anafilaksi 
 
 
   
6 Psikiyatrik hastalıklar 
Çok seyrek: Halüsinasyonlar, psikotik sendromlar, ajitasyon, konfüzyon 
 
Sinir sistemi hastalıkları 
Yaygın: Baş ağrısı, sersemlik 
Çok seyrek: Tremor, ataksi, dizartri, konvülsiyonlar, somnolans, ensefalopati, koma 
 
Yukarıdaki etkiler (psikiyatrik ve sinir sistemi hastalıkları) genellikle geri dönüşümlüdür ve 
özellikle renal yetmezliği olan veya diğer predispozan faktörlere sahip hastalarda rapor 
edilmiştir (bkz. Bölüm 4.4). 
 
Solunum, göğüs bozuklukları ve mediastinal hastalıklar 
Seyrek: Dispne 
 
Gastrointestinal hastalıklar 
Yaygın: Bulantı, kusma, diyare, abdominal ağrı 
 
Hepatobiliyer hastalıklar 
Seyrek: Bilirubin ve karaciğer ile ilgili enzimlerde geri dönüşümlü yükselmeler 
Çok seyrek: Hepatit, sarılık 
 
Deri ve deri altı doku hastalıkları 
Yaygın: Kaşıntı, döküntü (fotosensitivite dahil) 
Yaygın olmayan: Ürtiker, saç dökülmesinde hızlanma 
Yaygın olmayan saç dökülmesinde hızlanma bildirilmiş ise de bu tip dökülme çok çeşitli 
hastalıklar ve ilaçlarla bağlantılı olabileceğinden asiklovir ile ilişkisi açık değildir. 
Seyrek: Anjiyoödem 
 
Böbrek ve idrar yolu hastalıkları 
Seyrek: Kan üre ve kreatininde yükselme 
Çok seyrek: Akut renal yetmezlik, renal ağrı 
Renal ağrı, renal yetmezlikle ilgili olabilir. 
 
Genel bozukluklar ve uygulama bölgesine ilişkin hastalıklar 
Yaygın: Yorgunluk, ateş 
 
Şüpheli advers reaksiyonların raporlanması: 
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine  
olanak sağlar. Sağlık mesleği mensuplarının herhangi bir şüpheli advers reaksiyonu Türkiye  
Farmakovijilans Merkezi (TÜFAM)‘ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99).  
 
4.9. Doz aşımı ve tedavisi 
Belirtiler :  
Asiklovir gastrointestinal sistemden yalnızca kısmen emilir.  Genelde 20 g'a kadarlık bir dozun 
bir kerede alınmasının ciddi toksik etkilere yol açması beklenmez. Yanlışlıkla günlerce tekrar 
eden yüksek doz oral asiklovir alınması ile gastrointestinal etkiler (bulantı, kusma gibi) ve 
nörolojik etkiler (baş ağrısı, konfüzyon) görülebilir. İntravenöz olarak asiklovirin yüksek dozda 
alınması ile serum kreatinin ve kan üre düzeylerinde artma görülür ve bunun sonucunda böbrek   
7 yetmezliği gelişebilir. İntravenöz asiklovirin yüksek dozda alınması ile konfüzyon, 
halüsinasyon, ajitasyon, nöbet ve koma gibi nörolojik etkiler  ortaya çıkabilir. 
 
Tedavi: 
Hastalar, toksisite bulguları açısından yakın olarak izlenmelidir. Hemodiyaliz asiklovirin 
kandan atılmasını önemli ölçüde artırır ve semptomatik doz aşımı durumunda tedavi için göz 
önünde bulundurulmalıdır. 
 
5. FARMAKOLOJİK ÖZELLİKLER 
5.1. Farmakodinamik özellikler 
ATC kodu: J05AB01 
Farmakoterapotik grup: Direkt etkili antiviraller, nükleozitler ve nükleotitler  (ters 
transkriptaz inhibitörleri hariç) 
 
Etki mekanizması: 
Asiklovir; Herpes simplex  virüs (HSV) tip 1 ve tip 2, Varicella zoster  virüs (VZV), Epstein 
Barr virüs (EBV) ve Cytomegalovirus  (CMV) dahil insan herpes virüslerine karşı in vitro ve 
in vivo inhibitör etkisi olan sentetik bir pürin nükleozit analoğudur. Asiklovir, hücre 
kültüründe en yüksek antiviral etkililiği HSV-1'e karşı gösterir ve bunu (azalan bir etkinlik 
sırasıyla) HSV-2, VZV, EBV ve CMV izler.  
 
Asiklovirin HSV-1, HSV-2, VZV, EBV ve CMV'ye karşı inhibitör etkisi yüksek seçicilik 
gösterir. Enfekte olmamış ve normal hücrelerdeki timidin kinaz (TK) enzimi asikloviri bir 
substrat olarak etkin bir şekilde kullanmaz. Bu nedenle, asiklovirin memeli konak 
hücrelerine karşı toksisitesi düşüktür. Öte yandan HSV, VZV ve EBV'nin kodladığı TK 
asikloviri bir nükleozit analoğu olan asiklovir monofosfata çevirir ve daha sonra hücresel 
enzimler bunu difosfat ve son olarak trifosfata dönüştürür. Asiklovir trifosfat virüsün DNA 
polimerazını etkileyerek virüs DNA'sına girer ve zincirin sonlanmasını sağlayarak virüs 
DNA replikasyonunu inhibe eder.   
 
Farmakodinamik etkiler: 
Ağır immün yetersizliği olan bireylerde uzun veya tekrarlayan asiklovir tedavisi, sürdürülen 
asiklovir tedavisine yanıt vermeyebilen duyarlılığı azalmış virüs suşlarının oluşmasına yol 
açabilir.  
 
Duyarlılığı azalmış olan klinik izolatların çoğunda göreceli olarak viral TK yoktur, ancak 
bazı suşlarda viral TK veya DNA polimerazın farklı olduğu da saptanmıştır. HSV 
izolatlarının in vitro asiklovire maruz kalması da daha az duyarlı suşların oluşmasına neden 
olabilir. HSV izolatlarının in vitro duyarlılığı ile asiklovir tedavisine yanıt arasındaki ilişki 
henüz açıklık kazanmamıştır. 
 
Tüm hastalar, özellikle aktif lezyonları olduğunda, potansiyel olarak virüs bulaştırmalarının 
önlenmesi  konusunda uyarılmalıdır.  
 
5.2. Farmakokinetik özellikler 
Genel özellikler 
Emilim:  
Asiklovir bağırsaktan yalnızca kısmen emilir. Ortalama oral biyoyararlanım %10 ile %20 
arasında değişir. Açlık durumunda, 0,4 mikrogram/ml değerindeki ortalama pik 
konsantrasyonları (C maks) oral süspansiyon veya kapsül olarak uygulanan 200 mg’lik dozdan 
yaklaşık 1,6 saat sonra elde edilir. Ortalama pik plazma konsantrasyonları (C ssmaks), her 4   
8 saatte bir uygulanan 200 mg’lik dozu takiben kararlı durumda 0,7 mikrogram/ml’ye (3,1 
mikromol) yükselir ve eşdeğer dip plazma düzeyleri (C ccmin) 1,8 mikromol (0,4 
mikrogram/ml) olmuştur. 4 saatte bir uygulanan 400 mg ve 800 mg dozu takiben C ssmaks 
konsantrasyonları için orantılı artıştan daha az bir artış görülür ve bu düzeyler sırasıyla 1,2 
mikrogram/ml ve 1,8 mikrogram/ml (5,3 mikromol ve 8 mikromol) şeklindedir. Dip plazma 
konsantrasyonları (C ssmin) 0,6 mikrogram/ml (2,7 mikromol) ve 0,9 mikrogram/ml (4 
mikromol) olmuştur. 
 
Erişkinlerde, 2,5 mg/kg, 5 mg/kg ve 10 mg/kg ile bir saat infüzyonun ardından ortalama 
Cssmax düzeyleri sırasıyla 5,1 mikrogram/ml (22,7 mikromol), 9,8 mikrogram/ml (43,6 
mikromol) ve 20,7 mikrogram/ml (92 mikromol) olmuştur. Buna karşılık gelen C ssmin 
düzeyleri 7 saat sonra sırasıyla 0,5 mikrogram/ml (2,2 mikromol), 0,7 mikrogram/ml (3,1 
mikromol) ve 2,3 mikrogram/ml (10,2 mikromol) olmuştur. 
Dağılım:  
26 litre olan ortalama dağılım hacmi, asiklovirin toplam vücut sıvısı içinde dağıtıldığını 
gösterir. Oral uygulama sonrası görünen değerler (Vd/F) 2,3 ila 17,8 l/kg arasında 
değişmiştir. Plazma protein bağlanması nispeten düşük olduğundan (%9 ila %33), bağlanma 
bölgesi yer değiştirmesi beklenmemektedir. Beyin-omurilik sıvısı konsantrasyonları, kararlı 
durumda ilgili plazma konsantrasyonlarının yaklaşık %50’sidir. 
 
Biyotransformasyon: 
Asiklovir, genelde böbrek tarafından değişmeden atılır. Bilinen tek üriner metabolit 9-
[(karboksimetoksi) metil]guanin olup, idrar ile atılan dozun %10-15’ine denk gelmektedir. 
 
Asiklovir 1 gram probenesidden bir saat sonra verildiğinde, terminal yarılanma ömrü ve 
plazma konsantrasyonu zaman eğrisinin altındaki alan sırasıyla %18 ve %40 uzamaktadır. 
 
Eliminasyon:  
Asiklovire ortalama sistemik maruziyet (EAA 0-∞), 200 mg’lik bir dozdan sonra 1,9 ila 2,2 
mikrogram*saat/ml arasında değişmektedir. Erişkinlerde, intravenöz asiklovir uygulandıktan 
sonra terminal plazma yarılanma ömrü yaklaşık 2,9 saattir. İlacın çoğu böbrek aracılığıyla 
değişmeden atılır. Yetişkinlerde, oral uygulama sonrası terminal plazma yarılanma ömrünün 
2,8 saat ile 4,1 saat arasında değiştiği gösterilmiştir. Asiklovirin renal klirensi (CLr=14,3 
l/saat) kreatinin klirensinden oldukça fazladır ve bu durum glomerüler filtrasyona ek olarak 
tübüler sekresyonun ilacın renal eliminasyonuna katkı sağladığını gösterir. Asiklovirin 
yarılanma ömrü ve total klirensi renal fonksiyona bağlıdır. Bu nedenle, renal bozukluğu 
bulunan hastalar için doz ayarlaması önerilmektedir. 
 
Hastalardaki karakteristik özellikler: 
Böbrek yetmezliği: 
Kronik böbrek yetmezliği olan hastalarda ortalama terminal yarılanma ömrü 19,5 saat olarak 
saptanmıştır. Hemodiyaliz sırasında ortalama asiklovir yarılanma ömrü 5,7 saat olmuştur.  
Plazma asiklovir konsantrasyonları diyaliz sırasında yaklaşık %60 oranında düşmüştür. 
 
Pediyatrik popülasyon: 
Yenidoğanlarda ZOVİRAX’ın oral formülasyonuna ilişkin herhangi bir farmakokinetik veri 
yoktur. Bu yaş grubuna ait var olan tek farmakokinetik veri IV formülasyonuna aittir. 
 
 
 
   
9 Geriyatrik popülasyon: 
Yaşlılarda, artan yaşla birlikte kreatinin klirensinde görülen azalmaya bağlı olarak, total 
vücut klirensi de düşer. Ancak yaşlılarda böbrek yetmezliği olasılığı göz önünde 
bulundurulmalı ve doz buna göre ayarlanmalıdır. 
 
5.3. Klinik öncesi güvenlilik verileri 
Klinik çalışmalar:  
Kadın fertilitesi üzerine i.v. infüzyon veya oral formülasyonların etkisi hakkında bir bilgi 
bulunmamaktadır. Sperm miktarı normal olan 20 erkek hastada yapılan bir çalışmada, 6 aya 
kadar her gün 1 grama kadar oral asiklovir uygulaması sonucu sperm miktarı, motilitesi veya 
morfolojisi üzerine klinik olarak anlamlı bir etki görülmemiştir.  
 
Klinik olmayan bilgiler:  
Mutajenite:  
İn vivo ve in vitro mutajenite testlerinin geniş kapsamlı sonuçları, asiklovirin erkekte genetik 
bir risk rolünün olmadığını göstermiştir.  
 
Karsinojenite:  
Farelerde ve sıçanlardaki uzun süreli çalışmalarda asiklovirin karsinojenik etkisi 
gözlenmemiştir. 
 
Fertilite:  
Sıçanlarda ve köpeklerde tüm toksisiteyle ilişkili spermatojenez üzerine geri dönüşümlü 
advers etkiler çoğunlukla, terapötik amaçlı uygulanan dozlardan son derece yüksek asiklovir 
dozlarında bildirilmiştir. Farelerde yapılan iki jenerasyon çalışması, fertilite üzerine oral 
olarak alınan asiklovirin herhangi bir etkisini ortaya koymamıştır. 
 
Teratojenite:  
Uluslararası olarak kabul görmüş standart testlerde asiklovirin sistemik uygulanması 
farelerde, sıçanlarda veya tavşanlarda teratojenik veya embriyotoksik etkilere neden 
olmamıştır. 
 
Sıçanlarda yapılan standart olmayan bir çalışmada, fötal anormallikler gözlemiştir, ancak 
bunlar sadece maternal toksisite oluşturan yüksek subkütanöz dozları takiben meydana 
gelmiştir. Bu bulguların klinik açıdan önemi belirsizdir.  
 
6. FARMASÖTİK ÖZELLİKLER  
6.1. Yardımcı maddelerin listesi 
Portakal aroması 
Sorbitol çözeltisi 
Selüloz 
Gliserol 
Metil parahidroksibenzoat 
Propil parahidroksibenzoat 
Saf su 
 
6.2. Geçimsizlikler  
Bildirilmemiştir.  
 
6.3. Raf ömrü 
36 ay   
10 6.4. Saklamaya yönelik özel tedbirler  
15-25 oC arasındaki oda sıcaklığında saklayınız.  
 
6.5. Ambalajın niteliği ve içeriği   
100 ml süspansiyon içeren, çocuk korumalı, plastik kapaklı, amber renkli cam şişede, 2,5 ml ve 
5 ml ölçekli tek kaşıkla, karton kutuda 
 
6.6. Beşeri tıbbi üründen arta kalan maddelerin imhası ve diğer özel önlemler 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” 
ve “Ambalaj ve Ambalaj Atıklarının Kontrolü Yönetmeliği”ne uygun olarak imha 
edilmelidir. 
 
7. RUHSAT SAHİBİ 
GlaxoSmithKline İlaçları Sanayi ve Ticaret A.Ş.  
Büyükdere Cad. No.173 1. Levent Plaza B Blok 
34394 1. Levent/İstanbul 
Telefon : 0212 339 44 00 
Faks : 0212 339 45 00 
 
8. RUHSAT NUMARASI 
105/13 
 
9. İLK RUHSAT TARİHİ/ RUHSAT YENİLEME TARİHİ  
İlk ruhsat tarihi: 15.12.1998  
Ruhsat yenileme tarihi: 08.10.2013 
 
10. KÜB’ÜN YENİLENME TARİHİ 
 