KISA ÜRÜN BİLGİSİ
1. BEŞERİ TIBBİ ÜRÜNÜN ADI
ROXİPİME 2 g IV Enjeksiyon ve İnfüzyon İçin Toz İçeren Flakon
2. KALİTATİF VE KANTİTATİF BİLEŞİM
Etkin madde:
Her bir flakon toz halde 2 g sefepime eşdeğer miktarda sefepim hidroklorür içerir.
Yardımcı maddeler:
Yardımcı maddeler için 6.1’ e bakınız.
3. FARMASÖTİK FORMU
Enjeksiyonluk steril toz
Açık sarı beyaz renkte toz.
4. KLİNİK ÖZELLİKLERİ
4.1. Terapötik Endikasyonları
ROXİPİME aşağıdaki belirtilen enfeksiyonların tedavisinde eğer etken organizma duyarlı ise kullanılır.
- Şiddetli pnömoni; Pnömoni etkeni Streptococcus pneumoniae (bakteriyeminin eşlik ettiği vakalar
dahil), Pseudomonas aeruginosa, Klebsiella pneumoniae veya Enterobakter türleri olan,
- Febril nötropeninin ampirik tedavisinde,
- Üriner sistem enfeksiyonlarının, komplike olan ve komplike olmayanlarının, piyelonefrit dahil
tedavisinde, etkenler Escherichia coli, Klebsiella pneumoniae, Proteus mirabilis olduğunda
(bakteriyeminin eşlik ettiği vakalar dahil) veya mikrobiyolojik olarak etkinliğin gösterildiği ajanlarda,
- İntraabdominal enfeksiyonların tedavisinde metronidazol ile kombine olarak kullanılır.
Enfeksiyon etkeni organizmanın sefepime duyarlılığını saptamak için kültür ve duyarlılık testleri
yapılmalıdır. ROXİPİME ile ampirik tedavi duyarlılık testlerinin sonuçları beklenmeden başlatılabilir
ve bu testlerin sonuçları belirlendiğinde antibiyotik tedavisi sonuca göre düzenlenmelidir.
1Aerobik-anaerobik karışık enfeksiyon riski olan hastalarda, özellikle eğer sefepime duyarlı olmayan
bakteriler varsa, tedavinin başında etken organizma belirlenene kadar anti-anaerobik bir ilacın
tedaviye ilavesi önerilir. Sonuçlar belli olunca, duyarlılık profiline göre, ROXİPİME’in diğer
antiinfektif ajanlarla kombine uygulanıp uygulanamayacağına karar verilir.
4.2. Pozoloji ve Uygulama Şekli
Pozoloji/uygulama sıklığı ve süresi:
Yetişkinler ve 40 kg’ın Üzerindeki Çocuklar
Normal böbrek fonksiyonları olan yetişkinlerde ve vücut ağırlıkları 40 kg’ın üzerinde olan çocuklarda
ROXİPİME doz uygulama şeması Tablo 1’de gösterilmiştir.
TABLO 1
Normal Böbrek Fonksiyonları Olan Yetişkinler ve 40 kg’ın Üzerindeki Çocuklar
(12 yaş ve üstü) için Önerilen Doz Şeması*
Enfeksiyonun Ciddiyeti Doz ve Uygulama Yolu Doz Aralığı
Şiddetli Enfeksiyonlar 2 g İ.V. 12 saatte bir
Çok Şiddetli veya Hayatı
Tehdit Eden 2 g İ.V. 8 saatte bir
Enfeksiyonlar
*Tedavinin normal süresi 7-10 gündür, daha ciddi enfeksiyonlarda daha uzun süreli tedavi gerekebilir. Febril nötropeninin
ampirik tedavi süresi 7 gündür ya da nötropeni kaybolana kadar devam eder.
12 yaş ve üzeri çocuklarda kullanılır.
Vücut ağırlıkları 40 kg’ın üstünde olan pediyatrik hastalara yetişkinler için önerilen dozlar
uygulanabilir (bkz; tablo 1). 12 yaşından büyük, vücut ağırlığı 40 kg’ın altında olanlarda ise
pediyatrik dozların uygulanması gerekir. Pediyatrik hastalardaki doz yetişkinler için önerilen
maksimum dozu geçmemelidir (her 8 saatte bir 2 g). Pediyatrik hastalarda intramüsküler uygulamaya
dair sınırlı deneyim vardır.
2Uygulama şekli:
ROXİPİME intravenöz olarak uygulanır (bkz.; 6.6). Doz ve uygulama yolu, enfeksiyon etkeni
organizmaların duyarlılık dereceleri, enfeksiyon şiddeti, hastanın durumu ve böbrek fonksiyonlarına
göre değişir.
Özel popülasyonlara ilişkin ek bilgiler:
Böbrek yetmezliği:
Böbrek fonksiyon yetersizliği olan hastalarda, daha yavaş olan böbrek eliminasyon hızını kompanse
etmek için sefepim dozunun ayarlanması gerekir. Hafif ila orta derecede böbrek yetmezliği olan
hastalarda tavsiye edilen başlangıç sefepim dozu böbrek fonksiyonları normal olan hastalara
uygulanan doz ile aynı olmalıdır.
Böbrek yetmezliği olan yetişkin hastalarda kreatinin klerensine göre önerilen idame dozu Tablo 2’de
sunulmuştur.
Sadece serum kreatinin değerleri mevcut ise aşağıdaki formül (Cockcroft ve Gault denklemi) ile
kreatinin klerensi tayin edilebilir.
Ağırlık (kg) × (140-yaş)
Erkeklerde: Kreatinin klerensi (ml/dak) =
72 × serum kreatinini (mg/dl)
Kadınlarda: 0.85 × yukarıdaki değer
3TABLO 2
Böbrek Yetmezliği Olan Yetişkin Hastalarda İdame Doz Şeması*
Kreatinin
Klerensi
Önerilen İdame Dozu
(ml/dk)
Çok ciddi veya hayatı tehdit
Ciddi enfeksiyonlar
eden enfeksiyonlar
>50 8 saatte bir 2g 12 saatte bir 2g
30-50 12 saatte bir 2g 24 saatte bir 2g
11-29 24 saatte bir 2g 24 saatte bir 1g
24 saatte bir
≤10 24 saatte bir 1g
500 mg
24 saatte bir 24 saatte bir
Hemodiyaliz*
500mg 500mg
*Farmakokinetik modelleme bu hastalar için azaltılmış dozlamanın gerekli olduğunu göstermektedir.
Sefepim alan hemodiyaliz hastalarının dozlaması aşağıdaki şekilde olmalıdır: Sefepim tedavisinin ilk
günü 1 g yükleme dozu ve bunu takiben febril nötropeni dışındaki tüm enfeksiyonlar için her gün 500
mg; febril nötropeni için ise her gün 1 g’dır. Diyaliz günlerinde, sefepim diyalizi takiben uygulanır.
Sefepim mümkün olduğu kadar günün aynı saatinde uygulanmalıdır.
Diyaliz Hastaları: Hemodiyaliz uygulanacak hastalarda, diyaliz başlangıcında vücutta
bulunan sefepimin yaklaşık %68’i 3 saat süren bir diyaliz süresince atılır. Ayakta peritoneal
diyaliz yapılacak hastalarda, sefepim böbrek fonksiyonları normal olan hastalar için
önerilen dozlarda uygulanabilir (örn. enfeksiyonun ciddiyetine göre 48 saat ara ile 250 mg,
500 mg, 1 g veya 2 g).
Böbrek yetmezliği olan çocuklar: Pediyatrik hastalarda sefepim başlıca idrarla atıldığı için
(bkz; bölüm 5.2), bu popülasyonda ROXİPİME dozunun ayarlanması gerekir. Sadece serum
kreatinin düzeyi biliniyorsa aşağıdaki yöntemle kreatinin klerensi hesaplanır.
Kreatinin klerensi (ml/dak./1,73 m²) = 0,55 × boy (cm) / serum kreatini (mg/dl)
Kreatinin klerensi (ml/dak./1,73 m²) = 0,52 × boy (cm) / serum kreatini (mg/dl) - 3,6
4Karaciğer yetmezliği: Karaciğer yetmezliği durumunda doz ayarlaması gerekmez.
Pediyatrik popülasyon: Ayrıntılı bilgi için “Pozoloji/uygulama sıklığı ve süresi”
bölümünde çocuklar ile ilgili kısma bakınız.
Geriyatrik popülasyon: Klinik çalışmalarda, böbrek yetmezliği olmadığı takdirde normal
yetişkinler için önerilen dozu alan yaşlı hastalarda ROXİPİME’in klinik etkinliği ve
güvenliliğinin yetişkin hastalardakinden farklı olmadığı kaydedilmiştir (bkz.; bölüm 4.4).
4.3. Kontrendikasyonlar
Sefalosporin grubu antibiyotikler, penisilinler ve diğer beta-laktam antibiyotikler veya
yardımcı maddelerden herhangi birine karşı alerjisi olanlarda kontrendikedir.
4.4. Özel kullanım uyarıları ve önlemleri
Böbrek yetmezliğinden dolayı üriner atılımın azaldığı (kreatinin klerensi ≤ 50 ml/dakika)
veya böbrek fonksiyonunu baskılayan diğer rahatsızlıkları bulunan hastalarda daha yavaş
olan böbrek eliminasyon hızını kompanse etmek için, ROXİPİME dozu ayarlanmalıdır.
Böbrek yetmezliği veya böbrek fonksiyonunu baskılayan diğer rahatsızlıkları olan
hastalarda normal dozlarla yüksek ve uzun süreli antibiyotik konsantrasyonları
oluşabileceğinden bu grup hastalara sefepim uygulanacağı zaman idame doz azaltılmalıdır.
İdame dozu, böbrek yetmezliğinin derecesine, enfeksiyonun şiddetine ve neden olan
organizmanın duyarlılığına göre tespit edilmelidir (bkz. Bölüm 4.2). İlaç kullanıma
sunulduktan sonraki güvenlilik araştırmasında, geri-dönüşlü ensefalopati (konfüzyon,
halüsinasyonlar, stupor ve koma dahil bilinç kaybı), miyoklonus, nöbet (konvülsif olmayan
epileptik durum dahil) ve/veya böbrek fonksiyon bozukluğu kaydedilmiştir (bkz; bölüm
4.8). Bu vakaların pek çoğu böbrek yetmezliği olan ve önerilenden daha yüksek dozda
ROXİPİME alan hastalarda ortaya çıkmıştır. Genelde, nörotoksisite semptomları sefepimin
kesilmesinden ve/veya hemodiyalizden sonra ortadan kalkar ancak bazı vakalar fatal
olmuştur.
ROXİPİME dahil hemen hemen bütün antibakteriyel ajanların kullanımıyla Clostridium
5difficile ile ilişkilendirilen diyare (CDAD) bildirilmiştir ve şiddetine göre hafif diyareden
fatal kolitlere kadar sıralanabilir. Antibiyotik kullanımını takiben diyare görülen hastalarda bu
teşhis (CDAD) göz önünde bulundurulmalıdır. Antibakteriyel ajan kullanımından iki ay
sonrasına kadar Clostridium difficile ile ilişkilendirilen diyar görüldüğü bildirilmiş
olduğundan, bu süreç içerisinde bilinçli ilaç kullanımı gerekmektedir Eğer Clostridium
difficile ile ilişkilendirilen diyare teşhis edilir veya bu teşhisten şüphelenilirse; devam eden
ve doğrudan Clostridium difficile’ye karşı etkili olmayan antibiyotik kullanımının kesilmesi
gerekebilir.
Aminoglikozidler ve potent diüretikler gibi nefrotoksik potansiyele sahip ilaçlar,
ROXİPİME ile birlikte uygulandığında böbrek fonksiyonu dikkatle izlenmelidir.
Özellikle ilaçlara karşı alerjik reaksiyon gösteren hastalarda antibiyotikler dikkatle
uygulanmalıdır. Eğer ROXİPİME uygulanmasında alerjik bir reaksiyon görülürse ilaç derhal
kesilmeli ve hastaya gerekli tedavi uygulanmalıdır. Ciddi aşırı duyarlılık reaksiyonları
görülürse epinefrin veya diğer destekleyici tedavi gerekebilir.
Diğer antibiyotiklerle olduğu gibi, ROXİPİME duyarlı olmayan organizmaların aşırı
üremesine sebep olabilir. Tedavi sırasında süperenfeksiyon görülürse, uygun önlemlerin
alınması gerekir.
Yaşlılarda kullanımı: Klinik çalışmalarda, 6400’den daha fazla sefepim tedavisi gören
yetişkin hastaların %16’sı 75 yaş ve daha yaşlı iken %35’i 65 yaş ve üzerindedir. Klinik
çalışmalarda, böbrek yetmezliği olmadığı takdirde normal yetişkinler için önerilen dozu
alan yaşlı hastalarda Sefepim’in klinik etkinliği ve güvenliliğinin yetişkin hastalarınkinden
farklı olmadığı kaydedilmiştir. Daha genç hastalara kıyasla eliminasyon yarı ömründe biraz
uzama ve böbrek klerensi değerlerinde düşme görülür. Böbrek fonksiyonu azalan yaşlı
hastalarda doz ayarlaması önerilir (bkz; bölüm 4.2).
Sefepimin esasen böbrekler tarafından atıldığı bilinmektedir ve bu ilacın toksik reaksiyon
riski böbrek fonksiyon yetersizliği olan hastalarda daha yüksek olabilir.
6Kreatin klirensinin 60 ml/dakika’nın altına indiği hastalarda sefepim dozu mutlaka
azaltılmalıdır.
Yaşlı hastalar, böbrek fonksiyonunun azalmasına daha yatkın olduklarından doz seçiminde
dikkatli olunmalı ve böbrek fonksiyonları gözlenmelidir (bkz; bölüm 4.4, 4.8 ve 5.2).
Sefepimin normal dozları ile böbrek yetmezliği olan yaşlı hastalarda geri-dönüşlü
ensefalopati (konfüzyon, halüsinasyon, stupor dahil bilinç kaybı), miyoklonus, nöbet
(konvülsif olmayan epileptik durum dahil) ve/veya böbrek hastalığı meydana gelmiştir (bkz;
bölüm 4.4 ve 4.8)
Sefepim kullanımı sırasında non-konvulsif status epileticus bulguları (mental durum
değişikliği, konfüzyon ve reaksiyon – cevap süresinde uzama olması da dahil) veya nöbet
görülürse sefepimin kesilmesi değerlendirilmeli veya doz ayarlaması yapılmalıdır.
4.5. Diğer tıbbi ürünler ile etkileşimler ve diğer etkileşim şekilleri
ROXİPİME çözeltileri pek çok beta-laktam antibiyotikler gibi metronidazol, vankomisin,
gentamisin, tobramisin sülfat ve netilmisin sülfat çözeltileri ile etkileşebileceğinden
karıştırılmamalıdır, çünkü fiziksel ya da kimyasal geçimsizlik söz konusudur. Ancak, eğer
ROXİPİME ile aynı zamanda tedavi gerekiyorsa, bu antibiyotikler ayrı ayrı uygulanmalıdır.
Aminoglikozid antibiyotiklerin nefrotoksisite ve ototoksisite potansiyellerinin yüksek olması
nedeniyle yüksek dozlarda aminoglikozidlerin ROXİPİME ile birlikte uygulanması halinde
böbrek fonksiyonları dikkatle izlenmelidir. Probenesid böbrek tübüler sekresyonu azaltır ve
bu mekanizma ile atılan sefalosporinlerin eliminasyon ömrünün uzamasına ve toksisite
riskinin artmasına neden olur. Diğer sefalosporin ile furosemid gibi güçlü diüretiklerin
birlikte uygulanması ile nefrotoksisite rapor edilmiştir.
ROXİPİME ile tedavi edilen hastalarda hatalı pozitif glikozüri reaksiyonları görülebilir.
Glikoz- oksidazı baskılayan metotlarla hatalı pozitif reaksiyonlar görülmemiştir.
74.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Sıçanlara 1000 mg/kg/gün dozlara kadar (mg/m2 baz alınarak yapılan hesaplamada günlük
önerilen maksimum insan dozunun 1.6 katı), farelerde 1200 mg/kg dozlara kadar (yaklaşık
mg/m2 baz alınarak yapılan hesaplamada günlük önerilen maksimum insan dozu kadar) veya
tavşanlara 100 mg/kg dozlarda (mg/m2 baz alınarak yapılan hesaplamada günlük önerilen
maksimum insan dozunun 0.3 katı) organogenez döneminde verilen sefepim teratojenik veya
embriyosidal değildir.
ROXİPİME doğum kontrol haplarının etkinliğini azaltabilir ve gebeliğe neden olabilir.
Gebelik dönemi
Sefepim için, gebeliklerde maruz kalmaya ilişkin yeterli klinik veri mevcut değildir.
Hayvanlar üzerinde yapılan çalışmalar, gebelik/ embriyonal/ fetal gelişim/ doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Laktasyon dönemi
Sefepim çok düşük konsantrasyonlarda anne sütüyle atılmaktadır. Emziren kadınlara
sefepim uygulanırken dikkatli olunmalıdır.
Üreme yeteneği / Fertilite
Sıçanlarda hiçbir fertilite yetersizliği görülmemiştir.
4.7. Araç ve makine kullanımı üzerindeki etkiler
ROXİPİME’in araç ve makine kullanımı üzerindeki etkisi incelenmemiştir.
84.8. İstenmeyen etkiler
ROXİPİME genellikle iyi tolere edilir. Klinik çalışmalarda (N=5598) ROXİPİME’e bağlı en
sık rastlanan yan etkiler gastrointestinal semptomlar ve aşırı duyarlılık reaksiyonlarıdır.
ROXİPİME ile ilişkili olan yan etkiler şu şekildedir:
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100);
seyrek (≥1/10,000 ila <1/1,000); çok seyrek (<1/10,000), bilinmiyor (eldeki verilerden
hareketle tahmin edilemiyor)
Bağışıklık sistemi bozuklukları
Çok yaygın: Kızarıklık, döküntü, ürtiker
Sinir sistemi bozuklukları
Çok yaygın: Baş ağrısı Yaygın: Sersemlik, parestezi
Vasküler bozuklukları
Yaygın: Vazodilatasyon
Solunum, göğüs bozuklukları ve mediastinal bozuklukları
Yaygın: Dispne
Gastrointestinal bozuklukları
Çok yaygın: Bulantı, kusma, oral monilyazis, diyare, kolit (pseudomembranöz kolit dahil)
Yaygın: Karın ağrısı, konstipasyon
Genel bozukluklar ve uygulama bölgesine ilişkin hastalıklar
Çok yaygın: Ateş, vajinit, eritem
Yaygın: Genital prurit, tat alma bozukluğu, titreme ve spesifik olmayan monilyazis
%0.05’den daha az sıklıkla görülen klinik olarak önemli olaylar anaflaksi ve nöbetlerdir.
9İ.V. infüzyon yerinde flebit (%2,9) ve enflamasyon (%0,1) gibi lokal reaksiyonlar
görülebilir. Bu reaksiyonlar hastaların %5,2’sinde görülmüştür. Enjeksiyon yerinde
enflamasyon ve ağrı yaşayan hastaların %2,6’sında ROXİPİME’in İ.M. uygulaması çok iyi
tolere edilmiştir.
İlaç Kullanıma Sunulduktan Sonraki Deneyim
Sefepim ile yapılan Kuzey Amerika klinik çalışmaları sırasında rapor edilen yan etkilere
ilave olarak, dünya çapındaki pazarlama sonrası deneyimler sırasında da aşağıdaki yan etkiler
kaydedilmiştir. Ancak, spontan klinik çalışma raporlarının kontrolsüz olması nedeni ile bu
yan etkilerin ROXİPİME’e bağlı olup olmadığı tespit edilememiştir.
Aynı sınıftan diğer ilaçlarda olduğu gibi, ensefalopati (konfüzyon, halüsinasyonlar, stupor
ve koma dahil bilinç kaybı), nöbet, miyoklonus, ve/veya böbrek yetmezliği kaydedilmiştir.
Pek çoğu, böbrek yetmezliği olan ve önerilenden daha yüksek dozlarda ROXİPİME alan
hastalarda görülmüştür.
Diğer sefalosporinlerde olduğu gibi, anaflaktik şok dahil anaflaksi, geçici lökopeni,
nötropeni, agranülositoz ve trombositopeni kaydedilmiştir.
Sefalosporin grubu antibiyotik kullandığında kaydedilen yan etkiler ve değişen laboratuar
bulguları şunlardır: Stevens-Johnson Sendromu, eritema multiform, toksik epidermal
nekroliz, toksik nefropati, aplastik anemi, hemolitik anemi, hemoraji ve idrar glukozu için
hatalı pozitif test.
Laboratuvar Testleri Üzerindeki Etkileri
Klinik çalışmalar sırasında başlangıç değerleri normal olan hastalarda gelişen laboratuar
testi anormallikleri geçici olmuştur. %1-2 sıklıkta (aksi belirtilmediği takdirde) gelişen geçici
laboratuar test anormallikleri şunlardır: alanin aminotransferaz (%3,6), aspartat
aminotransferaz (%2,5), alkalin fosfataz, total bilirubin, anemi, eozinofili, protrombin
zamanında uzama, parsiyel tromboplastin zamanı (%2,8) ve hemolizsiz pozitif Coombs
10testi (%18,7). Hastaların %0,5 ila %1’inde kan üre azotu ve/veya serum kreatininde geçici
artış, geçici trombositopeni görülmüştür. Geçici lökopeni ve nötropeni de görülmüştür
(<%0.5).
Özel popülasyonlarla ilişkin ek bilgiler
Pediyatrik popülasyon
ROXİPİME’in bebeklerde ve çocuklarda kaydedilen güvenlilik profili yetişkinlerdeki ile
benzerdir.
Klinik çalışmalarda en sık kaydedilen yan etki döküntüdür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Ciddi aşırı doz olgularında, özellikle böbrek fonksiyon bozukluğu olanlarda, sefepim
vücuttan hemodiyaliz ile uzaklaştırılabilir. Peritoneal diyaliz ise yararlı değildir. Böbrek
fonksiyon yetmezliği olan hastalara, ilaç yüksek dozlarda verildiği zaman kazayla doz
aşımı oluşmuştur (bkz; bölüm 4.2, 4.4 ve 4.8). Doz aşımı semptomları, ensefalopati,
(konfüzyon, halüsinasyonlar, stupor ve koma dahil bilinç kaybı) miyoklonus, nöbet ve
nöromüsküler uygulama şeklindedir.
5. FARMAKOLOJİK ÖZELLİKLERİ
5.1. Farmakodinamik özellikler
Farmakoterapötik Grup: Diğer beta-laktam antibakteriyeller
ATC Kodu: J01DE01
11Etki mekanizması:
Sefepim bakteri hücre duvarı sentezini inhibe ederek bakterisid etki gösteren geniş
spektrumlu bir antibiyotiktir.
Mikrobiyoloji:
Aminoglikozidlere veya üçüncü kuşak sefalosporinlere direnç gösteren pek çok suş da
dahil, gram-pozitif ve gram-negatif bakteriler üzerine etki gösterir. Sefepim pek çok
beta-laktamaz tarafından hidrolize oldukça dirençlidir ve kromozom kodlu beta-laktamazlara
afinitesi düşüktür. Gram-negatif bakteri hücrelerine hızla penetre olur.
Escherichia coli ve Enterobacter cloacae kullanılarak yapılan çalışmalarda, sefepim
penisiline bağlı protein (PBP) 3’e yüksek afinite ile bağlanmış ve bunu PBP 2 ve daha sonra
PBP 1a ve 1b izlemiştir. PBP 2’ye bağlanma diğer parenteral sefalosporinlerden anlamlı
oranda daha yüksek afinite ile gerçekleşir. Bu antibakteriyel aktivitesini arttırabilir.
Sefepimin PBP 1a ve 1b’ye olan orta dereceli afinitesi muhtemelen genel bakterisid
aktivitesine katkıda bulunmaktadır.
Zaman-öldürme analizi (öldürme-eğrileri) ve minimum bakterisid konsantrasyonun (MIC)
belirlenmesi ile sefepimin pek çok bakteri türüne karşı bakterisid olduğu gösterilmiştir.
Sefepimin MBC/MIC oranı test edilen bütün gram-pozitif ve gram-negatif türlerin
izolatlarının %80’inden fazlası için ≤ 2 olmuştur. Özellikle Pseudomonas aeruginosa
izolatları ile aminoglikozidlerle in vitro sinerji kanıtlanmıştır.
Sefepimin aşağıda gösterilen organizmaların suşlarının bir çoğuna karşı etkili olduğu
gösterilmiştir:
Gram-pozitif aeroblar:
Staphylococcus aureus (beta-laktamaz üreten suşlar dahil), Staphylococcus epidermidis (beta-
laktamaz üreten suşlar dahil) ve ayrıca S. hominis ve S. Saprophyticus dahil diğer
stafilokoklar,
Streptococcus pyogenes (A grubu streptokoklar),
12Streptococcus agalactiae (B grubu streptokoklar),
Streptococcus pneumoniae (orta derecede penisiline dirençli suşlar dahil, MIK 0.1-1 mg/ml
arasında),
Diğer beta-hemolitik streptokoklar (C, F, G grupları),
S.bovis (D grubu)
Viridans streptococci.
Not: Enterokokların bir çok suşları, örneğin Enterococcus faecalis ve metisiline dirençli
stafilokoklar sefepim dahil bir çok sefalosporinlere dirençlidir.
Gram-negatif aeroblar:
Acinetobacter calcoaceticus (anitratus, lwoffi alt türleri),
Aeromonas hydrophila,
Capnocytophage türleri,
C. diversus ve C. Freundii dahil Citrobacter türleri,
Campylobaster jejuni,
E. cloacae, E. areogenes, E. sakazakii dahil Enterobacter türleri,
Escherichia coli, Gardnerella vaginalis, Haemophilus ducreyi,
Haemophilus influenzae (beta-laktamaz üreten suşlar dahil)
Haemophilus parainfluenzae, Hafnia alvei,
K. pneumoniae, K. oxytoca, K. ozaenae dahil Klebsiella türleri,
Legionella türleri,
Morganella morganii,
Moraxella catarrhalis (Branhamella catarrhalis) (beta-laktamaz üreten suşlar dahil),
Neisseria gonorrhoeae (beta-laktamaz üreten suşlar dahil),
Neisseria meningitidis,
Pantoea agglormerans (Enterobacter agglomerans olarak bilinen),
P. mirabilis, P. Vulgaris dahil Proteus türleri,
P.rettgeri, P. stuartii dahil Providencia türleri,
P. aeruginosa, P. putida, P. stutzeri dahil Pseudomonas türleri
Salmonella türleri
13S. marcescens, S. liquefaciense dahil Serratia türleri,
Shigella türleri,
Yersinia enterocolitica.
Not: Sefepim Xanthomonas maltophilia (Pseudomonas maltophilia)’nın bir çok suşlarına
karşı etkisizdir.
Anaeroblar:
Bacteroides türleri,
Clostridium perfringens, Fusobacterium türleri,
Mobiluncus türleri, Peptostreptococcus türleri, Veillonella türleri ve
Bacteroides melaninogenicus olarak bilinen Prevotella melaninogenica’ya karşı etkilidir.
Not: Sefepim Bacteroides fragilis ve Clostridium difficile’e karşı etkisizdir. Aminoglikozit
antibiyotiklerle sinerji gözlenmiştir.
5.2. Farmakokinetik özellikler
Genel özellikler
ROXİPİME’in etkin maddesi olan sefepim, geniş spektrumlu bir sefalosporin antibiyotiktir.
Yetişkinler
Emilim:
30 dakikalık tek İ.V. infüzyonları ya da 500 mg, 1 g ve 2 g’lık İ.M. enjeksiyonları takiben
normal yetişkin erkeklerde farklı zamanlarda gözlenen ortalama plazma sefepim
konsantrasyonları Tablo 3’te özetlenmiştir.
I.M. uygulamayı takiben, sefepim tamamen emilir.
14TABLO 3
Ortalama Sefepim Plazma Konsantrasyonları (mcg/ml) Sağlıklı Yetişkin
Erkek Vakalarda
Sefepim
0,5 saat 1 saat 2 saat 4 saat 8 saat 12 saat
dozu
500 mg İ.V. 38,2 21,6 11,6 5,0 1,4 0,2
1 g İ.V. 78,7 44,5 24,3 10,5 2,4 0,6
2 g İ.V. 163,1 85,8 44,8 19,2 3,9 1,1
500 mg İ.M. 8,2 12,5 12,0 6,9 1,9 0,7
1 g İ.M. 14,8 25,9 26,3 16,0 4,5 1,4
2 g İ.M. 36,1 49,9 51,3 31,5 8,7 2,3
Dağılım:
Spesifik dokulardaki ve vücut sıvılarındaki sefepim konsantrasyonları Tablo 4’te
gösterilmiştir.
Serum proteinlerine bağlanma oranı ortalama %16.4’tür ve serumdaki konsantrasyonundan
bağımsızdır.
TABLO 4
Sağlıklı Yetişkin Erkek Vakalardaki Farklı Vücut Sıvı (mcg/ml) ve Dokularındaki
(mcg/g) Ortalama Sefepim Konsantrasyonları
Dozdan sonra
Ortalama
Doku ya da sıvı Doz (I.V.) ortalama örnek
konsantrasyon
alma süresi (saat)
500 mg 0-4 292
1 g 0-4 926
İdrar
2 g 0-4 3120
Safra 2 g 9,4 17,8
Peritoneal sıvı 2 g 4,4 18,3
Blister sıvısı 2 g 1,5 81,4
Bronş mukozası 2 g 4,8 24,1
Sputum 2 g 4,0 7,4
Prostat 2 g 1,0 31,5
Apandis 2 g 5,7 5,2
Safra kesesi 2 g 8,9 11,9
15Biyotransformasyon:
Sefepim N-metilpirolidine metabolize edilir, N-metilpirolidin ise hızla N-okside dönüşür.
Uygulanan dozun yaklaşık %85’i değişmeden idrarla atılır; idrarda yüksek
konsantrasyonlarda sefepim bulunur. Uygulanan dozun %1’inden daha azı N-metilpirolidin,
%6,8’i N-oksit, %2,5’i ise sefepimin epimeri şeklinde idrara çıkar.
Eliminasyon:
Sefepimin kanda ortalama eliminasyon yarı ömrü yaklaşık 2 saattir ve 250 mg-2 g’dır.
Sağlıklı şahıslarda 9 gün süre ile her 8 saatte uygulanan 2 g intravenöz çözeltilerde
vücutta birikme görülmemiştir. Total vücut klerensi ortalama 120 ml/dakika’dır. Sefepimin
böbrek klerensi ortalama 110 ml/dakika olup, sefepim esas olarak glomerüler filtrasyon
yoluyla başlıca böbreklerden atılır.
Doğrusallık/Doğrusal Olmayan Durum:
Sefepimin kanda ortalama eliminasyon yarı ömrü doza bağlı bir değişiklik göstermez.
Hastalardaki Karakteristik Özellikler
Pediyatrik hastalar: Sefepimin tek ve çoklu doz farmakokinetiği 2,1 ay ila 11,2 yaş arasında,
İ.V. infüzyon veya İ.M. enfeksiyon ile 50 mg/kg’lık dozlar uygulanan hastalarda
değerlendirilmiştir; çoklu dozlar her 8 ya da 12 saatte bir en az 48 saat süreyle uygulanmıştır.
Çocuklarda tek İ.V. dozu takiben total vücut klerensi ortalama 3,3 ml/dak/kg, ortalama
dağılım hacmi 0,3 l/kg ve ortalama eliminasyon yarı ömrü ise 1,7 saattir. Uygulanan
dozun %60,4’ü değişmeden idrarla atılır, böbrek klerensi 2,0 ml/dak/kg ile başlıca atılım
yoludur.
Çoklu İ.V. dozları takiben, sefepimin ortalama kararlı durum plazma konsantrasyonları ilk
dozdan sonrakilere benzer olmuş, yalnızca tekrarlanan dozdan sonra hafif bir birikme
görülmüştür.
Geriyatrik hastalar: 65 yaş ve üzeri sağlıklı gönüllülerde tek doz 1 g İ.V. uygulanan
sefepimin genç gönüllülere nazaran EAA değeri daha yüksek ve böbrek klerensi değeri daha
düşüktür. Eğer böbrek fonksiyonları baskılanırsa, yaşlı hastalarda doz ayarı yapılması
önerilir. (bkz. Bölüm 4.2 ve 4.4)
16Karaciğer yetmezliği: Sefepimin farmakokinetiği tek doz 1 g alan karaciğer fonksiyonu
zayıflamış hastalarda değişmemiştir. Sefepimin farmakokinetiği kistik fibroz hastalarında
klinik olarak önemli derecede değişmemiştir. Bu hasta popülasyonlarında ROXİPİME
dozajını değiştirmek gerekmez.
Böbrek yetmezliği: Değişik derecede böbrek yetmezliği olan hastalarda yarılanma ömrü
uzar, vücut klerensi ile kreatinin klerensi arasında doğrusal bir ilişki vardır. Bu nedenle bu
grup hastalarda doz ayarlaması önerilir. Diyaliz tedavisi gereken ciddi böbrek yetmezliği olan
hastalarda ortalama yarılanma ömrü, hemodiyaliz için 13 saat ve devamlı ayakta peritoneal
diyaliz tedavisi görenler için 19 saattir.
Diğer: Kistik fibrozu olan hastalarda akut pulmoner alevlenmenin tedavisinde sefepim ile
klinik iyileşme gözlenmiştir (n=24, ortalama yaş 15, yaş aralığı 5-47). Bu hasta
popülasyonunda antibiyotik tedavisi ile bakteriyolojik eradikasyon sağlanamayabilir. Kistik
fibrozu olan hastalarda sefepim farmakokinetiğinde klinik açıdan önemli bir değişiklik
gözlenmemiştir.
Klinik Çalışmalar
Febril Nötropenideki Hastalar: Sefepim monoterapisinin febril nötropenili hastalardaki
etkililiği ve güvenliliği sefepim monoterapisi (2 g dozunda 8 saatte bir i.v.) ile seftazidim
monoterapisini (2 g dozunda 8 saatte bir i.v.) karşılaştıran iki çok-merkezli randomize
çalışma ile değerlendirilmiştir. Bu çalışmalar 317 değerlendirilebilir hastayı kapsamaktadır.
Değerlendirilebilir hasta popülasyonunun özellikleri Tablo 5’de verilmiştir.
17TABLO 5
Değerlendirilebilir Hastaların Demografik Özellikleri
(Yalnızca İlk Atak)
Sefepim Seftazidim
Toplam 164 153
Ortalama yaş (yıl) 56.0 (18-82 arası) 55.0 (16-84 arası)
Erkek 86 (%52) 85 (%56)
Kadın 78 (%48) 68 (%44)
Lösemi 65 (%40) 52 (%34)
Diğer hematolojik maligniteler 43 (%26) 36 (%24)
Tümör kitlesi 54 (%33) 56 (%37)
Ortalama MNS seyrek (hücre/µ l) 20.0 (0-500 arası) 20.0 (0-500 arası)
Ortalama nötropeni süresi (gün) 6.0 (0-39 arası) 6.0 (0-32 arası)
Yerleştirilmiş venöz katater 97 (%59) 86 (%56)
Profilaktik antibiyotik 62 (%38) 64 (%42)
Kemik iliği grefti 9 (%5) 7 (%5)
Başlangıçta SKB< 90 mmHg 7 (%4) 2 (%1)
MNS= mutlak nötrofil sayısı; SBP= sistolik kan basıncı
Klinik yanıt oranları Tablo 6’da verilmiştir. Sefepim’in, tüm sonuç ölçekleri için terapötik
olarak Seftazidim’e eşdeğer olduğu bulundu.
TABLO 6
Febril Nötropeni Hastaların Ampirik Tedaviye Birleştirilmiş Yanıt Oranları
% Yanıt
Sonuç Ölçekleri Sefepim Seftazidim
(n=164) (n=153)
İlk atak tedavi değişikliği yapılmadan, yeni febril dönem
veya enfeksiyon olmadan düzeldi, tedavinin
tamamlanması için oral antibiyotik kullanıldı
İlk atak tedavi değişikliği yapılmadan, yeni febril
51 55
dönem veya enfeksiyon olmadan düzeldi, tedavi sonrası
oral antibiyotik kullanılmadı
Hayatta kaldı, tedavi modifikasyonuna izin verildi 93 97
34 39
İlk atak tedavi modifikasyonu olmaksızın düzeldi ve
tedavinin tamamlanması için oral antibiyotik kullanıldı 62 67
İlk atak tedavi modifikasyonu olmaksızın düzeldi ve
tedavi sonrası oral antibiyotik kullanılmadı 46 51
Sefepim monoterapisinin ciddi enfeksiyon riski olan hastalarda (yakın zamanda kemik iliği
18nakli yapılmış, başlangıçta hipotansiyonu olan, altta yatan hematolojik malignitesi olan
veya ciddi veya uzamış nötropenisi olan hastalar) etkinliği destekleyecek yeterli bilgi
bulunmamaktadır. Septik şoktaki hastalar için veri yoktur.
Cerrahi Profilaksi
Bu endikasyon 19 yaşın üzerindeki (ortalama yaş 66) kolorektal ameliyat geçiren
hastaların katıldığı bir randomize, açık, çok merkezli klinik çalışmaya dayanır. Bu
çalışmada ameliyattan önce intravenöz tek doz 2 g ROXİPİME uygulamasını takiben
intravenöz tek doz 500 mg metronidazol (N=307) uygulanmış ve bu uygulama 2 g’lık tek
doz intravenöz seftriakson dozu ve bunu takiben metronidazol (N=308) uygulaması ile
karşılaştırılabilir bulunmuştur. Doz uygulaması ilk cerrahi inzisyondan 0 ila 3 saat önce
yapılmıştır. Klinik başarı oranları, ameliyattan sonra 6 hafta boyunca hem ameliyat yerinde
hem de intra-abdominal enfeksiyonların oluşmaması bakımından her iki tedavi grubunda da
%75 olmuştur (bkz. Bölüm 4.2).
5.3. Klinik öncesi güvenlilik verileri
Karsinojenite, Mutajenez ve Fertilite Yetersizliği
Karsinojenik potansiyelini değerlendirmek için hayvanlarda uzun-dönem çalışma
yapılmamıştır. İn vitro ve in vivo genotoksisite testleri sefepimin genotoksik olmadığını
göstermiştir. Sıçanlarda hiçbir fertilite yetersizliği görülmemiştir.
6. FARMASÖTİK ÖZELLİKLER
6.1. Yardımcı maddelerin listesi
L-arjinin
Enjeksiyonluk su
6.2. Geçimsizlikler
ROXİPİME çözeltileri pek çok beta-laktam antibiyotikler gibi metronidazol, vankomisin,
gentamisin, tobramisin sülfat ve netilmisin sülfat çözeltileri ile etkileşebileceğinden
karıştırılmamalıdır, çünkü fiziksel ya da kimyasal geçimsizlik söz konusudur. Ancak, eğer
ROXİPİME ile aynı zamanda tedavi gerekiyorsa, bu antibiyotikler ayrı ayrı uygulanmalıdır.
19ROXİPİME’in ve başka ilaçların intravenöz yolla uygulandığı zaman aynı çözeltide
karıştırılmamaları önerilir.
6.3. Raf ömrü
24 ay
6.4. Saklamaya yönelik özel uyarılar
Toz halinde, 25°C’nin altındaki oda sıcaklığında saklanmalıdır.
Işıktan korumak için orijinal ambalajında saklanmalıdır.
Sulandırıldıktan sonra 25°C’nin altındaki oda sıcaklığında 24 saat, 2-8°C’de (buzdolabında) 7
gün içinde kullanılmalıdır.
6.5 Ambalajın niteliği ve içeriği
Şeffaf Alüminyum/plastik flip-off kapak ile sabitleştirilmiş gri renkli bromo bütil kauçuk
tıpalı, 25 ml’lik tip III şeffaf cam flakon ve 10 ml Enjeksiyonluk su içeren ampul.
Ayrıca 10 flakonluk hastane ambalajı da mevcuttur.
6.6 Beşeri tıbbi üründen arta kalan maddelerin imhası ve diğer özel önlemler
Çözeltilerin Hazırlanması ve Uygulama Şekli:
ROXİPİME toz, Tablo 7’de gösterilen seyreltici hacimleri kullanarak hazırlanmalıdır.
TABLO 7
ROXİPİME Çözeltilerin Hazırlanması
Sulandırılması İçin Yaklaşık Elde Yaklaşık Sefepim
Eklenecek Miktar Edilecek Hacim Konsantrasyonu
(ml) (ml) (mg/ml)
İntravenöz
500 mg flakon 5 5,6 100
1 g flakon 10 11,3 100
12 gg ffllaakkoonn 1500 1520,5 12600
1 g fl akon 100 100 10
2 g fl akon 50 50 40
2 g flakon 100 100 20
20İntravenöz Uygulama:
İ.V. uygulama ciddi veya hayatı tehdit eden enfeksiyonlarda, özellikle şok olasılığı olan
hastalarda tercih edilir.
ROXİPİME direkt İ.V. uygulamada yukarıdaki tabloda gösterilen miktarlarda
enjeksiyonluk steril su, %5’lik enjeksiyonluk dekstroz veya % 0.9 sodyum klorür ile
çözündürülerek uygulanır. Damara direkt olarak 3-5 dakikalık bir süre içerisinde uygulanır
ya da uygun bir İ.V. çözelti infüzyonu uygulanan hastalarda uygulama setine enjekte edilir.
İ.V. infüzyon için, 500 mg, 1 ve 2 g’lık ROXİPİME flakon, yukarıda gösterildiği şekilde,
direkt İ.V. uygulama için olduğu gibi hazırlanmalıdır. Daha sonra elde edilen çözeltinin
gerekli miktarı uygun bir İ.V. sıvının bulunduğu bir İ.V. setine aktarılır. Elde edilen çözelti
yaklaşık 30 dakikalık bir sürede uygulanmalıdır.
Uygunluk ve Stabilite
İntravenöz: ROXİPİME 1 ve 40 mg/ml arasındaki konsantrasyonlarda aşağıdaki İ.V.
infüzyon sıvılarından biriyle geçimlidir: %0,9 Sodyum Klorür Enjeksiyon, %5 ve %10
Dekstroz Enjeksiyon, M/6 Sodyum Laktat Enjeksiyon, %5 Dekstroz ve %0,9 Sodyum
Klorür Enjeksiyon, Laktatlı Ringer ve %5 Dekstroz Enjeksiyon. Bu çözeltiler 25°C’nin
altındaki oda sıcaklığında 24 saat veya 2-8°C’de (buzdolabında) 7 gün içinde kullanılmalıdır.
Not: Parenteral ilaçlarda, uygulamadan önce, görsel partikül madde kontrolü yapılmalı ve
eğer partikül madde varsa ilaç kullanılmamalıdır.
Diğer sefalosporinlerde olduğu gibi, ROXİPİME toz ve çözeltinin renginde koyulaşma
olabilir, ancak bu durum ilacın potensini etkilemez.
Kullanılmamış olan ürünler ya da artık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği”ne uygun olarak imha
edilmelidir.
217. RUHSAT SAHİBİ
World Medicine İlaç San. ve Tic. A.Ş.
Evren Mah. Cami Yolu Cad. No:50, P.K.:34212,
Güneşli, Bağcılar, İstanbul
Tel: +90 212 474 70 50
Faks: +90 212 474 09 01
8. RUHSAT NUMARASI
2014/658
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 09.09.2014
Ruhsat yenileme tarihi:
10. KÜB’ÜN YENİLENME TARİHİ
22