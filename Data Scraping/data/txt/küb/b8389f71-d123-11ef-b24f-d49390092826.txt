KISA ÜRÜN BİLGİSİ
1. BEŞERİ TIBBİ ÜRÜNÜN ADI
FUSİX DERMACORT %2 + %0,1 krem
2. KALİTATİF VE KANTİTATİF BİLEŞİM
Her bir gram krem:
Etkin madde:
Fusidik asit (sığır sütü tozundan üretilir) 20 mg
Betametazon valerat 1,214 mg (1 mg betametazona eşdeğer)
Yardımcı madde(ler):
Setostearil alkol 72 mg
Klorokresol 1 mg
Yardımcı maddeler için 6.1’e bakınız.
3. FARMASÖTİK FORM
Krem
Beyaz veya beyaza yakın renkli, yumuşak kıvamlı, homojen görünüşlü krem
4. KLİNİK ÖZELLİKLER
4.1 Terapötik endikasyonlar
FUSİX DERMACORT, bakteriyel enfeksiyonun bulunduğu veya bulunma olasılığı olan
inflamatuar dermatozlarda endikedir. İnflamatuar dermatozlara, atopik ekzema, diskoid
ekzema, staz ekzeması, seboreik dermatit, kontakt dermatit, kronik liken simpleks, psöriyazis
ve diskoid lupus eritematozis dahildir.
4.2 Pozoloji ve uygulama şekli
Pozoloji/uygulama sıklığı ve süresi:
Lezyonlara günde 2 veya 3 kez uygulanır.
Uygulama şekli:
Cilt yüzeyine haricen uygulanır.
Hastalık iyileştiği anda FUSİX DERMACORT tedavisi sonlandırılmalıdır. Hasta tekrar
değerlendirilmeden FUSİX DERMACORT tedavisi 4 haftadan uzun sürmemelidir.
Uzun süreli tedaviyi takiben FUSİX DERMACORT kesilirken, ilacın dozu tedricen
azaltılarak kesilmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliğinde doz ayarlamasına gerek yoktur.
Betametazon karaciğerde metabolize edildiğinden karaciğer yetmezliğinde dikkatli
olunmalıdır.
1 / 6Pediyatrik popülasyon:
Çocuklarda topikal kortikosteroid içeren ilaçların kullanımı etkili tedavi elde edilebilecek en
düşük miktarla sınırlandırılmalıdır. Kronik kortikosteroid tedavisi çocukların büyüme ve
gelişmesini etkileyebilir.
FUSİX DERMACORT, bebeklerde pişik tedavisinde kullanılmamalıdır.
FUSİX DERMACORT’un, çocukluk yaş grubunda zorunlu kalınmadıkça kullanımı
önerilmemektedir.
Geriyatrik popülasyon:
Yaşlılarda kullanımına ilişkin veri yoktur.
4.3 Kontrendikasyonlar
Topikal kortikosteroidler viral ve fungal deri enfeksiyonlarında, ayrıca tüberküloz, sifilis
(frengi), perioral dermatit, akne rosacea ve deride ülserasyon durumunda kontrendikedir.
Ayrıca FUSİX DERMACORT, bileşimindeki maddelerden herhangi birine karşı bilinen aşırı
duyarlılık durumunda kontrendikedir.
FUSİX DERMACORT, 1 yaş altındaki çocuklarda kontrendikedir.
4.4 Özel kullanım uyarıları ve önlemleri
Özellikle yüzde, eklem üzerinde, kıvrımlı bölgelerde, bebeklerde ve çocuklarda uzun süreli
devam eden tedaviden kaçınılmalıdır. Kapalı tedavi olmadığında bile adrenal baskılanma
ortaya çıkabilir. Güçlü topikal steroidlerle uzun süren tedavide, yüzde ve daha az olarak da
vücudun diğer bölümlerinde atrofik değişiklikler görülebilir. FUSİX DERMACORT göze
yakın bölgelerde kullanıldığında dikkatli olunmalıdır; preparat göze girdiği takdirde glokom
gelişebilir. Ayrıca, perianal veya genital kaşıntı varlığında sadece kısa süreli kullanılmalıdır.
Bakteriyel enfeksiyonun inatçı bir hale gelmesi durumunda, sistemik kemoterapi gerekir.
FUSİX DERMACORT var olan bir enfeksiyonu maskeleyebilir ve iyileşmesini geciktirebilir.
Bu tıbbi ürün setostearil alkol ve klorokresol içermektedir. Setostearil alkol lokal deri
reaksiyonlarına (örneğin kontak dermatite) sebebiyet verebilir. Klorokresol alerjik
reaksiyonlara sebep olabilir.
FUSİX DERMACORT tedavisi 4 haftayı aşmamalıdır. Tedavi sona erdirilirken, ilaç birden
kesilmemeli, doz azaltılarak yavaş yavaş kesilmelidir.
4.5 Diğer tıbbi ürünler ile etkileşimler ve diğer etkileşim şekilleri
FUSİX DERMACORT uygulaması ile ilişkili olarak herhangi bir ilaç etkileşimi
bildirilmemiştir.
2 / 64.6 Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü uygulayan kadınlarda
kullanılmamasına ait bilgi bulunmamaktadır.
Gebelik dönemi
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
FUSİX DERMACORT’un gebe kadınlarda kullanımına ilişkin yeterli veri mevcut değildir.
Gerekli olmadıkça gebelerde kullanılmamalıdır.
Laktasyon dönemi
FUSİX DERMACORT’un insan sütüyle atılıp atılmadığı bilinmemektedir. FUSİX
DERMACORT’un süt ile atılımı hayvanlar üzerinde araştırılmamıştır. Emzirmenin
durdurulup durdurulamayacağına ya da FUSİX DERMACORT tedavisinin durdurulup
durdurulamayacağına / tedaviden kaçınılıp kaçınılmayacağına ilişkin karar verilirken,
emzirmenin çocuk açısından faydası ve FUSİX DERMACORT tedavisinin emziren anne
açısından faydası dikkate alınmalıdır.
FUSİX DERMACORT’un emziren annelerde memeye uygulanması önerilmemektedir.
Üreme yeteneği/Fertilite
Betametazon, yapılan hayvan çalışmalarında herhangi bir fertilite bozukluğu oluşturmamıştır.
Fusidik asidin fertilite üzerine etkisine dair bir veri yoktur.
4.7 Araç ve makine kullanımı üzerindeki etkiler
Araç ve makine kullanımı üzerine etkisi bildirilmemiştir.
4.8 İstenmeyen etkiler
İlaca bağlı olduğu kabul edilen advers reaksiyonlar aşağıda listelenmiştir:
Sıklıklar şu şekilde tanımlanır: çok yaygın (≥1/10); yaygın (≥1/100 ila < 1/10); yaygın
olmayan (≥1/1.000 ila < 1/100); seyrek (≥1/10.000 ila < 1/1.000), çok seyrek (< 1/10.000),
bilinmiyor (eldeki verilerden hareketle tahmin edilemiyor).
Bağışıklık sistemi hastalıkları
Çok seyrek: Alerjik reaksiyonlar
3 / 6Deri ve deri altı dokusu hastalıkları
Yaygın olmayan: Ekzemada alevlenme, ürtiker, kontakt dermatit ve deride kızarıklık
şeklinde deri döküntüleri, deri iritasyonu, deride kaşıntı, deri kuruluğu,
deride yanma ve batma hissi.
Çok seyrek: Deride atrofi, telanjiektazi.
Kortikosteroidlerin kullanımı sırasında gözlemlenmiş istenmeyen etkiler şunlardır:
Özellikle uzun süreli kullanımda deride atrofi, telanjiektazi ve deride çatlaklar, folikülit,
hipertrikoz, perioral dermatit, alerjik kontakt dermatit, depigmentasyon, glokom ve
adrenokortikal süpresyon.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99)
4.9 Doz aşımı ve tedavisi
Topikal kortikosteroidlerin çok uzun süreli kullanımı pitüiter-adrenal fonksiyonları
baskılayarak, genelde reversibl karakterdeki sekonder adrenal yetmezliğe neden olabilir.
Böyle olgularda semptomatik tedavi uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kortikosteroidler, güçlü (antibiyotiklerle kombine)
ATC Kodu: D07CC01
FUSİX DERMACORT’da anti-inflamatuar ve antipruritik etkileri iyi bilinen betametazon
valerat ile topikal antibakteriyel etkiye sahip fusidik asit kombine edilmektedir.
Fusidik asid başlıca Gram pozitif bakterilere karşı aktif ve özellikle Staphylococcus aureus,
Propionibacterium acne ve Corynebacteriumlara karşı çok aktif bir antibiyotik olup,
penisilinlere ve diğer antibakteriyellere dirençli mikroorganizma|ara karşı etkilidir. 0,03-0,12
mcg/ml konsantrasyonunda S.aureus’un hemen hemen tüm suşları inhibe edilir. Betametazon
valerat, güçlü kortikosteroidler grubundan olup, lokal olarak uygulandığında vazodilatasyon,
şişkinlik ve ağrı gibi lokal immün reaksiyonları baskılayarak etki gösterir.
Topikal olarak uygulandığında, fusidik asidin antibakteriyel etkisi, betametazonun varlığıyla
azalmamaktadır.
4 / 65.2 Farmakokinetik özellikler
Genel özellikler
İnsanda FUSİX DERMACORT’un farmakokinetik özelliklerini tanımlayan veriler
bulunmamaktadır.
Emilim:
Betametazon, inflamasyonlu deriye topikal uygulamayı takiben absorbe olmaktadır.
Absorbsiyonun derecesi derinin durumu ve uygulama yolu gibi çeşitli faktörlere bağlıdır.
Fusidik asidin sağlam insan derisinden sistemik penetrasyonu önemsiz miktardadır.
Dağılım:
FUSİX DERMACORT’un dağılımı hakkında bir veri yoktur.
Biyotransformasyon:
Betametazon, büyük ölçüde karaciğerde ve az miktarda da böbreklerde metabolize
olmaktadır. Fusidik asit karaciğerde yoğun metabolizmaya uğrar.
Eliminasyon:
Betametazon inaktif metabolitleri idrarla atılmaktadır.
Fusidik asit başlıca safra ile ve az miktarda da idrarla atılmaktadır.
5.3 Klinik öncesi güvenlilik verileri
Bildirilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Setostearil alkol
Makrogol setostearil eter
Klorokresol
Sodyum dihidrojen fosfat dihidrat
Sıvı parafin
Beyaz yumuşak parafin
Sodyum hidroksit
Deiyonize su
6.2 Geçimsizlikler
Bildirilmemiştir.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklayınız.
5 / 66.5 Ambalajın niteliği ve içeriği
Primer ambalaj malzemesi olarak çevirmeli, HDPE beyaz kapaklı alüminyum tüp
kullanılmaktadır.
30 g’lık tüplerde sunulmaktadır. Bir kutu içine 1 adet tüp ile kullanma talimatı yerleştirilir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah. Basın Ekspres Cad.
No:1 34303 Küçükçekmece/İSTANBUL
Tel: 0212 692 92 92
Faks: 0212 697 00 24
E-mail: deva@devaholding.com.tr
8. RUHSAT NUMARASI(LARI)
2018/86
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:19.02.2018
Ruhsat yenileme tarihi:
10. KÜB’ÜN YENİLENME TARİHİ
6 / 6