1  Bu ilacı kullanmaya başlamadan  önce  bu KULLANMA TALİMATINI  dikkatlice  
okuyunuz,  çünkü sizin  için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında 
yüksek  veya düşük  doz kullanmayınız.  KULLANMA TALİMATI  
 
UROBEL  3 g o ral çözelti için granül içeren  saşe  
Ağızdan uygulanır.  
 
• Etkin madde:  
Her bir 8 g’lık saşe, 3 g fosfomisine  eşdeğer  5,631  g fosfomisin  trometamol içerir.  
 • Yardımcı  maddeler:  
Mandalina aroması, portakal aroması, sakarin, şeker içerir.  
 
Bu Kullanma  Talimatında:  
 
1. UROBEL  nedir  ve ne için  kullanılır?  
2. UROBEL’i  kullanmadan önce dikkat edilmesi gerekenler  
3. UROBEL  nasıl  kullanılır?  
4. Olası  yan etkiler  nelerdir?  
5. UROBEL’in  saklanması  
 Başlıkları yer almaktadır.  
 1. UROBEL  nedir  ve ne için kullanılır?  
 UROBEL  saşe etkin  madde  olarak  3 gram  fosfomisine  eşdeğer  5,631 gram  fosfomisin 
trometamol içerir.  
 UROBEL , enfeksiyona  (iltihap  oluşturan mikrobik hastalık)  neden  olan bakterileri  
öldürerek etkisini gösteren antibiyotikler grubuna dahildir.  UROBEL  yetişkin  kadın  ve adölesan  (ergenlik)  kızlardaki  komplike  olmamış  (başka  bir 
tablonun
 eşlik etmediği)  mesane  enfeksiyonlarının  tedavisinde  ve yetişkin  erkeklerde 
transrektal prostat biyopsisinde (kalın bağırsağı delerek prostattan parça alınması) profilaktik (önleyici) olarak kullanılır.  UROBEL, 8 gram granül içeren saşeler  halinde kullanıma sunulmaktadır. 
  2  2. UROBEL’i  kullanmadan önce dikkat  edilmesi  gerekenler  
 
UROBEL’i  aşağıdaki durumlarda KULLANMAYINIZ  
Eğer;  
• Etkin  madde  fosfomisin  veya  UROBEL’in  içeriğinde  bulunan yardımcı  maddelerden  
herhangi  birine  karşı  alerjiniz  (aşırı  duyarlılığınız)  varsa,  
• Ciddi  böbrek yetmezliğiniz  varsa,  hemodiyaliz  hastası  iseniz,  
• Daha  önceden  doktorunuz  tarafından  bazı şekerlere karşı  toleransınız  olmadığı söylenmişse 
bu tıbbi ürünü almadan önce doktorunuzla temasa geçiniz.  
 UROBEL’i  aşağıdaki  durumlarda  DİKKATLİ  KULLANINIZ  
Eğer;  
• Şeker  hastalığınız  (diyabet)  varsa veya diyet  yapıyorsanız  her bir UROBEL  içeriğinde  
2,233 g şeker  olduğunu dikkate  alınız.  
• Kalıcı  (geçmeyen,  inatçı)  mesane enfeksiyonunuz  varsa,  
• Böbrek iltihabı (nefrit, piyelonefrit gibi) gibi üst idrar yolları enfeksiyonunuz varsa 
kullanılması önerilmemektedir.  
• Orta ve hafif  böbrek yetmezliğiniz  varsa  
• Daha önce başka antibiyotik kullandıktan sonra ishal olduysanız. Hemen hemen tüm 
antibakteriyel ilaçların kullanımında şiddeti değişen antibiyotik -kaynaklı ishal (diyare) 
görülebilir. İlacınızın kullanımı sırasında veya sonrasında ciddi, sürekli veya kanlı ishal (diyare) durumu görülürse; bu durumda bakteri kaynaklı ishal ( Clostridium difficile -kaynaklı 
diyare) söz konusu olabilir.  Dikkat  etmeniz  gereken durumlar  
UROBEL  alerjik reaksiyonlar ve kalın bağırsak iltihabı gibi ciddi yan etkilere sebep olabilir. 
İlacı kullanırken herhangi bir problem riskini azaltmak için belirli belirtiler konusunda  
dikkatli olunmalıdır. Bakınız Bölüm 4 “Ciddi Yan Etkiler”.  
 Bu
 uyarılar,  geçmişteki  herhangi  bir dönemde  dahi olsa sizin için geçerliyse  lütfen  
doktorunuza  danışınız.  
 UROBEL’in  yiyecek  ve içecek  ile kullanılması 
Yiyecekler  ile beraber  alınması,  UROBEL’in  etkin  maddesinin emilimini geciktirebilir.  Bu 
yüzden ilaç aç karnına kullanılmalıdır (yemeklerden 2- 3 saat önce veya 2 -3 saat sonra).  
 
Hamilelik  
İlacı kullanmadan önce  doktorunuza veya eczacınıza  danışınız.  
 
UROBEL’in  gebelik  döneminde  kullanımı,  gereklilik  durumunda  düşünülebilir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme İlacı kullanmadan önce  doktorunuza veya eczacınıza  danışınız.  
 Emzirme  döneminde  ağız yoluyla  alınan  tek bir doz UROBEL  kullanılabilir.  
  3  Araç ve makine  kullanımı  
Baş dönmesi  gibi araç ve makine  kullanımınızı etkileyebilecek  yan etkiler yaşayabilirsiniz.  
 
UROBEL’in  içeriğinde bulunan bazı yardımcı maddeler hakkında önemli bilgiler  
UROBEL’in  içeriğinde yardımcı madde olarak şeker (sukroz) bulunmaktadır. Eğer daha  
önceden doktorunuz tarafından bazı şekerlere karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 Diğer ilaçlarla  kullanımı 
UROBEL  kullanırken aşağıdaki  ilaçları  kullanmayınız:  
 
• Fosfomisinin  serum  ve idrar  konsantrasyonlarını  düşürebileceğinden, bulantı  önleyici  
bir ilaç olan metoklopramid veya  mide  veya bağırsaklarınızdaki  hareketleri  arttıran  diğer  
ilaçlar,  
• Fosfomisin  ve diğer  antibiyotiklerle  beraber  kullanıldıklarında  kanınızın 
pıhtılaşmasını önleme  etkinlikleri değişebilen  antikoagülanlar  (örn:  varfarin)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. UROBEL  nasıl  kullanılır?  
 Uygun kullanım  ve doz/uygulama sıklığı için talimatlar:  
UROBEL  doktor  tarafından  size önerildiği  zaman  ve önerdiği  şekilde  kullanılmalıdır.  
 Yetişkin  kadın ve adölesan  kızlardaki  komplike  olmamış  mesane enfeksiyonu tedavisinde 
önerilen doz, 1 saşe (3 g fosfomisin) UROBEL  kullanımıdır.  
 Transrektal  prostat biyopsisi antibiyotik profilaksisi için önerilen doz, girişimden 3 saat önce  
1 saşe (3 g fosfomisin) ve girişimden 24 saat sonra 1 saşe (3 g fosfomisin) UROBEL  
kullanımıdır.  
 Uygulama yolu  ve metodu:  
UROBEL  içeriği oda ısısındaki bir bardak suda karıştırılarak çözündürülür, hazırlandıktan 
hemen sonra tamamı içilir.  
 UROBEL  aç karnına  alınmalıdır  (yemeklerden  2-3 saat önce  veya 2-3 saat sonra).  Geceleri  
yatmadan  önce  ve mesane boşaltıldıktan  sonra  ağız yolu ile  kullanılması önerilir.  
 Değişik  yaş grupları:  
 Çocuklarda  kullanımı:  
12 yaş altındaki  çocuklarda  etkililiği ve güvenliliği  ile ilgili veri bulunmadığından, bu yaş 
grubundaki  çocuklara  vermeyiniz.  
 Yaşlılarda  kullanımı:  
Yaşlılarda  kullanımı ile  ilgili özel bir uyarı  bulunmamaktadır.  
   4  Özel  kullanım  durumları:  
Böbrek  yetmezliği:  
Ciddi  böbrek yetmezliğinde  (kreatinin  klirensi  <10 mL/dak)  kullanılmamalıdır.  
 
Karaciğer yetmezliği:  
Özel  kullanımı yoktur.  
 Eğer  UROBEL’in  etkisinin  çok güçlü veya zayıf  olduğuna dair bir izleniminiz  var ise 
doktorunuz veya eczacınız ile konuşunuz.  Kullanmanız  gerekenden  daha  fazla  UROBEL  kullandıysanız:  
İlacı doktorunuzun  size önerdiği  miktarlarda  kullanmanız  önemlidir.  
 UROBEL ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 UROBEL’i  kullanmayı  unutursanız  
UROBEL  tek doz kullanılır  bu nedenle  dozu almayı  unutursanız, hatırladığınız  en kısa 
sürede bu dozu alınız.  
 Unutulan dozları  dengelemek için çift doz kullanmayınız.  
 UROBEL  ile tedavi  sonlandırıldığında  oluşabilecek  etkiler  
UROBEL  tedavisini  bırakmayı  düşünüyorsanız,  önce  doktorunuza  danışınız. Bu ürünün 
kullanımıyla ilgili başka sorularınız varsa doktorunuza sorunuz.  
 4. Olası yan etkiler nelerdir?  
Tüm  ilaçlarda olduğu  gibi UROBEL’in  içeriğinde  bulunan maddelere duyarlı  olan 
kişilerde yan etkiler olabilir.  Aşağıdakilerden biri olursa, UROBEL’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
● Hayatı tehdit edici bir alerjik reaksiyon olan anafilaktik şok (sıklığı bilinmiyor). Belirtileri 
ciltte ani olarak döküntülerin başlaması, kaşıntı veya kurdeşen, nefes alma güçlüğü, nefes 
daralması veya hırıltılı solunum olabilir.  
● Yüzde,  dudaklarda  veya dilde  şişlik  veya  soluma  güçlüğü (anjiyoödem)  (sıklığı 
bilinmiyor)  
● Orta-ciddi dereceli ishal, karın ağrısı, kanlı ishal ve/veya ateşin varlığı kalın 
bağırsaklarınızdaki bir enfeksiyonun belirtileri olabilir (antibiyotiğe bağlı kolit) (sıklığı 
bilinmiyor). İshale karşı bağırsak hareketlerini azaltan (antiperistaltik) bir ilaç kullanmayınız. 
 Bunların hepsi  çok ciddi  yan etkilerdir.   
Eğer  bunlardan  biri sizde  mevcut  ise DERHAL  doktorunuza  başvurunuz.  
Bu çok ciddi  yan etkilerin  hepsi  oldukça  seyrek görülür.  
 Yan etkiler  aşağıdaki  kategorilerde  gösterildiği  şekilde  sıralanmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  Yaygın olmayan : 100 hastanın  birinden az, fakat  1.000 hastanın  birinden fazla görülebilir.  
Seyrek : 1.000 hastanın  birinden az, fakat  10.000 hastanın  birinden fazla görülebilir.  5  Çok seyrek: 10.000 hastanın birinden az görülebilir. 
Bilinmiyor : Eldeki  verilerden  hareketle tahmin  edilemiyor.  
 Yaygın:  
• Kadınlarda  yangı, tahriş  hissi ve kaşıntı  gibi belirtilerin  eşlik  edebildiği  cinsel  
organların enfeksiyonu ( vulvovajinit)  
• Baş ağrısı  
• Baş dönmesi  
• İshal  
• Bulantı  
• Hazımsızlık  (dispepsi)  
• Karın  ağrısı  
 Yaygın  olmayan:  
• Kusma  
• Deri döküntüsü  
• Kurdeşen  (ürtiker)  
• Deride kaşıntı  
 Bilinmiyor:  
• Şoka  kadar  gidebilen  aşırı duyarlılık  yanıtları (döküntü, kaşıntı,  terleme,  baş dönmesi, 
dil, dudak ve soluk borusunda  şişme,  hava  yolunun tıkanması)  
• Hırıltılı ya da kısa nefes  alma  ya da göğüste  sıkışma  hissi (astım)  
• Antibiyotik -kaynaklı  ishal 
• Deri ve mukoza  üzerindeki  şişmeler  (anjiyoödem)  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 5. UROBEL’in  saklanması  
 UROBEL’i  çocukların  göremeyeceği,  erişemeyeceği  yerlerde ve ambalajında saklayınız.  
 25°C’nin altındaki oda sıcaklığında saklayınız.  
 Orijinal ambalajında  saklayınız.  
 Son kullanma  tarihi  ile uyumlu kullanınız.  
 Ambalajdaki veya etiketteki  son kullanma tarihinden sonra UROBEL’i  kullanmayınız.  
 Eğer  üründe  ve/veya ambalajında bozukluklar  fark ederseniz UROBEL’i  kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 6  İklim Değişikliği Bakanlığınca belirlenen toplama sistemine veriniz.  
 
 Ruhsat sahibi:  
NOBEL İLAÇ PAZARLAMA VE SANAYİİ LTD. ŞTİ.  
Ümraniye 34768 İSTANBUL  
 Üretim yeri: 
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE  
 Bu kullanma talimatı 28.08.2024 tarihinde  onaylanmıştır.  