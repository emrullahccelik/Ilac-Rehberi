1  KULLANMA TALİMATI  
 
NAGLAZYME  1 mg/ml infüzyonluk çözelti  hazırlamak için konsantre   
Steril  
Damar yolu ile uygulanır.  
 
Etkin Madde:  
Çözeltinin her 1 ml’sinde  1 mg galsülfaz bulunur. 5 ml’lik  bir flakon 5 mg galsülfaz içerir.  
 Galsülfaz,  insan  N -asetilgalaktozamin  4 -sülfatazın  rekombinant  bir  formudur  ve  memeli  
Çin Hamster Overi (CHO) hücre dizisi kullanılarak rekombinant DNA teknolojisi ile üretilir.  
 Yardımcı Maddeler:  
Sodyum  klorür, sodyum fosfat  monobazik monohidrat, sodyum  fosfat  dibazik  heptahidrat, 
polisorbat 80, enjeksiyonluk su. 
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini  
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan  
etkilerin nasıl raporlanacağını öğrenmek için 4. Bölümün sonuna bakabilirsiniz.  
 
 
Bu Kullanma  Talimatında:   
 
1. NAGLAZYME  nedir  ve ne için kullanılır?   
2. NAGLAZYME’i  kullanmadan  önce dikkat edilmesi  gerekenler  
3. NAGLAZYME  nasıl kullanılır?  
4. Olası  yan etkiler  nelerdir?  
5. NAGLAZYME’in  saklanması  
 
başlıkları  yer almaktadır.  
 
1. NAGLAZYME  nedir ve ne için kullanılır?  
 
NAGLAZYME,  berrak -hafif  opalesan,  renksiz -açık sarı renkli  infüzyonluk konsantre 
çözeltidir.  Kullanılmadan  önce seyreltilmelidir.  Bu ilaç piyasada 1 flakon  içeren  ambalajlarda  
bulunur. 
 
NAGLAZYME,  Mukopolisakkaridoz  VI (MPS  VI) adı verilen  hastalığın  tedavisi için  kullanılır.  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü  sizin  için önemli  bilgiler içermektedir.  
 
• Bu kullanma talimatını saklayınız.  Daha  sonra tekrar  okumaya ihtiyaç duyabilirsiniz.  
• Eğer  ilave sorularınız olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına  vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz. İlaç  hakkında size önerilen  dozun dışında 
yüksek  veya  düşük doz kullanmayınız.  
2  MPS  VI hastalarında, N-asetilgalaktozamin  4-sülfat  denilen  enzim  ya az miktarda  bulunur  veya 
hiç bulunmaz. Bu enzim  vücutta  belirli maddelerin  (glikozaminoglikanlar)  yıkılmasından  
sorumludur.  Sonuç  olarak  bu maddeler  yıkılamaz  ve vücut  tarafından  işlenmeleri  gerektiği  
şekilde  işlenemez.  Böylece,  bu madde  vücutta  birçok dokuda  birikerek  MPS  VI hastalığı  
belirtilerinin  ortaya  çıkmasına  neden  olur. 
 
Bu ilaç nasıl  etki gösterir?  
NAGLAZYME,  galsülfaz  isimli  bir rekombinant  enzim  içerir.  Bu enzim,  MPS  VI hastalarında  
bulunmayan veya  eksik  olan doğal  enzimin  yerine  geçer.  NAGLAZYME  tedavisinin, yürüme  
ve merdiven  çıkma  becerisini  geliştirdiği ve glikozaminoglikanların  vücuttaki  düzeylerini  
düşürdüğü gösterilmiştir.  Bu ilaç MPS VI  hastalığı belirtilerinde iyileşme sağlayabilir.  
2. NAGLAZYME  kullanmadan  önce dikkat  edilmesi  gerekenler 
NAGLAZYME  aşağıdaki durumlarda  KULLANMAYINIZ   
Eğer;  
- Sizde galsülfaza  veya NAGLAZYME  formülündeki  diğer  maddelerden  herhangi  birine  
karşı  şiddetli  veya hayati  tehdit edici  bir alerjik  reaksiyon(aşırı  duyarlılık)  ortaya  çıktı 
ise ve ilacın  yeniden uygulanması  başarılı  olmadı  ise. 
 
NAGLAZYME  aşağıdaki durumlarda  DİKKATLİ  KULLANINIZ   
Eğer,  
- Nefes almakta zorluk çekiyor sanız veya boğazınızda sıkışma hissediyorsanız derhal 
doktorunuza haber veriniz. NAGLAZYME infüzyonunun durdurulması ve uygun tedavi 
önlemlerinin alınması gerekebilir.  
- NAGLAZYME  ile tedavi  edilirseniz,  sizde  infüzyonla  ilişkili reaksiyonlar  ortaya  
çıkabilir.  İnfüzyonla  ilişkili reaksiyon,  ilacın  size uygulanması  sırasında  veya  uygulama  
gününün sonuna  kadar  ortaya  çıkan  herhangi  bir yan etkidir  (bkz.  Bölüm  4, “Olası  yan 
etkiler”).  Böyle bir  reaksiyon ortaya  çıkarsa,  derhal doktorunuza  başvurunuz.  
- Alerjik  bir reaksiyon  yaşarsanız,  doktorunuz  ilacınızın  uygulama  hızını  yavaşlatabilir  
veya  ilacınızın  uygulanmasını  durdurabilir.  Doktorunuz, aynı zamanda,  alerjik  etkilerin  
tedavisi  için size ek  ilaçlar da  verebilir.  
- Bu ilaç size verilmeden  önce  ateşiniz  varsa veya  nefes  almakta  güçlük çekiyorsanız,  
doktorunuz  ile NAGLAZYME uygulamasının  ertelenmesi  için konuşunuz. 
- Altta yatan bir kalp rahatsızlığınız varsa , NAGLAZYME  ile tedavi edilirken herhangi 
bir noktada lütfen doktorunuzu bilgilendirin. Bu bilgiye göre ilacınızın uygulamasını ayarlayabilirler.  
- Bu ilaç, karaciğer  veya  böbreklerinde  sorunu olan hastalarda test edilmemiştir.  
Karaciğer veya  böbrek yetmezliğiniz  varsa doktorunuzla  konuşunuz. 
- Kas ağrılarınız,  kol veya bacaklarınızda hissizlik  veya  herhangi  bir bağırsak veya 
mesane  probleminiz  varsa,  doktorunuzla  konuşunuz, çünkü bu belirtiler  omuriliğiniz  
üzerindeki  basınçtan  kaynaklanabilir.  
 
Biyoteknolojik ürünlerin takip edilebilirliğinin sağlanması için  uygulanan ürünün ticari ismi ve 
seri numarası  mutlaka hasta dosyasına kaydedilmelidir.  
 
Bu uyarılar, geçmişteki  herhangi  bir dönemde  dahi olsa sizin için geçerliyse lütfen  doktorunuza  
danışınız. 
 
Hamilelik   
İlacı kullanmadan  önce doktorunuza veya  eczacınıza  danışınız.  
 
3  Mutlaka gerekli  olmadıkça  gebelik  sırasında NAGLAZYME kullanılmamalıdır.  
 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme  
İlacı kullanmadan  önce doktorunuza veya  eczacınıza  danışınız.  
Galsülfazın  süte geçip  geçmediği  bilinmemektedir.   Bu nedenle NAGLAZYME  tedavisi  
sırasında emzirme durdurulmalıdır.  
 
Araç ve makine kullanımı   
Araç ve makine kullanımı üzerindeki  etkileri ile ilgili  bir çalışma yapılmamıştır.  
 
NAGLAZYME  içeriğinde bulunan  bazı yardımcı  maddeler hakkında önemli  bilgiler   
Bu ilaç her bir flakonda  0,8 mmol (18,4 mg) sodyum  içerir  ve sodyum klorür 9 mg / ml 
enjeksiyonluk çözelti içinde uygulanır . Bu durum  kontrollü sodyum  diyetinde olan hastalar 
için göz  önünde  bulundurulmalıdır. 
 
Diğer ilaçlar ile  birlikte  kullanımı  
 
Eğer  reçeteli  ya da reçetesiz herhangi  bir ilacı  şu anda kullanıyorsanız  veya  son zamanlarda  
kullandınız  ise lütfen  doktorunuza bunlar hakkında  bilgi veriniz.  
 
3. NAGLAZYME  nasıl kullanılır?   
 
• Uygun  kullanım  ve doz/uygulama  sıklığı için talimatlar:  
İnfüzyonun başlamasından 30 ile 60 dakika önce, antipiretik olan veya olmayan şekilde, 
antihistaminikler ile bir ön tedavi uygulanması önerilir. Size uygulanacak  doz, vücut  ağırlığınıza  göre ayarlanacaktır.  Önerilen  doz, haftada  bir gün, 
toplardamar  içine  verilecek  (intravenöz  infüzyon)  1 mg/kg  şeklindedir. Her bir infüzyon 
yaklaşık  4 saat sürecektir.  İlk bir saatte infüzyon hızınız  yavaş  olacaktır  (toplam çözeltinin  
yaklaşık  %2,5’u),  kalan  hacim  (yaklaşık  %97 ,5) ise takip eden 3 saat süresince verilecektir.  
 
• Uygulama  yolu ve  metodu:   
NAGLAZYME’i  size doktorunuz  veya hemşireniz  uygulayacaktır.  
 
• Değişik  yaş grupları:  
Çocuklarda  kullanımı:   
NAGLAZYME,  çocuklara uygulanabilir. Doktorunuz, hastanın durumunu  dikkate  alarak  ilacın  
nasıl  kullanılacağına karar  verecektir.  
 
Yaşlılarda kullanımı:   
65 yaşın  üzerindeki  hastalarda  NAGLAZYME’in  etkililiği  ve güvenliliği  belirlenmemiştir.  
Doktorunuz, hastanın  durumunu dikkate alarak  ilacın nasıl  kullanılacağına karar verecektir.  
 
• Özel  kullanım  durumları:  
Böbrek/Karaciğer yetmezliği:   
Böbrek ve karaciğer  yetmezliği olan hastalarda NAGLAZYME’in  güvenliliği  ve etkililiği 
değerlendirilmemiştir.  Doktorunuz, hastanın  durumunu dikkate  alarak  ilacın  nasıl 
kullanılacağına karar verecektir.  
 
4  Eğer  NAGLAZYME  etkisinin  çok güçlü veya çok zayıf  olduğuna dair bir izleniminiz  varsa  
doktorunuz  veya  eczacınız  ile konuşunuz. 
 
Kullanmanız gerekenden  daha  fazla NAGLAZYME  kullandıysanız:   
NAGLAZYME  uygulaması  bir doktor  veya  hemşirenin  gözetiminde  yapılacaktır.  Doğru  dozun  
verildiği  kontrol  edilecek  ve eğer  gerekli  olursa uygun şekilde müdahale  edecektir.  
 
NAGLAZYME  kullanmayı  unutursanız   
NAGLAZYME  infüzyonunu zamanında yaptıramadıysanız,  doktorunuzla  görüşünüz. Bu ilaçla 
ilgili başka sorularınız  varsa doktorunuza  sorunuz.  
Unutulan  dozları dengelemek için  çift doz almayınız. 
 
NAGLAZYME  ile tedavi sonlandırıldığında  oluşabilecek  etkiler  
Tedavi  sonlandırıldığında herhangi  bir etki gözlerseniz derhal  doktorunuza  başvurunuz.  
 
4. Olası yan etkiler  nelerdir?   
 
Tüm  ilaçlar  gibi, NAGLAZYME’in  içeriğinde bulunan maddelere karşı  hassasiyeti olan kişilerde  
yan etkiler olabilir.  Ancak bu etkiler ilacı kullanan  her kişide  görülmeyebilir.  
 
Yan etkiler,  çoğunlukla  ilacın uygulandığı  sırada  veya  hemen  sonrasında  görülmüştür 
(infüzyonla  ilişkili reaksiyonlar).  
 
Aşağıdakilerden  biri olursa, NAGLAZYME’ı  kullanmayı  durdurunuz  ve DERHAL  
doktorunuza  bildiriniz veya  size en  yakın hastanenin acil  bölümüne başvurunuz:   
En ciddi  yan etkiler  yüzde  şişme  ve ateş (çok yaygın),  soluk alıp verirken  aradaki  boşlukların 
süresinde  uzama,  nefes  almakta  güçlük,  astım,  kurdeşen (yaygın)  ile dilde  ve boğazda  şişme  
(sıklığı  bilinmiyor)  bu ilaca karşı  ciddi  alerjik  reaksiyond ur. Doktorunuz, alerjik  reaksiyonu 
önlemek  için (örneğin,  antihistaminikler  ve/veya  kortikosteroidler)  veya  ateşinizi düşürmek  
için (ateş  düşürücüler)  ek bazı ilaçları kullanmanızı isteyebilir.  
 
İnfüzyonla  ilişkili reaksiyonların en yaygın görülen belirtileri arasında,  ateş, titreme,  döküntü, 
kurdeşen ve  nefes  darlığı  bulunur.  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
NAGLAZYME'e karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Yan etkiler  görülme sıklıklarına  göre  aşağıdaki  şekilde  sıralanmıştır.  
Çok yaygın:  10 hastanın  en az 1’ inde görülebilir.  
Yaygın:  10 hastanın birinden  az, fakat  100 hastanın birinden fazla  görülebilir.  
Yaygın  olmayan:  100 hastanın birinden az, fakat  1000 hastanın  birinden  fazla görülebilir. 
Seyrek:  1.000 hastanın  birinden az, fakat  10.000 hastanın birinden fazla  görülebilir.  
Çok seyrek:  10.000 hastanın birinden az görülebilir. 
Bilinmiyor:  Eldeki  veriler ile  tahmin  edilemiyor.  
 
Diğer yan etkiler  
Çok yaygın : 
- Boğaz  ağrısı 
5  - Mide -ince bağırsak  iltihabı  (ani ortaya çıkan  karın  ağrısı,  ishal,  kramp, ateş ve kusma 
ile belirgindir) 
- Reflekslerde zayıflama  
- Baş ağrısı  
- Gözde iltihaplanma  
- Gözün saydamlığını  kaybetmesi  
- İşitme  güçlüğü  
- Kan basıncında  yükselme  
- Burun tıkanıklığı  
- Göbekte fıtık  
- Kusma  
- Bulantı  
- Kaşıntı 
- Ağrı (kulak,  karın, eklem  ve göğüs  ağrısı  dahil) 
- Kırıklık  
 
Yaygın:  
- Titreme  
- Kan basıncında düşme  
- Öksürük 
- Hırıltılı  nefes  
- Ciltte  kızarıklık  
 
Bilinmiyor : 
- Şok 
- Karıncalanma  
- Kalp  hızının  yavaşlaması  
- Kalp  hızının artması  
- Ciltte  mavimtrak  renk 
- Ciltte  solukluk 
- Kan oksijen  değerinin düşmesi  
- Hızlı soluma  
 
Yan etkilerin  raporlanması  
Kullanma  Talimatında  yer alan veya almayan  herhangi bir yan etki meydana gelmesi  
durumunda hekiminiz,  eczacınız veya hemşireniz  ile konuşunuz. Ayrıca  karşılaştığınız  yan 
etkiler i www.titck.gov.tr  sitesinde  yer alan “İlaç Yan Etki Bildirimi” ikonuna tıklayarak  ya da 0 
800 314 00 08 numaralı  yan etki bildirim  hattınız  arayarak  Türkiye Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri bildirerek  kullanmakta  olduğunuz  ilacın  
güvenliliği  hakkında daha  fazla bilgi  edinilmesine  katkı  sağlamış  olacaksınız.  
 
5. NAGLAZYME’in  saklanması   
 
NAGLAZYME çocukların  göremeyeceği,  erişemeyeceği  yerlerde ve ambalajında saklayınız . 
 
Son kullanma  tarihiyle uyumlu  olarak  kullanınız .  
Bu   ilacı   flakon    ve   dış   ambalajı    üzerinde    belirtilen    son   kullanma   tarihinden   sonra 
kullanmayınız. Son kullanma tarihi o ayın  son gününü göstermektedir.  
 
Açılmamış  flakon:  
Buzdolabında (2ºC -8ºC) saklayınız.  
Dondurmayınız. 
6   
Seyreltilmiş  çözelti: 
Oda sıcaklığında  (23ºC -27ºC) 4 güne  kadar kimyasal  ve fiziksel  kullanım  stabilitesi  
gösterilmiştir.  
 
Mikrobiyolojik  güvenlilik  bakış  açısından, NAGLAZYME  derhal  kullanılmalıdır.  Eğer derhal  
kullanılmazsa, açıldıktan  sonraki  saklama süreleri  ve koşulları  kullanıcının  sorumluluğundadır. 
Bu süre,  saklama sırasında  2ºC-8ºC’nin arasında  24 saatten  daha uzun olmamalıdır.  Takiben  
yapılan ilaç uygulaması  sırasında  ise saklama  süresi  oda sıcaklığında  (23ºC -27 ºC) 24 saatten  
daha uzun olmamalıdır.  
 
Eğer flakon içinde  gözle görülebilen  parçacıklar  varsa kullanmayınız.  
 
Son kullanma tarihi geçmiş  veya  kullanılmayan ilaçları  çöpe  atmayınız!   Çevre, Ş ehircilik  ve 
İklim Değişikliği Bakanlığınca belirlenen toplama  sistemine veriniz.  
 
Ruhsat  Sahibi:   
 
BioMarin  İlaç ve Ticaret  Ltd. Şti. 
Rüzgarlıbahçe Mah.  Cumhuriyet  Cad.  
Gülsan  Plaza No:22 Kat:6  
34805 Kavacık  - Beykoz  / İstanbul  
 
Üretim  yeri:  
 
Vetter Pharma -Fertigung GmbH & Co. KG,  
Eisenbahnstrasse  2-4 88085 Langenargen, Almanya  
 
Bu kullanma talimatı 26/12/2024 tarihinde  onaylanmıştır.  
7  AŞAĞIDAKİ  BİLGİLER  SADECE  BU İLACI  UYGULAYACAK  SAĞLIK  PERSONELİ  
İÇİNDİR:   
 
Aşağıda tanımlanan  tıbbi ürünler  dışında başka  hiçbir  ilaç, NAGLAZYME  ile aynı infüzyonda  
karıştırılmamalıdır.  
 
Her bir NAGLAZYME  flakonu,  sadece tek kullanım amacıyla  üretilmiştir.  Enjeksiyonluk 
konsantre  çözelti,  aseptik  teknik  kullanılarak,  9 mg/ml sodyum  klorür (%0,9) ile 
seyreltilmelidir.  Seyreltilmiş  NAGLAZYME  çözeltisi,  hastaya,  0,2 µm filtre  içeren  bir 
infüzyon seti kullanılarak  uygulanmalıdır.  
 
Kullanılmamış  olan ürünler ya da atık materyal,  “Tıbbi  Atıkların  Kontrolü Yönetmeliği”  ve 
“Ambalaj  Atıklarının  Kontrolü Yönetmeliği”ne uygun olarak  imha  edilmelidir.  
 
NAGLAZYME infüzyonunun hazırlanması  (aseptik  teknik  kullanınız)  
 
Hastanın  vücut ağırlığına  göre uygulanacak  flakon  sayısı  belirlenmeli  ve uygulamadan yaklaşık  
20 dakika önce buzdolabından çıkarılarak  oda ısısına  ulaşması  sağlanmalıdır.  
 
Seyreltme  işleminden  önce her flakon, partikül içeriği  ve renk değişikliği  bakımından  
incelenmelidir.  Hiçbir  görünür partikül içermeyen,  berrak -hafif opalesan  ve renksiz -açık sarı 
renkli  flakonlar kullanılmalıdır.  
 
İnfüzyon torbasına  eklenecek  toplam  NAGLAZYME  çözeltisi  hacmi  kadar  9 mg/ml  (%0,9) 
sodyum  klorür çözeltisi  250 ml’lik  infüzyon torbasından  çekilmeli  ve atılmalıdır.  Sıvı hacim  
yüklenmesine duyarlı  ve 20 kg’ın altında  olan hastalar  için 100 ml infüzyon torbaları  
düşünülmelidir. Bu durumda, infüzyon hızı (ml/dk)  düşürülmeli  ve böylece toplam infüzyon 
süresinin  4 saatin  altında  kalmaması sağlanmalıdır.  100 ml’lik  torbalar  kullanıldığında, 
NAGLAZYME hacmi infüzyon  torbasına doğrudan eklenebilir.  
 
NAGLAZYME  hacmi  yavaş  bir şekilde  9 mg/ml (%0,9) sodyum  klorür infüzyon çözeltisi  içine  
eklenmelidir. 
 
Çözelti, infüzyondan önce yavaş  bir şekilde  karıştırılmalıdır.  
 
Çözelti  kullanımdan  önce,  görsel  olarak  partikül varlığı  açısından  incelenmelidir.  Sadece  
görünür partikül içermeyen,  berrak  ve renksiz çözeltiler kullanılmalıdır.  
