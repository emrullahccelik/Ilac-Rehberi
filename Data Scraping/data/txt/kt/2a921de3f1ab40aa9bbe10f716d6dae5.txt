Sayfa 1 / 11  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz.  İlaç hakkında size önerilen  dozun dışında 
yüksek veya düşük doz kullanmayınız. KULLANMA TALİMATI  
ELUXAT 84 mg sert  kapsül 
Ağızdan alınır.  
 
Etkin madde: Her bir kapsül, 84,4 mg eliglustat (tartarat olarak) içerir. 
Yardımcı maddeler: Kapsül içeriği: Mikrokristalin selüloz, laktoz monohidrat (sığır sütü 
kaynaklı), hidroksipropil metil selüloz, gliserol dibehenat; Kapsül kılıfı: Candurin silver fine, 
brilliant blue FCF -FD&C blue 1, jelatin (sığır kaynaklı), Baskı Mürekkebi: Şellak, propilen 
glikol, amonyak, potasyum hidroksit, titanyum dioksit (E171), siyah demir oksit (E172). 
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4: Olası yan etkiler nelerdir?  
 
 
 
 Bu Kullanma Talimatında:  
1. ELUXAT nedir ve ne için  kullanılır?  
2. ELUXAT’ı kullanmadan önce dikkat edilmesi  gerekenler  
3. ELUXAT nasıl kullanılır?  
4. Olası yan etkiler  nelerdir?  
5. ELUXAT’ ın  saklanması  
 
 
Başlıkları yer almaktadır. Sayfa 2 / 11  1. ELUXAT nedir ve ne için  kullanılır?  
ELUXAT,  kapsül  kapağında  gri renkte  firma  logosu ve gövdesinde  gri renkte “NVL02”  baskısı 
olan inci beyaz opak gövde ve inci mavi opak kapaklı sert jelatin kapsüldür. Her bir blisteri 14 
kapsül içeren, 56 kapsüllük blister cüzdan ambalajlarda  mevcuttur.  
 
ELUXAT, eliglustat (tartarat olarak) etkin maddesini içerir. Her bir kapsül 84.4 mg eliglustat 
içerir.  
 
ELUXAT, Tip 1 Gaucher hastalığı olan yetişkin hastalarda uzun süreli tedavide kullanılan bir 
ilaçtır.  
 
Tip-1 Gaucher hastalığı, glukosilseramid denilen bir maddenin vücut tarafından etkin şekilde 
yıkılamadığı,  nadir  görülen, kalıtımsal bir hastalıktır.  Bunun sonucunda  glukosilseramid  dalak, 
karaciğer  ve kemiklerde  birikir.  Bu birikim,  bu organların doğru  veya  düzgün çalışmasına  engel 
olur. ELUXAT’nın  etkin  maddesi  olan eliglustat,  glukosilseramid  üretimini azaltarak  birikimini 
önler. Bu da etkilenen organlarınızın daha iyi çalışmasını  sağlar.  
 
Vücudun bu ilacı yıkma hızı kişiden kişiye farklılık gösterir. Bunun sonucunda, bu ilacın 
kandaki m iktarı hastalar arasında farklılık göstermekte olup, hastanın nasıl tepki vereceğini 
etkiler. ELUXAT, bu ilacı vücudunda normal hızda yıkan hastalarda (orta metabolizör ve hızlı metabolizör olarak bilinir) veya yavaş yıkan (yavaş metabolizör olarak bilinir ) hastalarda 
kullanım içindir. ELUXAT’ı kullanmaya başlamadan önce doktorunuz, basit bir laboratuvar testi yaparak ELUXAT’ın size uygun olup olmadığına karar verecektir.  
 
Tip-1 Gaucher hastalığı yaşam boyu süren bir durumdur ve ilaçtan maksimum fayda  sağlamak 
için doktorunuzun reçete ettiği şekilde kullanmaya devam etmeniz  gerekmektedir.  
 
2. ELUXAT’ı kullanmadan önce dikkat edilmesi  gerekenler 
ELUXAT’ı aşağıdaki durumlarda KULLANMAYINIZ. Eğer;  
• Eliglustata  veya bu ilacın içeriğindeki maddelerden herhangi birine karşı alerjiniz (aşırı 
duyarlılığınız)  varsa  
• Yıkım hızınız orta veya hızlı düzeydeyse (orta veya hızlı metabolizörseniz) ve güçlü veya 
orta derecede CYP3A inhibitörü  olarak  bilinen  ilaçlarla  (örneğin, eritromisin  (bazı  Sayfa 3 / 11  enfeksiyonların tedavisinde kullanılan bir antibiyotik) ve itrakonazol  (mantar 
enfeksiyonlarının tedavisinde kullanılan bir ilaç)) birlikte güçlü veya orta dereceli  CYP2D6 
inhibitörleri olarak bilinen ilaçlar (örneğin, kinidin (düzensiz kalp ritminin tedavisinde 
kullanılan bir ilaç) ve terbinafin (mantar hastalıklarının teda visinde kullanılan bir ilaç)) 
kullanıyorsanız. Bu ilaçların birlikte kullanımı vücudunuzun ELUXAT' ı yıkım becerisini engelleyecek olup, bu da etkin maddenin kanınızda daha yüksek seviyelerde bulunmasına 
neden olabilir (tam ilaç listesi için bkz. bölüm "Di ğer ilaçlar ile birlikte  kullanımı")  
• Yıkım hızınız yavaş düzeydeyse (yavaş metabolizörseniz) ve güçlü CYP3A inhibitörü 
olarak bilinen ilaçlar (örneğin itrakonazol (mantar enfeksiyonlarının tedavisinde kullanılan 
bir ilaç)) kullanıyorsanız. Bu tip ilaçların  kullanımı vücudunuzun ELUXAT' ı yıkım 
becerisini engelleyecek olup, bu da etkin maddenin kanınızda daha yüksek seviyelerde bulunmasına neden olabilir (tam ilaç listesi için bkz. bölüm "Diğer ilaçlar ile birlikte kullanımı")  
• Hızlı metabolizör iseniz ve kar aciğer işleviniz şiddetli derecede azalmış  ise. 
• Güçlü veya orta CYP2D6 inhibitörü kullanmakta olan hızlı metabolizör iseniz ve karaciğer 
işleviniz hafif veya orta derecede azalmış  ise. 
 
ELUXAT’ı aşağıdaki durumlarda DİKKATLİ KULLANINIZ  
Aşağıdaki  durumlar  sizin  için geçerliyse,  ELUXAT'  ı kullanmadan önce  doktor  veya  eczacınıza 
danışınız:  
Eğer;  
• “Diğer ilaçlar ile birlikte kullanımı” bölümünde listelenen ilaçlardan biriyle tedavi 
görüyorsanız veya tedaviye başlamak üzereyseniz,  
• Kalp krizi veya kalp yetmezliği  geçirdiyseniz  
• Nabzınız düşükse  
• Uzun QT sendromu adı verilen kalp sorunu dahil, düzensiz veya anormal kalp atışınız 
varsa  
• Başka kalp sorunlarınız  varsa  
• Kinidin, amiodaron veya sotalol  gibi herhangi bir anti -aritmik ilaç (düzensiz kalp atışı 
tedavisi için)  kullanıyorsanız.  
• Hızlı metabolizör iseniz ve karaciğer işleviniz orta derecede azalmışsa.  
• Orta veya yavaş metabolizör iseniz ve karaciğer işleviniz herhangi bir seviyede  azalmışsa.  
• Orta veya yavaş metabolizör iseniz ve böbrek işleviniz azalmışsa.  Sayfa 4 / 11  • Son dönem böbrek hastasıysanız.  
Bu uyarılar  geçmişteki  herhangi  bir dönemde  dahi olsa sizin  için geçerliyse lütfen  doktorunuza 
danışınız. 
 
ELUXAT’ın  yiyecek ve içecek ile kullanılması  
ELUXAT’ı yemeklerle birlikte veya aç karnına alabilirsiniz. ELUXAT’ın kanınızdaki 
seviyesini yükseltebileceğinden greyfurt ve greyfurt suyu tüketiminden kaçınınız. 
 
Hamilelik  
İlacı kullanmadan önce doktorunuza veya eczac ınıza danışınız  
ELUXAT’ ın hamilelerde kullanımına ilişkin yeterli veri mevcut değildir. Gebelik sırasında 
gerekli olmadıkça kullanılmamalıdır. Hamileyseniz, hamile olduğunuzu düşünüyorsanız veya 
hamile kalmayı planlıyorsanız, hamilelik sırasında bu ilacı k ullanıp kullanmayacağınıza karar 
verecek olan doktorunuza danışınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Bu ilacın etkin maddesinin anne sütüne eser miktarda geçtiği hayvanlarda gösterilmiştir. Bu ilaçla tedavi sırasında emzirme önerilmemektedir. Emziriyorsanız doktorunuza bildiriniz. 
 
Araç ve makine kullanımı  
ELUXAT’ ın  araç ve makine kullanımı üzerine etkisi yoktur veya ihmal edilebilir  düzeydedir.  
 
 
ELUXAT’ın içeriğinde bulunan bazı yardımcı maddeler hakkında önemli bilgiler 
ELUXAT laktoz içerir. Eğer daha önceden doktorunuz tarafından bazı şekerlere karşı 
tahammülsüzlüğünüz olduğu söylenmişse, bu ilacı almadan önce doktorunuzla temasa  geçiniz.  
 Diğer ilaçlar ile birlikte kullanımı  
Başka bir ilaç kullanıyorsanız, yakın zamanda kullandıysanız veya kullanma ihtimaliniz varsa lütfen doktorunuz veya eczacınızı bilgilendiri niz. 
 Sayfa 5 / 11  Beraber veya ELUXAT ile birlikte kullanılmaması gereken ilaçlar:  
ELUXAT, belirli tipteki ilaçlar ile birlikte kullanılmamalıdır. Bu ilaçlar vücudunuzun 
ELUXAT’ı yıkım becerisini engelleyecek olup, bu da ELUXAT’ın kanınızda daha yüksek 
seviyelerde bul unmasına neden olabilir. Bu ilaçlar, güçlü veya orta dereceli CYP2D6 
inhibitörleri ve güçlü veya orta dereceli CYP3A inhibitörleri olarak bilinir. Bu kategorid e 
birçok ilaç bulunur ve vücudunuzun ELUXAT’ı nasıl yıktığına bağlı olarak etkileri kişiden 
kişiye farklılık gösterebilir. ELUXAT’ı kullanmaya başlamadan önce bu ilaçlarla ilgili olarak 
lütfen doktorunuza danışınız. Doktorunuz, vücudunuzun eliglustatı yıkım hızına bağlı olarak 
hangi ilaçları kullanabileceğinizi belirleyecektir.  
 
Kandaki ELUXAT seviyes ini yükseltebilen ilaçlar: 
• paroksetin, fluoksetin, fluvoksamin, duloksetin, bupropion, moklobemid - antidepresanlar  
(depresyon tedavisinde kullanılır)  
• dronedaron, kinidin, verapamil – anti -aritmik ilaçlar (düzensiz kalp atışlarının tedavisinde 
kullanılır)  
• siprofloksasin, klaritromisin,  eritromisin,  telitromisin  - antibiyotikler  (enfeksiyon 
tedavisinde kullanılır)  
• terbinafin, itrakonazol, flukonazol, posakonazol, vorikonazol - antifungaller (mantar 
enfeksiyonlarının tedavisinde  kullanılır)  
• mirabegron – aşırı aktif mesane (idrar kesesi) tedavisinde  kullanılır  
• sinakalset  - kalsimimetik  (bazı  diyaliz  hastalarında  ve belli kanser  hastalıklarında  kullanılır)  
• atazanavir, darunavir, fosamprenavir, indinavir, lopinavir, ritonavir, sakuinavir, tipranavir  - 
antiretroviraller (HIV (İnsan Bağışıklık Yetmezlik Virüsü) - AİDS tedavisinde kullanılır)  
• kobisistat – antiretrovirallerinin (HIV (İnsan Bağışıklık Yetmezlik Virüsü) - AİDS 
tedavisinde kullanılır) etkilerinin arttırılmasında  kullanılır  
• aprepitant - antiemetik (kusmayı azaltmada kullanılır)  
• diltiazem - antihipertansif  (kan basıncını  düşürmek, kan akışını  artırmak  ve nabzı  düşürmek 
için kullanılır)  
• konivaptan - diüretik (kandaki düşük sodyum seviyelerini arttırmak için kullanılır)  
• boseprevir, telaprevir - antiviral (Hepatit C tedavisinde kullanılır)  
• imatinib – anti -kanser (kanser tedavisinde kullanılır)  
• amlodipin, ranolazin - angina pectoris  (kalbe yetersiz kan ve oksijen gelmesi sonucu oluşan 
göğüs ağrısı) tedavisinde kullanılır  
• silostazol - ayaklarınıza yeterince kan gitmemesi nedeniyle yürüme sırasında ayaklarda Sayfa 6 / 11  oluşan kramp benzeri ağrıların tedavisinde  kullanılır  
• izoniazid – tüberküloz ( verem) tedavisinde kullanılır  
• simetidin, ranitidin - antasidler (hazımsızlık tedavisinde  kullanılır)  
• altın mühür – (Hydrastis canadensis  olarak da bilinir) sindirime yardımcı olmak için 
kullanılan reçetesiz bir bitki preparatıdır  
 
Kandaki ELUXAT seviyesini düşürebilen ilaçlar:  
• rifampisin, rifabutin - antibiyotikler (enfeksiyon tedavisinde  kullanılır)  
• karbamazepin, fenobarbital, fenitoin - anti-epileptikler (epilepsi (sara) ve nöbetlerin 
tedavisinde kullanılır)  
• Sarı kantaron  - (Hypericum perforatum  olarak da bilinir) depresyon tedavisinde kullanılan 
reçetesiz bir bitkisel preparattır  
 
 ELUXAT aşağıdaki ilaçların kandaki seviyesini arttırabilir: 
• dabigatran - antikoagülan (kan sulandırıcı olarak  kullanılır)  
• fenitoin - anti -epileptik (epilepsi ve nöbetlerin tedavisinde  kullanılır)  
• nortriptilin, amitriptilin, imipramin, desipramin - antidepresanlar (depresyon tedavisinde 
kullanılır)  
• fenotiazinler – antipsikotikler (şizofreni ve psikoz tedavisinde  kullanılır)  
• digoksin – kalp yetmezliği ve atrial fibrilasyon (sürekli anormal kalp ritmi) tedavisinde 
kullanılır  
• kolşisin – gut tedavisinde kullanılır  
• metoprolol - kan basıncını düşürmede ve/veya nabzı düşürmede  kullanılır  
• dekstrometorfan – öksürük ilacı  
• atomoksetin – dikkat eksikliği hiperaktivite bozukluğu (ADHD) tedavisinde kullanılır  
• pravastatin – kolesterolü düşürme ve kalp hastalığının önlenmesinde  kullanılır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ELUXAT nasıl  kullanılır?  
Bu ilacı her zaman doktor veya eczacınızın tam olarak size söylediği şekilde kullanınız. Emin değilseniz doktor veya eczacınıza danışınız.  
 Sayfa 7 / 11  Uygun kullanım ve doz / uygulama sıklığına ilişkin talimatlar:  
 
 Eğer orta metabolizör veya hızlı metabolizör iseniz:  
Günde iki kez 84 mg kapsülü suyla birlikte bütün olarak yutunuz. Kapsülle r yemekle veya aç 
karnına alınabilir. Sabah bir kapsül, akşam bir kapsül kullanınız. 
 
 Yavaş metabolizör iseniz:  
Günde bir kez 84 mg kapsülü suyla birlikte bütün olarak yutunuz. Kapsüller yemekle veya aç 
karnına alınabilir. Bir kapsülü her gün aynı saatte alınız.  
 
Uygulama yolu ve metodu:  
Kapsülleri  yutmadan önce  açmayınız,  kırmayınız,  çözmeyiniz veya çiğnemeyiniz.  Kapsülü tam 
olarak yutamıyorsanız, doktorunuza  danışınız.  
ELUXAT’ı  doktorunuz söylediği sürece her gün almaya devam ediniz.  
 
 
Blister / cüzdanın kutudan çıkarılması:  
Kutunun bir ucuna  baş ve işaret  parmağınızla  bastırırken  diğer  taraftan  blister  / cüzdanı  nazikçe 
çekerek paketi  açınız.  
 
Değişik yaş grupları:  
Çocuklar ve ergenlerde kullanımı:  
ELUXAT, çocuklarda ve 18 yaşın altındaki ergenlerde test edilmemiştir. Bu ilaç çocuklarda 
veya ergenlerde kullanılmamalıdır.  
 
Yaşlılarda kullanımı:  
ELUXAT’ın  yaşlı hastalarda kullanımına ilişkin sınırlı veri bulunmaktadır. Yaşlı hastalarda 
kullanım için doktorunuza veya eczacınıza danışınız. 
 
Özel kullanım durumları:  
Böbrek yetmezliği:  
Hafif, orta veya şiddetli böbrek yetmezliğiniz varsa ve hızlı metabolizör iseniz doz  
ayarlamasına gerek yoktur; önerilen doz günde iki kez 84 mg kapsüldür.  
 Hafif, orta veya şiddetli böbrek yetmezliğiniz varsa ve orta metabolizör iseniz, ELUXAT Sayfa 8 / 11  kullanmanız  önerilmemektedir.  
 
Eğer sizde son dönem böbrek hastalığı varsa ve orta metabolizör veya hızlı metabolizör iseniz 
ELUXAT kullanmanız önerilmemektedir.  
 
Karaciğer yetmezliği:  
Şiddetli karaciğer  yetmezliğiniz  varsa ve hızlı metabolizör  iseniz  ELUXAT  kullanma malısınız.  
 Orta derecede  karaciğer  yetmezliğiniz  varsa  ve hızlı metabolizör  iseniz ELUXAT  kullanmanız 
önerilmemektedir.  
 
Hafif karaciğer yetmezliğiniz varsa ve hızlı metabolizör  iseniz doz ayarlamasına gerek yoktur; 
önerilen doz günde iki kez 84 mg kapsüldür.  
 
Hafif, orta veya şiddetli karaciğer yetmezliğiniz varsa ve orta metabolizör veya yavaş metabolizör iseniz ELUXAT kullanmanız önerilmemektedir.  
 
Hafif veya orta derecede kar aciğer yetmezliğiniz varsa ve hızlı metabolizör iseniz ve güçlü 
veya orta dereceli CYP2D6 inhibitörü olarak bilinen ilaçlar (örneğin, kinidin (düzensiz kalp 
ritminin tedavisinde kullanılan bir ilaç) ve terbinafin (mantar hastalıklarının tedavisinde 
kullanı lan bir ilaç)) alıyorsanız, ELUXAT kullanmamalısınız.  
 
Hafif derecede karaciğer yetmezliğiniz varsa ve hızlı metabolizör iseniz ve zayıf CYP2D6 
inhibitörü olarak bilinen ilaçlar (örneğin simetidin, ranitidin  (bazı mide rahatsızlıklarında 
kullanılan  ilaçlar))  veya  güçlü, orta veya zayıf  CYP3A inhibitörü olarak  bilinen  ilaçlar  (örneğin 
eritromisin (bazı enfeksiyonların tedavisinde kullanılan bir antibiyotik), itrakonazol (mantar 
enfeksiyonlarının tedavisinde kullanılan bir ilaç)) alıyorsanız, sizin için önerilen doz günde  bir 
kez 84 mg kapsüldür.  
 
Eğer ELUXAT’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla ELUXAT kullandıysanız  
Size söylenenden daha fazla kapsül aldıysanız derhal doktorunuza danışınız. Denge kaybı, nabız düşüklüğü, kusma, bulantı ve bayılma hissi ile birlikte baş dönmesi yaşayabilirsiniz.  Sayfa 9 / 11  ELUXAT’dan kullanmanız gerekenden fazlasını kullanmışsanız doktor veya eczacınız ile 
konuşunuz. 
 
ELUXAT’ı kullanmayı unutursanız  
Bir sonraki dozu normal zamanında alınız. 
Unutulan dozları dengelemek için çift doz almayınız. 
 
 
ELUXAT ile tedavi sonlandırıldığında oluşabilecek  etkiler  
Doktorunuza danışmadan ELUXAT kullanmayı  bırakmayınız.  
Bu ilacın kullanımıyla ilgili başka sorularınız varsa, doktor veya eczacınıza danışınız. 
 
4. Olası yan etkiler  nelerdir?  
Tüm ilaçlar gibi, ELUXAT’ ın içeriğinde bulunan maddelere duyarlı olan kişilerde yan etkiler 
olabilir.  
 Yan etkilerin çoğu hafiftir ve genelde zamanla yok olur. 
 Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebil ir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki ver ilerden hareketle tahmin edilemiyor.  
 
Yaygın (10 hastanın en fazla 1’inde görülebilir):  
• Baş ağrısı  
• Baş dönmesi  
• Tat almada değişiklik (disguzi)  
• Çarpıntı  (palpitasyonlar)  
• Boğaz tahrişi  
• Mide yanması  (dispepsi)  
• Hasta hissetme  (bulantı)  Sayfa 10 / 11  • İshal  (diyare)  
• Kabızlık  (konstipasyon) 
• Karın  ağrısı  
• Asidin geri kaçması (reflü hastalığı)  
• Şişkinlik (karında  gerginlik) 
• Mide iltihabı (gastrit)  
• Yutma güçlüğü (disfaji)  
• Kusma  
• Kuru ağız  
• Gaz (gazı olma)  
• Kuru cilt  
• Kurdeşen (ürtiker)  
• Eklem  ağrısı  (artralji) 
• Kollarda, bacaklarda veya sırtta ağrı  
• Yorgunluk (halsizlik)  
 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
 Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. ELUXAT’ın  saklanması  
ELUXAT’ ı çocukların göremeyeceği, erişemeyeceği yerlerde ve ambalajında saklayınız. 
30°C altındaki oda sıcaklığında saklayınız. 
 
Son kullanma tarihiyle uyumlu olarak kullanınız  
Ambalajındaki son kullanma tarihinden sonra ELUXAT’ ı kullanmayınız. Son kullanma tarihi Sayfa 11 / 11  belirtilen ayın son gününü ifade eder.  
Son kullanma tarihi geçmiş veya kullanılmayan ilaçları çöpe atmayınız! Çevre ve Şehi rcilik 
Bakanlığınca belirlenen toplama sistemine veriniz. 
 
Ruhsat Sahibi:  
TOBIO® İlaç San ve Tic. A.Ş  
Ümraniye / İstanbul  
 
 
Üretim Yeri:  
Pharma Plant İlaç San. v e Tic. A.Ş. 
Kadıköy/ İstanbul  
 
Bu kullanma talimatı … .. tarihinde onaylanmıştır.  