 1/10 KULLANMA TALİMATI  
 
MABTHERA  1400 mg/11,7 ml S.C. E njeksiyon İçin Çözelti  
Steril   
Deri altına uygulanır.  
• Etkin madde : Her bir flakon 11, 7 mL’lik çözelti içinde 1400 mg rituximab  içerir.  1 mL  
konsantre çözelti  119,7 mg rituximab  içerir. Rituximab , Çin hamster yumurtalık hücrelerinden 
elde edilmiş tir. 
• Yardımcı madde (ler): Rekombinant insan hiyalüronidaz  (rHuPH20), L -histidin, L -histidin 
hidroklorür monohidrat, alfa ,alfa-trehaloz dihidrat, L -metiyonin, Polisorbat 80, Enjeksiyonluk su  
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana  gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak siz in için  reçete edilmiştir , başkalarına vermeyiniz.  
• Bu ilacın kullanımı sırasında, doktora veya hastane ye gittiğinizde doktorunuza bu ilacı 
kullandığınızı  söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında     
yüksek veya düşük  doz kullanmayınız. 
 
 Bu Kullanma Talimatında : 
 
1. MABTHERA n edir ve ne için kullanılır ? 
2. MABTHERA’yı kullanmadan önce dikkat edilmesi gerekenler  
3. MABTHERA nasıl kullanılır?  
4. Olası yan etkiler nelerdir?  
5. MABTHERA'nın saklanması  
 Başlıkları yer almaktadır.  
 1. MABTHERA  nedir ve ne için kullanılır?  
 MABTHERA’n ın etkin maddesi bir tür protein olan rituximab ’dır. Bu protein "monoklonal antikor" 
olarak tanımlanır. Rituximab  bir çeşit beyaz kan hücresi olan B lenfositinin yüzeyine bağlanır. 
Rituximab  bu hücrenin yüzeyine bağlandığında, hücrenin ölmesine neden olur. 1 mL konsantre 
çözelti 119,7 mg rituximab  içerir . Rituximab , Çin hamster yumurtalı k hücrelerinden elde 
edilmiştir.  
 MABTHERA 1400 mg/11, 7 ml S.C. enjeksiyon için çözelti içeren flakon, deri altına uygulanan, 
çözelti şeklinde bir ilaçtır. Çözelti berrak ila op elesan  renksiz ila sarımsı bir sıvı olup, enjeksiyon 
için çözelti içeren steril flakon şeklinde bulunur. 11,7 ml’lik flakonlar, 1  adet flakon içeren 
ambalajlarda piyasaya sunulmaktadır.   
 2/10 MABTHERA 1400 mg/11, 7 ml S.C. enjeksiyon için çözelti içeren flakon , hastalığınızın 
iyileştirilmesi için tek başına veya “kemoterapi” adı verilen ilaçlarla birlikte kullanılabilir.  
 
Tedavinize mutlaka MABTHERA’nın damar yolu ile uygulanan formu ile başlanacaktır.  
 Sonrasında ise MABTHERA ’nın deri altına uygulanan formu ile tedavinize devam edilecektir. 
Doktorunuz MABTHERA’nın ne şekilde uygulanacağına karar verecektir.  
 Doktorunuz, Hodgkin dışı lenfomanın tedavisi için MABTHERA  reçete edebilir.  
 Hodgkin- dışı lenfoma lenf (akkan) sisteminin bir hastalığıdır ve B lenfositleri,  sizde bulunan  bazı 
yakınmaların  nedeni olabilir. MABTHERA  aynı zamanda başla ngıç (indüksiyon) tedavi sine yanıt 
veren hastalarda tedaviye devam etmek amacıyla  (idame)  2 yıl süreyle kullanılabilir.  
 2. MABTHERA’yı kullanmadan önce dikkat edilmesi gerekenler  
 MABTHERA ’yı aşağıdaki durumlarda KULLANMAYINIZ 
 Eğer,  
• Rituximab a, diğer benzer proteinlere , hiyalüronidaz  (enjekte edilen etkin maddenin emilimini 
arttırmaya yardım eden bir enzim)  veya ilacın içerdiği yardımcı maddelerden herhangi birine 
alerjik (aşırı duyarlı) iseniz ,  
• Aktif, ciddi bir enfeksiyon geçiriyorsanız ,  
• Bağışıklık sisteminiz çok zayıflamışsa , 
• Şiddetli kalp yetmezliğiniz veya kontrol edilemeyen ciddi kalp hastalığınız varsa ve romatoid artritiniz, polianjit ile birlikte granülomatozunuz, mikroskobik poliangiitisiniz veya pemfigus vulgaris'iniz varsa  
Yukarıdakilerden birisi sizin için geçerliyse MABTHERA’yı kullanmayınız. Bu durumlardan emin 
değilseniz, doktorunuza danışınız.  
  3/10 MABTHERA ’yı aşağıdaki durumlarda DİKKATLİ KULLANINIZ  
 
                       
                Biyo teknolojik tıbbi ürünlerin izlenebilirliğini arttırmak için uygulanan ürünün ticari adı ve seri 
numarası hastanın dosyasına açık şekilde kaydedilmelidir . 
 Eğer,  
• Yüksek kan basıncı için ilaç alıyorsanız , MABTHERA infüzyonundan 12 saat önce ilacınızı 
almayı kesmeniz sizden istenebilir. Bazı kişilerde infüzyon sırasında kan basıncında düşme yaşanmıştır.  
• Herhangi bir kalp rahatsızlığı geçirdiyseniz (örneğin kalp spazmı, çarpıntı veya kalp yet mezliği) 
veya geçmişte nefes alma sorunları çektiyseniz doktorunuza söyleyiniz .  • Uygulama ile ilgili reaksiyonlar: Birçok hastada, MABTHERA subkütan formülasyonun 
uygulandığı enjeksiyon bölgesinde veya çevresinde bazı yan etkiler oluşur. Bu lokal yan etkiler ağrı, şişme, morarma, kanama, deri kızarıklığı, kaşıntı ve döküntü şeklindedir.  
 
• Progresif Multifokal Lökoensefalopati (PML): PML, bir virüs sebebiyle meydana gelen,seyrek 
görülen ciddi bir beyin enfeksiyonudur. PML, bağışıklık sistemi zayıflamış olan insanlarda 
görülebilir. Yalnızca MABTHERA ile veya bağışıklık sisteminizi baskılayan diğer ilaçlarla tedavi ediliyorsanız sizde PML görülme riski artar.  PML, ölüm veya ciddi sakatlıkla sonuçlanabilir. PML için bilinen bir tedavi, önleme yolu veya ilaç yokt ur. Eğer aşağıdaki yakınmaları yaşıyorsanız veya 
bir yakınınız sizde bu yakınmaları fark ettiyse hemen doktorunuza söyleyiniz:  
• Düşünme zorluğu veya kafa karışıklığı  
• Denge kaybı  
• Yürüme veya konuşma tarzınızda değişiklik  
• Vücudunuzun bir tarafında güçsüzlük veya zayıflık  
• Bulanık görme veya görme kaybı  
 
• Tümör Lizis Sendromu (TLS): TLS, bazı kanser hücrelerinin hızlı bir şekilde yayılması sonucu 
meydana gelir. TLS aşağıdaki sorunları yaşamanıza sebep olabilir:  
• Böbrek yetmezliği ve diyaliz tedavisi  
• Kalp ritminde bozukluklar 
Doktorunuz, yapılacak kan testleri ile sizde TLS meydana gelip gelmediğini kontrol edebilir, 
TLS’nin meydana gelmesini önlemek için ilaç verebilir. 
 
• Ciddi cilt reaksiyonları: MABTHERA tedavisi sırasında herhangi bir zamanda aşağıdaki 
yakınmaları yaşarsanız hemen doktorunuza söyleyiniz veya tıbbi yardım alınız:  
• Cildinizde, dudaklarınızda veya ağzınızda ağrılı yaralar veya ülserler  
• Kabarcıklar  
• Ciltte soyulmalar 
• Döküntü  
• Çıbanlar  
 
• Hepatit B Virüs (HBV) Reaktivasyonu: MABTHERA ile tedavi edilen hastalarda fulminan 
hepatit, hepatik yetmezlik ve ölümle sonuçlanabilen hepatit B’nin yeniden alevlenmesi 
gerçekleşebilir. MABTHERA tedavisine başlamadan önce bütün hastalar HBV enfeksiyonu 
açısından taranmalı ve tedavi süresince ve sonrasında hastalar izlenmelidir. HBV’nizin alevlenmesi durumunda doktorunuz MABTHERA ve birlikte kullanılan kemoterapi ilaçlarını kesebilir.     4/10 • Kemoterapi veya bağışıklık sistemini etkileyebilecek ilaçlar kullanıyorsanız veya daha önce 
kullandınız ise, doktorunuza söyleyiniz. 
 
Yukarıdakilerden herhangi biri sizin için geçerliyse (veya emin değilseniz), MABTHERA almadan önce doktorunuzla, eczacınızla veya hemşirenizle konuşun. MABTHERA ile tedaviniz sırasında 
doktorunuzun sizinle özel olarak ilgilenmesi gerekebilir.  
 Ayrıca, başka bir ülkeye  seyahat etmek için gerekli aşılar da dahil olmak üzere, yakın gelecekte 
herhangi bir aşıya ihtiyacınız olabileceğini düşünüyorsanız, doktorunuz la konuşun. Bazı aşılar 
MABTHERA ile aynı zamanda veya M ABTHERA ' yı aldıktan sonraki aylarda yapılmamalıdır. 
MABTHERA'  yı almadan önce doktorunuz aşı yaptırmanız gerekip gerekmediğini kontrol edecektir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza  
danışınız. Doktorunuz MABTHERA tedavisi sırasında sizinle yakından ilgilenecektir .  
 Çocuklar ve ergenler  
 Halihazırda MABTHERA’nın subkütan formülasyonunun çocuklarda ve ergenlerde kullanımı ile 
ilgili yeterli bilgi bulunmamaktadır. E ğer 18 yaşın altındaysanız, siz veya aileniz MABTHERA’nın 
sizin için uygun olup olmadığını doktorunuza danışmalı sınız.  
 Bu uyarılar , geçmişteki herhangi bir dönemde dahi olsa sizin için geçerliyse lütfen doktorunuza 
danışınız . 
 
MABTHERA ’nın yiyecek ve içecek ile kullanılması  
Uygulama yöntemi açısından yiyecek ve içeceklerle etkileşimi yoktur.  
 Hamilelik   
 İlacı kullanmadan önce doktorunuza veya eczacınıza danışınız.  
 
• Gerekli olmadığı sürece MABTHERA hamilelikte kullanılmamalıdır.   
• Eğer hamileyseniz, hamile olduğunuzu düşünüyorsanız veya hamile kalmaya niyetliyseniz bunu 
doktorunuza bildiriniz. Bunun nedeni MABTHERA’nın plasentayı geçip bebeğinizi 
etkileyebilmesidir.  
• Eğer hamile kalabilme durumunuz varsa, MABTHERA  tedavisi sırasında ve son MABTHERA  
tedavinizden 12 ay sonrasına kadar etkili bir doğum kontrol yöntemi kullanmalısınız.  
 
Tedaviniz sırasında hamile olduğunuzu fark  ederseniz hemen doktorunuza veya eczacınıza danışınız.  
 Emzirme  
 İlacı kullanmadan önce doktorunuza veya eczacınıza danışınız.  
 
• MABTHERA çok az miktarda anne sütüne geçer. Anne sütüyle beslenen bebekler üzerindeki 
uzun vadeli etkiler bilinmediğinden, önlem amacıyla MABTHERA tedavisi sırasında ve 
tedaviden sonraki 6  ay boyunca emzirme önerilmemektedir.  
 
 
  5/10 Araç ve makine kullanımı  
 
MABTHERA’ nın araç ve makine kullanımı üzerine etkisi olup olmadığı bilinmemektedir.  
 MABTHERA’nın içeriğinde bulunan bazı yardımcı maddeler hakkında önemli bilgiler  
 Uyarı gerektiren yardımcı madde bulunmamaktadır. 
 Diğer ilaçlar ile birlikte kullanımı  
Eğer bir başka ilaç kullanıyorsanız ya da kullanma ihtimaliniz varsa, bu bilgiyi mutlaka doktorunuz, eczacınız ya da hemşirenizle paylaşınız. Buna reçetesiz ilaçlar ve bitkisel ilaçlar da dahildir. Çünkü MABTHERA diğer bazı ilaçların çalışma şeklini etkile yebilir. Aynı zamanda diğer bazı ilaçlar da 
MABTHERA'nın çalışma şeklini etkileyebilir.  
 Özellikle:  
• Yüksek kan basıncı için ilaç almaktaysanız doktorunuza bilgi veriniz. Bu diğer ilaçları 
MABTHERA kullanmadan 12 saat önce almamanız istenebilir. Çünkü bazı kişilerde MABTHERA alırken kan basıncı düşebilir. • Kemoterapi veya immunosupresif ilaçlar gibi immün sisteminizi etkileyen ilaçlar almışsanız 
doktorunuza bilgi veriniz.  Yukardakilerden herhangi biri sizin için geçerliyse (veya emin değilseniz), MABTHERA kullanmadan önce doktorunuz, eczacınız veya hemşireniz ile konuşunuz.  
  
Eğer reçeteli ya da reçetesiz herhangi bir ilacı şu anda kullanıyorsanız  veya son zamanlarda 
kullandı nız ise  lütfen doktorunuza veya eczacınıza bunlar hakkında bilgi veriniz.  
 3. MABTHERA  nasıl kullanılır ? 
 Uygun kullanım ve doz/uygulama sıklığı için talimatlar : 
MABTHERA size bu tedavinin uygulanması konusunda deneyimli bir doktor ya da hemşire tarafından uygulanacaktır. Olası bir yan etkinin görülme ihtimaline karşı, siz bu ilacı alırken, onlar 
sizi yakından takip edeceklerdir.  
 Tedavinizin ilk kürü daima MABTHERA ’nın intravenöz  (damar içine)  formülasyonuyla bir 
intravenöz infüzyon olarak uygulanacaktır.  
 MABTHERA subkütan formülasyon enjeksiyonlarını ikinci veya sonraki kürlerde yaklaşık 5 dakika 
içerisinde uygulanacak şekilde alacaksınız.  Cam flakonların üzerinde ilacın ne olduğunu belirten , 
soyularak çıkartılan bir etiket bulunmaktadır. Doktorunuz veya hemşireniz enjeksiyondan önce bu 
etiketi enjektöre yapıştıracaktır.  
 MABTHERA enjeksiyonlarına ne zaman başlanacağına doktorunuz karar verecektir.  
 Uygulama miktarı ve sıklığı 
• MABTHERA size kemoterapiniz ile aynı gün uygulanacaktır. Bu genellikle her 3 haftada 
bir, toplamda 8 kere uygulanmaktadır. 
• Eğer tedaviye iyi yanıt verirseniz, MABTHERA size 2 yıl boyunca 2- 3 ayda bir idame 
tedavisi olarak verilebilir .  6/10 Doktorunuz, tedaviye yanıtınıza göre bu tedavi sıklığını değiştirebilir. 
 Uygulama yolu ve metodu :  
 MABTHERA’nın subkütan formülasyonu, karın bölgesinde deri altına enjeksiyon yoluyla uygulanır. Her enjeksiyon farklı bir bölgeye uygulanmalı ve derinin kızarık, bereli, hassas, sert olduğu bölgelere 
veya benlerin ya da skarların olduğu bölgelere asla uygulanmamalıdır. MABTHERA kullanırken, infüzyon sırasında oluşabilecek olası yan etkiler nedeniyle bir sağlık 
mesleği mensubu tarafından izleneceksiniz.  
 Her MABTHERA uygulaması öncesinde verilecek olan ilaçlar  
MABTHERA uygulanmadan önce, olası yan etkileri önlemek ya da azaltmak amacıyla size doktorunuz tarafından başka ilaçlar verilecektir.  
 Doktorunuz hastalığınız ın durumuna bağlı olarak ne kadar MABTHERA  kullanılacağına karar 
verecektir.  
 Değişik yaş grupları:  
Çocuklarda kullanımı:  
Çocuk hastalarda veya 18 yaş altı ergenlerde MABTHERA subkütan formülasyonu ile yapılan 
çalışmalar yetersizdir , bu nedenle kullanılması önerilmez . 
 Yaşlılarda kullanımı: Yaşlı hastalarda (65 yaş ve üzeri) MABTHERA kullanımı ile ilgili özel bir uyarı bulunmamaktadır.  
 
Özel kullanım durumları   
Böbrek yetmezliği : 
Böbrek yetmezliği olan hastalarda özel bir kullanım söz konusu değildir.  
 Karaciğer yetmezliği:  
Karaciğer  yetmezliği olan hastalarda özel bir kullanım söz konusu değildir. 
 Eğer MABTHERA ’nın etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 Kullanmanız gerekenden daha fazla MABTHERA  kullandıysanız:  
 MABTHERA ’dan kullanmanız gerekenden daha fazlasını kullanmışsanız bir doktor veya eczacı ile 
konuşunuz.  
 MABTHERA ’yı kullanmayı unutursanız : 
 
Doktorunuz atlanan dozun ne zaman uygulanacağına karar verecektir.  
Takip eden dozun yeni uygulama zamanı için doktorunuzun talimatlarına uymanız önemlidir.  
 Unutulan dozları dengelemek için çift doz almayınız.  MABTHERA  ile tedavi sonlandırıldığında oluşabilecek etkiler: 
 Tedavi sonlandığında oluşabilecek etkiler bilinmemektedir.   7/10 4. Olası yan etkiler  nelerdir?  
 
Tüm ilaçlar gibi, MABTHERA’nın içeriğinde bulunan maddelere duyarlı olan kişilerde yan etkiler 
olabilir.  
 
Yan etkilerin çoğu hafif ve orta şiddettedir ancak bazıları şiddetli olabilir ve tedavi gerektirebilir. Seyrek olarak  bu yan etkilerin  bazıları ölümcül olabilir.  
 Aşağıdakilerden biri olursa, MABTHERA’yı kullanmayı durdurun uz ve DERHAL 
doktorunuza bildiriniz  veya size en yakın hastanenin acil bölümüne başvurunuz:  
 Aşırı duyarlılık reaksiyonları  
 MABTHERA tedavisinden sonra nefes alıp verme veya yutma güçlüğü, dilde, boğazda , yüzde, 
dudaklarda  şişme  (anjiyoödem), kırmızı renkli döküntü veya şiş yumruların eşlik ettiği şiddetli 
deri kaşıntısı gibi aşırı duyarlılık reaksiyonları gözlenebilir.  
 Uygulama ile ilgili reaksiyonlar  
 Birçok hastada, MABTHERA  subkütan formülasyonun uygulandığı enjeksiyon bölgesinde veya 
çevresinde bazı yan etkiler oluşur. Bu lokal yan etkiler ağrı, şişme, morarma, kanama, deri kızarıklığı, kaşıntı ve döküntü şeklindedir.  
Eğer ciddi bir infüzyon reaksiyonu yaşıyorsanız doktorunuz MABTHERA tedavisini kesebilir.  
 Enfeksiyonlar  
 Aşağıdakiler dahil olmak üzere herhangi bir enfeksiyon belirtisi gösterirseniz derhal doktorunuza bildiriniz:  
• Ateş, öksürük, boğaz ağrısı idrar yaparken yanma veya zayıf hissetme veya genel olarak iyi hissetmeme  
• Hafıza kaybı, düşünmede zorluk, yürüme güçlüğü veya görme kaybı. Bunlar; çok nadir, ciddi, 
ölümcül olabilen bir beyin enfeksiyonu ( Progresif Multifokal Lökoensefalopati (PML)) 
nedeniyle meydana gelebilir. 
• Ateş, baş ağrısı, boyun tutulması, koordinasyon eksikliği ( ataksi), kişilik değişikliği, 
halüsinasyonlar (sanrılar), bilinç değişikliği, nöbetler veya koma. Bunlar, ölümcül olabilen 
ciddi bir beyin enfeksiyonu ( enteroviral  meningoensefalit) nedeniyle meydana gelebilir.  
 MABTHERA tedavisi  sırasında enfeksiyona daha kolay yakalanabilirsiniz. Bunlar sıklıkla soğuk 
algınlığı şeklindedir,  ancak  akciğer iltihabı (pnömoni) veya idrar yolları ile ilgili enfeksiyon lar 
vakaları da görülmüştür.  
 Deri reaksiyonları  
 Çok seyrek olarak, hayatı tehdit edici olabilen ciddi kabartılı cilt durumları ortaya çıkabilir. Derinizde veya ağız içi, genital bölgeler veya göz kapaklarında gibi mukoz membranlarda oluşan 
genellikle kabarma ile ilişkili kızarıklık meydana gelebilir, ateş görülebilir. Eğer bu belirtilerden 
herhangi birini yaşarsanız bu durumu derhal doktorunuza bildiriniz.  
 Bunların hepsi ciddi yan etkilerdir. Acil tıbbi müdahale gerekebilir. 
  8/10 Yan etkiler aşağıdaki kategorilerde gösterildiği şekilde tanımlanmıştır: 
Çok yaygın       : 10 hastanın en az birinde görülebilir. 
Yaygın                   : 10 hastanın birinden az, fakat 100 hastanın birinden fazla görülebilir. 
Yaygın olmayan   : 100 hastanın birinden az, fakat 1000 hastanın birinden fazla görülebilir. 
Seyrek                   : 1000 hastanın birinden az, fakat 10.000 hastanın birinden fazla görülebilir.  
Çok seyrek       : 10.000 hastanın birinden az görülebilir. 
Bilinmiyor       : Eldeki verilerle tahmin edilemiyor.  
 Diğer yan etkiler  
 Çok yaygın:  
• bakteriyel ve ya viral enfeksiyonlar , bronşların iltihaplanması (bronşit)  
• beyaz kan hücrelerinin azalması (ateşle birlikte veya ateşsiz seyreden), kan pulcuklarının 
azalması  
• mide bulantısı  
• kafa derisinde saçsız bölgelerin oluşması, titreme, baş ağrısı  
• düşük bağışıklık - kanda bulunan ve enfeksiyonlara karşı korumaya yardımcı olan bazı özel 
proteinlerin  (immu noglobulinler) miktarında azalma sebebiyle oluşur.  
 
Yaygın:  
• kanın iltihaplanması (sepsis)  , zatürre,  zona, soğuk algınlığı, bronşiyal tüp iltihaplanmaları, 
mantar  iltihaplanmaları,  kaynağı bilinmeyen iltihaplanmalar, sinüs iltihaplanması, hepatit B  
• kırmızı kan hücrelerinin  sayısının az olması (anemi – kansızlık) , tüm kan hücrelerinin  
sayısında azalma olması  
• alerjik reaksiyonlar (aşırı duyarlılık)  
• kan şekeri yüksekliği, kilo kaybı, yüz ve vücutta şişme, kanda ki LDH adı verilen enzim 
seviyelerinin artması ve düşük kan kalsiyum seviyesi  
• deride uyuşma, karıncalanma, iğnelenme, yanma, kabarma gibi olağan dışı  hisler ve 
dokunma duyusunda azalma.  
• huzursuz hissetme, uykuya dalmada zorluk  
• kan damarlarının genişlemesi sonucu yüzün çok kızarması  
• baş dönmesi, kaygı  
• gözyaşı miktarında artma, gözyaşı kanalı bozuklu kları, gözde iltihaplanma (konjonktivit)  
• kulak çınlaması, kulak ağrısı  
• kalple ilgili rahatsızlıklar (kalp krizi, düzensiz kalp atışı, kalbin anormal hızlı atması) 
• yüksek veya düşük kan basıncı (özellikle ayağa kalkıldığında kan basıncında düşme ) 
• solunum yollarındaki kaslarda hırıltıya neden olan daralma (bronkospazm), akciğer, boğaz 
veya sinüslerde iltihaplanma  ve tahriş , nefes darlığı, burun akıntısı  
• kusma, ishal, karın ağrısı, ağız ve boğazda tahriş ya da yara olması, yutma güçlüğü, kabızlık, hazımsızlık  
• yeme bozuklukları; yeterince yemek yeme me ve bunun sonucunda zayıflama  
• kurdeşen (ürtiker),  terlemede artış, gece terlemeleri  
• kas rahatsızlıkları (sertleşmiş kaslar gibi),  eklem ya da  kas ağrısı, sırt ve boyun ağrısı  
• tümör ağrısı  
• genel rahatsızlık ve huzursuzluk, grip belirtileri,  titreme,  
• çoklu organ yetmezliği.  
    9/10 Yaygın olmayan:  
• kanda pıhtılaşma  sorunları , kırmızı kan hücrelerinin üretiminde düşüş  ve kırmızı kan 
hücrelerinin yıkımında artış (aplastik hemolitik anemi:vücudun kendi dokularını antijen 
olarak algılaması ve bu dokulara karşı antikor oluşması), lenf bezlerinin şişmesi veya 
büyümesi  
• birşey yapmaktan zevk almaya olan ilgiyi kaybetme ve o ruh halinde olmama,  endişeli 
hissetme  
• yiyeceklerin tadında değişiklik olması gibi tat almada sorunlar  
• kalple ilgili sorunlar ( kalp atım hızının azalması, göğüs ağrısı),  
• astım, vücut organlarına çok az oksijen ulaşması  
• karın şişmesi  
 Çok seyrek:  
• kanda bulunan enfeksiyonlardan korunmaya yardımcı olan bazı spesifik proteinlerin 
(immunoglobulinler) kısa dönemli artması, ölü kanser hücrelerinin parçalanmasından 
kaynaklanan kanda kimyasal bozukluklar  
• kol ve bacaklarda sinir hasarı, yüz felci  
• kalp yetmezliği  
• cilt semptomlarına yol açabilecekleri de içeren kan damarı iltihaplanması  
• solunum bozukluğu  
• bağırsak duvarında delinme  
• böbrek yetmezliği  
• hayatı tehdit edici olabilecek ciddi kabartılı cilt durumu. Ağız içi, genital bölge veya göz kapakları gibi cilt veya mukoza tabakasında çoğu zaman su dolu kabarcıklarının eşlik ettiği  
kızarıklık görülebilir.  
• ciddi görüş kaybı (beyin sinirlerinde hasarın işareti)  
Bilin miyor : 
• hemen gerçekleşmeyen beyaz kan hücrelerin de azalma 
• infüzyondan hemen sonra  kan pulcuklarının azalması bu  geri dönebilir  ama seyrek vakalarda 
ölümcül olabilir 
• işitme kaybı , diğer duyuların kaybı  
• beyin ve beyin zarı enfeksiyonu/enflamasyonu ( enteroviral meningoensefalit ) 
 MABTHERA doktorunuz tarafından uygulanan laboratuvar testlerinde değişikliklere sebep olabilir.  
 Eğer diğer ilaçlarla beraber MABTHERA kullanıyorsanız, yaşadığınız yan etkilerin bir kısmı diğer bir ilaca da bağlı olabilir.  
 Yan etkilerin raporlanması 
 Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800  314 00 
08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
  10/10 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
5. MABTHERA ’nın saklanması  
 MABTHERA ’yı çocukların göremeyeceği , erişemeyeceği yerlerde ve ambalajında saklayınız.  
 Ürünü buzdolabında (2°C  - 8°C) saklayınız. Flakonları direkt güneş ışığından korumak için  
ambalajında saklayınız. Dondurmayınız.  
 Ürün flakondan enjektöre aktarıldığında 2°C - 8°C’de 48 saate kadar dayanıklıdır. Sonraki 8 saatte 
30 °C’de direkt güneş ışığı olmayan aydınlık ortamlarda dayanıklılığını korur.  
 Mikrobiyolojik açıdan bu ürünün hemen kullanılması gerekir. Hemen kullanılmazsa, hazırlama işlemi kontrollü ve valide edilmiş aseptik koşullar altında gerçekleştirilmelidir. Kullanım sırasındaki 
saklama süreleri ve kullanım öncesindeki koşullar kullanıcının sorumluluğundadır.  
 Son kullanma tarihiyle uyumlu olarak kullanınız.  
 Ambalajdaki/flakondaki son kullanma tarihinden sonra MABTHERA ’yı kullanmayınız.  
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine veriniz.  
 Ruhsat sahibi:   
Roche Müstahzarları Sanayi Anonim Şirketi  
Uniq İstanbul,   
Ayazağa Cad. No:4, D/101  
Maslak 34396, Sarıyer - İstanbul  
 Üretim yeri :  
F. Hoffmann -La Roche Ltd.  
Wurmisweg CH - 4303  
Kaiseraugst  / İsviçre  
 Bu kullanma talimatı  ../../....  tarihinde  onaylanmı ştır. 