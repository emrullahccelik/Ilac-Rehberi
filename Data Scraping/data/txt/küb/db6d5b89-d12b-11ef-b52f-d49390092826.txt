KISA ÜRÜN BİLGİSİ
1. BEŞERİ TIBBİ ÜRÜNÜN ADI
BONEPLUS 30 mg film kaplı tablet
2. KALİTATİF VE KANTİTATİF BİLEŞİM
Etkin madde:
Risedronat sodyum 30 mg
Yardımcı maddeler:
Laktoz monohidrat 129.6 mg
Lesitin (soya) (E322) 0.252 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz renkli, oblong, bikonveks film tabletler.
4. KLİNİK ÖZELLİKLER
4.1. Terapötik endikasyonlar
Paget hastalığının tedavisinde endikedir.
4.2. Pozoloji ve uygulama şekli
Pozoloji:
Paget hastalığı tedavisinde doktor tarafından başka bir şekilde tavsiye edilmediği takdirde,
yetişkinlerde önerilen BONEPLUS dozu, iki ay boyunca günde bir defa 30 mg film tablettir.
Tekrar tedavi gerektiğinde (tedaviden en az 2 ay sonra), aynı doz ve sürede yeni bir tedavi
uygulanabilir.
Uygulama sıklığı ve süresi:
Risedronat sodyumun absorpsiyonu yiyeceklerden ve polivalan katyonlardan etkilenmektedir
(Bkz. Bölüm 4.5), bu nedenle yeterli emilimin sağlanması için hastalar BONEPLUS 30 mg’ı;
 Kahvaltıdan önce: İlk yemekten, diğer tıbbi ürünlerden veya içeceklerden (su dışında)
30 dakika önce almalıdır.
Kahvaltıdan önce alınamadığı durumlarda, BONEPLUS aşağıdaki kullanma talimatlarına
uyularak her gün aynı saatte öğünler arasında veya akşam aç karnına alınmalıdır:
 Öğünler arasında: BONEPLUS herhangi bir öğünden, sıvı tüketiminden (su hariç)
veya tıbbi ürün kullanımından en az 2 saat önce veya 2 saat sonra alınmalıdır.
 Akşam: BONEPLUS günün son öğününden, sıvı tüketiminden (su hariç) veya tıbbi
ürün kullanımından en az 2 saat sonra alınmalıdır. BONEPLUS yatmadan en az 30
dakika önce alınmalıdır.
Nadiren de olsa doz alımı unutulduğunda, BONEPLUS yukarıda verilen kullanma talimatlarına
uyularak kahvaltıdan önce, öğünler arasında veya akşam alınabilir.
1BONEPLUS 30 mg yalnızca su ile alınmalıdır. Özellikle Paget hastalığında kemik döngüsü
anlamlı şekilde arttığından, diyet ile alımı yetersiz olduğu durumlarda hekimler tarafından
kalsiyum ve vitamin D takviyesi düşünülmelidir.
Uygulama şekli:
Tablet bütün olarak yutulmalıdır; emilmemeli veya çiğnenmemelidir.
Tabletin mideye ulaşmasına yardımcı olmak için, BONEPLUS 30 mg tablet dik pozisyonda ve
bir bardak (≥ 120 ml) su ile alınmalıdır. Hastalar tableti aldıktan sonra 30 dakika yatmamalıdır
(Bkz. Bölüm 4.4).
Diyet ile alımı uygun değilse, destekleyici kalsiyum ve vitamin D düşünülmelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif ya da orta derecede böbrek yetmezliği olan hastalarda doz ayarlamasına gerek yoktur.
Risedronat sodyumun şiddetli böbrek yetmezliği olan hastalarda (kreatinin klerensi
30 ml/dak.’dan düşük) kullanımı kontrendikedir (Bkz. Bölüm 4.3 ve 5.2). Karaciğer yetmezliği
olan hastalarda doz ayarlamasına gerek yoktur.
Pediyatrik popülasyon:
Risedronat sodyumun etkililiği ve güvenliliği üzerine yeterli veriler bulunmadığından 18 yaşın
altındaki çocuklarda önerilmez
Geriyatrik popülasyon:
Genç hastalarla karşılaştırıldığında yaşlı hastalarda (>60 yaş) biyoyararlanım, dağılım ve
eliminasyon benzer olduğundan doz ayarlamasına gerek yoktur. Bu durum, postmenopozal
popülasyonda, 75 yaş ve üstündeki çok yaşlı hastalarda da gösterilmiştir.
4.3. Kontrendikasyonlar
 Risedronat sodyum veya formülasyondaki yardımcı maddelerden birine karşı aşırı
duyarlılık
 Hipokalsemi (Bkz. Bölüm 4.4)
 Gebelik ve laktasyon
 Şiddetli böbrek yetmezliği (kreatinin klerensi <30 ml/dak.)
BONEPLUS lesitin (soya yağı) ihtiva eder. Fıstık ya da soyaya alerjisi olan hastalar, bu tıbbi
ürünü kullanmamalıdır.
4.4. Özel kullanım uyarıları ve önlemleri
Oral bifosfonat kullanımı ile özofagus kanseri riskinin artabileceğini bildiren bazı
çalışmalar bulunmakla birlikte bu ilişki net olarak kanıtlanmamıştır. Bu nedenle, Barrett
özofagusu veya gastroözofageal reflü zemininde artmış özofagus kanser riski olan
hastalarda, bu ilaçların kullanımından kaçınılmalıdır.
Bifosfonatlar ile tedavi edilen hastalarda atipik bölgelerde (subtrokanterik ve femur şaft)
kırıklar görülebilir. Bu kırıklar genellikle travma olmaksızın ya da minimal travma ile
2gelişmektedir. Bifosfonat kullanan ve uyluk ya da kasık ağrısı ile başvuran hastalar atipik kırık
şüphesi ile değerlendirilmelidir. Bu hastalarda bireysel risk/yarar analizine göre bifosfonat
tedavisinin kesilmesi gündeme gelebilir.
Yiyecekler, içecekler (su dışında) ve polivalan katyon (kalsiyum, magnezyum, demir ve
alüminyum gibi) içeren tıbbi ürünler bifosfonatların emilimini etkiler, bu nedenle BONEPLUS
ile aynı zamanda alınmamalıdır (Bkz. Bölüm 4.5). İstenen etkinliğe ulaşmak için, doz
önerilerine sıkıca uyulması gereklidir (Bkz. Bölüm 4.2).
Çok yaşlı kişilerde (>80 yaş) risedronat sodyum dahil bifosfonatların etkinliğini destekleyen
kanıtlar sınırlıdır (Bkz. Bölüm 5.1).
Bifosfonatlar ile özofajit, gastrit, özofageal ülserasyonlar ve gastroduodenal ülserasyonlar
arasında bağlantı bulunmuştur. Bu nedenle, aşağıdaki durumlarda dikkatli olunmalıdır:
 Striktür veya akalazya gibi özofagus geçişinde veya boşalmasında gecikme öyküsü olan
hastalarda
 Efervesan tabletin alınmasından sonra en az 30 dakika dik pozisyonda duramayan
hastalarda
 Risedronat aktif veya yakın zamanda özofagus veya üst gastrointestinal problemleri olan
hastalara verilirse (bilinen Barrett özofagus dahil).
İlacı reçete edenler doz talimatlarına dikkat etmenin önemini hastalara vurgulamalı ve olası
özofagus reaksiyonu semptomları veya belirtileri konusunda hastaları uyarmalıdır. Hastalara
disfaji, yutma sırasında ağrı, retrosternal ağrı veya yeni/kötüleşen mide yanması gibi özofagus
tahrişi semptomları gelişirse, gecikmeden doktora başvurmaları talimatı verilmelidir.
BONEPLUS tedavisine başlanmadan önce hipokalsemi tedavi edilmelidir. BONEPLUS
tedavisine başlanırken kemik ve mineral metabolizmasının diğer bozuklukları (paratiroid
disfonksiyonu, hipovitaminoz D gibi) tedavi edilmelidir.
Primer olarak intravenöz yoldan uygulanmış bifosfonatlar dahil kanser tedavisi alan hastalarda,
genel olarak diş çekimi ve/veya lokal enfeksiyonla (osteomiyelit dahil) birlikte çene
osteonekrozu bildirilmiştir. Bu hastaların birçoğu ayrıca kemoterapi ve kortikosteroidler alan
hastalardır. Çene osteonekrozu, oral bifosfonat alan osteoporozlu hastalarda da bildirilmiştir.
Eşlik eden risk faktörleri (kanser, kemoterapi, radyoterapi, kortikosteroidler ve kötü ağız hijyeni
gibi) bulunan hastalarda bifosfonatlarla tedaviden önce diş muayenesi ile uygun önleyici diş
bakımı ve tedavisi düşünülmelidir.
Tedavi sırasında, hastalar mümkünse invazif diş girişimlerinden kaçınmalıdır. Bifosfonat
tedavisi sırasında çene kemiği osteonekrozu geliştiren hastalar için diş cerrahisi durumu
kötüleştirebilir. Diş girişimi gerekli olan hastalar için bifosfonat tedavisinin kesilmesinin, çene
kemiği osteonekroz riskini azaltacağını gösteren veri bulunmamaktadır. Her hasta için tedavi
eden hekimin hastanın yarar/risk değerlendirmesine göre vereceği klinik karara uyulmalıdır.
3Dış kulak yolunda osteonekroz
Çoğunlukla uzun süreli tedaviyle ilişkili olarak, bifosfonat kullanımı ile dış kulak yolunda
osteonekroz vakaları bildirilmiştir. Dış kulak yolundaki osteonekroz için olası risk faktörleri
steroid kullanımı, kemoterapi ve/veya enfeksiyon ve travma gibi lokal risk faktörlerini
içermektedir. Kronik kulak enfeksiyonları dâhil olmak üzere kulak semptomları görülen
bifosfonat alan hastalarda, dış kulak yolunda osteonekroz olasılığı düşünülmelidir.
Atipik femur fraktürleri
Özellikle osteoporoz için uzun-süreli tedavi alanlar olmak üzere bifosfonat tedavisi ile atipik
subtrokanterik ve diyafiz femoral fraktürler bildirilmiştir. Bu transvers veya kısa oblik
fraktürler femur boyunca lesser trokanter’in altından suprakondiler flare’in üzerine kadar her
bölgede oluşabilir. Bu fraktürler minimal travma ile veya travma olmaksızın oluşabilir ve bazı
hastalarda uyluk ya da kasık ağrısı deneyimleyen hastalarda bir tamamlanmış femoral fraktür
göstermeden haftalar aylar önce sıklıkla stres fraktürlerin görüntüleme özellikleri ile ilişkilidir.
Fraktürler genellikle bilateraldir; bu nedenle uzun-süreli şaft fraktürü olan bifosfonatlarla tedavi
edilen hastalarda kontralateral femur incelenmelidir. Bu fraktürlerin iyileşmesinin yavaş olduğu
bildirilmiştir. Atipik femur fraktürün şüphelenildiği hastalarda değerlendirmenin
beklenmesinde münferit fayda risk değerlendirmesine göre bifosfonat tedavisinin kesilmesi
düşünülmelidir.
Bifosfonat tedavisi süresince hastalar herhangi bir uyluk, kalça veya kasık ağrısını bildirmeleri
konusunda bilgilendirilmeli ve bu semptomları gösteren hastalar bir inkomplet femur fraktürü
açısından değerlendirilmelidir.
Laktoz uyarısı:
BONEPLUS laktoz içermektedir. Nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorpsiyon problemi olan hastaların BONEPLUS’ı kullanmamaları
gerekir.
4.5. Diğer tıbbi ürünler ile etkileşimler ve diğer etkileşim şekilleri
Risedronat sodyum ile resmi etkileşim çalışmaları yapılmamıştır. Bununla birlikte klinik
çalışmalarda diğer tıbbi ürünlerle arasında klinik olarak önemli etkileşim saptanmamıştır.
Polivalan katyonlar içeren tıbbi ürünler (kalsiyum, magnezyum, demir ve alüminyum gibi) ile
eş zamanlı kullanımı risedronat sodyumun emilimini etkileyecektir (Bkz. Bölüm 4.4).
Risedronat sodyum sistemik olarak metabolize olmaz, sitokrom P450 enzimlerini indüklemez
ve düşük oranda proteinlere bağlanır.
Özel popülasyonlara ilişkin ek bilgiler
Özel popülasyonlara ilişkin herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyonlara ilişkin herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
4Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınların BONEPLUS alırken hamile kalmamaları tavsiye
edilir.
Gebelik dönemi
Hamile kadınlarda BONEPLUS’ın yeterli ve iyi kontrollü çalışması yoktur. Hayvanlar üzerinde
yapılan araştırmalar üreme toksisitesinin bulunduğunu göstermiştir. İnsanlara yönelik
potansiyel risk bilinmemektedir. Risedronat’ın gebe kadınlarda kullanımına ilişkin yeterli veri
mevcut değildir.
BONEPLUS gebelik döneminde kullanılmamalıdır.
Laktasyon dönemi
Risedronatın insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, risedronatın sütle atıldığını göstermektedir.
BONEPLUS laktasyon döneminde kullanılmamalıdır.
Üreme yeteneği/Fertilite
Hayvanlar üzerinde yapılan araştırmalar üreme toksisitesinin bulunduğunu göstermiştir.
4.7. Araç ve makine kullanımı üzerindeki etkiler
Araç ve makine kullanma yeteneği üzerine etkisi mevcut değildir veya ihmal edilebilir
düzeydedir.
4.8. İstenmeyen etkiler
Klinik çalışmalarda gözlenen istenmeyen etkiler
Risedronat sodyum Faz III klinik çalışmalarda 15,000 üzerinde hastada çalışılmıştır. Klinik
çalışmalarda gözlenen istenmeyen etkilerin çoğu hafif ve orta şiddette olup, genellikle tedavinin
kesilmesini gerektirmemiştir.
Osteoporozu olan ve 36 ay risedronat sodyum 5 mg/gün (n=5020) veya plasebo (n=5048) ile
tedavi edilen postmenopozal kadınlarda yapılan Faz III klinik çalışmalarda bildirilen ve
risedronat sodyum ile ilişkili olması mümkün ya da muhtemel olduğu düşünülen advers olaylar
aşağıda listelenmiştir (plaseboya karşı insidanslar parantez içinde verilmiştir):
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Sinir sistemi hastalıkları
Yaygın: Baş ağrısı
Göz hastalıkları
Yaygın olmayan: İritis*
Gastrointestinal hastalıklar
Yaygın: Konstipasyon, dispepsi, bulantı, karın ağrısı, diyare
5Yaygın olmayan: Gastrit, özofajit, disfaji, duodenit, özofageal ülser
Seyrek: Glossit, özofageal yapışıklık
Kas-iskelet bozuklukları, bağ doku ve kemik hastalıkları
Yaygın: Kas-iskelet ağrısı
Çok seyrek: Dış kulak yolunda osteonekroz (bifosfonat sınıfı advers reaksiyon)
Araştırmalar
Seyrek: Anormal karaciğer fonksiyon testleri*
* Faz III osteoporoz çalışmalarına ait insidans değildir; sıklık için önceki klinik çalışmalardaki
advers olay/laboratuvar/yeniden maruz bırakma bulguları esas alınmıştır.
Paget Hastalığı tedavisi için risedronat ile etidronat (her grupta 61 hasta) kullanımının
karşılaştırıldığı faz III klinik çalışmada araştırmacılar tarafından, risedronat sodyum ile ilişkili
olması mümkün ya da muhtemel olduğu düşünülen ilave advers olaylar aşağıda listelenmiştir:
(risedronat grubundaki insidans, etidronat grubundan daha fazladır): Artralji (%8,2’e kaşı
%9.8); ambliyopi, apne, bronşit, kolit, korneal lezyon, bacak krampları, baş dönmesi, göz
kuruluğu, grip sendromu, hipokalsemi, miyasteni, neoplazm, noktüri, periferal ödem, kemik
ağrısı, göğüs ağrısı, döküntü, sinüzit, tinnitus ve kilo kaybı (tümü %0,0’a karşı %1,6).
Laboratuvar bulguları:
Bazı hastalarda serum kalsiyum ve fosfat düzeylerinde erken, geçici, asemptomatik ve hafif
azalma görülmüştür.
Pazarlama sonrası görülen istenmeyen etkiler:
Bağışıklık sistemi hastalıkları
Bilinmiyor: Anafilaktik reaksiyon
Göz hastalıkları
Bilinmiyor: İritis, üveit
Hepatobiliyer hastalıklar
Bilinmiyor: Ciddi karaciğer bozuklukları: Rapor edilmiş vakaların çoğunda, hastalar aynı
zamanda karaciğer bozukluğuna neden olduğu bilinen diğer ürünler ile tedavi edilmiştir.
Deri ve deri altı doku hastalıkları
Bilinmiyor: Anjiyoödem, yaygın döküntü, ürtiker ve büllöz deri reaksiyonları dahil aşırı
duyarlılık ve deri reaksiyonları ve Stevens-Johnson sendromu, toksik epidermal nekroliz ve
lökositoklastik vaskülit izole raporları dahil olmak üzere bazıları şiddetlidir.
Saç dökülmesi
Kas-iskelet bozuklukları ve bağ doku hastalıkları
Seyrek: Atipik subtrokanterik ve femur diafiz kırıkları (bifosfonat sınıfı advers etkisi).
6Çok seyrek: Dış kulak yolunda osteonekroz (bifosfonat sınıfı advers reaksiyon)
Bilinmiyor: Çene osteonekrozu
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Risedronat sodyum doz aşımı tedavisine ilişkin spesifik bilgi bulunmamaktadır.
Doz aşımında serum kalsiyum düzeylerinin düşmesi beklenebilir. Bu hastaların bazılarında aynı
zamanda hipokalsemi belirti ve semptomları ortaya çıkabilir.
Risedronatı bağlamak ve risedronat sodyumun emilimini azaltmak için magnezyum, kalsiyum
veya alüminyum içeren antiasitler veya süt verilmelidir. Önemli miktardaki doz aşımı
olgularında emilmemiş risedronat sodyumun uzaklaştırılması için mide lavajı yapılması
düşünülebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Bifosfonatlar
ATC kodu: M05 BA07
Etki mekanizması
Risedronat sodyum kemikte hidroksiapatite bağlanan bir piridinil bifosfonattır ve osteoklastın
neden olduğu kemik rezorbsiyonunu baskılamaktadır. Kemik döngüsü azalırken osteoblast
aktivitesi ve kemik mineralizasyonu korunmaktadır.
Klinik etkililik ve güvenlilik
Paget Hastalığı Tedavisi
Paget hastalığında risedronat sodyumun etkinliğinin değerlendirildiği çalışmada, iki ay
boyunca 30 mg/gün risedronat sodyum tedavisi sonrasında;
 Altı ay boyunca etidronat 400 mg/gün alan kontrol grubunun %11’i ile karşılaştırıldığında,
hastaların %77’sinde serum alkalin fosfataz değerlerinin normale döndüğü; üriner
hidroksiprolin/kreatinin ve üriner deoksipiridinolin/kreatinin değerlerinde anlamlı
azalmaların olduğu,
 Başlangıç ve 6 ay sonrasındaki radyografilerin, hem apenducularis hem de aksiyal
iskeletteki osteolitik lezyonların büyüklüklerinde azalma olduğunu gösterdiği; yeni
kırıkların gözlenmediği belirtilmiştir.
Gözlenen yanıtlar, Paget hastalarında önceki tedavilerinden veya hastalığın şiddetinden
bağımsız olarak gelişmiştir.
7Yalnızca iki aylık risedronat sodyum tedavisine başladıktan sonra 18 ay boyunca takip edilen
hastaların %53’ü, biyokimyasal remisyonda kalmıştır.
Bir çalışmada, postmenopozal osteoporozu olan kadınlarda risedronat sodyumun kahvaltı
öncesi dozu ve günün diğer saatlerinde alınan dozu karşılaştırılmış ve kahvaltı öncesinde alınan
doz ile lombar vertebranın kemik mineral yoğunluğunda anlamlı artış olduğu belirtilmiştir.
Pediyatrik popülasyon:
Hafif ila orta derecede osteojenez imperfektası bulunan yaşları 4 ila 16 yaşından küçük
pediyatrik hastalarda risedronat sodyumun etkililiği ve güvenliliği (2 yıllık açık-etiketli tedavi
sonrası bir yıl süreli bir randomize, çift-kör, plasebo-kontrollü, çok-merkezli, paralel grup
çalışması) üç yıl değerlendirilmiştir. Bu çalışmada 10-30 kg ağırlığındakiler günde bir defa 2.5
mg risedronat, 30 kg üzerindekiler günde bir defa 5 mg risedronat almışlardır.
Bu bir yıllık randomize, çift-kör, plasebo-kontrollü faz çalışmasının tamamlanmasından sonra,
plasebo grubuna kıyasla risedronat grubunda bel omurgası KMY’sinde istatistiksel olarak
anlamlı bir artış görülmüştür; ancak plaseboya kıyasla risedronat grubunda en az 1 yeni
morfometrik (X-ışını ile tanımlanmış) vertebral fraktür bulunmuştur. Bir yıllık çift kör periyod
süresince klinik fraktür bildiren hastaların yüzdesi risedronat grubunda %30.9, plasebo
grubunda %49.0 olmuştur. Açık etiketli periyot süresince tüm hastalar risedronat aldığında (ay
12 ila ay 36) başlangıçta plasebo grubuna randomize olarak atanan hastaların %65.3’ünde
başlangıçta risedronat grubuna randomize olarak atanan hastaların %52.9’unda klinik fraktürler
bildirilmiştir. Genel olarak sonuçlar hafif ila orta derecede osteogenez imperfektası bulunan
pediyatrik hastalarda risedronat sodyumun kullanımını desteklemekte yeterli değildir.
5.2. Farmakokinetik özellikler
Genel özellikler:
Emilim:
Oral uygulamayı takiben risedronatın emilimi nispeten hızlıdır (t ~1 saat) ve incelenen doz
maks
aralığı içinde dozdan bağımsızdır (2.5-30 mg). Tabletin ortalama oral biyoyararlanımı
%0.63’tür ve yiyecekle birlikte uygulandığında biyoyararlanımı azalmaktadır. Biyoyararlanım
kadınlarda ve erkeklerde benzerdir.
Dağılım:
İnsanlarda ortalama kararlı durum dağılım hacmi 6.3 l/kg’dır. Plazma proteinine bağlanma
oranı yaklaşık %24’tür.
Biyotransformasyon:
Risedronat sodyumun sistemik metabolizmasına ilişkin kanıtlar yoktur.
Eliminasyon:
Absorbe edilen dozun yaklaşık yarısı 24 saat içinde idrarla atılmış ve bir intravenöz dozun
%85’i 28 gün sonra idrarda elde edilmiştir. Ortalama renal klerens 105 ml/dak ve ortalama
toplam klerens 122 ml/dak olup, aradaki fark muhtemelen kemiğe adsorpsiyona bağlı klerensle
8ilgilidir. Renal klerens konsantrasyona bağlı değildir ve renal klerens ile kreatinin klerensi
arasında lineer bir ilişki vardır. Oral uygulamadan sonra konsantrasyon-zaman profili üç
eliminasyon fazı göstermekte olup, terminal yarılanma ömrü 480 saattir.
Doğrusallık/Doğrusal Olmayan Durum:
Oral yoldan alımı takiben absorpsiyon nispeten hızlıdır (t ~1 saat) ve 2.5 mg’dan 75 mg’a
maks
kadar tek ve çoklu doz uygulamasını takiben dozdan bağımsızdır.
Hastalardaki karakteristik özellikler:
Pediyatrik popülasyon:
Yaşı 18’den küçük olan hastalarda risedronatın farmakokinetik özellikleri araştırılmamıştır.
Geriyatrik popülasyon:
Dozajın ayarlanmasına gerek yoktur.
Cinsiyet:
Oral uygulanımı takiben risedronat sodyumun biyoyararlanımı ve farmakokinetiği kadın ve
erkeklerde aynıdır.
Irk:
Irka göre farmakokinetik farklılıklar olup olmadığı araştırılmamıştır.
Böbrek yetmezliği:
Risedronat böbrekler yoluyla, büyük oranda değişmeden atılır. Böbrek fonksiyonları normal
olan kişilere kıyasla, kreatinin klerensi yaklaşık 30 mL/dak olan hastalarda; risedronatın renal
klerensinin yaklaşık %70 oranında azaldığı saptanmıştır. Yeterli klinik deneyim mevcut
olmadığı için ciddi böbrek yetmezliği (kreatinin klerensi yaklaşık <30 mL/dak) mevcut olan
hastalarda kullanılması tavsiye edilmemektedir. Kreatinin klerensi >30 mL/dak olan hastalarda
doz ayarlamasına gerek yoktur.
Karaciğer yetmezliği:
Karaciğer yetmezliği olan hastalarda risedronatın etkililiği ve güvenliliğini değerlendirmek için
araştırma yapılmamıştır. Sıçan, köpek ve insan karaciğer preparatlarında araştırıldığında
risedronatın metabolize olmadığı saptanmıştır. Sıçanlarda intravenöz yolla verilen dozun çok
küçük bir kısmı (< % 0.1) safra içine atılmıştır. Bu nedenle, karaciğer bozukluğu olan hastalarda
doz ayarlamasına ihtiyaç duyulması muhtemel görünmemektedir.
Asetil salisilik asit/NSAİİ kullanıcıları:
Düzenli asetil salisilik asit veya NSAİİ kullanıcılarında (haftada 3 veya daha fazla) üst
gastrointestinal istenmeyen olayların insidansı, risedronat sodyum ile tedavi edilen hastalarda
kontrol hastaları ile benzerdir.
5.3. Klinik öncesi güvenlilik verileri
Sıçan ve köpeklerde yapılan toksikolojik çalışmalarda, esas olarak sıçanlardaki histolojik
değişiklikler ile başlıca enzim artışları olmak üzere, risedronat sodyum dozuna bağlı karaciğer
toksisitesi görülmüştür. Bu gözlemlerin klinikle ilişkisi bilinmemektedir. İnsanlardaki terapötik
9dozun fazlası olarak düşünülen miktarlarda, sıçanlarda ve köpeklerde testiküler toksisite ortaya
çıkmıştır. Kemirgenlerde sıklıkla doz ile ilişkili üst solunum yolu irritasyonu bildirilmiştir.
Diğer bifosfonatlarla da benzer etkiler görülmüştür. Klinik anlamı açık olmamakla birlikte
kemirgenlerde uzun süreli çalışmalarda alt solunum yolu üzerinde de etkiler görülmüştür.
Klinik kullanıma yakın dozlardaki üreme toksisitesi çalışmalarında tedavi edilen sıçanların
fötuslarının sternum ve/veya kafatasında kemikleşme değişiklikleri görülmüş; hipokalsemi ve
mortalite gebeliği sonlandırmıştır. Tavşanlardaki veri az sayıda tavşana ait olmasına rağmen,
sıçanlarda 3.2 mg/kg/gün, tavşanlarda 10 mg/kg/gün dozlarda teratojenite kanıtı elde
edilememiştir. Anneye ait toksisite daha yüksek dozların denenmesine engel olmuştur.
Genotoksisite ve karsinojenite çalışmaları insanlar için özel bir risk ortaya çıkarmamıştır.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (İnek sütü kaynaklı)
Mikrokristalin selüloz
Krospovidon
Magnezyum stearat
Opadry II White 85G18490
 Titanyum dioksit (E171)
 Polietilen glikol/Makrogol
 Talk
 Lesitin (soya) (E322)
 Pva
6.2. Geçimsizlikler
Geçerli değildir.
6.3. Raf ömrü
24 ay.
6.4. Saklamaya yönelik özel tedbirler
25 °C’nin altındaki oda sıcaklığında saklayınız.
6.5. Ambalajın niteliği ve içeriği
28 film tablet, PVC / Al. Blister içerisinde ambalajlanmıştır
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
107. RUHSAT SAHİBİ
Celtis İlaç San. ve Tic. A.Ş
Esenler / İSTANBUL
Telefon: 0 850 201 23 23
Faks: 0 212 481 61 11
e-mail: info@celtisilac.com.tr
8. RUHSAT NUMARASI
2015/962
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 17.10.2011
Ruhsat yenileme tarihi: -
10. KÜB’ÜN YENİLENME TARİHİ
11