1 / 11 Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel olarak  sizin için  reçete edilmiştir,  başkalarına vermeyiniz.  
• Bu ilacın  kullanımı  sırasında doktora veya hastaneye gittiğinizde  doktorunuza bu ilacı 
kullandığınızı söyleyiniz  
• Bu talimatta  yazılanlara  aynen  uyunuz. İlaç hakkında size önerilen  dozun dışında  
yüksek  veya  düşük  doz kullanmayınız.  KULLANMA TALİMATI  
Biofleks  %3 hipertonik sodyum  klorür  çözeltisi  
Steril  
Damar yolundan  uygulanır.  
• Etkin  madde:  Her 100 mililitre  çözelti  3 gram  sodyum klorür içerir.  
• Yardımcı  maddeler:  Steril enjeksiyonluk su 
 
 
Bu Kullanma Talimatında:  
1. BİOFLEKS  %3 HİPERTONİK  SODYUM  KLORÜR ÇÖZELTİSİ  nedir  ve ne için 
kullanılır?  
2. BİOFLEKS  %3 HİPERTONİK  SODYUM  KLORÜR ÇÖZELTİSİ’ni  kullanmadan  
önce dikkat edilmesi gerekenler  
3. BİOFLEKS  %3 HİPERTONİK  SODYUM  KLORÜR ÇÖZELTİSİ  nasıl  kullanılır?  
4. Olası  yan etkiler  nelerdir?  
5. BİOFLEKS  %3 HİPERTONİK  SODYUM  KLORÜR ÇÖZELTİSİ ’nin saklanması  
Başlıkları yer almaktadır.  
 
 
1. BİOFLEKS  %3 HİPERTONİK  SODYUM  KLORÜR ÇÖZELTİSİ  nedir  ve ne için 
kullanılır?  
BİOFLEKS %3 HİPERTONİK SODYUM KLORÜR ÇÖZELTİSİ toplardamar içine  
uygulanabilen bir çözeltidir. Çözeltinin her mililitresinde 30 miligram sodyum klorür adındaki 
tuz bulunmaktadır. Sodyum klorür çözeltisi vücudun başlıca elementlerinden olan sodyum ve  2 / 11 klorür iyonu içerir. Kullanıma hazır, berrak çözelti, daha  kalın  bir koruyucu kılıf ile sarılmış 
saydam plastik infüzyon torbaları içindedir.  
150 mililitrelik plastik torbalarda sunulmaktadır (bu torba 4,5 gram  tuz içerir).  
BİOFLEKS  %3 HİPERTONİK  SODYUM  KLORÜR  ÇÖZELTİSİ  aşağıdaki  durumlarda  
kullanılır:  
− Vücudunuzdan  sıvı ya da elektrik  yüklü iyonların (elektrolit adı  verilen maddelerin)  
kaybının olduğu durumlarda  eğer sodyum  içermeyen  çözeltilerle  tedavi  edilmişseniz  ve bu 
tedaviye bağlı olarak kanınızdaki sodyum ve klorür düzeyleri düşmüşse (hiponatremi ve 
hipokloremi durumları).  
− Size sık lavman uygulanmasına ya da kapalı yöntemle yapılan bir prostat ameliyatı 
(transüretral  prostat rezeksiyonu operasyonu) sırasında kullanılan yıkama sıvılarının 
vücudunuza aşırı miktarlarda geçmesine bağlı olarak vücudunuzdaki suyun, aşırı seyreldiği 
durumlarda.  
− Aşırı  terleme,  kusma, ishal  ve diğer  nedenlere bağlı  ciddi  tuz kaybı  varsa ve bu durum  hızla 
tedavi edilmek istenirse.  
 
2. BİOFLEKS  %3 HİPERTONİK  SODYUM  KLORÜR ÇÖZELTİSİ’ni  kullanmadan önce 
dikkat edilmesi gerekenler  
BİOFLEKS %3 HİPERTONİK SODYUM KLORÜR ÇÖZELTİSİ’ni aşağıdaki  
durumlarda KULLANMAYINIZ  
Eğer,  
− Sodyum, klorür veya ürünün içerdiği  yardımcı  maddelere karşı  alerjiniz  (aşırı  duyarlılık)  
var ise BİOFLEKS  %3 HİPERTONİK  SODYUM  KLORÜR  ÇÖZELTİSİ’ni  
kullanmayınız.  Bu alerjik  reaksiyonlar, kaşıntı,  cildinizde  kızarıklık  veya  hırıltılı  solunum 
gibi soluk almada güçlük şeklinde olabilir. Eğer bunlardan emin değilseniz doktorunuza 
başvurunuz.  
− Kanınızdaki  potasyum  (elektrik  yüklü bir iyon)  düzeyleri  normalden düşükse  (hipokalemi)  
BİOFLEKS %3 HİPERTONİK SODYUM KLORÜR ÇÖZELTİSİ’ni kullanmayın ız. 
− Kanınız  normalden daha asit yapıdaysa  (asidoz)  BİOFLEKS  %3 HİPERTONİK SODYUM  
KLORÜR ÇÖZELTİSİ’ni kullanmayınız. 
− Kanınızdaki  elektrolit  (elektrik  yüklü sodyum,  potasyum,  klorür  gibi maddeler)  3 / 11 düzeyleriniz yüksek, normal ya da çok az düşükse BİOFLEKS %3 HİPERTONİK 
SODYUM KLORÜR ÇÖZELTİSİ’ni kullanmayınız.  
BİOFLEKS %3 HİPERTONİK SODYUM KLORÜR ÇÖZELTİSİ’ni aşağıdaki  
durumlarda DİKKATLİ KULLANINIZ  
− Daha önceden toplardamarlarınızla ilgili bir iltiha planma  durumu olmuşsa  (Bu durumda 
toplardamarınızda yeniden iltihaplanma olasılığını azaltmak için doktorunuz ilacı size 
büyük bir toplardamarınızdan uygulayacak, uygulama yapılan damarınızı 24 saatte bir 
değiştirecek ve uygulamayı mümkün olan en yavaş şekilde yapacaktır).  
− Eğer  sizde tedavi  edilmemiş  bir kalp yetmezliği varsa,  
− Eğer  tansiyonunuz yüksekse,  
− Eğer  kol, bacak ve vücudunuzda  şişkinlik  (ödem)  varsa,  
− Eğer steroid  adı verilen ilaçları ya da bu hormonun vücutta salgılanmasını arttıran ilaçları 
kullanıyorsanız,  
− Ciddi  böbrek yetmezliğiniz  varsa,  
− Siroz  hastası  iseniz,  
− Yaşlıysanız  veya  ameliyat sonrası  dönemdeyseniz  
− Fiziki durumunuz  kötüyse  ya da alkolikseniz  (özellikle  fiziki durumu kötü olan ya da uzun 
süredir alkol alanlarda olmak üzere BİOFLEKS  %3 HİPERTONİK  SODYUM  KLORÜR 
ÇÖZELTİSİ’nin aşırı  hızlı uygulanması ya da aşırı miktarlarda verilmesi sinir sisteminizle 
ilişkili ağır etkilere yol açabileceğinden, doktorunuz kanınızdaki sodyum düzeyinin belirli 
bir değerden yüksek olmamasına dikkat edecek ve uygulamanın mümkün olan en yavaş şekilde yapılmasını sağlayacaktır).  
Bu uyarılar  geçmişteki herhangi  bir dönemde  dahi olsa sizin  için geçerliys e lütfen  doktorunuza 
danışınız.  
BİOFLEKS %3 HİPERTONİK SODYUM KLORÜR ÇÖZELTİSİ’nin yiyecek ve  içecek 
ile kullanılması  
Uygulama sırasında yiyecek ve içecek ile kullanılması pratik olarak mümkün değildir. Uzun 
süredir alkol alıyorsanız ilacın aşırı hızlı uygulanması ya da aşırı miktarlarda verilmesi sinir 
sisteminizle ilişkili ağır etkilere yol açabilir (Bakınız Bölüm 2: DİKKATLİ KULLANILMASI 
gereken durumlar)  
Hamilelik  
İlacı kullanmadan önce  doktorunuza veya eczacınıza  danışınız. 4 / 11 Doktor tarafından kesin gerekli görülmediği sürece hamilelik döneminde kullanmayınız. 
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
Emzirme İlacı kullanmadan önce  doktorunuza veya eczacınıza  danışınız. 
 
Araç ve  makine  kullanımı  
Uygulama  sırasında  araç ve makine  kullanımı pratik  olarak  mümkün değildir. Uygulama 
sonrası araç ve makine kullanmaya bilinen bir etkisi yoktur. 
BİOFLEKS %3 HİPERTONİK SODYUM KLORÜR ÇÖZELTİSİ’nin içeriğinde  
bulunan bazı yardımcı maddeler hakkında önemli bilgiler  
Özel bir gereklilik yoktur. 
 
Diğer ilaçlar  ile birlikte  kullanımı  
Bilinen  bir ilaç etkileşimi yoktur. Ancak  steroid  adı verilen  ilaçları ya da bu hormonun vücutta 
salgılanmasını arttıran ilaçları kullanıyorsanız, tansiyonunuzun yükselmemesi ve  vücudunuzda 
su birikmemesi için BİOFLEKS %3 HİPERTONİK SODYUM KLORÜR ÇÖZELTİSİ dikkatli 
kullanılmalıdır (Bakınız Bölüm 2: DİKKATLİ KULLANILMASI gereken durumlar)  
Eğer yukarıdaki ilaçlardan herhangi birini alıyorsanız, doktorunuz bu ilaçların dozunu 
değiştirebilir  veya  size farklı  bir ilaç verebilir  ya da BİOFLEKS  %3 HİPERTONİK  SODYUM 
KLORÜR ÇÖZELTİSİ’nin dozunu tekrar ayarlayabilir. 
İlk önce doktorunuza danışmadan asla  birkaç ilacı  aynı  anda  kullanmayınız.  
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. BİOFLEKS  %3 HİPERTONİK  SODYUM  KLORÜR ÇÖZELTİSİ  nasıl  kullanılır?  
Ne kadar  ilaca  ihtiyacınız  olduğuna  ve tedavinizin  süresine  doktorunuz  karar  verecektir.  
Kullanacağınız  ilaç miktarı sizin  yaşınıza,  ağırlığınıza,  mevcut  klinik  durumunuza, kullanıyor 
olduğunuz diğer ilaçlara ve tedavi edilecek hastalığın tip ve ciddiyetine bağlıdır. 
Uygun kullanım  ve doz / uygulama sıklığı için talimatlar:  
Doktorunuz  hastalığınıza  bağlı  olarak  ilacınızın  dozunu belirleyecek  ve size uygulayacaktır.  
Genel olarak size bir saatten daha uzun bir sürede olmak üzere 100 m L çözelti kullanılacaktır. 5 / 11 Tedaviye  devam  etmek  için, doktorunuz  kanınızdaki  elektrolit yoğunluklarını  ölçecek  ve buna 
göre tedaviye devam edip etmemeye karar verecektir. 
Uygulama yolu  ve metodu:  
BİOFLEKS  %3 HİPERTONİK  SODYUM  KLORÜR  ÇÖZELTİSİ  damar  içine  uygulanan  
(intravenöz) uygulamaya hazır bir çözeltidir. Uzman bir sağlık görevlisi (doktor ya da hemşire) 
tarafından toplardamar (ven) içine, 60 dakikayı geçen sürede verilir.  
Bu tıbbi ürün damar içine uygulama öncesi ya da uygulama sırasında başka bir ilaçla karıştırılabilir (Bkz. bu Kullanma Talimatı sonunda yer alan "İLACI UYGULAYACAK SAĞLIK PERSONELİ İÇİN BİLGİ" bölümü)  
Değişik yaş grupları Çocuklarda kullanımı:  
BİOFLEKS %3 HİPERTONİK  SODYUM KLORÜR ÇÖZELTİSİ çocuklarda da  kullanılabilir. 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Yaşlılarda  kullanımı  
BİOFLEKS %3 HİPERTONİK SODYUM KLORÜR ÇÖZELTİSİ yaşlılarda da  kullanılabilir. 
Doktorunuz hastalığınıza ve böbreklerinizin durumuna bağlı  olarak ilacınızın dozunu 
belirleyecek ve size uygulayacaktır.  
Özel kullanım durumları Böbrek  / Karaciğer  yetmezliği:  
Böbrek yetmezliği ve karaciğer yetmezliği durumunda doktorunuz hastalığınıza bağlı olarak 
ilacınızın dozunu belirleyecek ve size uygulayacaktır. 
Eğer BİOFLEKS %3 HİPERTONİK SODYUM KLORÜR  ÇÖZELTİSİ’nin etkisinin çok güçlü 
veya zayıf olduğuna dair bir izleniminiz var ise doktorunuz veya eczacınız ile konuşunuz.  
Kullanmanız gerekenden fazla BİOFLEKS %3 HİPERTONİK SODYUM KLORÜR  
ÇÖZELTİSİ kullandıysanız  
Kullanmanız gerekenden fazla BİOFLEKS %3 HİPERTONİK SODYUM KLORÜR 
ÇÖZELTİSİ kullandıysanız, doktorunuz böbreğinizin çalışmasını ve kanınızdaki elektrolitlerin 
yoğunluğunu ölçecek ve buna göre size idrar söktürücü bir ilaç kullanıp kullanmamaya veya 
diyalizin gerekli olup olmadığına karar verecektir. 
BİOFLEKS  %3 HİPERTONİK  SODYUM  KLORÜR  ÇÖZELTİSİ’nden  kullanmanız  gerekenden  
fazlasını kullanmışsanız bir doktor veya eczacı ile konuşunuz. 
 6 / 11 BİOFLEKS %3 HİPERTONİK SODYUM KLORÜR ÇÖZELTİSİ’ni kullanmayı  
unutursanız  
Unutulan dozları dengelemek için çift doz almayınız. 
 
BİOFLEKS %3  HİPERTONİK SODYUM KLORÜR ÇÖZELTİSİ ile tedavi  
sonlandırıldığında oluşabilecek etkiler  
BİOFLEKS  %3 HİPERTONİK  SODYUM  KLORÜR  ÇÖZELTİSİ  ile tedavi  sonlandırıldığında 
herhangi bir etki oluşmaz. 
 
4. Olası yan etkiler nelerdir?  
Diğer  tüm ilaçlar  gibi BİOFLEKS  %3 HİPERTONİK  SODYUM  KLORÜR  ÇÖZELTİSİ  da yan 
etkilere neden olabilir ancak tüm hastalar etkilenmeyebilir.  
Yan etkiler sıklıklarına göre aşağıdaki şekilde sınıflandırılmıştır:  
Çok yaygın:   10 hastanın en az birinde görülebilir.  
Yaygın:   10 hastanın birinden az, fakat 100 hastanın birinden fazla görülebilir.  
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek:   1.000 hastanın birinden az, fakat 10.000 hastanın birinden fazla görülebilir.  
Çok seyrek:   10.000 hastanın birinden az görülebilir.  
Bilinmiyor:   Eldeki verilerden hareketl e tahmin edilemiyor. 
 
Aşağıdakilerden biri olursa, BİOFLEKS  %3 HİPERTONİK  SODYUM  KLORÜR 
ÇÖZELTİSİ’ni  kullanmayı durdurunuz ve DERHAL doktorunuza bildiriniz veya size en 
yakın hastanenin acil bölümüne başvurunuz:  
Aşağıdaki  yan etkiler  BİOFLEKS  %3 HİPERTONİK  SODYUM  KLORÜR  ÇÖZELTİSİ’nin 
normalden fazla kullanılmasına bağlı görülebilen yan etkiler olup görül me sıklıkları 
bilinmemektedir. Bu nedenle ciddiyetlerine göre sıralanmıştır:  
Seyrek:  
• Flebit,  
• Damar dışına sızma,  
• Hipervolemi  
Çok seyrek:  
• Hipernatremi,  
• Aşırı su kaybı, 7 / 11 • Venöz tromboz  
Bilinmiyor:  
• Su tutulması ve ödem  (el, kol, ayak, bacak ve tüm vücutta şişme)  
• Konjestif kalp yetmezliğinde ağırlaşma  
• Asidoz  (kanın asitliğinde ağırlaşma)  
• Baş ağrısı  
• Baş dönmesi  
• Sersemlik hali  
• Huzursuzluk hali  
• İritasyon   
• Konvülsiyon (havale geçirme)  
• Hemorajik ensefalopatiler   (beyinde kanamayla seyreden durumlar)  
• Deliryum  
• Koma ve ölüm  
• Taşikardi, (kalp hızında artış)  
• Periferik öde m  
• Hipertansiyon (tansiyon yükselmesi)  
• Hipotansiyon (tansiyon düşüklüğü)  
• Bulantı  
• Kusma  
• Diyare  
• Karında kramplar  
• Susama hissi   
• Tükürük salgılarında azalma  
• Kanlı kusma  
• Terlemede azalma  
• Kaslarda seyirme ve sertleşme 
• Oligüri   
• Böbrek yetmezliği  
• Ateş  
• Halsizlik  
• Enjeksiyon bölgesinde enfeksiyon  
• Çok hızlı infüzyonda lokal ağrı  8 / 11 • Venöz irritasyon  
• Enjeksiyon bölgesinde enfeksiyon 
• Enjeksiyon uygulanan bölgeden başlayarak yayılan venöz tromboz  ve flebit gelişimi  
• Damar dışına  sızma  
Ayrıca damar  içine  yapılan  uygulamaya bağlı  aşağıdaki  yan etkiler  de görülebilir:  
• Uygulamanın yapıldığı bölgede ve toplardamarlarda iltihaplanma  
• Damar dışına sızma  
• Enfeksiyon bölgesinde enfeksiyon 
• Toplardamarda pıhtı oluşumu 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer  alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
 sitesinde  yer alan “İlaç  Yan Etkileri Bildirimi”  ikonuna tıklayarak  ya 
da 0 800 314 00 08 numaralı yan etki bildirim hattını arayarak Türkiye Farmakovijilans Merkezi  (TÜFAM)’ne  bildiriniz.  Meydana  gelen  yan etkileri bildirerek  kullanmakta  olduğunuz 
ilacın güvenliliği hakkında daha fazla bilgi edinilmesine katkı sağlamış olacaksınız.  
 5. BİOFLEKS  %3 HİPERTONİK  SODYUM  KLORÜR ÇÖZELTİSİ’nin  saklanması  
BİOFLEKS  %3 HİPERTONİK  SODYUM  KLORÜR  ÇÖZELTİSİ’ni  çocukların  göremeyeceği, 
erişemeyeceği yerlerde ve ambalajında saklayınız. 
Bu tıbbi ürün sadece steril cihazlarla damar içine uygulama için hazırlanmıştır.  
Her infüzyon torbası
 tek kullanımlık  olarak  tasarlanmıştır.  Bir kez açtıktan  sonra, 
kullanılmayan kısmı atılmalıdır.  
 
Son kullanma tarihi ile uyumlu olarak kullanınız.  
Ambalaj  üzerinde  belirtilen  son kullanma tarihinden sonra BİOFLEKS  %3 HİPERTONİK 
SODYUM KLORÜR ÇÖZELTİSİ’ni kullanmayınız. 
Eğer  üründe ve/veya ambalajında bozukluklar fark ederseniz BİOFLEKS  %3 HİPERTONİK 
SODYUM KLORÜR ÇÖZELTİSİ’ni kullanmayınız.  9 / 11 Son kullanma  tarihi geçmiş  veya  kullanılmayan  ilaçları  çöpe  atmayınız!  Çevre,  Şehirci lik ve 
İklim Değişikliği Bakanlığı’nca belirlenen toplama sistemine veriniz.  
Ruhsat Sahibi : 
Osel İlaç Sanayi ve Tic. A.Ş.  
Akbaba Mah. Maraş Cad. No: 52  
34820 Beykoz / İSTANBUL  
Üretim Yeri:  
Osel İlaç Sanayi ve Tic. A.Ş.  Akbaba Mah. Maraş Cad. No: 52  
34820 Beykoz / İSTANBUL  
 
Bu kullanma talimatı ../../…. tarihinde  onaylanmıştır. 
 10 / 11 AŞAĞIDAKİ  BİLGİLER BU  İLACI UYGULAYACAK SAĞLIK PERSONELİ  İÇİNDİR.  
Bu tıbbi ürün sadece  steril cihaz ve setlerle  intravenöz  uygulama  için hazırlanmıştır.  Yalnızca 
aseptik olarak intravenöz infüzyon yoluyla uygulanmalıdır. 
Tek kullanımlıktır.  Kısmen  kullanılmış  çözeltiler  saklanmamalı; intravenöz  uygulamanın 
yapıldığı sağlık kuruluşunun tıbbi atık prosedürlerine uygun olarak imha edilmelidir.  
Parenteral  ilaçlar  kullanımdan önce  gözle kontrol  edilmelidir; yalnızca berrak,  partikülsüz  ve 
ambalaj bütünlüğü bozulmamış ürünler kullanılmalıdır . 
Kullanımdan hemen öncesine kadar dışındaki koruyucuyu çıkarmayınız; koruyucuyu 
çıkardıktan hemen sonra uygulamaya başlayınız. Koruyucu dış kılıf, ürünü buharlaşarak su 
içeriğinin azalmasından korur. İç torba ise ürünün steril kalmasını sağlar.  
Dikkat: Torbadaki rezidüel havaya  bağlı olarak meydana  gelebilecek  bir hava  embolisini 
önlemek için, başka infüzyon sıvılarıyla seri bağlantı yapılmamalıdır. 
Açmak için:  
− Dış koruyucuyu kullanımdan hemen önce çıkarınız. Koruyucu işaretli yerden yırtılarak açılır  
ve torba  açığa çıkarılır.  Koruyucuyu çıkardıktan  hemen  sonra  uygulamaya  başlayınız.   
− Torbada sterilizasyon işlemine bağlı olarak bir miktar opaklaşma görülebilir. Bu normaldir, 
çözeltinin kalite ve güvenirliğini etkilemez. Opasite giderek kaybolacaktır.  
− Koruyucu ambalajından çıkardıktan sonra torbanın sağlam olup olmadığını sıkarak kontrol 
ediniz. Sızıntı bulunursa ürün kullanılmamalıdır; sterilitesi bozulmuş olabilir.  
Uygulamaya hazırlama  
− Torbayı üzerindeki delikli bölümden asınız.  
− Uygulama  ucundaki twist off’u çeviriniz.  
− Uygulama  setinin  spaykını, uygulama  ucuna  sıkıca  batırarak  uygulama  setini torbaya 
iliştiriniz.  
− Çözeltinin  hastaya uygulanması için setin kullanım talimatına uyulmalıdır.  
 
Ek ilaç ekleme 
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle geçimli  
olmalıdır.  Ürüne  ekleme  yapılacaksa,  hastaya uygulamadan önce  son karışımında geçimlilik  
kontrol edilmelidir.  
Uygulama öncesi ilaç ekleme:  
− Torbanın ilaç uygulama ucu dezenfekte edilir.  11 / 11 − Eklenecek  ilaç 19-22 gauge kalınlığındaki bir  iğnesi olan enjektörle uygulanır.  
− Çözelti ve içine eklenen ilaç iyice karıştırılır. Potasyum klorür gibi yoğun ilaçlarda torbanın 
uygulama çıkışına, yukarı pozisyondayken hafifçe vurularak ilacın çözeltiyle tümüyle  
karışması sağlanır.  
Dikkat:  İçine  ek ilaç uygulanmış  torbalar  saklanmamalıdır.  
 
Uygulama sırasında  ilaç ekleme:  
− Setin  klempi kapatılır.  
− İlaç uygulama ucu  dezenfekte edilir.  
− Eklenecek  ilaç 19-22 gauge kalınlığındaki bir  iğnesi  olan  enjektörle uygulanır.  
− Çözelti  askısından çıkarılır  ve ters çevrilir.  
− Bu pozisyondayken torbanın uygulama çıkışı  ve enjeksiyon girişine  hafifçe  vurularak 
çözelti ve ek ilacın karışması sağlanır. 
− Torbayı  eski konumuna getirerek  klemp açılır  ve uygulamaya devam  edilir.  
 
Damar  içi uygulanan diğer  ilaçlarla  uygunluğu:  
Geçimliliği kanıtlanana  kadar  bu ürün başka ilaçlarla karıştırılmamalıdır.  
 
Uygulamadan sonra:  
Kullanılmayan  ürün veya atık  maddeler  talimatlara  uygun olarak  imha  edilmelidir.  