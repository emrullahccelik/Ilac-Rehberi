KISA ÜRÜN BİLGİSİ
1. BEŞERİ TIBBİ ÜRÜNÜN ADI
EKZE-MANT %0,1+ %2 emülsiyon jel
2. KALİTATİF VE KANTİTATİF BİLEŞİM
Etkin maddeler:
Her 1 g emülsiyon jel içerisinde:
Mikonazol nitrat 20 mg
Triamsinolon asetonit 1 mg
Yardımcı maddeler:
Her 1 g emülsiyon jel içerisinde:
Bütil hidroksianizol (E320) 0,1 mg
Metilhidroksibenzoat (E218) 2 mg
Yardımcı maddeler için 6.1’e bakınız.
3. FARMASÖTİK FORM
Emülsiyon jel
Beyaz, kokusuz, homojen emülsiyon
4. KLİNİK ÖZELLİKLER
4.1. Terapötik Endikasyonlar
Ekzematöz yüzeyel mantar enfeksiyonlarının başlangıç tedavisinde endikedir.
4.2. Pozoloji ve uygulama şekli
Pozoloji / uygulama sıklığı ve süresi:
Doktora danışılmadan kullanılmamalıdır. EKZE–MANT doktor tarafından başka şekilde
tavsiye edilmediği takdirde, tedavi süresi 10 günü geçmeyecek şekilde, günde 2 defa deriye
ince bir tabaka halinde sürülerek uygulanır. EKZE-MANT yüz ve genital bölgelerde en fazla
1 hafta süreyle kullanılmalıdır.
EKZE-MANT inflamasyonlu mikozlarda, inflamasyon tamamen yok olana kadar
kullanılabilir. Gerekirse kortikosteroit içermeyen bir antifungal ile tedaviye devam edilir.
Uygulama şekli:
Sadece topikal olarak uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek yetmezliği olan hastalarda doz ayarlamasına gerek yoktur.
1/8Karaciğer yetmezliği olan hastalarda, hipotalamus-hipofiz-adrenal (HPA) eksen fonksiyonları
düzenli olarak takip edilmelidir (idrar testi, plazma serbest kortizol ve adrenokortikotropik
hormon (ACTH) stimülasyon testi).
Pediyatrik popülasyon:
Süt çocuğu ve küçük çocuklarda zorunlu kalınmadıkça kullanımı önerilmemektedir.
EKZE-MANT pediyatrik hastalarda kullanılırken HPA eksen fonksiyonları düzenli olarak
takip edilmeli (idrar testi, plazma serbest kortizol ve ACTH stimülasyon testi), geniş
yüzeylerde ve uzun süre ile kullanılmamalıdır.
Çocuklarda topikal kortikosteroid verilmesi, etkili bir tedavi rejimiyle olabilecek en kısa süre
ile sınırlandırılmalıdır.
Geriyatrik popülasyon:
EKZE-MANT’ın yaşlı hastalardaki etkililiği ve güvenliliği incelenmemiştir.
4.3. Kontrendikasyonlar
 Triamsinolon asetonite, mikonazol nitrata, diğer imidazol türevlerine veya
EKZE-MANT’ın herhangi bir bileşenine karşı alerjisi veya aşırı duyarlılığı olduğu
bilinen kişilerce,
 Verem ile enfekte olmuş hastalarda,
 Viral enfeksiyonlarda (varicella ve vaccina dahil),
 Aşılara reaksiyon gösterenlerde,
 Cinsel yolla bulaşan hastalıklarda,
 Akne, rozasea gibi deri hastalıklarında kullanılmamalıdır.
 Göz veya mukozalı bölgelere sürülmemelidir.
 Geniş yüzeylerde (vücut yüzeyinin %10’unun üstünde) uzun süre ile
kullanılmamalıdır.
 Deriden emilimin artmış olduğu bölgelerde (açık yaralar, deri lezyonları ve göz
çevresinde) kullanılmamalıdır.
 Çocuklarda tedbirli kullanılmalıdır.
4.4. Özel kullanım uyarıları ve önlemleri
 EKZE-MANT haricen kullanılır.
 Göz ile temas ettirilmemelidir.
 Çocuklardan uzak tutunuz.
 Tüberküloz, peptik ülser ya da diabetes mellitusu olan hastalar, doktor tarafından
önerilmedikçe kortikosteroit içeren bir ilaç ile tedavi edilmemelidirler. İritasyon gelişirse,
EKZE-MANT kullanımı kesilmeli ve uygun bir tedavi yapılmalıdır. Kortikosteroitlere
karşı alerjik temas duyarlılığı gelişebilir. Böyle bir bulgu, uygun tanı testleri ile
saptanabilir.
 Doktor tarafından tavsiye edilen tedavi süresi aşılmamalıdır.
 EKZE-MANT yüz ve genital bölgelerde en fazla 1 hafta süreyle kullanılmalıdır.
2/8 Eğer kütan bir hastalık, tedaviyle birkaç gün içinde iyileşme göstermiyorsa veya daha da
kötüleşiyorsa doktorunuza başvurunuz. Bu duruma alerjik bir durum veya duyarlı olmayan
mikroorganizma neden olabilir. Trichomonas ve Gardnerella vaginalis’in sebep olduğu
vulvovaginitislere karşı EKZE-MANT etkisizdir.
 Dermatolojik enfeksiyonlarda, enfeksiyonun antifungal veya antibakteriyel ajanlara cevap
vermediği durumda topikal kortikosteroit tedavisi durdurulmalıdır.
 EKZE-MANT’ın içeriğinde bulunan mikonazol nitratın topikal formülasyonları ile yapılan
tedavilerde ciddi alerjik reaksiyonlar (anaflaksi ve anjiyoödem) rapor edilmiştir (bkz.
İstenmeyen Etkiler). Eğer aşırı duyarlılık ve iritasyon gibi reaksiyonlar oluşursa tedavi
durdurulmalıdır.
 Kaşıntı, kızarıklık, kabarcıklar veya belirgin deri incelmelerini doktorunuza bildiriniz.
 EKZE-MANT önerildiği gibi kullanıldığında, kan dolaşımına geçen az miktardaki steroitin
sistemik etki oluşturma olasılığı çok düşüktür. Yüksek potensli steroitlerin kullanılması,
geniş yüzeylere uygulama, uzun süreli kullanım ve oklüzif uygulama gibi durumlarda
sistemik etki gösterme olasılığı vardır.
 Hipotalamik-pitüiter-adrenal (HPA) eksen supresyonu, Cushing sendromu, hiperglisemi,
glukozüri ve diğer istenmeyen reaksiyonlar tıpkı parenteral uygulamada olduğu gibi
görülebilir. Bu nedenle; kortikosteroit içeren bir ilaç kullanan hastalar, HPA eksen
supresyonu açısından izlenmelidir. HPA eksen supresyonu, idrarla serbest kortizol katılımı
ve Adrenokortikotropik hormon (ACTH) stimülasyon testleri ile değerlendirilebilir.
 Eğer HPA eksen supresyonu görülürse, ilaç bırakılmalı veya uygulama sıklığı
azaltılmalıdır. HPA eksen fonksiyonu, tedavinin kesilmesinden bir süre sonra düzelir.
Seyrek olarak steroit kesilmesi belirtileri ortaya çıkabilir; bu durumda sistemik
kortikosteroitler ile takviye gerekir.
 Çocuklarda daha büyük miktarlarda topikal kortikosteroit emilim potansiyeli olduğundan
sistemik toksik belirtilerin ortaya çıkma olasılığı daha fazladır.
 Topikal uygulama; geniş bölgelere, fazla miktarda, uzun süreli olarak yapılmamalı ve üzeri
kapatılmamalıdır. Eğer lokal iritasyon ya da duyarlılık görülürse, ilacın kullanımı
durdurulmalı ve uygun bir tedavi başlatılmalıdır.
 İnatçı ve tedaviye yanıt vermeyen durumlarda, mikrobiyolojik tanı testleri tekrarlanmalı ve
tanı diyabet veya bağışıklık açısından gözden geçirilmelidir.
EKZE-MANT’ın içeriğinde bulunan,
 Bütil hidroksianizol (E320), lokal deri reaksiyonlarına (örneğin, kontakt dermatite) ya da
gözlerde ve mukoz membranlarda iritasyona,
 Metilhidroksibenzoat (E218), alerjik reaksiyonlara (muhtemelen gecikmiş) neden olabilir.
4.5. Diğer tıbbi ürünler ile etkileşimler ve diğer etkileşim şekilleri
EKZE-MANT, uzun süre ile geniş alanlarda kullanıldığında sistemik absorpsiyonu
artacağından fenitoin, barbitüratlar ve rifampisin ile beraber kullanıldığı takdirde triamsinolon
asetonitin hepatik eliminasyonu hızlanabilir, buna paralel olarak farmakolojik etkide azalma
görülebilir. Ayrıca, oral antikoagülanlara cevap azalabilir.
3/8Sistemik olarak uygulanan mikonazolün CYP3A4/2C9’u inhibe ettiği bilinmektedir. Topikal
uygulama sonrasında sistemik absorpsiyonun düşük olması nedeniyle, buna bağlı klinik
etkileşmeler nadir olarak görülür. Ancak, varfarin gibi antikoagülan ilaçları oral yolla alan
hastalarda dikkatli olunmalı ve antikoagülan etki izlenmelidir.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6. Gebelik veya Laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
EKZE-MANT’ın çocuk doğurma potansiyeli ve doğum kontrol yöntemleri üzerine etkisi
bilinmemektedir.
Gebelik dönemi
EKZE-MANT’ın içeriğinde bulunan mikonazol nitrat, hayvanlarda teratojenik etki
göstermemiştir ancak yüksek oral dozlarda fötotoksik etkiye sahiptir. Topikal uygulama
sonrasında mikonazol çok düşük miktarlarda emilmektedir. Bununla birlikte, diğer imidazol
türevlerinde olduğu gibi mikonazol de gebelik boyunca dikkatle kullanılmalıdır.
Triamsinolon asetonitin çeşitli türlerde teratojenik etkiyi indüklediği görülmüştür.
Triamsinolon asetonit, fare ve tavşanlarda artan bir insidansla sırasıyla yaklaşık olarak
120 µg/kg/gün ve 24 µg/kg/gün dozlarında yarık damak gelişmesini indüklemiştir.
EKZE-MANT, gerekli olmadıkça gebelik döneminde kullanılmamalıdır.
Laktasyon dönemi
Mikonazol nitrat ve triamsinolon asetonitin insan sütüyle atılıp atılmadığı bilinmemektedir.
Mikonazol nitrat ve triamsinolon asetonitin süt ile atılımı hayvanlar üzerinde
araştırılmamıştır. Emzirmenin durdurulup durdurulmayacağına ya da EKZE-MANT
tedavisinin durdurulup durdurulmayacağına/tedaviden kaçınılıp kaçınılmayacağına ilişkin
karar verilirken, emzirmenin çocuk açısından faydası ve EKZE-MANT tedavisinin emziren
anne açısından faydası dikkate alınmalıdır.
EKZE-MANT emzirmeden önce meme üzerine uygulanmamalıdır.
Süt veren annelerde ancak doktor kontrolünde kullanılmalıdır.
Üreme yeteneği / Fertilite
Üreme yeteneği üzerine bilinen bir etkisi yoktur.
4/84.7. Araç ve makine kullanımı üzerindeki etkiler
Deri üzerine topikal olarak uygulanan EKZE-MANT ile ilgili olarak bu konuda yapılmış bir
çalışma mevcut değildir.
4.8. İstenmeyen etkiler
Uzun süreli uygulamada; adrenal baskılanma, glikoz metabolizmasında değişiklik, protein
katabolizması, peptik ülser aktivasyonları gibi sistemik steroid preparatların uygulanması ile
görülen yan etkiler ortaya çıkabilir. Bu yan etkiler genellikle geri dönüşümlüdür ve hormon
tedavisi kesildiğinde normale döner.
Kontrollü klinik çalışmalar sırasında triamsinolon asetonit ve mikonazol nitrat ile ilgili
bildirilen yan etkiler aşağıda verilmiştir.
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000; çok seyrek (<1/10.000); bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Bilinmiyor: Anafilaksi, hipersensitivite, anjiyonörotik ödem
Endokrin hastalıkları
Bilinmiyor: Topikal kortikosteroitlerin deriden emilimi; geniş yüzeylere, yüksek dozda, uzun
süre uygulandıklarında, zedelenmiş cilde ve/veya kapalı bandaj altında tatbik edildiklerinde
artarak istenmeyen sistemik yan etkilere neden olabilir. Ayrıca, geri dönüşümlü hipotalamus-
hipofiz-adrenal (HPA) aksis supresyonu ortaya çıkabilir.
Deri ve deri altı doku hastalıkları
Yaygın olmayan: Deride yanma hissi, enflamasyon, hipopigmentasyon.
Bilinmiyor: Anjiyoödem, döküntü. Ayrıca, topikal kortikosteroitlerin deriden emiliminin
artması follikülit, hipertrikoz, striae, telanjiektazi, kuruluk, atrofi ve nadiren ürtiker, kontakt
dermatit, kırmızımsı küçük kabartılar (isilik), eritem, pruritus, ciltte yanma, batma gibi
bölgesel reaksiyonlara neden olabilir.
Genel bozukluklar ve uygulama bölgesine ilişkin hastalıklar
Yaygın olmayan: Uygulama bölgesinde iritasyon, yanma, pruritus, sıcaklık artışı ve
diğer uygulama bölgesi reaksiyonları.
Bilinmiyor: Perioral dermatit, sekonder enfeksiyon, maserasyon, atrofi, kuruluk, tedaviden
önce olmayan döküntü, alerjik kontakt dermatit.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
5/8Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Doz aşımı sonucu, topikal kortikosteroitler sistemik yan etkilere neden olabilecek oranda
emilebilirler, bu açıdan dikkatli kullanılmaları gerekir.
EKZE-MANT, öngörülen dozdan fazla miktarda kullanılması durumunda ciltte tahriş
yapabilir. Tedavi sonlandırıldığında bu yan etki ortadan kalkar.
EKZE-MANT topikal kullanım için hazırlanmış olmasına rağmen, yanlışlıkla fazla miktarda
yutulduğunda, midede iritasyon oluşabilir. Bu durumda, belirtilere uygun bir destekleyici
tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Topikal kullanım için antifungaller, mikonazol kombinasyonları
ATC Kodu: D01AC52
Mikonazol nitrat, antimikrobiyal aktiviteye sahip olan imidazol türevi antifungal bir ajandır.
Mikonazol nitrat; dermatofitlere, mayalara, diğer patojen mantarlara ve ayrıca bazı gram
pozitif bakterilere karşı etkilidir. Mikonazol nitrat, ergosterol sentezinin öncül maddesi olan
lanosterolün 14α-demetilasyonunu inhibe etmek suretiyle ergosterol sentezini inhibe eder,
buna bağlı olarak hücre membranın diğer lipidik kompozisyonu modifiye olur. Böylece hücre
membranı selektif bariyer görevini yerine getiremez ve mikonazol nitrat, patojen ajanın
nekrozuna neden olur.
Mikonazol nitratın antimikrobiyal spektrumu insan için patojen olan pek çok mantarı ve bazı
gram pozitif bakterileri içerir. Bunlar arasında, dermatofitler (Trichophyton, Microsporum,
Epidermophyton), mayalar, Aspergillus’lar, dimorflar (Blastomyces, Histoplasma
capsulatum), diğer mantarlar ve ayrıca bazı gram-pozitif bakteriler (örneğin Streptococcus
pyogenes, Staphylococcus aureus) bulunmaktadır. İn-vitro koşullarda, 1 µg/mL veya daha
düşük derişimde mikonazol nitrat, Candida albicans, Epidermophyton floccosum,
Trichophyton mentagrophytes, T. rubrum, Microsporum canis, ve Staphyloccocus aureus’u
inhibe eder. C. guilliermondi ve C. tropicalis’i inhibe etmek için 10 µg/mL derişimde
mikonazol nitrat gereklidir. Normal şartlarda fungustatik etki gösteren mikonazol nitratın,
fungusit etki göstermesi için daha yüksek ilaç derişimleri gereklidir.
Triamsinolon asetonit, diğer kortikosteroitler gibi, antipruritik ve vazokonstriktör etkilere
sahiptir. Topikal kortikosteroitlerin antiinflamatuvar etkilerinin mekanizması
bilinmemektedir. Vazokonstriktör etki deneyleri de dahil, topikal kortikosteroitlerin klinik
etkinlikleri ve /veya potenslerini öngörmek için çeşitli laboratuvar yöntemleri bulunmaktadır.
İnsanlardaki terapötik etki ile vazokonstriktör potens arasında kabul edilebilir bir korelasyon
olduğunu gösteren bulgular mevcuttur.
6/8Antimikotikler ve steroitler birlikte kullanıldığında, dermatofit ve maya enfeksiyonları ile
oluşan pruritlere daha çabuk etki ederler. Bu semptomatik düzelme, tedavinin daha ilk
işaretleri çıkmadan gözlenebilir.
5.2. Farmakokinetik özellikler
Genel özellikler
Emilim:
Mikonazol nitrat, cilt ve mukoz membranlardan eser miktarda sistemik dolaşıma geçer
(Uygulanan dozun maksimum %1 - 2’si). Topikal kortikosteroitlerin deriden emilimleri,
kortikosteroitin derişimine, uygulama sırasında oklüzyon yapılıp yapılmamasına bağlı olarak
değişir. Sağlıklı deriye uygulandığında sistemik absorpsiyon, deriden emilim minimum
oranda olduğu için oldukça düşüktür. İnflamasyon ve/veya diğer deri hastalıklarının varlığı
gibi etkenler emilimin artmasına neden olur.
Dağılım:
Mikonazol plazma proteinlerine (%88.2) ve alyuvarlara (%10,6) bağlanır. Triamsinolon
asetonit de tıpkı diğer kortikosteroitler gibi, mukoz membranlardan emildikten sonra plazma
proteinlerine farklı oranlarda bağlanarak sistemik kortikosteroitlere benzer farmakokinetik
özellikler gösterir.
Biyotransformasyon:
Triamsinolon asetonit başlıca karaciğerde metabolize olur. Az miktarda emilen mikonazol ise
değişmemiş ilaç ve metabolitleri şeklindedir.
Eliminasyon:
Triamsinolon asetonit böbrek yoluyla glukuronid ve sülfat konjügasyonuna uğrayarak elimine
olur. Az miktarda metabolize olmamış madde idrarla dışarı atılır. Mikonazol ise daha çok
feçesle atılır.
Doğrusallık / doğrusal olmayan durum:
Bu konuda yapılmış bir çalışma bulunmamaktadır.
5.3. Klinik öncesi güvenlilik verileri
EKZE-MANT’ın içeriğinde bulunan triamsinolon asetonit gibi topikal kortikosteroitlerin
karsinojenik potansiyelini ve fertilite yetersizliğine neden olma olasılığını değerlendirmek için
uzun süreli hayvan deneyleri yürütülmemiştir. Prednisolon ve hidrokortizon ile yapılan
mutajenite deneyleri negatif sonuçlanmıştır.
EKZE-MANT’ın etkin maddelerinden biri olan mikonazol nitratın karsinojenik potansiyelini
belirlemek için uzun süreli hayvan çalışmaları yapılmamıştır. Mikonazol yüksek dozlarda
hayvanlarda fötotoksik etki göstermiştir ve genellikle gebelik dönemi boyunca kullanımı
önerilmez. Azol türevi antifungal ilaçların gebelikte kullanımında, tedavinin potansiyel
riskleri göz önünde bulundurulmalıdır.
6. FARMASÖTİK ÖZELLİKLER
6.1. Yardımcı maddelerin listesi
Zeytinyağı
Bütil hidroksianizol (E320)
Metilhidroksibenzoat (E218)
7/8Siklometikon
Poliakrilamid /C13-14 izoparafin /laureth-7
Saf su
6.2. Geçimsizlikler
Bilinen bir geçimsizliği yoktur.
6.3. Raf ömrü
36 ay.
6.4. Saklamaya yönelik özel tedbirler
Özel muhafaza şartları mevcut değildir, 25C’nin altındaki oda sıcaklığında saklanmalıdır.
6.5. Ambalajın niteliği ve içeriği
Ağzı plastik kapakla kapatılmış, alüminyum tüpte 30g emülsiyon jel.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORVA İlaç San. ve Tic. A.Ş.,
Atatürk Organize Sanayi Bölgesi / Çiğli / İzmir
8. RUHSAT NUMARASI
206-60
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.09.2005
Ruhsat yenileme tarihi: -
10. KÜB’ÜN YENİLENME TARİHİ
8/8