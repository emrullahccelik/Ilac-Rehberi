KISA ÜRÜN BİLGİSİ
1. BEŞERİ TIBBİ ÜRÜNÜN ADI
®
SUPREFACT nasal solüsyon 1.05 mg/g
2. KALİTATİF VE KANTİTATİF BİLEŞİM
Etkin madde:
Buserelin asetat 1.05 mg
1 püskürtme nazal solüsyon dozunda 0.1 mg busereline eşdeğerde 0.105 mg buserelin asetat
vardır.
Yardımcı maddeler:
1 g nazal solüsyonda
Sodyum sitrat dihidrat 2.4 mg
Sodyum klorür 8.0 mg
Benzalkolyum klorür 0.1 mg
Yardımcı maddelerin listesi için bakınız bölüm 6.1
3. FARMASÖTİK FORM
Solüsyon
Berrak, renksiz ve partikülsüz.
4. KLİNİK ÖZELLİKLER
4.1. Terapötik endikasyonlar
Testislerin hormon yapımının inhibe edilmesi gereken prostat karsinomu olgularında
kullanılır.
Buserelin hipofiz bezinden salgılanan LHRH (Luteinleyici Hormon Salıverici Hormon)
reseptörü sentezinin blokajı ve aşağı regülasyonu ile etkisini gösterir. Buna bağlı olarak
gonadotropin sentezi inhibe olur. Bu inhibisyon sonucunda testosteron salgısında azalma olur
ve serum testosteron düzeyleri kastrasyon düzeyine iner. İnhibisyon oluşmadan önce,
testosteron düzeylerinin yükselebileceği kısa bir stimülasyon dönemi gözlenebilir.
4.2. Pozoloji ve uygulama şekli
Pozoloji/uygulama sıklığı ve süresi:
SUPREFACT, hormon-supresif tedavinin idame tedavisini amaçlar.
SUPREFACT proinjectione ile 7 günlük bir başlangıç tedavisi uygulanmasından sonra 8.
günden itibaren intranazal uygulamaya geçilir. Günlük intranazal doz, vücut ağırlığı ne olursa
olsun 1.2 mg buserelinden ibarettir (her biri 0.1 mg olan 12 püskürtme nazal solüsyon dozuna
eşittir.). Bunun için her iki burun deliğine eşit zaman aralıkları ile günde 6 defa birer doz, yani
toplam 12 püskürtme nazal solüsyon dozu uygulanır.
Tedaviye yanıt, serumda testosteron, asit fosfataz ve prostat-spesifik antijen (PSA) düzeyleri
ölçülerek takip edilmelidir. Testosteron konsantrasyonu, tedavinin başlangıcında artar ve 2
haftalık bir periyodda azalır, 2-4 hafta sonra kastrasyon seviyelerine ulaşır ve tedavi süresince
bu seviyede kalır.
1Uygulama şekli
İntranazal olarak uygulanır.
SUPREFACT, doğru biçimde uygulandığında nezlesi olan kişilerde bile burun mukozasından
tamamen emilebilir. Böyle bir durumda burun iyice temizlendikten sonra püskürtülereknazal
solüsyon uygulanmalıdır.
Süpresyon tedavisinin uygulanması ve idamesi:
Başlangıç tedavisi: Hastanede yapılması uygundur. 0,5 ml Suprefact enjeksiyon solüsyonu, 8
saatlik aralıklarla 7 gün boyunca deri altına enjekte edilir.
İdame tedavisi: Tedavinin 8. gününde intranazal Suprefact tedavisine geçilir. Suprefact nazal
solüsyon buruna püskürtülür. 1 şişenin içeriği 1 haftalık tedaviyi karşılar; şayet şişede buna
rağmen bakiye kalırsa, bu fazlalık, doldurma tekniğinden ileri gelen bir husustur.
Uygulamanın süresi tedavi eden doktor tarafından tayin edilir.
Püskürtülerek kullanılan nazal solüsyon flakonunun kullanılışı:
Bu ilaç ancak kullanılış şekline tam bir şekilde riayet edildiği takdirde etkinlik sağlar. Bunun
için bütün ayrıntılara dikkat edilmelidir.
1. Cam şişenin vidalı kapağı çıkarılır.
2. Dozaj pompası saydam plastik kabından alınıp turuncu renkli ve renksiz iki koruyucu
başlık çıkarılır.
3. Dozaj pompası cam şişeye vidalanır.
4. Sadece ilk uygulamadan önce sistemin dolmasını ve homojen bir solüsyonun oluşmasını
sağlamak için 10 defa kuvvetle pompalanır. Bu sırada şişe dik tutulmalıdır. Artık pompa
dolmuştur ve bundan sonraki uygulamalarda deneme yapılmasına gerek kalmaz.
5. Baş hafifçe öne doğru eğilerek solüsyon burun deliğinin içine püskürtülmeli ve bu sırada
şişe dik tutulmalıdır. Uygulamadan önce şayet gerek varsa burun silinmelidir.
6. Uygulamadan sonra dozaj pompası şişeye takılı kalmalıdır. Nazal solüsyon şişesi, en iyisi
üzerine koruyucu turuncu renkli başlık geçirildikten sonra saydam kabında saklanmalıdır.
Dikkat:
Pompalama denemesi sadece ilk kullanıştan önce yapılmalıdır, daha sonra buna gerek kalmaz,
aksi takdirde şişenin içeriği çabuk tükenir.
Eğer nazal dekonjestanlar aynı zamanda kullanılacaksa, buserelinden en az 30 dakika sonra
uygulanmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek ve karaciğer hastalarında kullanıma ilişkin yeterli veri bulunmamaktadır.
Pediyatrik popülasyon
Çocuklarda kullanımı uygun değildir.
Geriyatrik popülasyon
Yaşlı hastalarda kullanıma ilişkin yeterli veri mevcut değildir.
4.3. Kontrendikasyonlar
 Buserelin asetata, LHRH’a veya formülündeki yardımcı maddelerin herhangi birine karşı
aşırı duyarlık durumunda bu ilaç kullanılmamalıdır.
2 Tümörün hormon tedavisine duyarsız olduğu saptandığında veya testisler cerrahi yolla
çıkarıldıktan sonra kullanılmamalıdır.
 Hamilelik veya emzirme (bkz. bölüm 4.6 Gebelik ve laktasyon) sırasında kullanılmamalıdır.
4.4. Özel kullanım uyarıları ve önlemleri
Tedavi başlangıcında hastalıkta alevlenme (hastanın durumunda geçici bozulma)
bildirilmiştir. İnsidans değişebilirse de %10 civarındadır. Semptomlar genellikle ağrıda geçici
bir artış ile sınırlı olmakla birlikte, semptomların asıl niteliği lezyonların yerine göre değişir.
Hastalıkta alevlenme durumunun önlenmesi amacıyla, tedaviye başlamadan yaklaşık 5 gün
önce ek tedavi olarak bir antiandrojen uygulanması önerilmelidir.
Bu tedavi, buserelin tedavisi ile beraber 3-4 hafta sürdürülmelidir. Bu süreden sonra,
testosteron seviyeleri genellikle istenilen seviyelere düşer.
Sekonder depozitlerin omurilik veya merkezi sinir sistemini etkilemesine bağlı nörolojik
sekeller bildirilmiştir. Metastazı olduğu bilinen hastalarda (örn. vertebral kolonda), bir
antiandrojenle bu ek tedavi tümör ve metastazlarının geçici aktivasyonundan kaynaklanan,
spinal kompresyon ve paraliziye varan başlangıç komplikasyonlarının önlenmesi için
zorunludur (bkz. bölüm 4.8).
Etki klinik olarak takip edilmeli ve serum prostat spesifik antijen (PSA) ve testosteron
seviyesi belirlenmelidir. Tedavinin başlarında testosteron seviyesi yükselir ve sonraki 2 hafta
içinde düşer, 2-4 hafta sonra, testosteron seviyesi kastrasyon seviyesine düşer.
Yayınlanmış epidemiyolojik çalışmalar, gonadotropin salıverici hormonun (GnRH) agonisti
ile tedavi ile kardiyovasküler hastalık (miyokard infarktüsü, ani kardiyak ölüm ve inme gibi)
riskinin artması ve diabetes mellitus arasında bir ilişkiyi göstermektedir. Bu riskler tedaviden
önce ve tedavi sırasında değerlendirilmeli ve hastalar buna göre izlenmeli ve tedavi
edilmelidir.
Hipertansif hastalarda, kan basıncı düzenli olarak takip edilmelidir (kan basıncı değişiklikleri
riski).
QT Uzaması
Androjen deprivasyon tedavisi QT aralığının uzamasına neden olabilir. Hekimler, QT
uzaması için risk faktörleri hikayesi olan hastalarda ve eş zamanlı olarak QT aralığını
uzatabilecek ilaçlar kullanan hastalarda (bkz. Bölüm 4.5) SUPREFACT tedavisini
başlatmadan önce potansiyel Torsades de pointes dahil fayda risk oranını değerlendirmelidir.
Testosteronun bastırılması nedeniyle, GnRH agonisti ile tedavi anemi riskini artırabilir.
Hastalar bu risk için değerlendirilmeli ve buna göre tedavi edilmelidir.
LHRH (Luteinleyici Hormon Salıverici Hormon) agonistlerinin kullanımı, kemik
yoğunluğunda azalmaya yol açabilir ve osteoporoz ve kemik kırığı riskinde artışa sebep
olabilir (bkz. Bölüm 4.8). Bu durum özellikle osteoporoz için ek risk faktörleri taşıyan
hastalarda (kronik alkol suiistimali, sigara/puro/pipo içenlerde, uzun süre antikonvülzanlarla
veya kortikosteroidlerle tedavi edilen veya osteoporoz anamnezi olan) özel dikkat gerektirir.
Osteopeni/osteoporoz (osteoporoza ve kemik kırığı oluşma riskinin artmasına sebep olabilen
azalmış kemik yoğunluğu riski) koruyucu tedavisi süresince, özellikle osteoporoz için bilinen
3risk faktörlü hastalarda, kemik mineral yoğunluğunun (KMY) periyodik olarak izlenmesi ve
koruyucu önlemlerin alınması tavsiye edilir.
GnRH (Gonadotropin Salıverici Hormon) agonistleri ile tedavi edilen bazı hastalarda, glukoz-
toleransında değişiklik meydana gelmiştir (bkz. bölüm 4.8). Diyabetik hastalarda, kan şekeri
düzeyi düzenli olarak kontrol edilmelidir (metabolik kontrolün bozulması riski).
Buserelin gibi GnRH antagonistleriyle tedavi edilen hastalarda, (ağır olabilen) depresyon
riskinde artış kaydedilmiştir. Hastalar bu konuda bilgilendirilmeli, semptomların ortaya
çıkması halinde gerektiği şekilde tedavi edilmelidirler. Anamnezinde depresyon olan hastalar,
SUPREFACT tedavisi sırasında dikkatle izlenmeli ve gerekliyse tedavi edilmelidir
(depresyonun tekrarlaması veya kötüleşmesi riski).
Testosteron düzeyleri bazal konsantrasyonun altına düşmeye başladığı zaman, klinik iyileşme
görünür olmaya başlamalıdır. Eğer testosteron seviyesi 4 hafta (en geç 6 hafta) içinde
terapötik aralığa ulaşmazsa, doz takviminin tam olarak takip edildiğinden emin olmak için
kontrol edilmelidir. Aksine, terapötik aralıkta tam doz alan bir hasta için testosteron
baskılanması görülmeyebilir. Bu durumda, alternatif tedavi düşünülmelidir.
Başlangıç tedavisinden sonra, testosteron seviyeleri 3 aylık aralıklarla izlenmelidir. Hastaların
hormon tedavisine duyarlı olmayanlarında tümörler oluşacaktır. Yeterli testosteron
bastırılması karşısında klinik iyileşmenin olmaması, buserelin ile yapılan tedavinin daha fazla
yararı olmayacağını düşündürür.
Bu tıbbi ürün her dozunda 23 mg’dan daha az sodyum ihtiva eder; yani sodyum içermediği
kabul edilebilir.
SUPREFACT her dozunda 0,01 mg benzalkonyum klorür içermektedir. Bu, nefes alma
zorluğu, hırıltılı solunum veya bronkospazma neden olabilir.
4.5. Diğer tıbbi ürünler ile etkileşim ve diğer etkileşim şekilleri
 Buserelin ile tedavi sırasında, antidiyabetik ajanların etkisi azalabilir (bkz. bölüm 4.8).
 Androjen deprivasyon tedavisi QT aralığının uzamasına neden olabileceğinden, QT
aralığını uzattığı bilinen ilaçlar veya sınıf IA (ör. kinidin, disopiramid) veya sınıf III (ör.
amiodaron, sotalol, dofetilid, ibutilid) antiaritmik ilaçlar, metadon, moksifloksasin,
antipsikotikler vb. Torsades de pointesi indükleyebilen ilaçlar ile SUPREFACT’in eş
zamanlı kullanımı dikkatlice değerlendirilmelidir.
4.6. Gebelik ve laktasyon
Genel tavsiye
Gebelik kategorisi: X
Çocuk doğurma potansiyeli olan kadınlar /Doğum kontrolü (kontrasepsiyon)
İlacın kullanımı süresince hormonal olmayan etkili bir doğum kontrol yöntemi
kullanılmalıdır.
Gebelik dönemi
SUPREFACT gebelik döneminde kontrendikedir. Bu ilaç, ilerlemiş prostat karsinomunun
tedavisine yöneliktir ve gebe emziren kadınlarda kullanılmamalıdır (bkz. 4.3
Kontrendikasyonlar).
4Laktasyon dönemi
Buserelin anne sütüne düşük miktarda geçer. Bebekler üzerinde olumsuz etkileri gözlenmemiş
olmakla birlikte, bebeğin anne sütüyle az miktarda da olsa buserelin almasını önlemek
amacıyla, SUPREFACT ile tedavi sırasında emzirmeden kaçınılması önerilir.
Üreme yeteneği / Fertilite
Buserelin, embriyotoksik veya teratojenik etkilere sahip değildir. Hayvan çalışmalarında
maternal toksisite veya fetotoksik etkiler gözlenmemiştir
4.7. Araç ve makine kullanımı üzerindeki etkiler
Bazı istenmeyen etkiler (örn. baş dönmesi), konsantrasyon ve reaksiyon kabiliyetini
etkileyebilir. Bundan dolayı araç veya makinelerin kullanımı gibi bu özelliklerin önemli
olduğu durumlar risk taşır.
4.8. İstenmeyen etkiler
SUPREFACT, aşağıdaki istenmeyen etkilere yol açabilir;
İstenmeyen etkilerin sıklık sıralaması aşağıdaki gibidir:
Çok yaygın (≥ 1/10); yaygın (≥ 1/100 ila ≤ 1/10); yaygın olmayan (≥ 1/1000 ila ≤ 1/100);
seyrek (≥ 1/10000 ila ≤ 1/1000); çok seyrek (≤ 1/10.000); bilinmiyor (eldeki verilerden
hareketle tahmin edilemiyor)
Bağışıklık sistemi hastalıkları:
Çok seyrek: Hipersensitivite reaksiyonları görülebilir. Ciltte kızarıklık, kaşıntı, deri
döküntüleri (ürtikeri içeren) ve dispnenin eşlik ettiği alerjik astım.
Çok seyrek: Anaflaktik/Anaflaktoid şok
Anafilaktik şokla karşılaşıldığında genellikle aşağıdaki acil önlemlerin alınması önerilir:
Terleme, bulantı, siyanoz gibi ilk belirtiler ortaya çıktığında venaya uygun bir kanül
yerleştirilir. Mutad olarak alınan diğer önlemlerle birlikte hasta başı aşağıya gelecek şekilde
yatırılır ve solunum yolları açık tutulur.
Derhal uygulanması gereken ilaçlar:
i.v. yoldan derhal epinefrin (adrenalin) uygulanır: Piyasada mevcut 1/1000 lik epinefrin
çözeltisinin 1 ml si 10 ml ye seyreltilir ve bunun önce 1 ml si (0.1 ml epinefrin) nabız ve kan
basıncı kontrol edilerek yavaş şekilde zerk edilir (kalp ritim bozukluklarına dikkat!).
Epinefrin enjeksiyonları gerekirse tekrarlanabilir.
Sonra i.v. yoldan glukokortikoidler, mesela 250-1000 mg metilprednisolon uygulanır.
Gerekirse glukokortikoid dozları tekrarlanır.
Bunu müteakip i.v. volüm sübstitüsyonuna geçilir: Örneğin plazma genişleticiler, insan
albumini, tam elektrolit çözeltisi gibi solüsyonlar kullanılır.
Diğer tedavi önlemleri: Suni solunum, oksijen inhalasyonu ve antihistaminiklerin
uygulanmasıdır.
(Kist ve polipler de dahil olmak üzere) iyi huylu ve kötü huylu neoplazmalar:
Çok seyrek: Buserelini de içeren LHRH agonistleri ile tedavi süresince hipofiz adenoması
rapor edilmiştir.
5Kan ve lenf sistemi hastalıkları:
Çok seyrek: Trombositopeni, lökopeni
Metabolizma ve beslenme hastalıkları:
Yaygın: Kilo alma veya kilo verme.
Seyrek: Susuzluk hissinde artış, iştahta değişiklik. Kan lipid düzeylerinde azalma veya
yükselme.
Çok seyrek: Glukoz toleransında azalma. Bu durum diyabet hastalarında metabolik kontrolün
bozulmasına neden olabilir.
Psikiyatrik hastalıklar:
Yaygın: Sinirlilik, emosyonel dengesizlik.
Seyrek: Anksiyete.
Uzun süreli kullanımda yaygın, kısa süreli kullanımda yaygın olmayan: Depresyon gelişimi
veya var olan depresyonda kötüleşme.
Sinir sistemi hastalıkları:
Seyrek: Parestezi (özellikle kollarda veya bacaklarda), hafıza ve konsantrasyon problemleri.
Bilinmiyor: Baş ağrısı, uyku bozuklukları, halsizlik, baş dönmesi.
Göz hastalıkları:
Seyrek: Kuru göz (kontakt lens kullananlarda gözde tahrişe neden olabilir), görme bozukluğu
(ör: bulanık görüş), gözlerin arkasında basınç hissi.
Kulak ve iç kulak hastalıkları:
Seyrek: Kulak çınlaması (tinnitus), duyma bozuklukları.
Kardiyak hastalıklar:
Yaygın: Çarpıntı.
Bilinmiyor: QT uzaması (bkz. Bölüm 4.4 ve 4.5).
Vasküler hastalıklar:
Seyrek: Ödem (yüzde, kollarda ve bacaklarda) ve sıcak basması.
Çok seyrek: Hipertansiyon hastalarında kan basıncı seviyelerinde bozulma.
Gastrointestinal hastalıklar:
Yaygın: Alt karın ağrısı, mide ağrısı, bulantı, kusma, diyare ve konstipasyon
Hepato-bilier hastalıklar:
Seyrek: Serum karaciğer enzimi (transaminaz) düzeylerinde artış, serum bilirübininde artış.
Deri ve deri altı dokusu hastalıkları:
Yaygın: Ciltte kuruma, akne, saçlarda dökülme veya artma (alopesi, hirsutizm).
Seyrek: Vücut kıllarında değişiklikler (artış ya da azalma), tırnak kırılmaları.
Kas-iskelet bozuklukları, bağdoku ve kemik hastalıkları:
Yaygın: Kas-iskelet sistemi rahatsızlığı ve ağrısı (omuz ağrısı, tutkluğu dahil). LHRH-
agonistlerinin kullanımı kemik yoğunluğunda azalmayla ve osteoporozu hızlandırmayla
ilişkilendirilebilir. Tedavi süresince kemiklerde kırılma riski artar.
6Üreme sistemi ve meme hastalıkları:
Seyrek: Genellikle ağrısız jinekomasti (memelerde büyüme), testis atrofisi, libidoda azalma,
iktidarsızlık (hastaların çoğunda hormon azalmasına bağlı).
Yukarıda sayılan istenmeyen etkilerin çoğu, doğrudan veya dolaylı olarak, buserelinin
testosteronu baskılamasıyla ilişkilidir.
SUPREFACT tedavisinin başında, serum testosteron seviyelerinde genellikle, geçici bir artış
gelişir ve tümörün geçici aktivasyonu ile aşağıdaki reaksiyonlara yol açabilir:
­ Kemik metastazı olan hastalarda kemik ağrılarının ortaya çıkması veya ağırlaşması,
­ Tümör basısına bağlı olarak bacaklarda kas güçsüzlüğü gibi nörolojik hasarın işaretleri,
­ Miksiyon bozuklukları, hidronefroz veya lenfostaz,
­ Pulmoner emboli ile tromboz.
Buserelin tedavisinin başlangıcında ilave bir antiandrojen kullanıldığında, bu reaksiyonlar
büyük ölçüde önlenebilir (bkz. bölüm 4.4).
Ancak ilave bir antiandrojen kullanıldığında bile, bazı hastalarda, genel iyilik durumunda
bozulmalar ve tümör ağrılarında hafif ancak geçici artış görülebilir.
Genel bozukluklar ve uygulama bölgesine ilişkin reaksiyonlar:
Bilinmiyor: Nazal ve farengeal kavite mukozasının iritasyonu; bu burun kanamasına, boğuk
sesliliğe veya koku ve tat bozukluklarına yol açabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Belirtiler: Asteni, baş ağrısı, sinirlilik, sıcak basması, baş dönmesi, bulantı, abdominal ağrı,
bacaklarda ödem gibi belirti ve semptomlar ve mastodini.
Tedavi: Semptomatik olmalıdır.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Gonadotropin salıverici hormon analogları
ATC kodu: L02AE01
SUPREFACT’ın etken maddesi buserelin, gonadotropin serbestleştirici hormonun (GnRH)
aktif bir analoğudur. Buserelin’in düzenli alınımı sonucu gonadotropinlerin ve gonad
steroidlerinin sekresyonu belirgin bir şekilde inhibe edilir.
Hipofiz-gonad fonksiyonu üzerindeki inhibisyon etkisi hipofizdeki LH-RH reseptörlerinin
desensitizasyonu ile açıklanır.
Erkeklerde gonadotropin sekresyonunun inhibe edilmesi sonucu testosteron sentezi ve
sekresyonunda sürekli bir azalma elde edilir. Kadınlarda, pulsatil gonadotropin
salıverilmesinin eliminasyonu östrojen sekresyonunu inhibe eder.
7Buserelin’in gonad steroidleri üzerindeki supresif etkisi hem uygulanan günlük doza, hem de
uygulamanın sıklığına ve tedavi süresine bağlıdır.
Buserelin’in serum seviyesi tespit edilebilme limitlerinin altında bile olsa, hipofiz bezinin ön
lobundaki reseptörlere güçlü bağlanması nedeniyle, gonadotropinin salıverilmesi etkisi devam
eder (yaklaşık 3 saat).
Uzun süreli Buserelin tedavisi sırasında sadece gonadotropinlerin sekresyonu inhibe olur,
diğer hipofiz hormonlarının (prolaktin, büyüme hormonu, ACTH, TSH) sekresyonu ise
bundan direkt olarak etkilenmez. Ancak, östrojen eksikliği, büyüme hormonu ve prolaktinin
salgılanmasında azalmaya sebep olabilir. Adrenal steroidlerin salgılanması etkilenmez.
Prostat karsinomunun tedavisinde buserelin, testisteki testosteron sentezinin tam inhibisyonu
bakımından orşiektomi ile eşdeğerdedir. Buserelin’in orşiektomiye nazaran avantajı, etkisinin
reversibl oluşu ve psikolojik strese daha az sebep olmasıdır. Orşiektomiden farklı olarak, aynı
zamanda hipofizden gonadotropin salgılanmasını inhibe eder.
5.2 Farmakokinetik özellikler
Emilim: Buserelin suda erir. Nazal yoldan usulüne uygun olarak kullanıldığında burun
mukozasından güvenli bir şekilde rezorbe olur; böylece yeterli derecede yüksek plazma
seviyeleri sağlanabilir.
Buserelin nazal solüsyondan, nazal emilim %1-3’dür. 200µg’ın subkütan enjeksiyonunda,
biyoyararlanım % 70’dir. Oral uygulamada, buserelin etkisizdir.
Dağılım: Buserelin öncelikli olarak biyolojik hedef organı olan hipofiz ön lobunda biriktiği
gibi karaciğerde ve böbreklerde de birikir.
Buserelin, serumda ağırlıklı olarak bozulmadan aktif formunda dolaşır. Proteinlere %15
oranında bağlanır.
Biyotransformasyon: Buserelin, peptidazlar tarafından (piroglutamil peptidaz ve kimotripsin
benzeri endopeptidazlar), gastrointestinal sistemde metabolize olduğu gibi, böbrek ve
karaciğerde de metabolize olur ve böylece inaktif hale getirilir. Hipofiz bezinde, reseptöre
bağlı buserelin, membranda yer alan enzimler tarafından inaktive edilir.
Buserelin dozunun küçük bir kısmı anne sütüne geçer. Mevcut klinik deneyimlere göre bu
miktarın bebeklerde hormonal bir etkisi yoktur.
Eliminasyon: Eliminasyon yarılanma ömrü yaklaşık olarak intravenöz uygulama sonrası 50
ila 80 dakika, subkutan uygulama sonrası 80 dakika ve intranazal uygulama sonrası 1 ila 2
saattir.
Buserelin ve inaktif metabolitleri böbrek ve safra yoluyla vücuttan atılırlar. Serum
konsantrasyonu ve idrardaki buserelin miktarı, aynı zaman profilini göstermiştir. Erkeklerde,
idrarda metabolize olmamış buserelin miktarı yaklaşık %50’dir.
85.3 Klinik öncesi güvenlilik verileri
Kronik toksisite:
Sıçanlar, köpekler ve maymunlar üzerinde yapılan uzun süreli farmakoloji ve toksikoloji
çalışmalarında toksisite veya histopatolojik değişikliklerin bulguları saptanmamış, gözlenen
endokrin etkiler gonadlarda sınırlı kalmıştır.
Sıçanlardaki uzun süreli tedavide, hipofiz adenomu ortaya çıkmış, köpekler ve maymunlarda
ise bu fenomen saptanmamıştır.
Karsinojenite:
Buserelin, yürütülen çalışmaların herhangi birinde karsinojenik potansiyel göstermemiştir.
Mutajenite
Buserelin, yürütülen çalışmaların herhangi birinde mutajenik potansiyel göstermemiştir.
Teratojenite:
Sıçanlarda yüksek dozlardan sonra fötal malformasyonlar gözlenmiştir. Buserelin,
embriyotoksik veya teratojenik etkilere sahip değildir. Hayvan çalışmalarında maternal
toksisite veya fetotoksik etkiler gözlenmemiştir.
İmmünotoksikoloji
Hayvanlarda ve insanlarda, uzun süreli tedavi sırasında bile buserelin’e karşı antikor
oluşmamıştır.
Lokal tolerans
Buserelinin enjeksiyon sonrası veya aköz solüsyonlar şeklinde mukozaya uygulama sonrası
lokal toleransı yüksek düzeydedir. Buserelin implantlarının lokal toleransı iyi ve enjeksiyon
yerindeki doku reaksiyonu azdır.
6 FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Sitrik asit monohidrat
Sodyum sitrat dihidrat
Sodyum klorür
Enjeksiyonluk su
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel uyarılar
25oC’nin altındaki oda sıcaklığında saklayınız. Donmasına izin vermeyiniz.
Kullanılmaya başlanan flakonlar 25°C’nin altında saklanmalıdır.
96.5. Ambalajın niteliği ve içeriği
SUPREFACT, 10 g çözelti içeren 1 flakon ve birlikte 1 dozaj pompası şeklinde
ambalajlanmıştır.
Pompalanarak püskürtülen nazal solüsyon 1 haftalık tedaviden sonra biter. Bu süre sonunda
arta kalan solüsyon olmuşsa atılmalıdır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Büyükdere Cad. No:193 Levent
34394 Şişli-İstanbul
Tel: 0212 339 10 00
Faks: 0212 339 10 89
8. RUHSAT NUMARASI(LARI)
110/12
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi: 15.05.2001
Ruhsat yenileme tarihi:
10. KÜB’ÜN YENİLENME TARİHİ
10