KISA ÜRÜN BİLGİSİ
1. BEŞERİ TIBBI ÜRÜNÜN ADI
Vancomycin HCL DBL 500 mg Liyofilize Toz İçeren IV Enjektabl Flakon
2. KALİTATİF ve KANTİTAF BİLEŞİMİ
Etkin madde: 1 flakonda 500 mg vankomisine eşdeğer vankomisin hidroklorür (500,000 IU)
bulunur.
Yardımcı madde (ler): Yardımcı maddeler için 6.1’e bakınız.
3. FARMASÖTİK FORM
İnfüzyonluk solüsyon için konsantre toz.
Flakon, beyaz veya beyaza yakın katı madde içerir.
4. KLİNİK ÖZELLİKLER
4.1. Terapötik Endikasyonlar
Vankomisin, Nocardia Orientalis’in (eskiden Streptomyces orientalis olarak bilinen) belli
suşlarından elde edilen amfoterik glikopeptit yapıda bir antimikrobiyal maddedir.
Vankomisinin, birçok gram pozitif organizmalara karşı bakterisidal etkisi vardır.
Vankomisin, penisilin ve sefalosporinler gibi daha az toksik olan diğer etkili antimikrobial
ilaçların tedavi edemediği, duyarlı gram pozitif organizmaların, yaşamı tehdit eden potansiyel
enfeksiyonlarında kullanılmaktadır. Vankomisin, yaklaşık olarak tüm stafilokokların duyarlı
olduğu bir ilaçtır, spesifik bir endikasyonun olduğu hastalarda direncin ortaya çıkma
olasılığını en aza indirmek için kullanılır. Vankomisin, metisiline dirençli stafilokokal
enfeksiyonda bir seçenektir.
Stafilokokal Enfeksiyonlar
Vankomisin, penisilin ve sefalosporin tedavisi alamayan veya bu tedavilere cevap vermeyen
veya metisilin içeren diğer antibiyotiklere dirençli olan stafilokok enfeksiyonu olan
hastalarda kullanışlıdır. Vankomisin, stafilokokal endokardit tedavisinde ve dental veya
cerrahi operasyonlardan dolayı risk altında olan hastalarda endokardite karşı profilaksik
olarak tek başına başarılı bir şekilde kullanılmıştır.
Vankomisinin etkililiği, osteomiyelit, pnömoni, septisemi ve yumuşak doku enfeksiyonlarını
da içeren stafilokokların yol açtığı diğer enfeksiyonlarda belgelendirilmiştir.
Psödomembranöz kolit ve stafilokokal enterekolit
Vankomisin gastrointestinal kanaldan emilmediği için, ciddi derecedeki antibiyotik ile ilgili
psödomembranöz kolit (genellikle Clostridium difficile ile ilgili) ve stafilokokal enterokolitin
olduğu hastalarda oral vankomisin endikedir. Psödomembranöz kolitin tekrar etme olasılığı
vardır ve genellikle vankomisin kesildikten 4-21 gün sonra ortaya çıkar. Hastaların oral
vankomisinin ikinci kürüne cevap verdikleri görülmektedir.
1İntravenöz vankomisin bu endikasyonlar için etkisizdir.
Diğer tipteki enfeksiyonlarda oral yolla uygulanan vankomisin etkili değildir. Gerekirse eş
zamanlı olarak intravenöz uygulama yapılabilir.
4.2. Pozoloji ve kullanım şekli
Yalnız intravenöz infüzyon ve oral kullanım içindir ve intramüsküler olarak uygulanmaz.
Pozoloji/ uygulama sıklığı ve süresi:
Uygulama şekli:
Erişkinler:
İntravenöz
Genel erişkin intravenöz dozu, % 0.9 Sodyum Klorür Çözeltisi, %5 Dekstroz içinde 6 saatte
bir 500 mg veya 12 saatte bir 1 g’dır. Her bir doz 10 mg/dk’dan fazla olmayacak şekilde
uygulanmalıdır.
Stafilokokal enfeksiyonlar normal olarak 48-72 saat içinde yanıt oluştururlar. Tedavi süresi
enfeksiyonun tipine ve şiddetine ve hastanın oluşturduğu yanıta bağlıdır. Bakteriyel
endokardit için, genel olarak kabul edilen kür, ya tek başına veya diğer antibiyotiklerle
beraber intravenöz olarak en az 3 hafta boyunca 6 saatte bir 500 mg vankomisindir.
Serum düzeylerinin terapötik sınıflaması
Çoklu intravenöz dozları takiben infüzyon tamamlandıktan 2 saat sonra ölçülen pik serum
konsantrasyonları 18-26 mg/litredir. Sonraki dozdan hemen önce ölçülen en düşük düzeyler
5-10 mg/litre olmalıdır. Ototoksisite 80-100 mg/litre’lik serum ilaç düzeyleri ile ilişkilidir,
ancak serum düzeyleri 30 mg/litre düzeyinde veya bu değerin altında tutulduğunda
ototoksisite nadiren görülmektedir.
Solüsyonun hazırlanması
Kullanım sırasında 500 mg’lık Vancomycin HCL DBL 500 mg Liyofilize Toz İçeren IV
Enjektabl Flakona 10 ml steril enjeksiyonluk su ekleyiniz. Benzer olarak, 1 g’lık Vancomycin
HCL DBL 1 g Liyofilize Toz İçeren IV Enjektabl Flakona 20 ml steril enjeksiyonluk su
ekleyiniz. Bu şekilde hazırlanan flakonlar, 50 mg/ml’lik solüsyon verecektir. Gerekli olan bir
sonraki dilüsyon, uygulama metoduna bağlıdır.
i) Aralıklı infüzyon (tercih edilen uygulama metodu):
500 mg vankomisin içeren yeni hazırlanmış solüsyon, en az 100 ml dilüe edici ile
seyreltilmelidir. 1 g vankomisin içeren yeni hazırlanmış solüsyon, en az 200 ml dilüe edici
ile seyreltilmelidir.
Sodyum klorür intravenöz infüzyon veya dekstroz intravenöz infüzyon uygun dilüe
edicilerdir. Uygulanacak olan dozlar 10 mg/dk’dan fazla olmayacak şekilde intravenöz
olarak uygulanmalıdır. Daha kısa zaman periyodunda veya daha yüksek
konsantrasyonlarda uygulanırsa, tromboflebite ek olarak belirgin tansiyon düşmesine
neden olma olasılığı vardır. Hızlı infüzyon ayrıca kızarıklık, boyun ve omuzlar üstünde
geçici döküntülere de neden olur.
2ii) Devamlı infüzyon (yalnız aralıklı infüzyon mümkün olmadığında
kullanılmalıdır):
24 saate kadar enjekte olacak istenilen dozu elde etmek için, yeterli miktardaki % 9
sodyum klorür enjeksiyon veya %5 enjeksiyonluk sudaki glukoza 1g veya 2g vankomisin
eklenebilir.
Oral:
Her ne kadar ciddi hastalarda 2 g/güne kadar vankomisin kullanılmış olsa da, 7-10 gün
boyunca 6 saatte bir 125 mg veya bölünmüş dozlar olarak günde 500 mg önerilmektedir.
Günlük toplam doz 2 g’ı geçmemelidir.
Flakonun hazırlandıktan sonra, seçilen dozlar 250 mg (5 ml) veya 125 mg (2.5 ml), 30 ml su
ile seyreltilebilir ve hastaya içmesi için verilebilir veya seyreltilen madde nazogastrik tüp ile
uygulanabilir. Psödomembranöz kolit ve stafilokokal enterekolit dışındaki durumlar için
vankomisin oral olarak etkili değildir.
Pediyatrik popülasyon:
İntravenöz:
Genel intravenöz doz, 6 saatte bir verilen (günlük toplam doz, 40 mg/kg vücut ağırlığı) 10
mg/kg’dır. Her bir doz en az 60 dakikalık periyotlarla uygulanmalıdır. Yeni doğanlarda ve
bebeklerde günlük doz daha düşük olabilir. Bir haftalık bebeklerde 12 saatte bir ve daha sonra
1 aya kadar 8 saatte bir 10 mg/kg dozu takiben 15 mg/kg başlangıç dozu önerilmektedir.
Serum vankomisin konsantrasyonlarının yakın takibi bu hastalarda yapılabilir.
Oral:
7-10 gün boyunca 3’e veya 4’e bölünmüş 40 mg/kg vankomisin uygulanabilir. Günlük total
doz 2 g’ı geçmemelidir.
Geriyatrik popülasyon:
Ototoksisitesi ve nefrotoksisitesinden dolayı, böbrek yetmezliği olan ve önceden işitme kaybı
olan hastalarda vankomisin dikkatle kullanılmalıdır. Yaşlı olanlar özellikle risk altındadır.
Dozlar, serum seviyeleri baz alınarak titre edilmelidir. Kan düzeyleri takip edilmeli ve böbrek
fonksiyon testleri düzenli olarak yapılmalıdır. Yaşlı hastalar özellikle işitme bozukluğuna
karşı hassastırlar ve 60 yaşın üstündekilere işitme fonksiyonu için bir seri test yapılmalıdır.
Diğer nörotoksik maddelerin eş zamanlı veya ardışık kullanımından sakınılmalıdır. (Bunlar
için özel kullanım uyarıları ve önlemlerine bakınız) .
Böbrek yetmezliği:
Böbrek yetmezliği olan hastalarda vankomisin dozları, böbrek bozukluğunun derecesine,
neden olan organizmaların duyarlılığına, enfeksiyon şiddetine ve ilacın serum
konsantrasyonuna göre ayarlanmalıdır. Böbrek yetmezliği olan hastalarda önerilen bir
başlangıç dozu da 15 mg/kg’dır, bu dozu böbrek fonksiyonu ve ilacın serum
konsantrasyonları esasına dayanan dozlar takip eder.
Uzun süren tedavi ile ilaç birikimi ortaya çıkabilir ve serum düzeylerinin düzenli takibi
yapılmalıdır. Bunun için aşağıdaki kılavuz kullanılabilir. Bu veri, diyalizdeki anefrik hastalar
için geçerli değildir.
3Kreatin klerensi Vankomisin Dozu
ml/dk/kg mg/kg/24 saat
2.0 30.9
1.5 23.2
1.0 15.4
0.5 7.7
0.2 3.1
Anefrik hastalarda, 15 mg/kg’lık yükleme dozunu takiben 1.9 mg/kg/24 saatlik doz
verilmelidir. Belirgin böbrek bozukluğu olan hastalarda tek başına 250 mg-1 g’lık idame dozu
uygun olduğundan, dozlar her gün yerine birkaç günde bir verilebilir. Anüride her 7-10
günde bir 1 g doz önerilmektedir.
Hemodiyalizdeki hastalarda, ilaç hemodiyaliz ile önemli ölçüde uzaklaştırılamaz. Her 7 günde
bir verilen 1 g vankomisin etkili kan düzeyleri oluşturmaktadır. İlaç birikimini ve toksisiteyi
önlemek için serum düzeyleri ölçülmelidir. Serumdaki yarılanma ömrü 120-216 saattir.
Peritoneal diyaliz yapılan hastalarda, vankomisinin yarılanma ömrü 18 saat civarındadır.
Peritoneal diyaliz sırasında serum düzeylerinin aşırı azalmasını önlemek için diyalizata 25
µg/ml konsantrasyonda vankomisin eklenebilir.
Karaciğer yetmezliği:
Karaciğer yetmezliği olan hastalarda özel bir doz ayarlamasına gerek yoktur.
4.3. Kontrendikasyonlar
Vankomisin, bu ilaca duyarlılığı olduğu bilinen hastalarda kontrendikedir.
4.4. Özel kullanım uyarıları ve önlemleri
Uyarılar
Geçici şiddetli hipotansiyon komplikasyonları (şok ve nadiren de kalp durmasını da içeren),
histamin benzeri cevaplar ve makülopapular veya eritamatöz döküntülerin (“kırmızı adam
sendromu” veya “kırmızı boyun sendromu”) infüzyon hızı ile ilişkili olduğu düşünülmektedir.
Hızlı infüzyonla ilişkili reaksiyonları önlemek için vankomisin, 10 mg/dk hızdan fazla
olmayacak şekilde sulu solüsyon içinde enjekte edilmelidir. İnfüzyon durdurulması ile
genellikle bu reaksiyonlar sonlanmaktadır. Bebek ve çocuklar için 1 saatin üstünde yavaş
infüzyonlar önerilmektedir.
Vankomisinin toksisitesi ve nefrotoksisitesinden dolayı, böbrek bozukluğu olan hastalarda
vankomisin dikkatle kullanılmalıdır. Yüksek kan konsantrasyonları veya uzayan tedavi ile
toksisite riski artmaktadır. Bundan dolayı kan düzeyleri izlenmelidir ve bu tür hastalarda
vankomisin kullanılması gerekiyorsa doz ayarlanmalıdır.
Diğer nefrotoksik ilaçların birlikte veya peşpeşe kullanımı dikkatli takip gerektirir ve
mümkünse bu tip kullanımdam kaçınılmalıdır.
4İnflamatuar intestinal mukoza bozukluğu olan bazı hastalarda oral vankomisin kullanımından
dolayı önemli derecede sistemik absorpsiyon sonucu bu hastalar vankomisinin parenteral
uygulanması sonucunda advers reaksiyon gelişmesi açısından risk altında olabilirler. Risk,
böbrek bozukluğu olan hastalarda daha yüksektir. Vankomisinin sistemik ve renal
klerenslerinin yaşlılarda azaldığına dikkat edilmelidir.
Daha önceden işitme kaybı olan hastalarda mümkünse vankomisinden kaçınılmalıdır. 60
yaşın üstündeki hastalara seri işitsel fonksiyon testi önerilmektedir. Kullanılırsa, dozun kan
konsantrasyonlarının takip edilmesi ile ayarlanması çok önemlidir. Sağırlık öncesi tinnitus
oluşabilir. Yaşlılar işitme hasarına daha duyarlıdır. Diğer antibiyotiklerden elde edilen
deneyimler, tedavinin durdurulmasına rağmen sağırlığın ilerleyebileceğini göstermektedir.
Önlemler
Vankomisin dokuyu oldukça tahriş etmektedir ve intramusküler olarak enjekte edilirse
enjeksiyon bölgesinde nekrozların oluşmasına yol açmaktadır. Vankomisin alan birçok
hastada ağrı ve tromboflebit ortaya çıkar ve bunlar bazen şiddetlidir. İlaç % 5 dekstroz veya
% 0.9 normal salin (2.5- 5 mg/ml) solüsyonu şeklinde sulandırılarak uygulanırsa ve
enjeksiyon bölgesi düzenli olarak değiştirilirse, tromboflebitin şiddeti ve sıklığı en aza
indirilebilir.
Vankomisin alan tüm hastalar, periyodik olarak hematolojik testleri, idrar analizleri, karaciğer
ve böbrek fonksiyon testi yaptırmalıdırlar.
Anestetiklerin neden olduğu miyokardiyal depresyon vankomisin ile artabilir. Anestezi
sırasında dozlar iyice seyreltilmelidir ve yakın kardiyak takiple yavaş enjeksiyon ile
uygulanmalıdır. Pozisyon değiştirmek için infüzyonun bitip harekete izin vermesine kadar
beklenmelidir.
Oral vankomisin alan hastalar hoş olmayan tadı için uyarılmalıdır.
4.5. Diğer tıbbi ürünler ile etkileşimler ve diğer etkileşim türleri
Vankomisin ve anestetik ilaçların eş zamanlı uygulanması, eritema, histamin benzeri kızarma
ve anaflaktoid reaksiyonlar ile ilişkilendirilmiştir.
Vankomisinin Amfoterisin B, streptomisin, neomisin, gentamisin, kanamisin, amikasin,
tobramisin, basitrasin, polimiksin B, kolistin ve sisplatin gibi nefrotoksik veya nörotoksik
ilaçlarla eş zamanlı uygulanması dikkatli takip gerektirmektedir.
Etakranik asit ve furosemid gibi diüretikler ototoksisiteyi arttırmaktadır.
Kolestiraminin in-vitro olarak vankomisini bağladığı gösterilmiştir. Bundan dolayı, oral
vankomisin kolestiramin ile kullanılırsa, ilaçlar birkaç saat arayla uygulanmalıdır.
4.6. Gebelik ve laktasyon
Genel Tavsiye
Gebelik kategorisi :C
5Çocuk doğurma potansiyeli bulunan kadınlar/ Doğum kontrolü (Kontrasepsiyon)
Vancomycin HCL DBL’nin çocuk doğurma potansiyeli bulunan kadınlarda kullanımına
ilişkin yeterli veri mevcut değildir.
Gebelik dönemi:
Teratolojik çalışmalarda vankomisin dozu sıçanlarda insan dozunun 5 katı, tavşanlarda insan
dozunun 3 katı olarak uygulanmıştır ve vankomisine bağlı olarak fötusun zarar gördüğünü
gösteren bir kanıt bulunamamıştır. Kontrollü klinik bir çalışmada, ciddi stafilokok
enfeksiyonları için hamile kadınlara intravenöz yolla uygulanan vankomisin hidroklorürün
bebekler üzerindeki potansiyel ototoksik ve nefrotoksik etkileri incelenmiştir. Vankomisin,
plasentaya geçer. Embriyonal ve neonatal ototoksisite ve nefrotoksisite gözardı edilemez.
Gebe kadınlarda güvenliliği ile ilgili yeterli veri yoktur. Gebelerde ancak anneye yararı
fötusa zararından fazla ise ve mutlaka gerekliyse kullanılabilir.
Laktasyon dönemi:
Vankomisin süte geçer ancak yeni doğanlara zararı olup olmadığı bilinmemektedir. Bundan
dolayı beklenen yararlar herhangi bir riske ağır basmadıkça bebekler emzirilmemelidir.
Üreme yeteneği/Fertilite:
Üreme yeteneği üzerine bir etkisi yoktur.
4.7. Araç ve makine kullanımı üzerindeki etkileri
Uygulanabilir değildir.
4.8. İstenmeyen etkiler
İstenmeyen etkiler, organ ve sistemler sınıflaması ve sıklığına göre aşağıda listelenmiştir.
Sıklık dereceleri şu şekilde tanımlanmıştır:
Çok yaygın ( ≥1/ 10), yaygın ( ≥1/100; < 1/10), yaygın olmayan ( ≥ 1/1.000, <1/100), seyrek
( ≥1/10.000; < 1/1.000), çok seyrek ( <1/ 10.000), bilinmiyor (eldeki verilerden hareketle
tahmin edilemiyor).
Çok yaygın yan etkiler, flebit ve psödo-alerjik reaksiyonlardır.
Kan ve lenf sistemi hastalıkları
Seyrek: Trombositopeni, nötropeni, agranülositoz, eozinofili
Bağışıklık sistemi hastalıkları
Seyrek: Anafilaktik reaksiyonlar, hipersensitivite reaksiyonları
Kulak ve iç kulak hastalıkları
Yaygın olmayan: Geçici ya da geçici olmayan işitme kaybı
Seyrek: Kulak çınlaması, baş dönmesi
Kardiyak hastalıkları
Çok seyrek: Kardiyak arrest
6Vasküler hastalıkları
Yaygın: Kan basıncında düşme, tromboflebit
Seyrek: Vaskülit
Solunum, göğüs bozuklukları ve mediastinal hastalıkları
Yaygın: Dispne, stridor
Gastrointestinal hastalıkları
Seyrek: Bulantı
Çok seyrek: Psödomembranöz enterokolit
Deri ve deri altı doku hastalıkları
Yaygın: Eksantem ve mukozal inflamasyon, kaşıntı, ürtiker
Çok seyrek: Eksfolyatif dermatit, Stevens- Johnson sendromu, Lyell sendromu, liner IgA
büllöz dermatit
Böbrek ve idrar hastalıkları
Yaygın: Serum kreatinin ve serum üre konsantrasyonlarının artışına bağlı olarak böbrek
yetmezliği
Seyrek: İnterstisiyel nefrit, akut renal yetmezlik
Genel bozukluklar ve uygulama bölgesine ilişkin hastalıkları
Yaygın: Vücut yüzeyinde ve yüzde kızarıklık, göğüs ve kaslarda ağrı ve spazm
Seyrek: Ateş ve titreme
4.9. Doz aşımı ve Tedavisi
Glomerüler filtrasyon devamını sağlayan destekleyici bakım önerilmektedir. Vankomisin
hemodiyaliz veya peritoneal diyaliz ile çok az miktarda kandan uzaklaştırılır. Amberlite resin
WAD-4 ile hemoperfüzyonun kısıtlı yararı olduğu bildirilmiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Glikopeptid antibakteriyeller
ATC kodu: JO1XA01
Vankomisin, Nocordia orientalis (Streptomyces orientalis) kültürlerinden elde edilen bir
trisiklik glikopeptit olarak tanımlanan biyolojik bir maddedir. Vankomisin, parenteral
uygulama için hidroklorür tuzu olarak bulunur. İlaç gastrointestinal kanaldan emilmez ve
ürünün sıvı solüsyonu psödomembranöz kolit tedavisinde oral olarak uygulanabilir.
Vankomisin bakteriyel bir antibiyotiktir, bakteriyel hücre duvarına bağlanır ve glikopeptit
polimerizasyonunu bloke eder. Bu etki hücre duvarı sentezini hemen inhibe eder ve
sitoplazmik membrana sekonder hasar verir.
7Vankomisin, stafilokok, grup A beta hemolitik streptokok, Streptococcus pneumoniae,
enterokok, korinebakter ve klostridyum türlerini içeren birçok gram pozitif organizmalara
karşı etkilidir. Gram negative bakterilerde, mantar ve mayalarda klinik olarak etkinliği
gösterilmemiştir ve bu yüzden sadece gram pozitif organizmaların neden olduğu şiddetli
enfeksiyonlarda kullanılır.
5.2. Farmakokinetik özellikler
Emilim
Vankomisin ağızdan çok az emilir. Normal renal fonksiyonlu hastalarda intravenöz olarak
verilen 1 g’lık doz, iki saat sonra ortalama 25 µg/ml serum düzeyleri oluşturur. Renal
bozukluğu olan hastalarda serum düzeyleri daha yüksektir ve toksisiteye neden olabilir.
Dağılım
Normal renal fonksiyonlu hastalarda ilacın yarılanma ömrü yaklaşık 6 saattir. Vankomisin,
plevral, perikardiyal, assitik ve sinoviyal sıvılara hızlıca difüze olur. Normal meninkslere ve
serebrospinal sıvıya geçmez ancak akut menenjitili hastalarda terapötik konsantrasyonlara
ulaşılabilir. Vankomisin, Clostridium difficile’i de içeren birçok gram pozitif organizmalarda
etkilidir. Gram negatif bakteriler, mikobakteri ve mantarlar yüksek derece dirençlidirler.
Gram pozitif bakterilerin birçok suşları in-vitro 0.5-5 µg/ml vankomisin konsantrasyonlarına
duyarlıdır ancak birkaç Staphylococcus aureus suşunun inhibisyonu için 10-20 µg/ml
gereklidir.
Eliminasyon
Vankomisin idrara değişmeden geçer, en az % 80’i ilk 24 saatte geçer.
5.3. Klinik öncesi güvenlik verileri
Karsinojenik potansiyeli değerlendirmek için hayvanlarda uzun süreli çalışmalar
yapılmamıştır. Laboratuar testlerinde vankomisin mutajenik bulunmamıştır.
6. FARMASÖTİK ÖZELLİKLER
6.1. Yardımcı maddelerin listesi
Disodyum edetat.
6.2. Geçimsizlik
Vankomisin solüsyonunun pH’sı düşüktür bu yüzden diğer bileşiklerle karıştırıldığında
kimyasal ve fiziksel instabiliteye yol açar.
Kimyasal olarak, deksametazon sodyum fosfat, heparin sodyum, metisilin sodyum,
fenobarbital sodyum, sodyum bikarbonat ile geçimsizdir.
6.3. Raf ömrü
36 aydır.
Hazırlandıktan sonra kullanımdaki kimyasal ve fiziksel stabilitesi 2-8 oC’de 4 gündür.
8Mikrobiyolojik yönden, ilaç hemen kullanılmalıdır. Hemen kullanılmazsa, kullanımdaki
saklama süresi ve kullanmadan önceki durumlar kullanıcının sorumluluğundadır ve normal
olarak hazırlanan solüsyon kontrol altında olmadıkça ve aseptik şartlarda valide edilmedikçe
saklama süresi 2-8oC’de 24 saatten fazla değildir.
6.4. Saklamaya yönelik özel tedbirler
25 oC’nin altında saklayınız. Dış ambalajında saklayınız.
6.5. Ambalajın niteliği ve içeriği
500 mg: 1 flakonluk plastik tıpalı berrak Tip I cam şişe
1 g : 1 flakonluk plastik tıpalı berrak Tip I cam şişe
6.6. Beşeri tıbbi üründen arta kalan maddelerin imhası ve diğer özel önlemler
Tek kullanımlıktır. Kullanılmamış olan ürünler yada atık materyaller "Tıbbi Atıkların
Kontrolü Yönetmeliği" ve "Ambalaj ve Ambalaj Atıkları Kontrolü Yönetmeliği"ne uygun
olarak imha edilmelidir.
7. RUHSAT SAHİBİ
Orna İlaç, Tekstil, Kimyevi Maddeler Sanayi ve Dış Ticaret Limited Şirketi
Fatih Sultan Mehmet Cad. Yayabeyi Sok. Arın İş Merkezi
No: 9/4-5-6 Kavacık/İstanbul
8. RUHSAT NUMARASI
106/84
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.11.1999
Ruhsat yenileme tarihi: 10.11.2009
10.KÜB'ÜN YENİLENME TARİHİ
9