KISA ÜRÜN BİLGİSİ
1. BEŞERİ TIBBİ ÜRÜNÜN ADI
CASENLAX 10 g oral çözelti hazırlamak için toz içeren saşe
2. KALİTATİF VE KANTİTATİF BİLEŞİM
Her bir saşe:
Etkin madde:
Makrogol 4000 10 g
Yardımcı maddeler:
Sülfür dioksit 0,0000018 mg
Yardımcı maddeler için 6.1’e bakınız.
3. FARMASÖTİK FORM
Oral çözelti hazırlamak için toz içeren saşe
Beyaza yakın renkte, elma kokulu ve aromalı toz
4. KLİNİK ÖZELLİKLER
4.1. Terapötik endikasyonlar
CASENLAX,
Yetişkinler ile 8 yaş ve üzeri çocuklarda konstipasyonun semptomatik tedavisinde endikedir.
Tüm laksatiflerde olduğu gibi tedaviye başlanmadan önce, herhangi bir organik hastalık
olasılığı dışlanmalıdır.
CASENLAX konstipasyonun tedavisinde sağlıklı bir diyet ve yaşam tarzı ile birlikte, sadece
geçici olarak kullanılmalıdır. CASENLAX çocuklarda 3 aydan daha uzun süreli
kullanılmamalıdır.
Sağlıklı yaşam tarzı ve diyet uygulamasına rağmen konstipasyon devam ederse, altta yatan bir
sebepten şüphelenilmeli ve bu durum tedavi edilmelidir.
4.2. Pozoloji ve uygulama şekli
Pozoloji/uygulama sıklığı ve süresi
Tercihen sabahları tek doz olarak uygulanan günde 1-2 saşe. Her uygulamadan sonra 125 ml
sıvının (örneğin su) içilmesi önerilir.
CASENLAX etkisini uygulamadan sonraki 24 - 48 saat içinde gösterir.
Günlük dozaj, elde edilen klinik etkiye göre ayarlanmalıdır. Doz; gün aşırı 1 saşe (özellikle
çocuklarda) ile günde maksimum 2 saşe uygulanması arasında değişmektedir.
Tedavi kademeli olarak sonlandırılmalı ve konstipasyon tekrarlarsa devam edilmelidir.
Uygulama şekli:
CASENLAX oral olarak uygulanır.
Her bir saşe içeriği kullanılmadan hemen önce bir bardak (yaklaşık 125 ml) suda çözünür.
Berrak ve şeffaf bir çözelti meydana gelir.
1Özel popülasyonlara ilişkin ek bilgiler:
Böbrek/karaciğer yetmezliği:
Veri bulunmamaktadır.
Pediyatrik popülasyon:
Tercihen sabahları tek doz olarak, günde 1-2 saşe olarak uygulanır. Her uygulamadan sonra 125
ml sıvının (örneğin su) içilmesi önerilir.
Çocuklarda kullanım, 3 aydan uzun süreli tedaviye ait klinik veriler yetersiz olduğundan, 3 ayı
geçmemelidir. İntestinal geçişte tedavi ile sağlanan düzelme yaşam tarzı ve diyet değişiklikleri
ile sürdürülmelidir.
Geriyatrik popülasyon:
Veri bulunmamaktadır.
4.3. Kontrendikasyonlar
• Etkin maddeye ya da 6.1’de listelenmekte olan yardımcı maddelerden herhangi birine
hipersensitivite,
• Semptomatik stenoz ile ilişkili şiddetli inflamatuvar bağırsak hastalığı (ülseratif kolit,
Crohn hastalığı, vs.) veya toksik megakolon
• Sindirim sistemi perforasyonu veya perforasyon riski,
• İleus veya intestinal obstrüksiyon şüphesi,
• Sebebi bilinmeyen ağrılı abdominal sendromlar
4.4. Özel kullanım uyarıları ve önlemleri
Konstipasyonun herhangi bir tıbbi ürün ile tedavisi, aşağıda örneklendirilmekte olan yaşam
tarzı ve diyetsel yaklaşımları destekler:
• Diyette sıvı ve lif alınımının arttırılması
• Uygun fiziksel aktivite ve bağırsak reflekslerini iyileştirme
Diyare durumunda, su ve elektrolit dengesi bozukluğuna yatkın hastalarda (örneğin yaşlı
hastalar, karaciğer veya böbrek fonksiyon bozukluğu olan hastalar veya diüretik kullanan
hastalar) dikkatli olunmalı ve elektrolit kontrolü düşünülmelidir.
Makrogol (polietilen glikol) içeren ürünlerin kullanılması ile hipersensitivite reaksiyonları
(kızarıklık, ürtiker, ödem) bildirilmiştir. İstisnai anafilaktik şok vakaları bildirilmiştir.
Makrogol’ün etki mekanizmasından dolayı CASENLAX ile tedavi sırasında sıvı alınması
önerilmektedir (bkz. Bölüm 5.1).
Diğer tıbbi ürünlerin absorbsiyonu, makrogol’ün neden olduğu gastrointestinal geçiş hızındaki
artışa bağlı olarak, geçici olarak azalabilir (bkz. Bölüm 4.5).
CASENLAX her bir saşede 0,0000018 mg sülfür dioksit içermektedir. Bu sülfür dioksit
nedeniyle nadir olarak şiddetli aşırı duyarlılık reaksiyonları ve bronkospazma neden olabilir.
24.5. Diğer tıbbi ürünler ile etkileşimler ve diğer etkileşim şekilleri
CASENLAX kullanılması sırasında diğer tıbbi ürünlerin absorbsiyonunda geçici azalmalar
olabilir. Bu durumdan özellikle terapötik indeksi dar olan ilaçların terapötik etkisi değişebilir
(ör. antiepileptikler, digoksin ve immünsupresif ilaçlar).
Özel popülasyonlara ilişkin ek bilgiler
Pediyatrik popülasyon
Veri bulunmamaktadır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğruma potansiyeli bulunan kadınlar/Doğum kontrolü (Kontrasepsiyon)
CASENLAX’ın çocuk doğruma potansiyeli bulunan kadınlarda kullanımına ilişkin özel bir
öneri veya tedavi sırasında/sonrasında doğum kontrolünün gerekli olduğuna dair herhangi bir
veri mevcut değildir.
Gebelik dönemi
CASENLAX’ın gebe kadınlarda kullanımına ilişkin yeterli veri mevcut değildir. Hayvan
çalışmaları üreme toksisitesi yönünden doğrudan ya da dolaylı herhangi bir zararlı etki
göstermemektedir (bkz. bölüm 5.3). İnsanlara yönelik potansiyel risk bilinmemektedir.
CASENLAX’ın gebelikte kullanımı ile ilgili sınırlı sayıda veri mevcuttur (300’den az sayıda
gebelik maruziyeti). Sistemik maruziyet ihmal edilebilir düzeydedir, dolayısıyla gebelik
süresince kullanımında herhangi bir olumsuz tesir beklenmemektedir.
Laktasyon dönemi
CASENLAX’ın anne sütüne geçişi ile ilgili herhangi bir bilgi mevcut değildir.
Emziren kadınlarda sistemik maruziyet ihmal edilebilir düzeyde olmasından dolayı yeni
doğanda ve bebeklerde herhangi bir etki beklenmez. CASENLAX emzirme döneminde
kullanılabilir.
Üreme yeteneği/Fertilite
CASENLAX ile herhangi bir fertilite çalışması gerçekleştirilmemiştir. Ancak makrogol 4000
kayda değer bir emilim göstermediğinden, herhangi bir etki beklenmemektedir.
4.7. Araç ve makine kullanımı üzerindeki etkiler
CASENLAX’ın araç ve makine kullanımı üzerine herhangi bir etkisi yoktur.
4.8. İstenmeyen etkiler
İstenmeyen etkiler aşağıdaki sıklık derecesine göre belirtilmiştir:
Çok yaygın (≥ 1/10), yaygın (≥ 1/100 ila < 1/10), yaygın olmayan (≥ 1/1,000 ila <1/100), seyrek
(≥ 1/10.000 ila <1/1.000), çok seyrek (<1/10.000), bilinmiyor (eldeki verilerden hareketle
tahmin edilemiyor).
3Erişkin popülasyon:
Erişkinlerde, klinik çalışmalarda (600 yetişkin hastanın yer aldığı) ve pazarlama sonrası
kullanımda aşağıda listelenen istenmeyen etkiler gözlenmiştir. Advers reaksiyonlar genel
olarak minör ve geçici olmuş ve çoğunlukla gastro-intestinal sistemi etkilemiştir:
Bağışıklık sistemi hastalıkları:
Çok seyrek: Hipersensitivite reaksiyonları (Kaşıntı, döküntü, yüzde ödem, Quincke ödemi,
ürtiker, anafilaktik şok)
Bilinmiyor: Eritem
Metabolizma ve beslenme hastalıkları:
Bilinmiyor: Elektrolit bozuklukları (hiponatremi ve hipokalemi) ve/veya dehidratasyon-
özellikle yaşlı hastalarda
Gastrointestinal hastalıklar:
Yaygın: Abdominal ağrı ve/veya distansiyon, bulantı, diyare
Yaygın olmayan: Kusma, acil defekasyon ihtiyacı, fekal inkontinans
Pediyatrik popülasyon:
Yaşları, 6 ay ile 15 yaş arasında değişen 147 çocuğun yer almış olduğu klinik çalışmalarda ve
ilacın pazarlama sonrası uygulanması ile bildirilen istenmeyen etkiler aşağıda listelenmiştir.
Yetişkinlerde olduğu gibi advers reaksiyonlar genel olarak minör ve geçici olmuş ve çoğunlukla
gastro-intestinal sistemi etkilemiştir:
Bağışıklık sistemi hastalıkları:
Bilinmiyor: Hipersensitivite reaksiyonları (Anafilaktik şok, anjiyoödem, ürtiker, döküntü,
kaşıntı)
Gastrointestinal hastalıklar:
Yaygın: Abdominal ağrı, diyare*
Yaygın olmayan: Bulantı, kusma, şişkinlik hissi
*diyare perianal ağıya neden olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0800 314 00 08; faks: 0312 218 35 99).
4.9. Doz aşımı ve tedavisi
Yüksek dozlarda alındığında diyare, abdominal ağrı ve kusma oluşabilir; tedavi geçici olarak
bırakıldığında veya doz azaltıldığında bu etkiler ortadan kalkar.
4Diyare veya kusma sebebiyle aşırı miktarda sıvı kaybı, elektrolit bozukluklarının düzeltilmesini
gerektirebilir.
Çok miktarda makrogol (polietilen glikol) ve elektrolitin nazo-gastrik tüp ile uygulanmasıyla
aspirasyon vakaları bildirilmiştir. Özellikle motor hastalıkları olan nörolojik açıdan rahatsız
çocuklar aspirasyon riski altındadır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Konstipasyonda kullanılan ilaçlar. Ozmotik laksatifler
ATC kodu: A06AD15
Yüksek moleküler ağırlıklı (4000) makrogoller, su moleküllerini hidrojen bağları vasıtasıyla
tutan uzun lineer polimerlerdir. Oral olarak uygulandıklarında, intestinal sıvıların hacminde
artışa neden olur. Bu nedenle tedavi sırasında yeterli hidrasyonun sağlanması önemlidir.
Solüsyonun laksatif özelliklerinden, emilmeyen intestinal sıvı hacmi sorumludur.
5.2. Farmakokinetik özellikler
Genel özellikler
Emilim:
Farmakokinetik veriler makrogol 4000’in oral alımından sonra gastro-intestinal geri emilime
uğramadığını doğrulamaktadır.
Dağılım:
Geçerli değildir.
Biyotransformasyon:
Farmakokinetik veriler makrogol 4000’in oral alımından sonra biyotransformasyona
uğramadığını doğrulamaktadır.
Eliminasyon:
Geçerli değildir.
5.3. Klinik öncesi güvenlilik verileri
Farklı türdeki hayvanlarda gerçekleştirilen toksikolojik çalışmalarda makrogol 4000 ile
herhangi bir sistemik ya da lokal gastrointestinal toksisite belirtisine rastlanmamıştır. Makrogol
4000’in herhangi bir teratojenik ya da mutajenik etkisi yoktur.
Karsinojenisite ile ilgili herhangi bir çalışma yapılmamıştır.
Makrogol 4000 tavşanlarda veya sıçanlarda teratojenik bulunmamıştır.
6. FARMASÖTİK ÖZELLİKLER
6.1. Yardımcı maddelerin listesi
Sodyum sakarin (E954)
Elma aroması:
− Doğal tatlandırıcı
5− Maltodekstrin
− Arap zamkı (E414)
− Sülfür dioksit (E220)
− Alfa-tokoferol (E307)
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel uyarılar
25°C altındaki oda sıcaklığında saklayınız.
6.5. Ambalajın niteliği ve içeriği
Dış tabakası polyester, orta tabakası alüminyum ve iç tabakası polietilen, tek dozluk saşeler.
20 tek-dozlu saşe, hasta Kullanma Talimatı ile birlikte kutu içerisinde ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Recordati İlaç Sanayi ve Ticaret A.Ş.
Ç.O.S.B. Karaağaç Mah. Atatürk Cad.
No: 36 Kapaklı / TEKİRDAĞ
Tel : 0 282 999 16 00
8. RUHSAT NUMARASI
2017/543
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 27.07.2017
Ruhsat yenileme tarihi:
10. KÜB’ÜN YENİLENME TARİHİ
6