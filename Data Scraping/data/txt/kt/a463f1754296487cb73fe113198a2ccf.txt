1 / 8  Bu ilacı kullanmaya  başlamadan  önce  bu KULLANMA  TALİMATINI  dikkatlice  okuyunuz, 
çünkü sizin için önemli bilgiler içermektedir.  
• Bu kullanma  talimatını  saklayınız.  Daha  sonra  tekrar  okumaya  ihtiyaç  duyabilirsiniz.  
• Eğer  ilave  sorularınız  olursa,  lütfen  doktorunuza  veya eczacınıza  danışınız.  
• Bu ilaç kişisel olarak  sizin için  reçete edilmiştir,  başkalarına  vermeyiniz.  
• Bu ilacın  kullanımı  sırasında  doktora  veya hastaneye  gittiğinizde  doktorunuza  bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya 
düşük doz kullanmayınız.  KULLANMA  TALİMATI  
 
ASEKET 25 mg/500 mg Film Kaplı Tablet  
Ağız yolu ile kullanılır.  
• Etkin madde: Her bir film kaplı tablet 500 mg parasetamol ve 25 mg deksketoprofene  eşdeğer 
36,9 mg deksketoprofen trometamol içerir.  
• Yardımcı maddeler: Mikrokristalin selüloz (E460), kolloidal silikon dioksit, prejelatinize 
nişasta, sodyum nişasta glikolat, magnezyum stearat, kısmi hidrolize polivinil alkol, titanyum 
dioksit (E171), polietilen glikol (makrogol) ve talk içerir.  
 
 
Bu Kullanma Talimatında:  
1. ASEKET nedir ve ne için kullanılır?  
2. ASEKET’i  kullanmadan  önce  dikkat  edilmesi  gerekenler  
3. ASEKET  nasıl  kullanılır?  
4. Olası  yan etkiler  nelerdir?  
5. ASEKET’in  saklanması  
 
Başlıkları  yer almaktadır.  
 
1. ASEKET  nedir  ve ne için kullanılır?  
• ASEKET  etkin  madde  olarak  deksketoprofen  trometamol  ve parasetamol  içerir.  
• Deksketoprofen trometamol S -(+)-2-(3-benzoilfenil) propiyonik asidin trometamin tuzu, 
steroid olmayan iltihap giderici ilaçlar (nonsteroid antiinflamatuvar ilaçlar = NSAİİ) 
grubuna dahil ağrı kesici, iltihap giderici ve ateş düşürücü bir ilaçtır.  
• Parasetamol ağrı kesici olarak çeşitli ağrıların tedavisinde ve ateşli hastalıklarda ağrı  kesici 
ve ateş düşürücü olarak kullanılır.  
• ASEKET;  
- Kireçlenme  (osteoartrit)  belirti  ve bulgularının  tedavisinde  
- Eklemlerde  ağrı ve şekil  bozukluğuna  neden  olan devamlı  bir hastalık  olan romatoid 
artritin belirti ve bulgularının tedavisinde  
- Sırt eklemlerinde  sertleşme  ile seyreden  ağrılı  ilerleyici  bir romatizmal  hastalık  olan 
ankilozan spondilitin  belirti ve bulgularının tedavisinde  
- Damla  hastalığında  görülen  eklem  iltihabı  (akut  gut artriti)  tedavisinde  
- Akut  kas iskelet  sistemi  ağrılarının  tedavisinde  
- Ameliyat  sonrası  (postoperatif)  ağrı tedavisinde  
- Ağrılı  adet görme  (dismenore)  tedavisinde  kullanılır.  2 / 8  • ASEKET, beyaz renkli, oblong, iki yüzü de dışa doğru bombeli (bikonveks ) 20 film kaplı 
tablet içeren şeffaf PVC/PVDC/Alüminyum folyo blister ambalajlarda piyasaya sunulur.  
 
2. ASEKET’i  kullanmadan  önce  dikkat  edilmesi  gerekenler 
ASEKET’i aşağıdaki durumlarda KULLANMAYINIZ 
Eğer;  
• ASEKET’in  formülünde  bulunan  deksketoprofen,  parasetamol  veya  diğer  bileşenlerden 
herhangi birisine karşı aşırı hassasiyetiniz (alerji) varsa  
• Steroid  olmayan  iltihap  giderici  (non-steroid  antiinflamatuvar)  ilaçlara  karşı aşırı 
hassasiyetiniz (alerji) varsa  
• Aspirine  (asetilsalisilik  aside)  karşı  aşırı duyarlılık  varsa  
• Astım atakları, burnun iç yüzeyinin kısa süreli iltihabı (akut alerjik nezle), burnun içinde 
alerjiden dolayı oluşan şişlikler (nazal polipler), kurdeşen (ürtiker), alerji sonucu yüz ve 
boğazda  şişme  ( anjiyoödem)  veya  aspirin  (asetilsalisilik  asit),  diğer  steroid  olmayan  iltihap 
giderici ilaçları (NSAİİ) aldıktan sonra göğüste hırıltı varsa  
• Daha önceden mide ülseri (yara)/kanama, sindirim bozukluğundan dolayı şikayetiniz varsa 
veya iltihabın neden olduğu bağırsak (Crohn hastalığı veya ülseratif kolit) problemleriniz 
varsa  
• Mide  veya  bağırsak  kanama  öykünüz  varsa  
• Parasetamol  içeren  başka  bir ilaç kullanıyorsanız  
• Glikoz -6-fosfat  dehidrogenaz  enzim  (G6PD)  eksikliği  hastalığınız  varsa  
• Bronşiyal  astım  öykünüz  varsa  
• Ağır kalp yetmezliği,  orta ve şiddetli  böbrek  rahatsızlığınız  veya  şiddetli  karaciğer 
fonksiyon yetmezliğiniz varsa  
• Kan pıhtılaşması  hastalığınız  varsa  
• Hamile  iseniz veya emziriyorsanız  
• Kalp damarlarınızdaki tıkanıklığın düzeltilmesi için (koroner arter bypass greft / KABG) 
ameliyat olacaksanız  
ASEKET’i  aşağıdaki  durumlarda  DİKKATLİ  KULLANINIZ  
Eğer;  
• Alerjiniz  varsa  veya  geçmişte alerjik  sorunlarınız  olduysa  
• Sıvı tutulumu dahil (ödem), böbrek, karaciğer veya kalp sorununuz varsa (yüksek tansiyon 
ve/veya kalp yetmezliği) veya bu sorunların herhangi bir tanesinden geçmişte şikayetiniz 
olduysa  
• İdrar söktürücü (diüretik) ilaçlar alıyorsanız veya aşırı sıvı kaybı nedeniyle (örn. aşırı  
idrara çıkma, ishal veya kusma) sıvı eksikliği ve kan hacminde azalma sorunları 
yaşıyorsanız  
• Kalp sorunlarınız varsa, daha önce inme geçirdiyseniz veya risk altında olduğunuzu 
düşünüyorsanız (örn. yüksek tansiyon, diyabet veya yüksek kolesterolünüz varsa veya 
sigara kullanıyorsanız) tedaviniz hakkında doktorunuza veya eczacınıza danışınız.  
• ASEKET gibi ilaçlar kalp krizi riskinde (miyokard enfarktüsü) veya inme riskinde hafif 
artış ile ilişkilendirilebilir. Yüksek doz ve uzun süreli tedavi ile her türlü risk daha olasıdır. 
Önerilen dozu veya tedavi süresini aşmayınız.  
• Yaşlıysanız: yan etki yaşama olasılığınız daha yüksektir, özellikle mide -bağırsak ülseri 
(peptik ülser), kanaması ve delinmesi yaşamı tehdit edebilir (bkz. Bölüm 4). Bunlardan 
herhangi biri meydana gelirse derhal doktorunuza başvurunuz.  
• Üreme problemi olan bir kadın iseniz (ASEKET üremeyi olumsuz yönde etkileyebilir, bu 
nedenle gebe kalma planınız varsa veya kısırlık testi yaptıracaksanız bu ilacı  
kullanmayınız)  3 / 8  • Hamileliğinizin  birinci  veya ikinci  üç aylık  dönemindeyseniz,  hamile  kalmayı 
planlıyorsanız  
• Bebeğinizi  emziriyorsanız  
• Kan veya kan  hücreleri yapımı  bozukluğunuz varsa  
• Kansızlığı (anemisi) olanlarda, akciğer hastalarında, karaciğer ve böbrek fonksiyon 
bozukluğu olan hastalarda doktor kontrolü altında dikkatli kullanılmalıdır.  
• Ciltte yaygın pullanmayla kendini gösteren bir hastalık olan sistemik lupus eritomatozus 
veya bağ dokusunu etkileyebilen bağışıklık sistemi bozuklukları (karışık bağ dokusu 
hastalığınız) varsa  
• Geçmişte uzun süreli iltihaplı bağırsak hastalığı geçirdiyseniz (ülseratif kolit, Crohn 
hastalığı)  
• Başka  bir mide  ve bağırsak  hastalığınız  varsa  veya  daha  önce  geçirdiyseniz  
• Mide -bağırsak ülseri (peptik ülser) veya kanama riskini arttıracak ağız yoluyla kullanılan 
steroid türü ilaçlar (oral steroidler), bazı antidepresanlar (SSRI tipi ilaçlar, örn. Seçici 
Serotonin Geri Alım İnhibitörleri), varfarin gibi kanın pıhtılaşmasını önleyen ilaçlar 
(antikoagülanlar) veya asetilsalisilik asit gibi kan pıhtılaşmasını önleyen ilaçlar 
kullanıyorsanız böyle durumlarda ASEKET almadan önce doktorunuza danışınız. 
Doktorunuz, midenizi korumak için ilave bir ilaç almanızı önerebilir (örn. misoprostol  
veya mide asidi üretimini engelleyen ilaçlar).  
• Tedaviniz boyunca aşağıdakilerden herhangi birini yaşarsanız ilacı almayı bırakınız ve 
acilen tıbbi yardım isteyiniz: dışkıdan kan gelmesi, siyah renkte katranımsı dışkı, kan 
kusma veya kahve telvesi gibi koyu renkte parçalar gelmesi  
• Hazımsızlık veya göğüste yanma hissi, karın ağrısı veya diğer anormal karın belirtileri 
varsa, ilacı almayı bırakınız ve doktorunuza danışınız.  
• Akciğer  hastalığınız  varsa  
• Alkol kullanıyorsanız  
• Birden  (akut)  yüksek  doz verildiğinde  ciddi  karaciğer  toksisitesine  neden  olur. 
• Erişkinlerde  uzun  süreli  (kronik)  günlük  dozlarda  karaciğer  hasarına  neden  olabilir.  
• Alkolik  karaciğer  hastalarında  dikkatli  kullanılmalıdır.  
• Ağrı kesiciler  de dahil  olmak  üzere başka  ilaçlar kullanıyorsanız  
Alkol alan kişilerde karaciğer zehirlenmesi (hepatotoksisite) riski nedeniyle günlük alınan 
parasetamol dozunun 2000 mg’ı aşmaması gerekir.  
 
Parasetamolü ilk kez kullananlarda veya daha önce kullanım hikayesi olanlarda, kullanımın ilk 
dozunda veya tekrarlayan dozlarında deride kızarıklık, döküntü veya bir deri reaksiyonu 
oluşabilmektedir. Bu durumda doktorunuz ile irtibata geçerek ilacın kullanımının bırakılması 
gerekmektedir. Parasetamol ile deri reaksiyonu gözlenen kişi bir daha bu ilacı veya parasetamol 
içeren başka bir ilacı kullanmamalıdır. Bu durum, ölümle sonuçlanabilen Steven Johnson 
Sendromu (SJS -Deri ve mukozaları tutan, yaygın şekilde içi su dolu deri kabarcığı (bül) oluşumu 
ve cilt bütünlüğünde bozulma ile karakterize ciddi seyirli ilaç reaksiyonu), toksik epidermal 
nekroliz (TEN -Deride içi sıvı dolu kabarcıklar) ve akut generalize ekzantematöz püstülöz (AGEP - 
Yaygın kızarık deri zemini üzerinde, içi iltihaplı bir sıvı içeren deri kabarcığı (püstül) ile 
karakterize, yüksek ateşin eşlik ettiği, sıklıkla ilaç kullanımı sonrası, hızlı ve kısa sürede gelişen 
klinik tablo) dahil deri rahatsızlıklarına neden olabilir.  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  4 / 8  ASEKET'in  yiyecek  ve içecek  ile kullanılması  
Yiyeceklerle birlikte alınması ilacın emilim hızını geciktirdiği için yemeklerden en az 30 dakika 
önce alınız. İlacın yüksek miktarda karbonhidrat (un, şeker) içeren besinlerle birlikte alınması 
etkinliğini azaltabilir.  
 
Hamilelik  
İlacı kullanmadan  önce  doktorunuza  veya eczacınıza  danışınız.  
ASEKET’i  hamilelik  döneminde  kullanmayınız.  
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  
 
Emzirme  
İlacı kullanmadan  önce  doktorunuza  veya eczacınıza  danışınız.  
ASEKET’i  emzirme  döneminde  kullanmamalısınız.  
 
Araç  ve makine  kullanımı  
ASEKET baş dönmesi ve uyuklama olasılığı nedeniyle makine veya araç kullanımı yeteneği 
üzerinde hafif veya orta şiddette etkiler oluşturabilir. Makine veya araç kullanırken dikkatli 
olmalısınız veya makine veya araç kullanımından kaçınmalısınız.  
 
ASEKET’in  içeriğinde  bulunan  bazı yardımcı  maddeler  hakkında  önemli  bilgiler  
İçerdiği  yardımcı  maddelere  ilişkin  özel bir uyarı  bulunmamaktadır.  
 
Diğer  ilaçlar  ile birlikte  kullanımı  
Bazı ilaçların  bir arada  kullanılmaması  veya  kullanıldığı  takdirde  dozların  ayarlanması  gerekir.  
• Aspirin  (asetilsalisik  asit),  kortikosteroidler  veya  aspirin  benzeri  ilaçlar  (salisilatlar), 
steroid olmayan iltihap giderici ilaçlar (NSAİİ)  
• Bazı duygu  durum  hallerinin  tedavisinde  kullanılan  lityum  adı verilen  ilaç 
• Kanser  ve eklemlerde  ağrı ve şekil  bozukluğuna  neden  olan devamlı  bir hastalık  olan 
romatoid artrit tedavisinde kullanılan metotreksat adlı ilaç  
• Sara hastalığı  tedavisinde  kullanılan hidantoinler  ve fenitoin  adlı ilaç 
• Bakteri  kaynaklı  enfeksiyonların  tedavisinde  kullanılan  sülfametoksazol  adlı ilaç 
• Yüksek  kan basıncı  ve kalp problemi  tedavisinde  kullanılan  ilaçlar  (ADE  inhibitörleri, 
diüretikler, beta -blokerler  ve anjiyotensin II antagonistleri)  
• Kronik  venöz  ülserlerin  tedavisinde  kullanılan  ilaçlar  (pentoksifilin  ve okspentifilin)  
• Viral  enfeksiyonların  tedavisinde  kullanılan  zidovudin  adlı ilaç 
• Şeker  hastalığı  tedavisinde  kullanılan  klorpropamid  ve glibenklamid  adlı ilaçlar  
• Bakteriyel  enfeksiyonların  tedavisinde  kullanılan  kinolon  grubu  antibiyotikler 
(siprofloksasin, levofloksasin)  
• Organ  naklinde  veya  bağışıklık  sistemi  hastalıklarının  tedavisinde  kullanılan  siklosporin 
ve takrolimus adlı ilaçlar  
• Kan pıhtılarının  çözülmesinde  kullanılan  streptokinaz  ve diğer  trombolitik  veya  fibrinolitik 
ilaçlar  
• Gut hastalığının  tedavisinde  kullanılan  probenesid  adlı ilaç 
• Kronik  kalp yetmezliği  tedavisinde kullanılan  digoksin  adlı ilaç 
• Hamileliği  sonlandırma  tedavisinde  kullanılan  mifepriston  adlı ilaç 
• Depresyon  tedavisinde  kullanılan  seçici  serotonin  geri alım inhibitörleri  adı verilen  ilaçlar  
• Nöbet  tedavisinde  kullanılan  karbamazepin,  barbitüratlar,  primidon  adlı ilaçlar,  bir çeşit 
antibiyotik olan rifampisin  5 / 8  • Makrolid grubu antibiyotikler, protein yapımını uyaran anabolizan türü ilaçlar, kolesterol 
düşürücü statin grubu ilaçlar, verem tedavisinde kullanılan etionamid, izoniazid, kolesterol 
düşürücü niasin, bazı psikolojik rahatsızlıkların tedavisinde kullanılan fenotiazinler  
• Ağrı tedavisinde  kullanılan  diflunisal  adlı ilaç 
• Yüksek  kolesterol  tedavisinde  kullanılan  kolestiramin  adlı ilaç 
• Mide  hareketini  hızlandıran  (gastrokinetik)  ilaçlar  (metoklopramid  ve domperidon)  
• Bamya çiçeği (hibiscus), ekinezya (Echinacea angustifolia), kava (Piper methysticum) ve 
salisilat içeren söğüt (Salix alba) ve çayır güzeli (Spiraea ulmaria) içeren bitkisel ürünler  
• Kan pıhtılaşmasını  önleyici  varfarin,  heparin,  kumarin  ve indandion  sınıfı  ilaçlar  
• Ginkgo (Ginkgo biloba), ginseng (Panax ginseng), sarımsak (Allium sativum), yaban 
mersini (Vaccinium myrtillis), kasımpatı (Chrysanthemum parthenium) içeren bitkisel 
ürünler  
• Sarı papatya (Anthemis nobilis), at kestanesi (Aesculus hippocastanum), çemenotu 
(Trigonella foenum graecum), kızıl yonca (Trifolium pratense) ve demirhindi (Tamarindus 
indicus), meryem ana dikeni (Silybum marianum) gibi bitkisel ürünler  
• Ödem  tedavisinde kullanılan  furosemid adlı ilaç 
Eğer  reçeteli  ya da reçetesiz  herhangi  bir ilacı şu anda  kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ASEKET  nasıl  kullanılır?  
• Uygun  kullanım  ve doz/uygulama  sıklığı  için talimatlar:  
ASEKET’i  daima  doktorunuzun  tavsiye  ettiği  şekilde  kullanınız.  
Doktorunuz ağrınızın şiddetine ve cinsine göre ilacın dozunu belirleyecek ve uygulayacaktır. 
Ağrının cinsine ve şiddetine göre önerilen doz günde üç defa (8 saatte bir) bir film kaplı tablettir. 
Deksketoprofenin  toplam  günlük  dozu  75 mg’ı,  parasetamolün  toplam  günlük  dozu  4 g’ı 
geçmemelidir.  
Alkol  alan kişilerde  karaciğer  zehirlenmesi  (hepatotoksisite)  riski nedeniyle  günlük  alınan 
parasetamol dozunun 2000 mg’ı aşmaması gerekir.  
ASEKET’i  hekim  önerisi  olmadan üç  ardışık günden  fazla kullanmayınız.  
 
• Uygulama  yolu ve metodu:  
ASEKET’i  ağız yolu ile kullanınız.  
Yemeklerden  en az 30 dakika  önce  aç karnına  almanız  önerilir. 
ASEKET’i yeterli miktarda su ile birlikte alınız.  
 
• Değişik  yaş grupları:  
Çocuklarda  kullanımı:  
ASEKET’i  çocuklarda  kullanmayınız.  
 
Yaşlılarda  kullanımı  (65 yaş üzeri):  
Yaşlılarda önerilen başlangıç dozu günde iki tablettir. Doktorunuz tedaviye verdiğiniz yanıta göre 
dozunuzu  günde  3 tablete  artırabilir.  Doktorunuz  tarafından  doz ayarlaması  yapılmadıkça  günde 
2 tabletten fazla kullanmayınız.  
 
• Özel  kullanım  durumları:  
Böbrek yetmezliği:  
Hafif  derecede  böbrek  fonksiyon  bozukluğu  olan hastalarda  önerilen  başlangıç  dozu  günde  iki 
tablettir. ASEKET’i  orta ve şiddetli böbrek fonksiyon bozukluğunuz varsa kullanmayınız.  6 / 8  Karaciğer  yetmezliği:  
ASEKET’in hafif veya orta derecede karaciğer fonksiyon bozukluğu olan hastalarda önerilen 
başlangıç dozu günde iki tablettir. ASEKET’i şiddetli karaciğer fonksiyon bozukluğunuz varsa 
kullanmamalısınız.  
 
Eğer ASEKET’in  etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
Kullanmanız  gerekenden  daha  fazla  ASEKET  kullandıysanız:  
ASEKET’ten kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
ASEKET'i  kullanmayı  unutursanız  
Unutulan  dozları dengelemek  için çift doz almayınız.  
Almayı  unuttuğunuz  dozu  atlayıp  bir sonraki  dozu  her zamanki  gibi alınız.  Birden  fazla  doz 
almayı unuttuysanız doktorunuza bildiriniz.  
 
ASEKET  ile tedavi  sonlandırıldığındaki  oluşabilecek  etkiler  
Eğer  ASEKET  kullanımı  konusunda  herhangi  bir sorun  ile karşılaşırsanız  doktorunuza  veya  
eczacınıza danışınız.  
Doktorunuza  danışarak  ASEKET  kullanımını  sonlandırabilirsiniz.  
 
4. Olası yan  etkiler  nelerdir?  
Tüm  ilaçlar  gibi, ASEKET’in  içeriğinde  bulunan  maddelere  duyarlı  olan kişilerde  yan etkiler 
olabilir.  
Yan etkiler  görülme  sıklıklarına  göre aşağıdaki  şekilde  sınıflandırılmıştır; 
Çok yaygın: 10 hastanın en az 1’inde görülebilir.  
Yaygın:  10 hastanın  birinden  az, fakat  100 hastanın  birinden  fazla  görülebilir.  
Yaygın  olmayan:  100 hastanın  birinden  az, fakat  1.000  hastanın  birinden  fazla  görülebilir. 
Seyrek: 1.000 hastanın birinden az görülebilir.  
Çok seyrek: 10.000 hastanın birinden az görülebilir. 
Bilinmiyor:  Eldeki  verilerden  hareket  ile tahmin  edilemiyor.  
 
Aşağıdakilerden biri olursa, ASEKET’i  kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Anaflaktik  reaksiyon  (ani aşırı duyarlılık  tepkisi)  
• Alerji  sonucu  yüz ve  boğazda şişme  (alerjik  ödem, anjiyoödem,  anjiyonörotik ödem)  
• Bayılma  
• Kalp çarpıntısı  
• Deri döküntüsü  
• Kaşıntı  
• Kurdeşen (ürtiker)  
• Akut generalize eksantematöz püstülozis (Yaygın kızarık deri zemini üzerinde, içi iltihaplı 
bir sıvı içeren deri kabarcığı (püstül) ile kendini gösteren, yüksek ateş ile görüleni sıklıkla 
ilaç kullanımı sonrası hızlı ve kısa sürede görülen bir durumdur.)  
• El, yüz ve ayakta  dantele  benzer  kızarıklık  oluşturan,  aşırı duyarlılık  (eritema multiforme)  
• Stevens -Johnson sendromu (Deri ve mukozaları tutan, yaygın şekilde içi su dolu deri 
kabarcığı (bül) oluşumu ve cilt bütünlüğünde bozulma ile kendini gösteren ciddi seyirli  
ilaç reaksiyonu)  7 / 8  • Deride içi sıvı dolu kabarcıklarla seyreden ciddi bir hastalık olan toksik epidermal nekroliz 
(Lyell sendromu) (ölümcül sonuçlar dahil)  
Bunların hepsi çok ciddi yan etkilerdir. Eğer bunlardan biri sizde mevcut ise, sizin ASEKET’e  
karşı ciddi alerjiniz var demektir. Acil tıbbi müdaheleye veya hastaneye yatırılmanıza gerek 
olabilir.  
 
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne başvurunuz:  
• Karaciğer  fonksiyon  testlerinde  anormallik  
• Fotosensitif  reaksiyonlar  (ışığa  karşı  duyarlı  olma  hali) 
• Böbrek iltihabı  
• Pankreas  iltihabı  
• İshal  ve kusma  ile birlikte görülen  mide  ve bağırsak  enfeksiyonu  
• Mide  ülseri,  mide  ülseri  kanaması  
• Düşük  tansiyon  
• Yüksek tansiyon  
• Solunum  sıklığının  azalması  
• Nefes  darlığı,  nefes  almada  güçlük  
• Kalp  atımının  hızlanması  
• Uyuşma  
• Kandaki  parçalı  hücre  sayısında  azalma  
• Kan pulcuğu  sayısında  azalma  
• Vertigo  (denge  bozukluğundan kaynaklanan  baş dönmesi)  
• Kulak çınlaması  
• Üst solunum yolları enfeksiyonu  
 
Bunların  hepsi  ciddi  yan etkilerdir.  Acil tıbbi müdahale  gerekebilir.  
 
Aşağıdakilerden  herhangi  birini  fark ederseniz  doktorunuza  söyleyiniz:  
• Baş ağrısı,  baş dönmesi,  uykululuk  hali 
• Yorgunluk,  ağrı, güçsüzlük,  titreme,  keyifsizlik  
• Kaşıntı  
• Sık idrara  çıkma  
• Sırt ağrısı  
• Adet  döngüsü  bozuklukları,  prostat  ile ilgili bozukluklar  
• Ciltte kızarıklık  
• Sivilce  
• Terlemede  artış 
• Kabızlık  
• Ağız  kuruluğu  
• Gaza  bağlı  mide -bağırsakta  şişkinlik  
• Bulantı  ve/veya  kusma,  karın  ağrısı,  ishal 
• Kulak çınlaması  
• Hazımsızlık  
• Al basma  
• Görmede  bulanıklık  
• İştahsızlık  
• Uykusuzluk  8 / 8  Bunlar  ASEKET’in  hafif  yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız.  
 
5. ASEKET’in  Saklanması  
ASEKET’i  çocukların  göremeyeceği,  erişemeyeceği  yerlerde  ve ambalajında  saklayınız.  
25 °C altındaki  oda sıcaklığında  ve ışıktan  koruyarak,  ambalajında  saklayınız.  
 
Son kullanma  tarihi ile  uyumlu  olarak  kullanınız.  
Ambalajdaki  son kullanma  tarihinden  sonra  ASEKET’i  kullanmayınız.  
Eğer  üründe  ve/veya ambalajında  bozukluklar  fark ederseniz  ASEKET’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim 
Değişikliği Bakanlığınca belirlenen toplama sistemine veriniz.  
 
Ruhsat  Sahibi:  
Berko  İlaç ve Kimya  Sanayi  A.Ş. 
Yenişehir  Mah.  Özgür  Sok. No: 16-18 Ataşehir/İstanbul 
0 216 456 65 70 (Pbx)  
0 216 456 65 79 (Faks)  
info@berko.com.tr  
 
Üretim  Yeri:  
Berko  İlaç ve Kimya  Sanayi  A.Ş. 
Adil Mah.  Yörükler  Sok. No: 2 Sultanbeyli/İstanbul 
0 216 592 33 00 (Pbx)  
0 216 592 00 62 (Faks)  
 
 
Bu kullanma  talimatı  ../../….  tarihinde  onaylanmıştır.  