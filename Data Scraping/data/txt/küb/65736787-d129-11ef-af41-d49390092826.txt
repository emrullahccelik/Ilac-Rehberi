KISA ÜRÜN BİLGİSİ
1. BEŞERİ TIBBİ ÜRÜNÜN ADI
AETHOXYSKLEROL® % 1 I.V. Enjeksiyonluk Çözelti İçeren Flakon
Steril
2. KALİTATİF VE KANTİTATİF BİLEŞİM
Etkin madde:
1 ml enjeksiyonluk çözeltide;
Lauromacrogol 400 (Polidokanol) 10 mg
Yardımcı maddeler:
Etanol % 96 42 mg
Potasyum dihidrojen fosfat 0,85 mg
Disodyum fosfat dihidrat (Avr. Farm.) 2,40 mg
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti
Berrak, renksizden çok açık yeşilimsi sarı renkte çözelti
4. KLİNİK ÖZELLİKLER
4.1. Terapötik endikasyonlar
AETHOXYSKLEROL® akut kanamalı özofagus varislerinin endoskopik sklerizasyon ile
tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Toplam kg vücut ağırlığı başına 4 mg olan lauromacrogol 400 dozu (vücut ağırlığı 70 kg olan
bir hastada bu değer 28 ml’dir) gerek görülen istisnai durumlarda bir miktar aşılabilir.
Önerilen doz, kanama duruncaya (hemositaz) kadar 1 ml’lik kısımlar halinde 5-15 ml’dir.
Uygulama şekli:
AETHOXYSKLEROL®, intravenöz, subepitelyal ya da submukoz enjeksiyon yoluyla
uygulanır.
Enjeksiyonlar tercihen paravenöz (submukoz, subepitelyal) yolla özofagusun alt üçte birlik
kısmına, kardiyadan başlanarak uygulanmalıdır. Uygulamayı yapan uzmanın deneyimine ve
tercihine bağlı olarak, intravasküler ya da kombine intravasküler ve paravenöz endoskopik
enjeksiyonların uygulanması mümkündür. Kombine yöntemde, büyük varisler söz konusuysa,
damarları sıkıştırmak için önce paravenöz, submukoz infiltrasyon yoluyla maksimum 5 ml
AETHOXYSKLEROL® verilir. Bunun ardından, terapötik amaçlarla intimada istenen hasarı
indükleyerek erken trombozun gelişmesini sağlamak amacıyla 1-2 ml
Sayfa 1 / 7AETHOXYSKLEROL® ile intravasküler enjeksiyonlar uygulanır. Özofagogastrik bileşkede
uygulanan dairesel skleroterapi, kanama riski taşıyan özofagus varislerinin elimine edilmesi
için genellikle yeterli olmaktadır. İkinci uygulama genellikle yaklaşık 7 gün sonra yapılır. Bu
süre 1-2 gün uzatılabilir ya da kısaltılabilir (hastanın durumuna ve uygulamayı yapan uzmanın
deneyimine bağlı olarak).
Büyük delikli kanülleri olan esnek endoskoplar tercih edilmelidir. Kanama devam ettiği
takdirde cihazın biyopsi kanalıyla yıkama yapılarak özofagus temizlenir.
İntravasküler enjeksiyonlar uygulanıyorsa, cihaza takılı balon kullanılarak sklerozan
maddenin sistemik dolaşıma geçişi önlenebilir veya en azından azaltılabilir.
4.3. Kontrendikasyonlar
AETHOXYSKLEROL® kullanımı, akut şok durumundaki hastalarda ve lauromacrogol 400’e
ya da AETHOXYSKLEROL®’ün bileşimindeki diğer maddelerden herhangi birine karşı
alerjisi olan hastalarda kesinlikle konrendikedir.
Kanamalı özofagus varisleri yaşamı tehdit edici akut bir durum olduğu için, göz önünde
bulundurulması gereken başka herhangi bir kontrendikasyon bulunmamaktadır.
4.4. Özel kullanım uyarıları ve önlemleri
Özofagus varislerinin sklerizasyon ile tedavisinde daha yüksek lauromacrogol 400
(Polidokanol) konsantrasyonları hiçbir zaman kullanılmamalıdır. Böyle bir uygulama ağır
nekroz ve sekellerinin gelişmesine yol açabilir, bu durum rüptürle dahi sonuçlanabilir.
Bu tıbbi ürün sadece tek kullanıma yöneliktir, kalan miktarlar atılmalıdır.
AETHOXYSKLEROL®, % 5 (hacim/hacim) alkol içerir.
AETHOXYSKLEROL® potasyum içerir; fakat bu değer her bir ampulde 1 mmol (39 mg)’den
düşüktür; yani esasında “potasyum içermez”.
AETHOXYSKLEROL® sodyum içerir; fakat bu değer her bir ampulde 1 mmol (23
mg)’den düşüktür; yani esasında “sodyum içermez”.
Acil durum önlemleri, belirtiler ve antidotlar:
Çok seyrek durumlarda, majör bir komplikasyon olarak anafilaktik şok meydana gelebilir.
Böyle durumlar için uygun bir acil durum kiti hazır bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Lauromacrogol 400 bir lokal anesteziktir. Diğer anesteziklerle bir gün içerisinde kombinasyon
halinde kullanıldığı takdirde, bu anesteziklerin kardiyovasküler sistem üzerinde aditif etkiye
yol açma riski vardır.
4.6. Gebelik ve laktasyon
Genel tavsiye:
Gebelik Kategorisi: C
Sayfa 2 / 7Çocuk doğurma potansiyeli bulunan kadınlar/Doğum kontrolü (Kontrasepsiyon):
Doğum kontrol yöntemleriyle bilinen bir etkileşimi bulunmamaktadır.
AETHOXYSKLEROL® kullanan ve çocuk doğurma potansiyeli bulunan veya gebe kalmayı
planlayan kadınların doktora danışmaları ve uygun bir kontrasepsiyon yöntemi ile gebelikten
korunmaları önerilir.
Gebelik dönemi:
AETHOXYSKLEROL® kesinlikle gerekli olmadıkça gebelik döneminde kullanılmamalıdır.
AETHOXYSKLEROL®’ün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar üreme toksisitesinin bulunduğunu göstermiş, fakat
teratojenik potansiyel gözlenmemiştir (bkz. Bölüm 5.3).
Laktasyon dönemi:
İnsanlarda lauromacrogol 400’ün anne sütüne geçme olasılığıyla ilgili herhangi bir araştırma
yapılmamıştır. Emzirme döneminde sklerizasyon ile tedavi gerektiği takdirde emzirmeye 2-3
gün ara verilmesi tavsiye edilir.
Üreme yeteneği/Fertilite:
Lauromacrogol 400’ün üreme yeteneği üzerindeki etkisi ile ilgili klinik öncesi güvenlilik
çalışmaları yapılmıştır. İnsanlarda lauromacrogol 400’ün fertilite üzerindeki etkisi hakkında
hiçbir veri mevcut değildir. Erkek ve dişi sıçanlarda lauromacrogol 400’ün üreme performansı
üzerinde hiçbir etkisi yoktur (bkz. Bölüm 5.3).
4.7. Araç ve makine kullanımı üzerindeki etkiler
AETHOXYSKLEROL®’ün taşıt ve makine kullanma yeteneği üzerinde bilinen herhangi bir
olumsuz etkisi yoktur.
4.8. İstenmeyen etkiler
Akut kanamalı özofagus varislerinin AETHOXYSKLEROL® ile endoskopik sklerizasyon ile
tedavisinden sonra advers ilaç reaksiyonlarının görülmesi çok yaygın olarak rastlanan bir
durumdur. Bununla birlikte, tek tek advers olayların şiddeti ve sıklığı altta yatan hastalığın
şiddetine ve terapötik duruma bağlıdır (örneğin, sürekli ya da aralıklı kanama).
Çoğu durumda, hangi advers reaksiyonların metodolojiden kaynaklandığı (yani cihaz
kullanımı nedeniyle ortaya çıktığı), hangilerine AETHOXYSKLEROL®’ün neden olduğu tam
olarak ayırt edilememektedir. Klinik çalışmaları da içeren AETHOXYSKLEROL® ile
sklerizasyon tedaviden sonra belirtilen sıklık düzeylerinde aşağıdaki advers reaksiyonlar
gözlenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın olmayan: Bakteremi
Bağışıklık sistemi hastalıkları
Çok seyrek: Anafilaktik reaksiyonlar, astım, anjiyoödem, jeneralize ürtiker
Sayfa 3 / 7Sinir sistemi hastalıkları
Çok seyrek: Baş dönmesi, parestezi
Göz hastalıkları
Çok seyrek: Görme bozuklukları
Kardiyak hastalıklar
Çok seyrek: Bradikardi, kardiyak arrest
Vasküler hastalıklar
Seyrek: Pulmoner emboli
Çok seyrek: Dolaşım kollapsı, şok
Solunum, göğüs bozuklukları ve mediastinal hastalıkları
Çok yaygın: Göğüs ağrısı
Yaygın: Plevral efüzyon, mediyastinit, pnömoni, dispne
Yaygın olmayan: Pnömotoraks
Çok seyrek: Akut solunum sıkıntısı sendromu, şilotoraks, pulmoner ödem
Gastrointestinal hastalıklar
Çok yaygın: Özofagus hemorajisi, disfaji, özofagus stenozu
Yaygın: Özofagus perforasyonu
Seyrek: Özofagobronşiyal fistül, özofagus diskinezisi
Çok seyrek: Tat duyusu değişikliği, bulantı, psödodivertiküler hastalık
(Kist ve polipler dahil olmak üzere) iyi huylu ve kötü huylu neoplazmalar
Çok seyrek: Özofagal skuamoz hücre kanseri (etiyolojisi bilinmeyen, muhtemelen
temelinde bir hastalık yatan)
Genel bozukluklar ve uygulama yerinde gözlenen durumlar
Çok yaygın: Enjeksiyon yerinde ülser, nekroz, pireksi
Araştırmalar
Çok seyrek: Düşük tansiyon
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99).
Sayfa 4 / 74.9. Doz aşımı ve tedavisi
Lokal ve sistemik reaksiyonlarda artış beklenmektedir (bkz. Bölüm 4.4 ve 4.5).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Lokal enjeksiyonla uygulanan sklerozan ajan
ATC kodu: C05BB02
Etki mekanizması:
Lauromacrogol 400, konsantrasyon ve hacime bağlı olarak kan damarlarının endoteline hasar
verici bir etkiye sahiptir. Bu özellik fibröz dokuya dönüşümüne neden olur. Perivasküler
uygulama sonrasında lokal ödem oluşumu, özofagus duvarının varis kompresyonuna ve
sklerozuna yol açar. Ayrıca, lauromacrogol 400, lokal anestetik etkiye ve in vitro ortamda
gösterilebilen zayıf antikoagülan etkiye sahiptir.
5.2. Farmakokinetik özellikler
Genel Özellikler
Emilim:
37 mg 14C-lauromacrogol 400, altı sağlıklı deneğe yüksek oranda seyreltilmiş çözelti halinde,
büyük safen vene uygulama yoluyla verilmiştir. Lauromacrogol 400’ün plazmada
konsantrasyon-zaman seyri bifazik özellikte olmuştur. AUC değeri 3,16 µg x saat/ml’dir.
∞
Bir başka çalışmada, varisli 6 hastada (çap > 3 mm) AETHOXYSKLEROL® % 3
tedavisinden sonra metabolize olmamış lauromacrogol 400 moleküllerinin plazma
konsantrasyonları saptanmıştır. AUC değeri 6,19-10,9 µg x saat/ml’dir.
∞
Dağılım:
Dağılım hacmi 17,9 l olarak bulunmuştur.
Biyotransformasyon:
Klinik olmayan çalışmalar lauromacrogol 400’ün kısmen metabolize olduğunu göstermiştir.
Ağırlıklı olarak, hepatik sitokrom P450 enzimleri farklı polimerizasyon derecesine sahip
ürünlere veya metabolitlere parçalanır. Lauromacrogol 400, yağlı alkollere metabolize
edilmiştir ve ß-oksidasyona uğramıştır.
Eliminasyon:
Lauromacrogol 400 ve işaretli metabolitlerinin terminal eliminasyon yarı ömrü 4,09 saat
olarak bulunmuştur. Total klerens ise 11,68 l/saattir. Uygulanan dozun % 89’u ilk 12 saat
içerisinde kandan elimine edilmiştir.
Bir başka çalışmada, varisli 6 hastada (çap > 3 mm) AETHOXYSKLEROL® % 3
tedavisinden sonra metabolize olmamış lauromacrogol 400 moleküllerinin plazma
konsantrasyonları saptanmıştır.
Değişmemiş bileşenlerinin plazma yarı ömrü 0,94 – 1,27 saat, ve AUC∞ değeri 6,19-10,90 μg
x saat/ml’dir.
Sayfa 5 / 7Doğrusallık/Doğrusal Olmayan Durum:
Lauromacrogol 400’ün farmakokinetik özellikleri doz doğrusallığı göstermiştir.
5.3. Klinik öncesi güvenlilik verileri
Hayvan deneylerinde, AETHOXYSKLEROL®’ün nispeten düşük bir akut toksisiteye sahip
olduğu gözlenmiştir. Güvenlilik farmakolojisi çalışmalarında negatif kronotropik, inotropik
ve dromotropik etkiler gözlenmiş ve kan basıncında düşüş saptanmıştır. Eş zamanlı olarak
diğer lokal anestezikler verildiğinde ilave antiaritmik etkiler gözlenmiştir. Tekrarlanan
AETHOXYSKLEROL® uygulamasından sonra, araştırılan tüm türlerdeki hayvanlarda
bağırsaklarda, böbreküstü bezlerinde ve karaciğerde (tavşanlarda, bunlara ek olarak
böbreklerde) önemli histolojik değişiklikler gözlenmiştir.
Lauromacrogol 400, araştırılan tüm türlerde hematüriye neden olmuştur. 4 mg/kg vücut
ağırlığı/gün ya da daha yüksek dozlarda, erkek sıçanlarda karaciğer ağırlığında artış
görülmüştür. 14 mg/kg/gün ya da daha yüksek dozlarda ise ALAT/GPT ve ASAT/GOT
aktivitesinde artış görülmüştür.
Mutajenite:
Lauromacrogol 400 in vitro ve in vivo olarak kapsamlı testlere tabi tutulmuştur.
Lauromacrogol 400’ün memeli hücrelerinde poliploidleri indüklediği bir in vitro test
haricinde, tüm testlerin sonuçları negatif bulunmuştur. Bununla birlikte, tıbbi ürün talimatlara
uyularak kullanıldığı takdirde, herhangi anlamlı bir klinik genotoksik potansiyel
beklenmemektedir.
Üreme toksisitesi:
Lauromacrogol 400’ün birkaç hafta boyunca ya da organogenez esnasında her gün intravenöz
uygulanması, sıçanlarda erkek ya da dişi fertilitesi ya da erken embriyo gelişimi üzerinde
herhangi bir etkiye neden olmamıştır. Aynı zamanda sıçanlarda ya da tavşanlarda teratojenik
etkileri indüklememiştir; fakat maternal toksik doz aralığında embriyotoksik ve fötotoksik
etkiler (embriyo/fötal mortalitede artış, fötal ağırlıkta azalma) görülmüştür. Organogenez
esnasında uygulama art arda 4 gün olacak şekilde aralıklarla sınırlandığında, maternal toksik
etki ya da embriyotoksik/fötotoksik etkiler ortaya çıkmamıştır (tavşanlarda). Gebeliğin geç
döneminde ve emzirme döneminde annelerine iki günde bir intravenöz lauromacrogol 400
uygulanan sıçanlarda perinatal ve postnatal gelişim, davranış ve üremede herhangi bir
bozulma olmamıştır. Lauromacrogol 400, sıçanlarda plasental bariyeri geçer.
6. FARMASÖTİK ÖZELLİKLER
6.1. Yardımcı maddelerin listesi
Etanol % 96
Potasyum dihidrojen fosfat
Disodyum fosfat dihidrat (Avrupa Farmakopesi)
Enjeksiyonluk su
6.2. Geçimsizlikler
Bu tıbbi ürüne ait geçimlilik çalışmaları olmadığından diğer tıbbi ürünlerle karıştırılarak
kullanılmamalıdır.
Sayfa 6 / 76.3. Raf ömrü
36 ay
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
AETHOXYSKLEROL® % 1, kutuda 30 ml enjeksiyonluk çözelti içeren alüminyum kapaklı,
gri bromobütil kauçuk tıpalı, şeffaf tip I cam, 1 flakonluk ambalajda kullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Bu flakon tek kullanımlıktır. Kullanımdan sonra kalan kısım atılmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Assos İlaç Kimya, Gıda Ürünleri Üretim ve Tic. A.Ş.
Ümraniye, İstanbul, Türkiye
Tel: (0216) 612 91 91
Faks: (0216) 612 91 92
8. RUHSAT NUMARASI(LARI)
2018/745
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 15.04.1994
Ruhsat yenileme tarihi: 28/12/2018
10. KÜB’ÜN YENİLENME TARİHİ
04/01/2019
Sayfa 7 / 7