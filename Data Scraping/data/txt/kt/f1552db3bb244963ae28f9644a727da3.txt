 1 / 8   KULLANMA  TALİMATI  
 
NICORETTE COOLS 2 mg naneli  pastil 
Ağızda eritilerek kullanılır.  
Etkin  madde: Her bir pastil 2 mg nikotin’e eşdeğer 10,5 mg nikotin rezinat içerir.  
Yardımcı maddeler:  Pastil çek irdeği: Mannitol (E421), Ksantan sakızı, Spreyle kurutulmuş 
Winterfresh  RDE4 -149 (Arap sakızı  (E414), Nane, Mentol ve Okaliptol aromaları) Sodyum karbonat, 
susuz (E500) (i), Sukraloz (E955), Asesülfam potasyum (E950), Magnezyum stearat (E470b); Kaplama: Hipromelloz (E464), Winterfresh RDE4 -149 (Nane, Mentol ve Okaliptol aromaları) , 
Titanyum dioksit (E171), Sükraloz (E955), Mikrokristalin selüloz (E460), Potasyum alüminyum silikat (E555), Asesülfam potasyum (E950), Polisorbat 80 (E433). 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 Bu Kullanma Tali matın  da:  
1. NICORETTE COOLS  nedir  ve ne için kullanılır?  
2. NICORETTE COOLS ’u kullanmadan  önce dikkat edilmesi gerekenler 
3. NICORETTE COOLS  nasıl kullanılır?  
4. Olası  yan etkiler nelerdir?  
5. NICORETTE COOLS ’un saklanması  
Başlıkları yer almaktadır. 
 
1. NICORETTE COOLS  nedir  ve ne için kullanılır?  
 
NICORETTE COOLS  2  mg Naneli  Pastil , etkin  madde  olarak  her bir pastilde  2  mg nikotin 
içerir.   
 
NICORETTE COOLS; 20, 80 veya 160 pastil içeren ambalajlarda sunulmaktadır.  
 Bu ilaç, sigarayı bırakmaya çalıştığınızda veya sigarayı bırakmaya çalışırken içtiğiniz sigara sayısını 
azalttığınızda yaşadığınız nikotin isteğini azaltmak ve yoksunluk belirtilerini gidermek için kullanılır. Tedavi, 18 yaş ve üzeri yetişkin sigara kullan ıcıları içindir.  
 
NICORETTE COOLS 2 mg Naneli  Pastil, günün ilk sigarasını uyandıktan sonraki ilk 30 dakikadan 
sonra içenler veya günde 20 adet veya daha az sigara içenler gibi, düşük nikotin bağımlılığı olan 
sigara kullanıcıları  için uygundur. 
 
NICORETTE COOLS 4 mg Nanel i Pastil, günün ilk sigarasını uyandıktan sonraki 30 dakika içinde 
içenler veya günde 20'den fazla sigara içenler gibi, nikotin bağımlılığı yüksek seviyede olan sigara 
kullanıcıları için uygundur.  
Bu ilaç, sigarayı hemen bırakmanıza veya tam olarak bırakmadan önce azaltmanıza yardımcı 
 2 / 8   olabilir. Sigarayı hemen bırakabileceğinize inanıyorsanız, bırakmalısınız. Ancak bunun çok büyük 
bir adım olduğunu düşünüyorsanız, tamamen bırakmadan önce ilk adım olarak içtiğiniz sigara miktarını azaltmayı deneyebilirsiniz.  
 
Daha fazla ayrıntı için bkz. “3. NICORETTE COOLS Nasıl Kullanılır?”   NICORETTE COOLS, sigarayı bıraktığınızda yaşadığınız şiddetli istek dahil nikotin yoksunluk 
belirtilerini hafifletir. Vücudunuz tütünden nikotin almayı aniden bıraktığında, yoksunluk belirtileri adı verilen sinirlilik, kızgınlık veya moralsiz hissetme, kay gı, huzursuzluk, odaklanma yeteneğinde 
zayıflama, iştah artışı veya kilo alma, sigara içme dürtüsü (şiddetli istek), gece uyanma veya uyku bozukluğu gibi farklı ve hoş olmayan duygulara maruz  kalabilirsiniz . NICORETTE COOLS'daki 
nikotin, bu hoş olmayan duyguları ve sigara içme isteğini önlemeye veya azaltmaya yardımcı olabilir.  
 
Sigarayı başarıyla bırakmanıza yardımcı olması için eğer mümkünse danışmanlık ve destek de 
almanız gerekmektedir.  
 
2. NICORETTE COOLS ’u kullanmadan önce dikkat  edilmesi  gerekenler 
NICORETTE COOLS ’u aşağıdaki  durumlarda  KULLANMAYINIZ  
Eğer:  
• Nikotine  veya NICORETTE COOLS  bileşiminde  bulunan yardımcı  maddelerden  herhangi  
birine  aşırı duyarlılığınız  var ise, 
• 18 yaşından küçükseniz , 
• Daha önce h iç sigara içmediyseniz.  
 
NICORETTE COOLS ’u aşağıdaki durumlarda  DİKKATLİ KULLANINIZ  
Aşağıdaki hastalıklardan biri sizde varsa bu ilacı almadan önce doktorunuza danışınız. NICORETTE 
COOLS  alabilecek durumda olabilirsiniz ama şu hastalıklardan birine sahipseniz önce doktorunuzla 
konuşmanız gerekmektedir:  
 
- Yakın geçmişte kalp krizi veya inme geçirdiyseniz  
- Göğüs ağrısı ( kararsız angina) veya istirahat  ağrısı  (anginası ) 
- Kalp atış hızınızı veya ritminizi etkileyen bir kalp hastalığı  (aritmi) 
- İlaçla kontrol edilmeyen yüksek tansiyon 
- Geçmişte dudaklar, yüz ve boğazda şişme (anjiyoödem) veya ciltte kaşıntılı kızarıklık (ürtiker) 
içeren bir alerjik reaksiyon geçirdiyseniz Nikotin Replasman (yerine koyma, ikame) Tedavisi 
(NRT ) kullanımı bazen bu tip reaksiyonlar tetikleyebilir.  
- Şiddetli veya orta dereceli karaciğer hastalığı  
- Şiddetli böbrek hastalığı  
- Diyabet  (şeker hastalığı)  
- Aşırı aktif tiroid bezi  
- Böbreküstü bezi tümörü (feokromositoma)  
- Mide veya duodenum  (on iki parmak bağırsağı)  kanseri  
- Özofajit (yemek borusu iltihabı)  
- Beyinde bulunan nöronlarda ani ve kontrolsüz boşalmalar (e pilepsi) geçmişi veya nöbet  
 
NICORETTE COOLS  sigara içmeyen kişiler tarafından kullanılmamalıdır.  
Pastiller boğulma tehlikesi oluşturabilir. Katıları veya sıvıları yutmakta güçlük çekiyorsanız veya 
yutma sırasında veya sonrasında sık sık öksürüyorsanız dikkatli kullanın. 
  
 3 / 8   Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  doktorunuza  
danışınız.  
 
NICORETTE COOLS ’in yiyecek  ve içecek  ile kullanılması 
Pastil  alırken  (ağzınızda pastil varken)  bir şey yemeyin iz veya içmeyin iz. 
 Hamilelik   
İlacı kullanmadan önce doktorunuza veya  eczacınıza danışınız.  
 Gebelik sırasında sigarayı bırakmanız önemlidir çünkü sigara içmek bebeğinizin gelişimine  zarar 
verebilir. Sigara,  erken doğum veya ölü doğuma yol açabilir. En iyisi sigarayı nikotin içeren ilaçlar 
kullanmadan bırakmanızdır. Eğer bunu başaramıyorsanız, NICORETTE COOLS  ancak 
gebeliğinizi takip eden hekiminize , aile doktorunuz a veya insanların sigarayı bırakmasına yardımcı 
olan bir merkezde çalışan bir doktora danıştıktan sonra kullanılmalıdır.  
 Tedaviniz  sırasında  hamile  olduğunuzu fark ederseniz hemen  doktorunuza veya eczacınıza  
danışınız.  
 Emzirme  
İlacı kullanmadan önce doktorunuza veya  eczacınıza danışınız.  
 NICORETTE COOLS  anne sütüne geçtiği  ve çocuğunuzu etkileyebileceği için, emzirirken 
NICORETTE COOLS  kullanmaktan kaçınmanız gerekmektedir. Eğer doktorunuz NICORETTE 
COOLS  kullanmanızı önerdiyse, pastil  emzirdikten hemen sonra alınmalı ve emzirmeden önceki 2 
saat içinde alınmamalıdır.  
 Sigara kullanımı kadınlar ve erkeklerde kısırlık riskini arttırmaktadır. Nikotinin doğurganlık üzerindeki etkileri bilinmemektedir.  
 Araç ve makine  kullanımı  
NICORETTE COOLS ’un araç ve makine  kullanma  yeteneği üzerinde  hiçbir etki si 
gözlemlenmemiştir.  
 NICORETTE COOLS ’un içeriğinde bulunan bazı yardımcı  maddeler  hakkında  önemli  
bilgiler  
NICORETTE COOLS her bir pastil başına 1 mmol'den (23 mg) daha az sodyum içerir, yani esasen "sodyum içermez" olarak kabul edilebilir .  
 Diğer ilaçlar  ile birlikte  kullanımı 
Herhangi bir ilaç alıyorsanız, yakın zamanda aldıysanız veya alma ihtimaliniz varsa, bunu doktorunuza veya eczacınıza söyleyiniz. Özellikle aşağıdakileri içeren ilaçlar alıyorsanız bu konuyu dikkate almalısınız:  
• Astım tedavisi için teofilin  
• Alzheimer hastalığı için takrin  
• Şizofreni için klozapin  
• Parkinson hastalığı tedavisi için ropinirol.  
Eğer  reçeteli  ya da reçetesiz herhangi  bir ilacı şu anda kullanıyorsanız  veya son zamanlarda 
kullandıysanız  lütfen  doktorunuza veya  eczacınıza  bunlar hakkında bilgi veriniz.  
 
 4 / 8   3. NICORETTE COOLS  nasıl kullanılır?  
Uygun kullanım ve doz/uygulama sıklığı için talimatlar:  
Bu ilacı daima kullanma talimatında açıklandığı gibi ya da doktorunuz veya eczacınızın söylediği 
gibi kullanınız. Emin değilseniz, hekiminiz veya eczacınıza sorunuz.  
 NICORETTE COOLS nasıl kullanılacağına ilişkin talimatlar; (a) sigarayı hemen bırakmanıza veya  
(b) sigarayı kademeli olarak bırakmanıza bağlıdır.  
 
Yetişkinler (18 yaş ve üzeri)  
(a) sigarayı hemen bırakmak  
Buradaki amaç, sigarayı derhal bırakmak ve sigara içme arzusunu gidermek için pastili kullanmaktır.  
• Günde 8- 12 pastil ile başlayın.  Sigara içme isteği hissettiğinizde, ağza bir pastil alındıktan sonra 
pastilin çözü nmesi (ağızda erimesi)  beklenmelidir.  
• Pastilleri bu şekilde 6 haftaya kadar kullanın, ardından bir günde aldığınız pastil sayısını kademeli olarak azaltın.  
• Günde sadece 1 veya 2 pastili almaya başladığınızda, tamamen kullanmayı bırakın. Bıraktıktan sonra, bazen ani bir sigara içme isteği hissedebilirsiniz. Böyle bir durumda pastili tekrar 
kullanabilirsiniz.  
 (b) sigarayı kademeli olarak bırakmak  
Buradaki amaç, belli bir sayıdaki sigara yerine pastil kullanarak, kademeli olarak pastile geçmektir.  
Bunu başardıktan sonra pastili kullanırken sigarayı tamamen bırakırsınız. Sonunda pastili de 
kullanmayı bırakırsınız.  
 
Güçlü bir sigara içme isteği hissettiğinizde, bu isteğinizi yönetmenize yardımcı olması için sigara 
yerine NICORETTE COOLS kullanın. 1 günde içtiğiniz sigara sayısını olabildiğince azaltın. 6 
haftadan sonra her gün içtiğiniz sigara sayısını azaltamadıysanı z doktorunuza başvurun. 
 Kendinizi yapabilirmiş gibi hissettiğiniz anda sigarayı tamamen bırakmalısınız. Yukarıda verilen 
sigarayı hemen bırakma talimatlarını izleyin. Bunu mümkün olduğunca erken yapın.  Bu ilacı 
kullanmaya başladıktan sonraki 6 ay içinde sigarayı tamamen bırakma girişiminizde başarılı 
olamazsanız,  doktorunuza başvurun.  
 
Önerilen dozu aşmayın. Talimatları dikkatlice izleyin ve bir günde (24 saat) 15'ten fazla pastil 
kullanmayın.  
 
 NICORETTE COOLS 9 aydan kısa süre kullanılmalıdır. Bu süre geçmesine karşın ürünü halen 
kullanıyorsanız doktorunuza başvurun. 
  
 5 / 8   Uygulama yolu  ve metodu:  
Aşağıdaki talimatları dikkatlice takip ediniz ve resimlerdeki yönlendirmelere bakınız
 
 
  Açmak için; Bir yandan kapağı kaldırırken, diğer yandan yandaki butonu itin.  
Kapatmak için;  Kapağı aşağı doğru bastırın.  
 Bu ilaç ağız içi kullanım içindir.  Pastil, ağız içine alınacak, burada eriyerek nikotin salacak ve bu nikotin ağız mukozası  aracılığıyla vücutta emilecektir.  
Bir pastili ağzınıza alın ve tamamen eriyene kadar ara ara ağzınızın bir tarafından diğer tarafına 
taşıyın. Bu süreç genellikle 20 dakikadan daha kısa sürecektir.  Pastili çiğnemeyiniz veya bütün olarak yutmayınız. Ağzınızda pastil varken başka bir şey yememeli ve içmemelisiniz.  Yeniden sigaraya başlamak isterseniz  
Eğer:  
• Tekrar sigaraya başlayacağınızdan endişe ediyorsanız  
• Pastil kullanarak sigarayı tamamen bırakmayı güç buluyorsanız,  doktorunuza 
başvurun.Tekrar sigara içmeye başlarsanız, Nikotin Replasman Tedavisi (NRT) ile ilgili diğer kürlerden  (tedavi yöntemlerinden)  en iyi sonuçları nasıl alacağınız konusunda doktorunuza 
başvurun.  
 Değişik  yaş grupları:   
 
Çocuklar da kullanım ı 
Bu ilaç çocuklarda  ve ergenlerde kullanılmamalıdır.  
 Yaşlılarda kullanım  
Yaşlı kişilerde doz ayarlaması gerekli değildir.  
 
Özel  kullanım durumları:   
Böbrek  yetmezliği:  
Şiddetli  böbrek yetmezliğiniz  varsa doktorunuz hastalığınıza bağlı  olarak  ilacınızın  dozunu  
ayarlayacaktır.  
 
Karaciğer  yetmezliği:  
Orta ila şiddetli  karaciğer  yetmezliğiniz  varsa doktorunuz  hastalığınıza  bağlı  olarak  ilacınızın  
 6 / 8   dozunu ayarlayacaktır.  
 
Eğer  NICORETTE COOLS  ’un etkisinin  çok güçlü  veya zayıf olduğuna  dair bir izleniminiz  varsa  
doktorunuz veya eczacınız ile  konuşunuz. 
 Kullanmanız  gerekenden  daha  fazla  NICORETTE COOLS  kullandıysanız:  
NICORETTE COOLS  kullanırken sigara içerseniz nikotin doz aşımı  (zehirlenmeye yol açabilen aşırı 
doz) gerçekleşebilir.  
 Eğer bir çocuk NICORETTE COOLS  alırsa veya siz kullanmanız gerekenden daha fazla 
NICORETTE COOLS  kullanırsanız, derhal doktorunuza danışınız veya en yakın hastaneye gidiniz. 
Yetişkin sigara kullanıcılarının tedavi sırasında tolere edebildiği nikotin dozları çocuklarda şiddetli zehirlenme belirtilerine yol açabilir ve ölümcül olabilir.  
 Doz aşımı belirtileri arasında bulantı, kusma, aşırı tükürük, mide ağrısı, ishal, terleme, baş ağrısı, baş 
dönmesi, işitme duyusunda değişiklik ve çok halsiz hissetme bulunmaktadır. Yüksek dozlarda, bu belirtilerin  ardından düşük tansiyon, zayıf ve düzensiz nabız, soluma güçlüğü, aşırı yorgunluk, kan 
dolaşımı yetmezliği(kalbin pompalama gücünde yetersizlik) ve yaygın  konvülsiyonlar (havale, 
nöbet) görülebilir.  
 
NICORETTE COOLS kullanımıyla ilgili ilave sorularınız olursa, doktorunuza veya eczacınıza 
sorunuz.  
 NICORETTE COOLS’dan kullanmanız gerekenden fazlasını kullanmışsanız bi r doktor veya eczacı 
ile konuşunuz.  NICORETTE COOLS ’u kullanmayı  unutursanız  
Unutulan dozları dengelemek için çift doz almayınız.  
 NICORETTE COOLS  ile tedavi  sonlandırıldığında  oluşabilecek  etkiler  
Belirlenen  tedavi  süreniz  tamamlanmadan  NICORETTE COOLS ’u bırakırsanız,  tedaviniz  
başarılı  olamayabilir.  
 4. Olası yan etkiler nelerdir?  
Tüm  ilaçlar  gibi, NICORETTE COOLS ’un içeriğinde  bulunan maddelere duyarlı  olan kişilerde  
yan etkiler olabilir.  Bu yan etkiler herkeste görülmez.  
Aşağıdakilerden biri olursa, NICORETTE COOLS ’u kullanmayı durdurunuz ve DERHAL 
doktorunuza bildiriniz veya size en yakın hastanenin acil böl ümüne başvurunuz :  
• Yüzde, dilde veya gırtlakta şişme  
• Solunum güçlüğü  
• Yutkunma güçlüğü  
• Kurdeşen  (kaşıntı, kabarık veya kırmızı noktalar ile kendini gösteren bir cilt hastalığı) ve soluma 
güçlükleri  
Bunların hepsi çok ciddi yan etkilerdir.  
 Eğer bunlardan biri sizde mevcut ise, sizin NICORETTE COOLS 'a kar şı ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir.  
 Sigaranın bırakılmasıyla ilişkili etkiler (nikotin yoksunluğu)  
 7 / 8   Sigara içmeyi bırakınca yaşadığınız bazı istenmeyen etkiler, nikotin alımınızdaki düşüşlerden 
kaynaklanan yoksunluk belirtileri olabilir.  Bu etkiler arasında aşağıdakiler bulunmaktadır:  
• Asabiyet, saldırganlık, sabırsızlık veya gerginlik  
• Endişe, huzursuzluk hali veya odaklanamama  
• Geceleyin uyanma veya uyku bozukluğu 
• İştah artışı veya kilo alma  
• Moral bozukluğu 
• Sigara içme isteği  
• Kalp hızında düşüş  
• Dişeti kanaması veya ağız ülseri  
• Baş dönmesi veya sersemlik  
• Öksürük, boğaz ağrısı ya da burun tıkanıklığı veya akıntısı  
• Kabız lık 
 
Yan etkilerin çoğu kullanımın erken safhasında ortaya çıkar. Tedavinin ilk birkaç günü ağızda ve 
boğazda tahriş yaşanabilir, ancak çoğu kullanıcı devam eden kullanımla  birlikte  buna uyum sağlar. 
 
Yan etkiler şu şekilde sınıflandırılır:  
Çok yaygın   :10 hastanın  en az 1’inde  görülebil ir. 
Yaygın   :10 hastanın  birinden az, fakat  100 hastanın  birinden  fazla görülebilir.   
Yaygın olmayan  :100 hastanın birinden az, fakat  1.000 hastanın  birinden fazla görülebilir.   
Seyrek   :1.000 hastanın birinden az, fakat  10.000 hastanın birinden fazla  görülebilir.  
Çok seyrek   :10.000 hastanın  birinden az görülebilir.  
Bilinmiyor   : Eldeki  verilerden  tahmin edilemiyor.  
 
Çok yaygın  
• Öksürük 
• Baş ağrısı  
• Hıçkırık  
• Bulantı  
• Boğaz, ağız veya dilde tahriş . 
 
Yaygın  
• Yanma hissi gibi bölgesel  etkiler, ağızda inflamasyon (iltihap ,yangı ), tat algısında 
değişiklikler  
• Deride soğukluk, sıcaklık, karıncalanma hissi  
• Ağız kuruluğu veya tükürük miktarında artış  
• Hazımsızlık hissi  
• Karında ağrı veya rahatsızlık  
• Kusma, şişkinlik veya ishal  
• Mide yanması  
• Yorgunluk hissi  
• Aşırı duyarlılık (alerji)  
 
Yaygın olmayan 
• Burunda t ıkanıklık  gibi etkiler, hapşırık,  
• Hırıltı  (bronkospazm:  istemsiz küçük solunum yollarının kasılması ) veya nefes almanın   
normalden daha fazla çaba gerektiği hissi (dispne), boğazda darlık  
• Deride kızarma veya terlemede artış  
• Ağızda karıncalanma, dilde iltihap, ağız ülseri, ağız zarında hasar veya sesinizde değişiklik, 
 8 / 8   ağız ve boğaz ağrı sı, geğirme gibi ağız içi etkiler  
• Çarpıntı (kalp atışınızın farkında olma), kalp atış hızında   artış, yüksek tansiyon 
(hipertansiyon)  
• Uygun ilaçlarla tedavi edilebilen hızlı ve düzensiz bir kalp atışı  
• Döküntü ve / veya kaşıntı  
• Anormal rüyalar  
• Göğüste rahatsızlık ve ağrı  
• Güçsüzlük, kendini kötü hissetme  
 
Seyrek  
• Yutma güçlüğü, ağızda his kaybı  
• Öğürme  
 
Bilinmiyor  
• Bulanık görme, gözyaşı üretiminde artış (lakrimasyon)  
• Boğaz kuruluğu, midede rahatsızlık, dudaklarda ağrı  
• Deride  kızarıklık  
• Nöbet  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu 
veya eczacınızı bilgilendiriniz.  
 
 Yan etkilerin  r aporlanma  sı  
Kullanma  Talimatında  yer alan veya almayan  herhangi  bir yan etki meydana  gelmesi  durumunda 
hekiminiz, eczacınız  veya  hemşireniz  ile konuşunuz. Ayrıca  karşılaştığınız  yan etkileri 
www.titck.gov.tr  sitesinde yer alan “İlaç Yan Etki Bildirimi”  ikonuna tıklayarak  ya da 0 800 314 
00 08 numaralı yan etki bildirim hattını  arayarak  Türkiye  Farmakovijilans  Merkezi  (TÜFAM)’ne  
bildiriniz.  Meydana  gelen  yan etkileri  bildirerek  kullanmakta olduğunuz  ilacın  güvenliliği  
hakkında  daha  fazla bilgi edinilmesine  katkı  sağlamış olacaksınız.  
 
5. NICORETTE COOLS ’un saklanması  
 NICORETTE COOLS ’u çocukların göremeyeceği,  erişemeyeceği  yerlerde  ve ambalajında 
saklayınız.  
 Son kullanma  tarihiyle uyumlu  olarak kullanınız.  
 Ambalajında belirtilen son kullanma tarihinden sonra NICORETTE COOLS ’u kullanmayınız. Son 
kullanma tarihi o ayın son gününü göstermektedir. 
 
Son kullanma tarihi  geçmiş  veya kullanılmayan ilaçları  çöpe atmayınız!  T.C Çevre,  Şehircilik  
ve İklim Değişikliği  Bakanlığınca belirlenen toplama sistemine veriniz.  
 25ºC altındaki  oda sıcaklığında  saklayınız.  Nemden korumak için orijinal ambalajında saklayın . 
 Ruhsat S ahibi:  JNTL Turkey Tüketici Sağlığı Ltd. Şti. Beykoz/İstanbul  
 Üretim  Yeri:  McNeil  AB 
Norrbroplatsen /Helsingborg/İsveç  
 Bu kullanma  talimatı ........./........../.......... tarihinde  onaylanmıştır. 
