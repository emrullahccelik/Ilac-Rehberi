1 / 15 
  
KULLANMA TALİMATI  
 
CABATAX 60 mg /  1,5 m L infüzyonluk k onsantre ç özelti ve çözücü  
Damar yoluyla uygulanır. Steril, Sitotoksik  
• Etkin madde:  Her bir 1 mL konsantre çözelti 40 mg kabazitaksel içerir. Her bir  tek 
kullanımlık konsantre ç özelti  içeren flakon 60 mg kabazitaksel içerir.  
• Yardımcı madde (ler): Konsantre çözelti  sitrik asit anhidrus ve  polisorbat 80, çözücü ise 
%96’lık etanol ve enjeksiyonluk su içerir.  
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu ilacı kullanmaya başlamadan önce bu KULLANMA TALİMATINI dikkatlice okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
Bu kullanma talimatında:  
1. CABATAX nedir ve ne için kullanılır?  
2. CABATAX’ ı kullanmadan önce dikkat edilmesi gerekenler  
3. CABATAX nasıl kullanılır?  
4. Olası yan etkiler nelerdir? 5. CABATAX’ın  saklanması  
Başlıkları yer almaktadır.  
1. CABATAX nedir ve ne için kullanılır?  
Bu tıbbi ürün etkin madde olarak kabazitaksel içermektedir. Kanser hücrelerinin büyüme ve 2 / 15 
 çoğalmasını durdurarak etki gösterir. Kabazitaksel kanser tedavisinde kullanılan taksan adı 
verilen bir ilaç grubundandır. 
CABATAX konsa ntre açık sarı -kahverengimsi sarı  renkte yağlı çözeltidir. Çözücü ise  
renksiz, berrak bir çözeltidir. 1 kutu içinde 1 adet konsantre çözelti ve 1 adet çözücü 
bulunmaktadır. 
CABATAX, yetişkin hastalarda önceki kemoterapi sonrasında ilerlemiş prostat kanserinin 
tedavisinde kortikosteroidle (günde 10 mg oral prednizon ya da prednizolona eşdeğer)  birlikte 
kullanılır.  CABATAX, tedavinizin bir parçası olarak, size her gün ağızdan alınacak bir 
kortikosteroid ilaç ile birlikte 3 hafta aralıklarla 1 saatlik infüzyon şeklinde uygulanacaktır. 
Doktorunuzdan kortikosteroid ilaç kullanımı ile ilgili size bilgi vermesini isteyiniz. 
 
2. CABATAX’ ı kullanmadan önce dikkat edilmesi gerekenler  
CABATAX’ı  aşağıdaki durumlarda KULLANMAYINIZ  
Eğer:  
• Kabazitaksel, diğer taksanlar veya polisorbat 80 dahil, CABATAX’ın  içinde bulunan 
yardımcı maddelerden herhangi birine karşı ciddi alerji (aşı rı duyarlılık reaksiyonu) 
geçirdiyseniz . 
• Beyaz kan hücresi sayınız çok düşük ise (nötrof il sayısı 1500/mm3 veya daha az ise) . 
• Karaciğer fonksiyonlarınızda bozukluk varsa . 
• Size kısa süre önce sarı humma aşısı uygulandıysa veya yakın zamanda uygulanacaksa.  
Yukarıdaki durumlardan biri siz in için geçerliyse, size CABATAX  uygulanmaması gerekir. 
Emin değilseniz, CABATAX  uygulanmadan önce doktorunuzla görüşünüz. 
CABATAX’ ı aşağıdaki durumlarda DİKKATLİ KULLANINIZ  
Her CABATAX tedavisi öncesinde yeterli kan hücreniz olup olmadığının ve karaciğer/böbrek 
işlevlerinizin yeterli olup olmadığının saptanması için kan testleri yapılacaktır. 
Aşağıdaki durumlar ı hemen doktorunuza bildiriniz. 
Eğer,  
• Ateşiniz varsa  
CABATAX tedavisi sırasında beyaz kan hücresi sayınızın düşme olasılığı vardır. Bu 
nedenle doktorunuz kan değerlerinizi ve genel olarak enfeksiyon bulguları  açısından 
durumunuzu izleyecektir. Kan hücresi sayınızı korumak için başka ilaçlar verebilir. Kan 
değerleri düşük hastalarda yaşamı tehdit eden enfeksiyonlar gelişebilir. Ateş en erken 
enfeksiyon bulgusu olabilir, bu nedenle ateşiniz yükseldiğinde doktorunuzu arayınız.  3 / 15 
 • Daha önce herhangi bir alerjiniz olduysa  
CABATAX ile tedavi sırasında ciddi alerjik reaksiyonlar ortaya çıkabilir. 
• Ciddi ya da sürekli ishal, bulantı ve kusmanız varsa  
Bunların hepsi ciddi dehidratasyona (vücudun su kaybetmesine) neden olabilir. Doktor 
tedavisine ihtiyacınız olabilir.  
• Ellerinizde veya ayaklarınızda uyuşma, karıncalanma, yanma veya his azalması varsa.  
• Bağırsaklarınızda kanama probleminiz ya da dışkınızda renk değişikliği ya da mide 
ağrınız varsa. Eğer kanama veya ağrı şiddetli ise doktorunuz CABATAX ile tedavinizi 
durduracaktır. Bunun nedeni, CABATAX’ın kanama ve bağırsak kanalında delikler 
meydana gelme riskinizi artırabileceğidir.  
• Böbrek sorunlarınız varsa . 
• Tedavi sırasında karaciğer sorunları ortaya çıkarsa . 
• Günlük idrar miktarınızda anlamlı düzeyde artış veya azalma olursa . 
• İdrarınızda kan varsa  
 
Bu durumlardan herhangi biri olursa doktorunuz CABATAX  dozunu azaltabilir ya da 
tedaviyi kesebilir.  
Bu uyarılar, geçmişteki herhangi bir dönemde dahi olsa sizin için geçerliy se lütfen 
doktorunuza danışınız.  
CABATAX’ ın yiyecek ve içecek ile kullanılması  
Geçerli değildir.  
Hamilelik  
İlacı kullanmadan önce doktorunuza veya eczacınıza danışınız.  
CABATAX gebe kadınlarda ya da korunmayan ve çocuk doğurma potansiyeli olan 
kadınlarda kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
Emzirme  
İlacı kullanmadan önce doktorunuza veya eczacınıza danışınız.  
CABATAX emzirme döneminde kullanılmamalıdır.  
Üreme yeteneği  
Eşiniz gebe ise veya gebe olma olasılığı varsa, cinsel ilişki sırasında  prezervatif kullanınız. 4 / 15 
 CABATAX sperminizde bulunabilir ve cenin e (anne karnındaki bebeğe)  zarar verebilir. 
Tedavi sırasında ve tedaviden sonraki 6 ay içinde çocuk sahibi olmamanız ve sperm 
saklanması konusunda danışmanlı k almanız önerilir, çünkü CABATAX  erkeklerde üremeyi 
etkileyebilir.  
Araç ve makine kullanımı  
Bu ilacı kullandığınızda yorgunluk veya baş dönmesi hissedebilirsiniz. Bu belirtiler ortaya 
çıkarsa, belirtiler düzelene dek araç ya da alet/makine kullanmayınız.  
CABATAX’ ın içeriğinde bulunan bazı yardımcı maddeler hakkında önemli bilgiler  
Bu ilaç 14 m L b i r a  y a  d a  6  m L şaraba eşdeğer olmak üzere %15 a/a etanol (alkol) 
içermektedir. Bu ilaç alkolizm sorunu olanlar için zararlı olabilir. 
Karaciğer hastalığı ya da epilepsi  (sara hastalığı)  gibi hastalığı olan yüksek riskli hastalarda 
dikkatli olunmalıdır.  
Diğer ilaçlar ile birlikte kullanımı  
Bazı ilaçlar CABATAX etkisini ya da CABATAX  diğer ilaçların etkisini değiştirebilir. Bu 
ilaçlar aşağıda listelenmiştir: 
• Ketokonazol, rifampisin, rifabutin, rifapentin, itrakonazol, klaritromisin, atazanavir, 
indinavi r, nelf inavir, ritonavir, sakinavir, telitromisin, vorikonazol – çeşitli 
enfeksiyonların tedavisinde kullanılan ilaçlar . 
• Nefazodon adı verilen depresyon tedavisinde kullanılan bir ilaç. 
• Karbamazepin, fenobarbital, fenitoin – nöbet tedavisinde kullanılan ilaçlar . 
• St. John’ s Wort ( Sarı kantaron)  – depresyon ve benzeri durumlarda kullanılan bitkisel 
bir ürün. 
• İnfüzyon sırasında (1 saat) ve infüzyon bittikten sonraki 20 dakika içinde kullanılan 
bazı ilaçlar: statinler (simvastatin, lovastatin, atorvastatin, rosuvastatin veya pravastatin 
gibi kolesterol seviyelerini düşürmek için kullanılan ilaçlar), valsartan (yüksek kan 
basıncı tedavisinde kullanılan bir ilaç), repaglinid (kan şeker seviyelerinin kontrolüne 
yardımcı olan bir ilaç) . 
• CABATAX ile tedavi olduğunuz dönemde, aşı olacaksanız doktorunuza başvurunuz . 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa, lütfen doktorunuza ve eczacınıza bunlar hakkında bilgi veriniz. 
 
3. CABATAX nasıl kullanılır?  5 / 15 
 Uygun kullanım ve doz/uygulama sıklığı için talimatlar:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
• Uygulanacak doz vücut yüzey alanınıza bağlıdır. Doktorunuz almanız gereken dozu 
saptamak için vücut yüzey alanınızı metrekare (m2) cinsinden hesaplayacak ve 
alacağınız doza karar verecektir.  
• Size g enellikle her 3 haftada bir infüzyon (damar içine damla damla gidecek şekilde) 
uygulanacaktır.  
Uygulama yolu ve metodu:  
Alerjik reaksiyon ris kini azaltmak için size, CABATAX  uygulanmadan önce antialerjik 
ilaçlar verilecektir.  
• CABATAX size bir doktor veya bir hemşire tarafından uygulanacaktır.  
• Uygulama öncesinde CABATAX’ ın hazırlanması (seyreltilmesi) gerekmektedir. 
CABATAX’ın  doktor, hemşire ve eczacılar tarafından hazırlanması ve uygulanması 
için gerekli bilgiler bu talimatın sonunda yer almaktadır. 
• CABATAX toplardamarlarınızdan birine (intrave nöz olarak) serum yolu ile (infüzyon) 
uygulanacaktır. İnfüzyon hastanede yaklaşık 1 saat boyunca uygulanacaktır. 
• CABATAX tedavinizin bir parçası olarak, size her gün ağızdan alınacak bir 
kortikosteroid ilaç ile birlikte 3 hafta aralıklarla 1 saatlik infüzyon şeklinde verilecektir.  
Eğer ilacın kullanımına ilişkin sorularınız olursa, lütfen doktorunuza veya eczacınıza 
danışınız. 
Değişik yaş grupları:  
Çocuklarda kullanımı:  CABATAX’ın  çocuklarda ve 18 yaşın altındaki ergenlerdeki 
güvenliliği ve etkililiği saptanmadığından kullanılmamaktadır.  
Yaşlılarda kullanımı:  Yaşlı hastalarda CABATAX  için özel bir doz ayarlanması önerilmez.  
Özel kullanım durumları:  
Karaciğer yetmezliği:  Önlem olarak CABATAX karaciğer yetmezliği olan hastalara 
uygulanmamalıdır . 
Böbrek yetmezliği:  Hafif böbrek yetmezliği olan hastalarda doz ayarlaması gerekmez. Orta 
ve ciddi böbrek yetmezliği olan hastalarda tedavi dikkatli uygulanmalı ve hasta tedavi 
sırasında yakından izlenmelidir. 
Eğer CABATAX’ ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 6 / 15 
 Kullanman ız gerekenden daha fazla CABATAX  kullandıysanız:  
CABATAX size hastanede ve uzman sağlık personeli tarafından uygulanacağından 
kullanmanız gerekenden fazlasını kullanmanız ihtimali yoktur. Size kullanman ız gerekenden 
daha fazla CABATAX  uygulandığını düşünüyorsanız doktorunuzla konuşunuz. 
CABATAX’ ı kullanmayı unutursanız:  
CABATAX size hastanede ve uzman sağlık personeli tarafından uygulanacağından 
kullanmayı unutma ihtimaliniz yoktur. 
Unutulan dozları dengelemek için çift doz almayınız. 
CABATAX ile tedavi sonlandırıldığındaki oluşabilecek etkiler  
CABATAX size hastanede ve uzman sağlık personeli tarafından uygulanacağından 
doktorunuzun denetimi dışında tedaviyi sonlandırmanız mümkün değildir. 
 
4. Olası yan etkiler nelerdir? 
Tüm ilaçlar gibi, CABATAX’ ın içeriğinde bulunan maddelere duyarlı olan kişilerde yan 
etkiler olabilir.  
Doktorunuz bu yan etkileri sizinle tartışacak ve tedavinin risklerini ve yararlarını size 
açıklayacaktır.  
Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor. 
Aşağıdakilerden biri olursa DERHAL doktorunuza bildiriniz veya size en yakın 
hastanenin acil bölümüne başvurunuz:  
• Ateş. Bu durum çok yaygın görülür (10 hastanın 1’ inden fazla) . 
• Vücuttan ciddi sıvı kaybı (dehidratasyon). Bu durum yaygın görülür (10 hastanın 
1’inden az, fakat 100 hastanın 1’ inden fazla). Sizde  şiddetli veya uzun süren ishal veya 
ateş veya kusma olması halinde ortaya çıkabilir. 
• Şiddetli ya da geçmeyen mide ağrısı. Mide, yemek borusu, ince veya kalın 
bağırsaklarınızda delinme (gastrointestinal perforasyon) varsa meydana gelebilir. Bu 
ölüme neden olabilir.  7 / 15 
 Bunların hepsi çok ciddi yan etkilerdir. Acil tıbbi müdahaleye veya hastaneye yatırılmanıza 
gerek olabilir.  
Diğer yan etkiler şunlardır:  
Çok yaygın : 
• Nötrofil sayısında azalma, kırmızı kan hücresi sayısında azalma (kansızlık) ya da beyaz 
kan hücresi ( enfeksiyonlarla mücadele eden hücreler) sayısında azalma . 
• Kan pulcuğu sayısında azalma (kanama riskinde artışa neden olur) . 
• İştahsızlık (anoreksi) . 
• Tat alma duyusunda değişiklik.  
• Nefes darlığı  
• Öksürük. 
• Bulantı, kusma, ishal ve kabızlığı içeren sindirim sistemi sorunları . 
• Karın ağrısı . 
• Kısa süreli saç kaybı (olguların çoğunda saç uzaması normale döner) . 
• Sırt ağrısı. 
• Eklem ağrısı . 
• Kanlı idrar . 
• Halsizlik, yorgunluk, zayıf veya enerji eksikliği hissetmek, ateşlenme  
 
Yaygın : 
• İdrar yolu e nfeksiyonu, iltihabı 
• Sepsis (potansiyel olarak hayatı tehdit eden enfeksiyon tipi) ve sepsisin neden olduğu şok  
• Selülit (bağ dokusunun iltihabı)  
• Grip  
• Üst solunum yolu enfeksiyonu  
• Zona hastalığı  
• Mantar enfeksiyonu (kandidiyazis)  
• Ateşle seyreden nötrofil sayısında azalma  
• Bağışıklık sisteminde aşırı duyarlılık  
• Ateş ve enfeksiyona yol açan, beyaz kan hücresi sayısında azalma . 
• El ve ayaklarda uyuşma, karıncalanma, yanma ya da duyu kaybı . 
• Baş dönmesi . 
• Baş ağrısı . 8 / 15 
 • Kan basıncında azalma veya artma.  
• Ayağa kalkındığında kan basıncında düşme  
• Hazımsızlık, midede rahatsızlık, mide yanması veya geğirme . 
• Ağız kuruluğu  
• Karında şişlik  
• Mide ağrısı  
• Hemoroit  (basur)  
• Gastroözofageal reflü  
• Kas spazmları  (kramp).  
• Kas-iskelet kaynaklı göğüs ağrısı, böğür ağrısı  
• İdrar yaparken ağrı veya sık idrara çıkma . 
• İdrar kaçırma.  
• Böbrek hastalığı veya böbrekle ilgili sorunlar . 
• Akut böbrek yetmezliği, böbrek yetmezliği  
• Ağızda veya dudaklarda yara . 
• Enfeksiyonlar veya enfeksiyon riski . 
• Vücut sıvı kaybı (dehidratasyon)  
• Yüksek kan ş ekeri . 
• Kan potasyum değerinde düşme . 
• Zihin bulanıklığı . 
• Kaygılı hissetme . 
• Ellerde ve ayaklarda anormal his, his kaybı veya ağrı . 
• Kulak çınlaması . 
• Denge bozukluğu.  
• Göz akını örte n şeffaf dokunun ve göz kapaklarının içinin iltihaplanması (konjonktivit)  
• Göz yaşı artışı  
• Hızlı veya düzensiz kalp atışı . 
• Kalp çarpıntısı  
• Bacaklarda pıhtı oluşumu. 
• Sıcak ve al basması . 
• Ağız veya boğaz ağrısı . 
• Zatürre  9 / 15 
 • Rektal kanama.  
• Deride kuruluk, kızarıklık . 
• Kas rahatsızlığı, sızlama veya ağrı . 
• Kol ve bacak ağrısı  
• Kasık veya alt karın bölgesi veya göbeğin alt kısmında ağrı  
• Bacaklarda veya ayaklarda şişme. 
• Göğüs ağrısı  
• Mukoza iltihabı  
• Titreme , kırıklık 
• Kilo kaybı, bazı enzimlerde (aspartat aminotransferaz, transaminaz) artış  
 
Yaygın olmayan:  
• Daha önce mesane bölgesinde radyasyon (ışın) tedavisi uygulanmış olması durumunda 
meydana gelebilecek mesane iltihabı (radyasyon recall fenomenine bağlı sistit)  
 
Bilinmiyor  
• İnterstisyel akciğer hastalığı (öksürük ve nefes almada zorluğa neden olan akciğerlerin  
iltihaplanması).  
• Kolit, enterokolit (ince ve kalın bağırsağın birlikte iltihaplanması). 
• Gastrit (mide mukozası iltihabı) . 
• Nötropenik enterokolit (beyaz kan hücrelerinde düşüşün eşlik ettiği ince ve kalın ba ğırsak 
iltihaplanması) . 
• Mide veya ba ğırsak kanaması ve delinmesi . 
• Bağırsak tıkanması . 
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi”  ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 10 / 15 
 5. CABATAX’ ın saklanması  
CABATAX’ ı çocukların göremeyeceği, erişemeyeceği yerl erde ve ambalajında saklayınız. 
25ºC altındaki oda sıcaklığında saklayınız. 
Dondurmayınız.  
 
Flakon açıldıktan sonra hemen kullanılmalıdır. Hemen kullanılmayacak ise kullanım için 
saklama süresi ve koşulları  kullanıcının sorumluluğu altındadır. Detaylı bilgi “Hazırlama 
Talimatı”  bölümünde yer almaktadır.  
 
İnfüzyonluk çözelti aşırı  doymuş olduğundan zaman içinde kristalleşebilir. Bu durumda 
çözelti kullanılmamalı ve imha edilmelidir.  
 
Son kullanma tarihiyle uyumlu olarak kullanınız. 
 
Ambalajdaki son kullanma tarihinden sonra CABATAX’ ı kullanmayınız. 
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik  ve 
İklim Değişikliği Bakanlığınca belirlenen toplama sistemine veriniz. 
 
Ruhsat Sahibi : 
Koçak Farma İlaç ve Kimya Sanayi A.Ş.  
Mahmutbey Mah. 2477. Sok. No: 23 
Bağcılar / İstanbul  
Telefon : 0 212 410 39 50 
Faks  : 0 212 447 61 65 
 
Üretim Yeri : 
Koçak Farma İlaç ve Kimya Sanayi A.Ş. 
Çerkezköy Organize Sanayi Bölgesi, 
Karaağaç Mah. 11. S ok. No: 5 
Kapaklı/Tekirdağ  
Bu kullanma talimatı …/…/…  tarihinde onaylanmıştır.   11 / 15 
  
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
CABATAX 60 mg / 1,5 mL İNFÜZYONLUK  KONSANTRE ÇÖZELTİ VE ÇÖZÜCÜ 
HAZIRLAMA KILAVUZU 
-----------------------------------------------------------------------------------------------------------------  
Bu bilgi kullanıcı için Bölüm 3 ve Bölüm 5’ teki bilgiler i desteklemektedir.  
İnfüzyonluk çözeltinin hazırlanması öncesinde bu prosedürün tümünü okumanız önemlidir. 
Geçimsizlikler  
Bu tıbbi ürün seyreltme işlemi için başka hiçbir tıbbi ürün ile karıştırılmamalıdır.  
Raf ömrü ve saklamaya yönelik özel önlemler  
CABATAX 60 mg konsantre  çözelti  ve çözücü ambalajı için:  
25ºC altındaki oda sıcaklığında saklayınız. 
Dondurmayınız.  
Açıldıktan sonra : 
Konsantre ve çözücü flakonları tek kullanımlıktır ve açıldıktan sonra hemen kullanılmalıdır. 
Hemen kullanılmayacak ise saklama süresi ve koşulla rı kullanıcının sorumluluğundadır. 
Mikrobiyolojik açıdan iki basamaklı seyreltme işlemi kontrollü ve aseptik koşullar altında yapılmalıdır (bkz . “Hazırlama ve Uygulama Önlemleri ”). 
CABATAX 60 mg konsantrenin çözücü ile ilk seyreltilmesi sonrasında:  
Kimyasal ve fiziksel kullanım stabi litesi oda sıcaklığında 1 saattir. 
İnfüzy on poşetinde/torbasında final seyreltme sonrasında:  
İnfüzyonluk çözeltinin kimyasal ve fiziksel stabilitesinin oda sıcaklığında ( 25ºC’nin altında ) 8 
saate kadar devam ettiği (1 saatlik infü zyon süresi dahil) ve buzdolabı koşullarında 48 saat 
devam ettiği gösterilmiştir.  
 
Mikrobiyolojik açıdan, infüzyonluk çözelti hemen kullanılmalıdır. Hemen kullanılmadığı 
takdirde, saklama süresi ve koşullan kullanıcının sorumluluğundadır ve seyreltme işlemi 
kontrollü ve valide aseptik koşullar altında yapılmadı ğı takdirde, normalde 2ºC –8ºC’ de        
24 saati aşmamalıdır.  
Hazırlama ve uygulama önlemleri  
Diğer antineoplasti k ilaçlarda olduğu gibi, CABATAX  çözeltisinin hazırlanması sırasında 
koruyucu araç kullanımı, kişisel koruyucu ekipman (eldiven v.b.) ve hazırlama işlemleri 
dikkate alınmalıdır.  12 / 15 
 Hazırlama sırasında CABATAX  deri ile temas ettiğinde hemen su ve sabun ile iyice 
yıkanmalıdır. Mukoza membranlarına teması halinde hemen ve iyice su ile yıkanmalıdır. 
 
CABATAX yalnızca sitotoksik ilaçların hazırlanması konusunda eğitilmiş personel tarafından 
hazırlanmalı ve kullanılmalıdır. Ürün, gebe personel tarafından hazırlanmamalıdır. 
 
Karıştırma ve seyreltme öncesinde bu bölümün TAMAM INI dikkatlice okuyunuz. 
CABATAX uygulama öncesinde İKİ kez seyreltilmelidir. Aşağıda sunulan hazırlama 
talimatlarına uyun uz. DİKKAT: Hem CABATAX hem de çözücü flakonu, karı şımın 
hazırlanması sırasında oluşan sıvı kaybını telafi etmek amacıyla fazladan eklenmiş bir miktar 
çözelti içermektedir.  Bu fazladan eklenen miktar, çözücü içeriğinin TAMAMI İLE seyreltme 
sonrasında, 10 mg/m L konsantrasyonunda kabazitaksel içeren bir ön karışımı garantilemek 
içindir.  
 
İnfüzyonluk konsantre çözeltiyi infüzyon çözeltisine eklemeden önce, her zaman ambalajda 
tedarik edilen çözücü ile seyreltiniz.  
Hazırlama Adım ları 
İnfüzyonluk çözeltinin hazırlanmasında aşağıdaki iki adım lı seyreltme işlemi aseptik 
koşullarda yürütülmelidir. 
Adım 1: İnfüzyonluk konsantre çözeltinin tedarik edilen çözücü ile ilk seyreltilmesi işlemi  
 
Adım 1.1 
CABATAX konsantre flakonu ve çözücüsü 
incelenir. Konsantre çözelti flakonu içindeki 
çözelti berrak olmalıdır.  
 
 
 
Adım 1.2 
Bir enjektör ile çözücü içeriğinin tümü, 
flakon kısmen ters çevrilerek çekilir.  
  
 
  
Konsantre flakon  
(60 mg – 1,5 mL)   Çözücü flakon  
 
 
 
Çözücü flakon  
 
  
13 / 15 
 Adım 1.3 
Tüm içerik CABATAX konsantre flakonuna 
enjekte edilir.  
Çözücü enjeksiyonu sırasında köpüklenmeyi önlemek için iğne konsantre flakonunun 
duvarına doğru t utularak yavaşça enjekte 
edilir.  
Elde edilen konsantre –çözücü karışımı        
10 mg/mL kabazitaksel içerir.  
 
Adım 1.4 
Enjektör ve iğne çıkarılır, el ile yavaşça, birkaç kez ters çevrilerek ve berrak/homojen 
bir çözelti elde edilinceye dek karıştırılır. Bu 
işlem yaklaşık 45 saniye sürmelidir. 
 
Adım 1.5 
Çözelti yaklaşık 5 dakika dinlendirilir ve 
tekrar berrak/homojen olup olmadığı kontrol 
edilir.  
Bu sürenin sonunda köpüğün olması normaldir.  
 
 
Konsantre – çözücü  
karışımı 10 mg/mL   Çözücü flakon  
 
 
 
Konsantre – çözücü  
karışımı 10 mg/mL  
 
 
Konsantre – çözücü  
karışımı 10 mg/mL  
 
 
Elde edilen konsantre –çözücü karışımı 10 mg/mL kabazitaksel içermektedir (en az 6 mL 
çekilebilir hacimli). Ardından hemen (1 saat içinde) ikinci basamaktaki seyreltme işlemine 
geçilir.  
Reçete edilen dozu uygulamak için birden fazla konsantre –çözücü flakon gerekebilir.  
 
  
14 / 15 
  
Adım 2: İnfüzyonluk (final) çözeltinin hazırlanması  
 
Adım 2.1 
Hasta için gerekli olan doza uygun hacimde 
ve 10 mg/mL konsantrasyonundaki 
konsantre –çözücü karışımı dereceli bir 
enjektör ile aseptik olarak çekilir. Örneğin, 45 mg CABATAX için Adım 1’i takiben 
hazırlanmış 4,5 mL konsantre –çözücü 
karışımı gerekmektedir.  
Bu çözelti flakonunun duvarında köpük 
olabileceğinden enjektör iğnesinin çekilirken 
ortadan yerleştirilmesi tercih edilir.  
 
Adım 2.2 
PVC içermeyen infüzyon torbası kullanılır ve çekilen miktar %5 glukoz çözeltisi veya 
%0,9 (9 mg/mL) sodyum klorür çözeltisi 
içine alınır. İnfüzyonluk çözeltinin 
konsantrasyonu 0,1–0,26 mg/mL olmalıdır.  
  
Adım 2.3 
Enjektör çıkarılır ve infüzyon poşeti/torbası 
içeriği el ile döndürülerek karıştırılır. 
 
 
Adım 2.4 
Tüm parenteral ürünlerde olduğu gibi, elde 
edilen infüzyonluk çözelti kullanılmadan 
önce görsel olarak incelenmelidir. 
İnfüzyonluk çözelti aşırı doymuş olduğundan 
zaman içinde kristalleşebilir. Bu durumda 
çözelti kullanılmamalı ve imha edilmelidir.   
 
 
Konsantre – çözücü  
karışımı 10 mg/mL  
 
 
 
 
Konsantre –  çözelti  
karışımının gerekli  
miktarı   İnfüzyon için %5 glukoz 
çözeltisi veya 9 mg/mL 
(%0,9) sodyum klorür 
çözeltisi  
 
 
 
 
 
 
 
15 / 15 
  
CABATAX infüzyonluk çözelti hemen kullanılmalıdır. Bununla birlikte, kullanım sırasındaki 
saklama süresi “ Raf ömrü ve saklamaya yönelik özel önlemler ” bölümünde belirtilen özel 
koşullarda daha uzun olabilir. 
 
Tüm parenteral ürünlerde olduğu gibi, elde edilen infüzyonluk çözelti kullanılmadan önce 
görsel olarak incelenmelidir. İnfüzyonluk çözelti aşırı doymuş olduğundan zaman içinde 
kristalleşebilir. Bu durumda çözelti kull anılmamalı ve imha edilmelidir.  
 
Sitotoksik ve sitostatik beşeri tıbbi ürünlerin kullanımları sonucu boşalan iç ambalajlarının 
atıkları TEHLİKELİ ATIKTIR  ve bu atıkların yönetimi 2/4/2015 tarihli ve 29314 sayılı 
Resmî Gazetede yayımlanan Atık Yönetimi Yönetmeliğine göre yapılır.  
Uygulama Yolu  
CABATAX 1 saatlik inf üzyon olarak uygulanır.  
Uygulama sırasında 0,22 mikrometre ’lik dahili filtre kullanılması önerilmektedir. CABATAX 
uygulaması için poliüretan ve polivinil klorür (PVC) infüzyon seti kullanmayınız.  