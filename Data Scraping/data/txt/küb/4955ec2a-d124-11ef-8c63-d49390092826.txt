KISA ÜRÜN BİLGİLERİ
1. BEŞERİ TIBBİ ÜRÜNÜN ADI
BEKUNİS 3 mg/5 mg kaplı tablet
2. KALİTATİF VE KANTİTATİF BİLEŞİM
Etkin madde:
Sennosid B 3 mg/kaplı tablet*
Bisakodil 5 mg/kaplı tablet
*En az 3 mg Sennosid B biçiminde standardize edilmiş hidroksi antresan derivesi içeren Senna
meyvesi yaprağı ve ekstresi karışımı.
Yardımcı maddeler:
Laktoz susuz (sığır sütü) 77.9 mg/kaplı tablet
Likit Glikoz 5.48 mg/kaplı tablet
Sodyum Sülfat susuz 37.7 mg/kaplı tablet
Yardımcı maddeler için 6.1’e bakınız.
3. FARMASÖTİK FORM
Kaplı tablet.
Beyaz ya da fildişi renginde, yuvarlak bikonveks parlak kaplı tablet.
4. KLİNİK ÖZELLİKLER
4.1. Terapötik endikasyonlar
Konstipasyonun kısa süreli tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Hekim tarafından başka bir şekilde önerilmediği takdirde; yetişkinlerde gece yatmadan önce,
ağızdan bir miktar su ile 1 kaplı tablet alınır.
Uygulama şekli:
Bir miktar su ile çiğnenmeden yutulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği: Özel bir kullanımı bulunmamaktadır.
Pediyatrik popülasyon: 12 yaşın altındaki çocuklarda kullanılmamalıdır.
Geriyatrik popülasyon: Özel bir kullanımı bulunmamaktadır.
1 / 64.3. Kontrendikasyonlar
Bileşimindeki maddelerden herhangi birine karşı aşırı duyarlılığı bilinenlerde
kullanılmamalıdır.
Bulantı, kusma veya apandisit düşündüren diğer bulguların varlığında, akut abdomen, ileus,
sebebi bilinmeyen karın ağrısı, cerrahi sonrası ve elektrolit dengesinin bozulduğu durumlarda,
Crohn hastalığı, ülseratif kolit gibi inflamatuar barsak hastalıklarında kullanılmamalıdır.
12 yaşın altındaki çocuklarda kullanılmamalıdır.
4.4. Özel kullanım uyarıları ve önlemleri
Uzun süreli kullanımın barsak tembelliği ve su-elektrolit dengesi bozukluğu yapabileceği göz
önünde bulundurulmalıdır.
İntestinal obstrüksiyonlu ya da tanısı henüz konulmamış abdominal semptomları olan hastalara
uygulanmamalı ve enflamatuvar barsak hastalıklarında dikkatle kullanılmalıdır.
Diabetes mellitus, hipertansiyon ve kalp hastalığı bulunanlarda doktora danışılmadan
kullanılmamalıdır.
1 haftadan daha uzun süreli konstipasyonda doktora başvurulmalıdır.
BEKUNİS laktoz ve likit glikoz içerdiğinden; nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
BEKUNİS sukroz içerdiğinden; nadir kalıtımsal früktoz intoleransı, glikoz-galaktoz
malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5.Diğer tıbbi ürünler ile etkileşimler ve diğer etkileşim şekilleri
Potasyum eksilmesine bağlı olarak, kardiyak glikozitlerinin ve antiaritmik ilaçlarının etkisini
arttırabilir.
Diüretikler, adrenal kortikosteroidlerle birlikte kullanımı potasyum kaybını artırabilir.
Antiasidler ve simetidin ile birlikte alınmamalıdır. Bu ilaçların uygulanmasından iki saat
sonra alınabilir.
Laboratuar testleri ile etkileşme: Antrakinon laksatifleri, fenol sülfon fitalein’in (PSP) idrarla
atılımını arttırır. Aynı zamanda idrarda ürobilinojen ve Kober yöntemiyle ölçülen östrojen
tayinlerini yanıltabilir.
4.6.Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
2 / 6BEKUNİS alımının insanlardaki gebelik öncesi, gebelik ve gebelik sonrası dönemlerine ait
bilgiler ve embriyonal-fötal gelişim ve doğum üzerine olan etkileri hakkındaki veriler sınırlı
olduğundan, gerekli olmadıkça BEKUNİS kullanılmamalıdır.
Gebelik dönemi
BEKUNİS için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Laktasyon dönemi
Senna ekstresinin yıkım ürünleri küçük miktarlarda anne sütüne geçmektedir. Süt veren
annelerde yeterli düzeyde çalışma bulunmadığı için kullanılmamalıdır.
Üreme yeteneği / Fertilite
Üreme yeteneği üzerindeki etkilerine ilişkin herhangi bir araştırma yapılmamıştır.
4.7. Araç ve makine kullanımı üzerindeki etkiler
Bildirilmemiştir.
4.8. İstenmeyen etkiler
İstenmeyen etkiler aşağıdaki sıklık derecesine göre belirtilmiştir:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100); seyrek
(≥1/10000 ila < 1/1000); çok seyrek (<1/10000); bilinmiyor (eldeki verilerden hareketle tahmin
edilemiyor)
Özellikle uzun süre ve yüksek dozda kullanılması sonucu kolik ve kramp gibi gastrointestinal
rahatsızlıklar görülebilir. Uzun süreli ya da aşırı dozlarda kullanımlarda bütün diğer
laksatiflerde olduğu gibi ishal, su-elektrolit kaybına, özellikle potasyum kaybına neden
olabileceği, ayrıca atonik nonfonksiyonel kolon tablosu gelişebileceği unutulmamalıdır.
İçerdiği maddelerin özelliklerine bağlı olarak idrar ve feçeste renk değişikliği oluşabilir.
Bağışıklık sistemi hastalıkları
Çok seyrek: aşırı duyarlılık reaksiyonları (kaşıntı, ürtiker, lokal veya jeneralize ekzantemler)
Sinir sistemi hastalıkları
Seyrek: Baş dönmesi
Vasküler hastalıklar
Seyrek: Hipotansiyon
Gastrointestinal hastalıklar
Seyrek: Flatulans
Çok seyrek: Spazm, diyare
Bilinmiyor: İntestinal mukozada pigmentasyon
3 / 6Böbrek ve idrar hastalıkları
Çok seyrek: İdrar renginin koyulaşması, albuminüri, hematüri
Araştırmalar
Çok seyrek: Su dengesi ve elektrolit metabolizma bozuklukları, potasyum kaybı
4.9. Doz aşımı ve tedavisi
Aşırı doz durumunda barsaklarda ağrılı spazmların yanı sıra su ve tuz kaybına yol açan şiddetli
diyare ile birlikte şiddetli gastrointestinal şikayetler gözlenebilir.
Tedavide sıvı ve tuz kaybına yönelik önlemlerin alınması gerekli olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr
<http://www.titck.gov.tr/> ; e-posta: tufam@titck.gov.tr; tel: 0 800 314 00 08; faks: 0 312 218
35 99).
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Laksatif
ATC kodu: A06AB
Senna; antrakinon türevi, kolon spesifik bir laksatiftir. Kalın barsağa kadar değişime uğramadan
gider, kalın barsakta bakteriyel etki ile şeker ve aglikon arasındaki bağ açılır, etkili olan aglikon
serbest hale geçer. Barsak mukozasına direkt etki ile barsak motilitesini ve transportunu arttırır,
su ve elektrolit absorbsiyonunu azaltır. Bununla birlikte aktif klorür sekresyonunun uyarılması
ile lümen içine su ve elektrolit salgılanır. Ayrıca intramural sinirler ve kolonik pleksusa da etki
gösterdiğini düşündüren bulgular mevcuttur. Bu etkiler ile dışkının yumuşatılması ve atılması
sağlanır. Bisakodil ise ince barsaktan emildikten sonra direkt etki ile barsak düz kaslarını
uyararak bağırsak hareketlerini arttırır.
5.2. Farmakokinetik özellikler
Emilim: Oral yolla alındıktan 8 – 10 saat sonra etkisini gösterir. Gastrointestinal sistemden
minimal düzeyde emilir
Dağılım: Gastrointestinal sistemden minimal düzeyde emildiği için, idrar, safra ve anne sütünde
de ihmal edilebilecek miktarlarda bulunur.
Biyotransformasyon: Senna ekstresi içinde bulunan aglukonlar ince barsaklardan emilir. Β-
glikozidik bağlı glukozidler ise önilaç olup bunlar ince barsaklarda ne emilmekte ne de
parçalanmaktadır. Kalın barsaklarda bakteriyel enzimler vasıtasıyla yıkım ürünü olan rhein
antron’a dönüşürler. Rhein antron, laksatif metabolittir.
Bisakodil, barsak enzimleri ve kolon bakterileri tarafından hidrolize edildikten sonra aktif
metaboliti olan bis – (p- hidroksifenil) – piridil – 2 metan’a dönüşür.Eliminasyon: Senna
4 / 6ekstresinin yıkım ürünü Rhein antron’un sistemik dolaşıma geçmesi çok düşük olup hayvan
çalışmalarında %5’den azının idrarla atıldığı gösterilmiştir. Rhein antron’un büyük kısmı
(>%90) barsak içeriğine bağlanarak polimer bileşimler şeklinde feçesle atılır.
Bisakodilin atılımı büyük ölçüde feçesle olur.
5.3. Klinik öncesi güvenlilik verileri
LD (oral) Sennosid için - bulunmamıştır
50
LD (oral) Bisakodil için 4320 mg/kg - rat
50
LD (oral) Bisakodil için 17500mg/kg - fare
50
6. FARMASÖTİK ÖZELLİKLER
6.1. Yardımcı maddelerin listesi
Sodyum sülfat susuz
Jelatin (sığır jelatini)
Silikon dioksit 200
Formaldehit caseine (Esma-spreng)
Talk
Magnezyum stearat
Laktoz susuz (sığır sütü)
Eudragit L 30 D-55
Polietilen glikol 6000
Sukroz
Arap zamkı
Polisorbat 80
Titanyum dioksit
Kalsiyum karbonat
Stearik asit
Likit glikoz
6.2. Geçimsizlikler
Bildirilmemiştir.
6.3. Raf ömrü
36 ay
6.4. Saklamaya yönelik özel tedbirler
30°C’nin altındaki oda sıcaklığında saklayınız.
6.5. Ambalajın niteliği ve içeriği
Al/PVC blister ambalaj içerisinde 30 kaplı tablet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Roha Arzneimittel GmbH lisansıyla
Abdi İbrahim İlaç San. ve Tic. A.Ş.
5 / 6Reşitpaşa Mah. Eski Büyükdere Cad. No: 4
34467 Maslak / Sarıyer / İSTANBUL
0212 366 84 00
0212 276 20 20
8. RUHSAT NUMARASI
2017/102
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 10.03.2017
Ruhsat yenileme tarihi:
10. KÜB’ÜN YENİLENME TARİHİ
6 / 6