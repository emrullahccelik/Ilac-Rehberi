 KULLANMA TALİMATI  
  
XENPOZYME 20 mg infüzyonluk çözelti hazırlamada kullanılacak konsantre için toz  
İntravenöz (damar yoluyla) kullanım içindir.  
Steril  
 
• Etkin madde: Etkin madde olipudaz alfadır. Bir flakon 20 mg olipudaz alfa içerir.   
 
• Yardımcı madde(ler) : L-metiyonin, sodyum fosfat dibazik heptahidrat, sodyum fosfat 
monobazik monohidrat, sükroz  
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük  doz kullanmayınız. 
 
 
Bu Kullanma Talimatında: 
 1. XENPOZYME nedir ve ne için kullanılır?  
2. XENPOZYME’ı kullanmadan önce dikkat edilmesi gerekenler  
3. XENPOZYME nasıl kullanılır?  
4. Olası yan etkiler nelerdir?  
5. XENPOZYME’ın saklanması  
 Başlıkları yer almaktadır.  
  
1. XENPOZYME nedir ve ne için  kullanılır?  
  
XENPOZYME flakonda bulunan infüzyonluk konsantre çözelti hazırlamak için beyaz ila 
beyazımsı renkte liyofilize bir tozdur. Steril su ile karıştırıldıktan sonra berrak, renksiz bir 
çözeltidir.  Çözelti infüzyondan önce ayrıca seyreltilmelidir.   
 
XENPOZYME , olipudaz  alfa adı  verilen bir enzim içerir.   
  
XENPOZYME , asit  sfingomiyelinaz eksikliği ( ASMD) adı  verilen kalıtsal bir hastalığı tedavi 
etmek için kullanılır. ASMD tip  A/B veya B olan  çocuklarda ve yetişkinlerde, ASMD’nin  
beyinle ilgili olmayan belirti ve bulgularını tedavi etmek  için kullanılır.   
  
 ASMD hastalar ında asit sfingomiyelinaz enzi minin  eksikliği bulunmaktadır. Bu durum  dalak,  
karaciğer, kalp, akciğerler ve kan gibi organlara  zarar veren sfingomiyelin adı verilen bir 
maddenin birikmesine neden olur.  Olipuda z alfa doğal enzim e benzer hareket eder ve  doğal  
enzim in yerini alarak  organlarda sfingomiyelin birikimini azalt ır ve belirti ve bulguları tedavi 
eder. 
 
 
2. XENPOZYME’ı kullanmadan önce dikkat edilmesi gerekenler  
XENPOZYME’ı  aşağıdaki durumlarda KULLANMAYINIZ  
 
• Olipudaz alfaya  veya bu ilacın yardımcı maddelerinden  herhangi birine karşı hayatı  
tehdit eden alerjik (anafilaktik) reaksiyonlar yaşadıysanız  (aşağıdaki “XENPOZYME’ı 
aşağıdaki durumlarda DİKKATLİ KULLANINIZ” bölümüne  bakınız ).   
  
XENPOZYME’ı a şağıdaki durumlarda D İKKATLİ  KULLANINIZ:  
İlaç infüzyonundan (damla  damla  damar içine verilmesi ) kaynaklanabilecek infüzyonla  ilişkili 
reaksiyonlar ( İİR’ler) adı verilen yan etkileri  yaşayabilirsiniz . Bu yan etkiler size  
XENPOZYME  verilirken veya infüzyondan sonraki 24 saat içinde ortaya çıkabilir.   
  
Bu yan etkiler  arasında  alerjik reaksiyonlar (bkz. bölüm 4) ve  baş ağrısı, kabar mış, kaşıntılı 
döküntü (kurdeşen), ateş, bulantı, kusma  ve kaşıntılı cilt gibi belirtiler bulunmaktadır.   
  
Bir İİR geçirdiğinizi düşünüyorsanız, derhal doktorunuza  söyleyiniz.  
İnfüzyonunuz sırasında şiddetli  bir alerjik reaksiyon yaşarsanız, doktorunuz infüzyonunuzu 
durduracak ve uygun tıbbi tedaviyi başlayacaktır. Doktorunuz size daha sonraki  XENPOZYME  
dozlarını vermenin riskleri ve yararları hakkında bir karar verecektir.  
 
Hafif veya orta derecede İİR'niz varsa, doktorunuz veya hemşireniz infüzyonu geçici olarak 
durdurabilir, infüzyon hızını düşürebilir ve/veya dozu azaltabilir.  
 
Doktorunuz alerjik reaksiyonları önlemek veya tedavi etmek için size başka ilaçlar da verebilir 
(veya vermiş olabilir).  
 
Doktorunuz, tedaviye başlamadan önce ve ardından dozlar ayarlanırken düzenli aralıklarla 
(bkz. bölüm 3) karaciğerinizin ne kadar iyi çalıştığını kontrol etmek için (karaciğer 
enzimlerinizin düzeylerini ölçerek) kan testleri isteyecektir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız  
 
XENPOZYME’ın yiyecek ve içecek ile kullanılması  
XENPOZYME damar yolu ile kullanıldığından  yiyecek ve içeceklerle herhangi bir etkileşimi 
bulunmamaktadır.  
 
Hamilelik  
İlacı kullanmadan önce doktorunuza veya eczacınıza danı şınız. 
  
Hamileyseniz, hamile olabileceğinizi düşünüyorsanız veya bebek sahibi olmayı planlıyorsanız, 
bu ilacı kullanmadan önce doktorunuza veya hemşirenize danışınız.   
  
XENPOZYME 'in hamile kadınlarda kullanımına ilişkin deneyim mevcut değildir. 
XENPOZYME  hamile  bir kadın tarafından alındığında anne karnındaki çocuk için zararlı 
olabilir. XENPOZYME  hamilelik sırasında sadece açıkça gerekliyse kullanılmalıdır. Hamile 
kalma potansiyeli bulunan kadınlar  tedavi sırasında ve XENPOZYME’ın son dozu 
kesildikten sonraki 14 gün boyunca etkili doğum kontrol yöntemleri kullanmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danı şınız. 
 
Emziriyorsanız bu ilacı kullanmadan önce doktorunuza veya hemşirenize danışınız.   
 XENPOZYME 'in anne sütüne geçip geçmediği bilinmemektedir. XENPOZYME’a hayvan 
sütünde rastlanmıştır. Emziriyorsanız veya emzirmeyi planlıyorsanız doktorunuza söyleyiniz. 
Daha sonra doktorunuz  bebeği emzirmenin yararını ve XENPOZYME 'in anneye yararını göz 
önünde bulundurarak, emzirmeyi durdurmaya veya XENPOZYME  almayı bırakıp 
bırakmamaya karar vermenize yardımcı olacaktır.    
  
Araç ve makine kullanımı  
Kan basıncınız (tansiyon ) düşebileceğinden (bayılmanıza neden olabil ecek), XENPOZYME 
araç ve makine kullanma yeteneğiniz üzerinde küçük bir etkiye sahip olabilir .  
  
XENPOZYME’ın içeri ğinde bulunan bazı yardımcı maddeler hakkında önemli bilgiler  
Bu tıbbi ürün her bir flakon başına 3 ,02 mg sodyum (yemek/sofra tuzunun ana bileşeni ) içerir. 
Bu miktar, bir  yetişkin veya ergen için önerilen maksimum günlük diyet  sodyum alımının  
%0,15'ine ve  16 yaş altındaki çocuklar için kabul edilebilir maksimum günlük sodyum alımının  
≤ %0,38'ine eşdeğerdir.    
Bu durum, kontrollü sodyum diyetinde olan hastalar için göz önünde bulundurulmalıdır.  
  
Diğer ilaçlar ile birlikte kullanımı:  
Başka ilaçlar kullanıyorsanız, yakın zamanda kullandıysanız veya kullanma ihtimaliniz varsa 
doktorunuza veya hemşirenize söyleyiniz.   
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınızsa lütfen  doktorunuza veya eczacınıza bunlar hakkında bilgi veriniz.  
 
3. XENPOZYME nasıl kullanılır?  
Uygun kullanım ve doz/uygulama sıklı ğı için talimatlar:  
XENPOZYME , ASMD veya diğer metabolik hastalıkların tedavisinde deneyimli bir sağlık 
uzmanının gözetiminde size “intravenöz infüzyon (damar içinden damla yoluyla)  olarak 
verilecektir .  
Uygulama yolu ve metodu:  
 Aldığınız doz vücut ağırlığınıza bağlıdır ve size iki haftada bir verilecektir. Tedavi, yavaş yavaş 
artan düşük ilaç dozu ile başlar. İnfüzyon genellikle yaklaşık 3 ila 4 saat sürer, ancak 
doktorunuzun kararına göre daha kısa veya daha uzun olabilir ve dozunuzun artırıldığı dönemde daha kısa olabilir.    
 
Yetişkin hastalar da kullanımı  
XENPOZYME 'in önerilen başlangıç dozu, vücut ağırlığının her bir kg'ı için 0,1 mg'dır. Bu, her 
2 haftada bir vücut ağırlığının her bir kg'ı için önerilen 3 mg'lık doza ulaşılana kadar sonraki 
her dozda planlı bir şekilde artırılır. Önerilen doza ulaşmak genellikle 14 hafta kadar sürer, 
ancak doktorunuzun kararına göre daha uzun ola bilir.   
 
Değişik yaş grupları:  
Çocuklar da kullanımı  
XENPOZYME 'in önerilen başlangıç dozu, vücut ağırlığının her bir kg'ı için 0,03 mg'dır. 
Sonraki dozlar, 2 haftada bir vücut ağırlığının her bir kg'ı için önerilen 3 mg doza kadar planlı 
bir şekilde artırılmalıdır. Önerilen doza ulaşmak genellikle 16 hafta kadar sürer, ancak 
doktorunuzun kararına göre daha uzun olabilir.  
 
Yaşlılarda kullanım: 65 yaşın üzerindeki hastalar için doz ayarlaması önerilmemektedi r. 
 
Doğru kullanım için talimatlar  
XENPOZYME  intravenöz infüzyon (damar içine daml a) ile verilir. Verilmeden önce steril su 
ile karıştırılacak bir toz halinde tedarik edilir.    
 
Özel kullanım durumları:  
Karaciğer yetmezliği:  
Karaciğer yetmezliği olan hastalarda doz ayarlaması önerilmemektedir .  
  
Böbrek yetmezliği:  
Böbrek yetmezliği olan hastalarda doz ayarlaması önerilmemektedir.  
 
Eğer XENPOZYME’ın etkisinin çok güçlü̈ veya zayıf olduğuna dair bir izleniminiz var ise 
doktorunuz veya eczacınız ile konu şunuz. 
 Kullanmanız gerekenden daha fazla XENPOZYME kullandıysanız:  
İnfüzyon rutininizde bir değişiklik olduğundan şüpheleniyorsanız hemen doktorunuza 
söyleyiniz. XENPOZYME  bir sağlık uzmanı tarafından verileceği için doz aşımı olası değildir.   
 
XENPOZYME’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
  
XENPOZYME’ı kullanmayı unutursanız : 
İnfüzyonunuzu 2 haftada bir yaptırmanız önemlidir. Planlanan infüzyondan sonraki 3 gün 
içinde verilmeyen bir infüzyon, unutulmuş olarak kabul edilir. Unutulan doz sayısına bağlı 
olarak, doktorunuz daha düşük bir dozdan yeniden başlamak zorunda kalabilir.  
 Bir infüzyonu unuttuysanız  veya planlanmış bir randevuya katılamıyorsanız, doktorunuzla  
hemen  iletişime geçin iz. 
 
 Bu ilacın kullanımıyla ilgili başka sorularınız varsa, doktorunuza veya hemşirenize sorunuz.  
 
Unutulan dozları dengelemek için çift doz almayınız.  
 XENPOZYME ile tedavi sonlandı ğında olu şabilecek etkiler  
Doktorunuzla konuşmadan tedavinizi sonlandırmayınız.  
 
4. Olası yan etkiler nelerdir?  
 
ŞİDDETLİ AŞIRI DUYARLILIK REAKSIYONLARI:  
 
Anafilaksi de dahil olmak üzere aşırı duyarlılık reaksiyonları  
 
Kardiyopulmoner resüsitasyon ekipmanı da dahil olmak üzere uygun tıbbi destek önlemleri 
hazır bulunmalıdır. Şiddetli aşırı duyarlılık reaksiyonu meydana gelir ise XENPOZYME 
derhal kesilmeli ve uygun tıbbi tedavi uygulanmalıdır.  
 
Tüm ilaçlar gibi, XENPOZYME’ın içeriğinde bulunan maddelere duyarlı olan kişilerde yan 
etkiler olabilir. XENPOZYME infüzyonu sırasında veya infüzyondan sonraki 24 saat içinde 
infüzyonla ilişkili reaksiyonlar (İİR'ler) görülmüştür.  
  
Aşağıdakilerden biri olursa, XENPOZYME' ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
En ciddi yan etkiler arasında ani ciddi alerjik reaksiyonlar, kabar mış, kaşıntılı döküntü 
(kurdeşen), döküntü, artmış karaciğer enzimleri ve düzensiz kalp atışı sayılabilir.    
 
Bir İİR veya alerjik reaksiyon geçirirseniz derhal doktorunuza söyle yiniz .  
 Bir infüzyon reaksiyonu yaşarsanız, gelecekteki reaksiyonları tedavi etmek veya önlemeye 
yardımcı olmak için size ek ilaçlar verilebilir. İnfüzyon reaksiyonu şiddetliyse, doktorunuz 
XENPOZYME infüzyonunu durdurabilir ve uygun tıbbi tedaviyi vermeye başlaya bilir.   
  
Bunların hepsi çok ciddi yan etkilerdir .  
 
Eğer bunlardan biri sizde mevcut ise, sizin XENPOZYME ’a karşı  ciddi alerjiniz var demektir. 
Acil tıbbi müdahaleye veya hastaneye yatırılmanıza gerek olabilir . 
 
Olası yan etkiler, görülme sıklıklarına göre de aşağıda yer almaktadır.  
Çok yaygın: 10 hastanın en az 1'inde görülebilir.   
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilmiyor.  
 
Çok yaygın  
• Baş ağrısı  
• Ateş – vücut ısısı nda artış 
 • Kabarmış, kaşıntılı  döküntü (kurdeşen)  
• Mide bulantısı  
• Kusma  
• Abdominal (karın) ağrısı  
• Kas ağrı sı 
• Ciltte kaşıntı 
• Kan testinde artmış in flamasyon  ve buna bağlı C -reaktif protein artışı (Vücutta iltihap 
varsa, karaciğer kan dolaşımına daha fazla C -reaktif proteini salgılar ) 
  
  Yaygın   
• Döküntü (bazen kaşıntı ile farklı döküntü türleri)  
• Üst karın  ağrısı  
• Yorgunluk 
• Karaciğer fonksiyonu için anormal kan testi  
• İshal 
• Ciltte kızar ıklık 
• Eklem ağrısı  
• Sırt ağrısı  
• Titreme  
• Nefes almada zorluk  
• Karın bölgesinde  rahatsızlık  
• Kemik ağrısı  
• Ağrı 
• Düşük kan basıncı ( tansiyon)   
• Hızlı veya düzensiz olabilen güçlü kalp atışı  
• Hızlı kalp atışı  
• Karaciğer ağrısı  
• Şiddetli alerjik reaksiyonlar  
• Yüksek ateş hissi  
• Boğaz ve ses tellerinde  tahriş  
• Boğaz da sıkışma hissi  ve şişmesi  
• Hırıltı  
• Cilt lezyonları (katı şişlik  veya kırmızı yassı lezyonlar  (doku bozukluğu)  gibi)  
• Hava yolunu tıkadığı takdirde hayatı tehdit edebil en boğaz şişmesi  dahil  yüz, boğaz, 
kollar ve bacaklar gibi bölgelerde  cilt altında  hızlı şişlik oluşması  
• Mide ağrısı  
• Kaşıntılı veya kırmızı gözler  
• Göz rahatsızlığı  
• Güçsüzlük  
• Enflamasyon için anormal kan testi (vücutta iltihaplanmanın varlığını gösteren test 
sonucu)  
• Ağrı, kaşıntı veya şişlik dahil olmak üzere kateter bölgesi ile ilgili reaksiyonlar  
  
Eğer bu kullanma talimatında bahsi geçmeyen herhangi bir yan etki ile kar şılaşırsanız 
doktorunuzu veya eczacınızı bilgilendiriniz.  
 
 
 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda doktorunuz veya eczacınızla konuşunuz. Ayrıca karşılaştığınız yan etkileri 
www.titck.gov.tr sitesinde yer alan "İlaç Yan Etki Bildirimi" ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız . 
  
5. XENPOZYME'ın saklanması  
 
XENPOZYME'ı çocukların göremeyeceği, erişemeyeceği yerlerde ve ambalajında saklayınız.  
 
Son kullanma tarihiyle uyumlu olarak kullanınız
.  
 
Bu ilacı etiketinde ve kutusunda belirtilen tarihten sonra XENPOZYME'ı kullanmayınız. Son 
kullanma tarihi o ayın son gününü göstermektedir. 
 
Buzdolabında (2°C -8°C) saklayınız.  
  
Seyreltmeden sonra hemen kullanılması önerilir.  
  
Hemen kullanılmazsa, sulandırılmış  çözelti 2°C ila  8°C’de 24 saate kadar veya oda sıcaklığında 
(25 °C’ye kadar) 12 saate kadar  saklanabilir.   
  
Seyreltmeden sonra, çözelti  2-8 ° C'de 24 saate  kadar saklanabilir, ardından oda sıcaklığında 12  
saat (infüzyon süresi dahil) saklanabilir.   
  
 Hiçbir ilacı atık su veya evsel atıklar yoluyla atmayın ız.  
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:   
Sanofi Sağlık Ürünleri Ltd. Şti.  
Şişli-İstanbul  
 
Üretim yeri:  
Genzyme Ireland Limited 
Waterford , İrlanda  
 Bu kullanma talimatı 16.08.2024 tarihinde  onaylanmıştır.  
 
 
  
 -----------------------------------------------------------------------------------------------------------------  
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR.  
 
Dozajlama çözeltisinin hazırlanması  
  
İnfüzyonluk çözelti için konsantre toz, enjeksiyonluk steril su ile sulandırılmalı, enjeksiyon için enjeksiyonluk sodyum klorür 9 mg/mL (%0,9) çözelti ile seyreltilmeli ve daha sonra intravenöz infüzyon ile uygulanmalıdır.  
   
Sulandırma ve seyreltme adımları aseptik koşullar altında tamamlanmalıdır. Filtreleme 
cihazları, infüzyon çözeltisinin hazırlanması sırasında hiçbir zaman kullanılmamalıdır. Sulandırma ve seyreltme adımları sırasında köpüklenmeyi önleyiniz.   
  
1) Bireysel hastanın ağırlığına ve öngörülen doza göre yeniden oluşturulacak flakon sayısını belirleyiniz.   
Hasta ağırlığı (kg) × doz (mg/kg) = hasta dozu (mg cinsinden). 20 mg/flakona bölünen 
hasta dozu (mg cinsinden) = sulandırılacak flakon sayısı. Flakon sayısı bir kesir içeriyorsa, bir sonraki tam sayıya yuvarlayınız.  
2) Gerekli sayıda flakonu buzdolabından çıkarınız ve oda sıcaklığına ulaşmalarını sağlamak için yaklaşık 20 ila 30 dakika bekletiniz.  
3) Her flakonu, flakonun iç duvarına yavaşça damla damla ekleme tekniği kullanılarak flakona 5,1 mL enjeksiyonluk steril su enjekte ederek sulandırınız.   
4) Her flakonu yavaşça eğiniz ve yuvarlayınız.  Her flakon 4 mg/mL berrak, renksiz bir çözelti oluşturacaktır.  
5) Flakonlardaki sulandırılmış çözeltiyi partiküler madde ve renk değişikliği açısından görsel olarak inceleyiniz. XENPOZYME çözeltisi berrak ve renksiz olmalıdır. Opak partiküller veya renk değişikliği görülen bir flakon kullanılmamalıdır.  
6) Öngörülen doza karşılık gelen sulandırılmış çözeltinin hacmini uygun sayıda flakondan çekiniz ve infüzyon hacmine bağlı olarak bir enjektör veya infüzyon torbasında enjeksiyonluk sodyum klorür 9 mg/mL (%0,9) çözelti ile seyreltiniz (hastaların yaşına ve/ve ya ağırlığına göre önerilen toplam infüzyon hacmi için Tablo 12'ye bakınız).  
  
Tablo 12: Önerilen infüzyon hacimleri  
  Vücut ağırlığı  
≥3 kg ila <10 kg   Vücut ağırlığı  
≥10 kg ila <20 kg   Vücut ağırlığı 
≥20 kg (<18 yaş 
çocuk hastalar)  Yetişkin hastalar  
(≥18 yaş)   
Doz 
(mg/kg)  Toplam infüzyon 
hacmi (mL)  Toplam infüzyon 
hacmi (mL)  Toplam infüzyon 
hacmi (mL)  Toplam infüzyon 
hacmi (mL)  
0,03  Değişken hacim   
vücut ağırlığına 
göre değişecektir  Değişken hacim   
vücut ağırlığına 
göre değişecektir  5  NA  
0,1  Değişken hacim   
vücut ağırlığına 
göre değişecektir  5  10  20  
0,3  5  10  20  100  
0,6  10  20  50  100  
1  20  50  100  100  
2  50  75  200  100  
 3  50  100  250  100  
 
• Pediyatrik hastalarda vücut ağırlığına bağlı değişken nihai infüzyon hacimleri için 
(Tablo 12’ye bakınız):  
- 3. Adım’da hazırlanan sulandırılmış çözeltiden 0,25 mL (1 mg) ve boş bir 10 mL enjektöre 9,75 mL enjeksiyonluk sodyum klorür 9 mg/mL (%0,9) çözeltisi ekleyerek 0,1 mg/mL'de bir infüzyon çözeltisi hazırlayınız.   
- Hasta dozunu (mg) elde etmek için gereken hacmi (mL) hesaplayınız.   
Örnek: 0,3 mg ÷ 0,1 mg/mL = 3 mL  
 
• Bir enjektör kullanarak 5 mL ≤ toplam hacim ≤ 20 mL için seyreltme talimatları:  
- Sulandırılmış çözeltinin gerekli hacmini boş enjektörün iç duvarına yavaşça enjekte ediniz.  
- Gerekli toplam infüzyon hacmini elde etmek için yeterli miktarda sodyum klorür 9 mg/mL (%0,9) enjeksiyonluk çözeltiyi yavaşça ekleyiniz (enjektör içinde köpüklenmeyi önleyiniz).  
  
• Bir infüzyon torbası kullanarak ≥50 mL toplam hacim için seyreltme talimatları:  
- Boş infüzyon torbası:  
o Sulandırılmış çözeltinin gerekli hacmini 3. Adım’dan itibaren yavaşça 
uygun boyutta sterile infüzyon torbasına enjekte ediniz.  
o Gerekli toplam infüzyon hacmini elde etmek için yeterli miktarda enjeksiyonluk sodyum klorür 9 mg/mL (%0,9) çözeltisini yavaşça ekleyiniz (torba içinde köpüklenmeyi önleyiniz).  
- Kullanıma hazır infüzyon torbası:  
o Tablo 12'de belirtilen son hacmi elde etmek için önceden enjeksiyonluk 
sodyum klorür 9 mg/mL (%0,9) çözeltisiyle doldurulmuş kullanıma hazır infüzyon torbasından normal salin hacmini çekiniz.  
o 3. Adım’daki sulandırılmış çözeltinin gerekli hacmini infüzyon torbasına yavaşça ekleyiniz (torba içinde köpüklenmeyi önleyiniz).  
  
7) Karıştırmak için enjektörü veya infüzyon torbasını yavaşça ters çeviriniz. Çalkalamayınız. Bu bir protein çözeltisi olduğundan, seyreltmeden sonra bazen hafif topaklanma (ince yarı saydam lifler olarak tanımlanır) meydana gelir.   
8) Seyreltilmiş çözelti, uygulama sırasında hat içi düşük protein bağlayıcı 0,2 mcm filtreden filtre edilmelidir.   
9) İnfüzyon tamamlandıktan sonra infüzyon hattı, infüzyonun son kısmı için kullanılanla aynı infüzyon hızı kullanılarak enjeksiyonluk sodyum klorür 9 mg/mL (%0,9) çözeltisi ile yıkanmalıdır.  
   
