1 
 KULLANMA TALİMATI  
 
TOPİMOL 25 mg film kaplı tablet  
Ağızdan alınır.  
 
 Etkin madde : Her bir tablet 25 mg t opiramat içerir.  
 Yardımcı maddeler: Prejelatinize nişasta, laktoz monohidrat  (inek sütü kaynaklı),  
mikrokristalin selüloz , sodyum nişasta gl ikolat, magnezyum stearat, opadry II w hite 
85G18490 [titanyum dioksit (E 171), talk, polietilen gli kol/makrogol, lesitin (soya) (E 322), 
polivinil alkol (E1203) ]. 
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4.8 Advers reaksiyonlar nasıl raporlanı r? 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktoru nuza veya eczacınıza danışınız.  
 Bu ilaç kişisel olarak sizin için reçete edil miştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yaz ılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. TOPİMOL nedir ve ne için kullanılır?  
2. TOPİMOL’ü kullanmadan önce dikkat edilmesi gerekenler  
3. TOPİMOL nasıl kullanılır?  
4. Olası yan etkiler nelerdir?  
5. TOPİMOL’ün saklanması  
 
Başlıkları yer almaktadır.   
 
1. TOPİMOL nedir ve ne için kullanılır?  
TOPİMOL 25 mg Film Tablet, yuvarlak, bombeli, beyaz renkli film kaplı tabletler halindedir. 
TOPİMOL Alu/Alu blisterde 60 ve 120 film  kaplı tablet olarak ambalajlanmıştır.  
 
TOPİMOL, etkin madde olarak antiepileptik (sara hastalığına karşı kullanılan) ilaç grubuna 
dahil olan topiramat içerir.   
 
2 
 TOPİMOL, aşağıdaki durumların tedavisinde kullanılır:  
 Sara (epilepsi) hastalığının tedavisind e 
 Tek başına: Erişkinler ve 6 yaşından büyük çocuklardaki sara nöbetlerinde,  
 Diğer sara ilaçlarıyla birlikte: Erişkinler ve 2 yaşından büyük çocuklardaki sara  
nöbetlerinde  
 Erişkinlerdeki migren ataklarının önlenmesinde .  
 
TOPİMOL doktorunuz tarafından bu durumlarda tek başına ya da diğer ilaçlara ek olarak reçete 
edilmiş olabilir.  
 
TOPİMOL, sara hastalığındaki nöbetleri ve migren ataklarını beyindeki sinirler ve kimyasalları 
etkileyerek önlemektedir.  
 
TOPİMOL doktorunuz t arafından başka bir nedenle de size reçete edilmiş olabilir. Bu ilacın 
size niye reçete edildiği konusunda bir sorunuz olursa, bu konuyu doktorunuza sorunuz.  
 
2. TOPİMOL ’ü kullanmadan önce dikkat edilmesi gerekenler  
TOPİMOL'ü aşağıdaki durumlarda KULLANM AYINIZ  
Eğer;  
− İlacın etkin maddesine ya da bileşimindeki yardımcı maddelerden herhangi birine alerjiniz 
(aşırı duyarlılığınız) varsa, (Bu talimatın başındaki yardı mcı maddeler listesine bakınız)  
− Hamilelerde ve ya etkili doğum kontrol yöntemi kullanmayan çoc uk doğurma potansiyeli 
olan kadınlarda migren profilaksisinde bu ilacı kullanmayınız (daha fazla bilgi için hamilelik 
ve emzirme bölümüne bakınız). TOPİMOL kullanırken uygulamanız gereken en iyi doğum 
kontrol yöntemini doktorunuz ile konuşunuz.  
 
Bu durumla rın sizin için geçerli olup olmadığından emin değilseniz, doktorunuza ya da 
eczacınıza başvurunuz.  
 
TOPİMOL'ü aşağıdaki durumlarda DİKKATLİ KULLANINIZ  
Eğer;  
− Özellikle böbrek taşı olmak üzere, böbrek hastalığınız varsa, ya da kanınız böbrek cihazıyla 
temizleniyorsa (diyaliz),  
− Kan veya vücut sıvılarıyla ilgili bir rahatsızlık geçirdiyseniz (metabolik asidoz),  
− Karaciğerinizde bir hastalık varsa,  
− Göz hastalığın ız, özellikle göz içi tansiyonunuz varsa,  
− Vücudun büyümesi ve gelişmesiyle ilgili bir sorun varsa,  
− Yağdan zengin bir diyet (ketojenik) uyguluyorsanız,  
− Epilepsi tedavisi için TOPİMOL alıyorsanız ve hamileyseniz ya da çocuk doğurma 
potansiyeliniz varsa (a yrıntılı bilgi için “Hamilelik” ve “Emzirme” bölümlerine bakınız),  
− Terleme azalmanız varsa,  
− Duygu durum bozuklukları / depresyon varsa,  
− Bilişsel fonksiyon yetersizliğiniz varsa ,  
− Görme alanı bozukluğu meydana gelirse .  
3 
 Bu durumların sizin için geçerli o lup olmadığından emin değilseniz, TOPİMOL kullanmadan 
önce doktor veya eczacınızla konuşunuz.  
Doktorunuza danışmadan ilacınızı kesmeyiniz.  
Görme alanı bozuklukları, TOPİMOL ’ün etkin maddesi  topiramat kullanan hastalarda 
yükselmiş intraoküler basınçtan (göz  içi basınç) bağımsız olarak raporlanmıştır. Klinik 
çalışmalarda, bu vakaların çoğu  topiramat  kullanımı kesildikten sonra düzelmiştir. TOPİMOL 
tedavisinin herhangi bir döneminde görme alanı bozuklukları meydana gelirse, ilacın 
bırakılması düşünülebilir.  
 
TOPİMOL’e alternatif olarak verilen ve topiramat içeren herhangi bir ilacı almadan önce 
doktorunuzla konuşunuz.  
 
TOPİMOL kullanırken kilo verebilirsiniz; o nedenle bu ilacı kullanırken kilonuz düzenli olarak 
kontrol edilecektir. Eğer çok fazla kilo verirsen iz, ya da bu ilacı kullanan bir çocuk yeterince 
kilo almıyorsa, doktorunuza başvurunuz.  
 
TOPİMOL gibi sara ilaçlarıyla tedavi görmekte olan az sayıda insanda, kendilerine zarar verme 
veya öldürme düşünceleri ortaya çıkmıştır. Sizde herhangi bir zaman bu tü rlü düşünceler 
oluşursa, derhal doktorunuza başvurunuz.  
 
TOPİMOL özellikle valproik asit ya  da sodyum valproat isimli ilaçlarla kullanıldığında, nadir 
olarak beyin fonksiyonunda değişikliğe sebep olan kanda yüksek sevi yede amonyak 
görülmesine sebep olabili r (kan tahlilinde görülür). Eğer aşağıdaki etkiler sizde görülürse, 
bunlar ciddi bir durumun belirtis i olabilir; derhal doktorunuza başvurunuz:  
− düşünmede, bilgileri hatırlamada ve problem çözmede zorlanma  
− daha az tetikte veya farkında olma  
− düşük  enerjiyle birlikte çok uykulu hissetme  
 
Yüksek dozlarda TOPİMOL kullananlarda bu etkilerin oluşma riski artabilir.  
 
Bu uyarılar , geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
TOPİMOL’ün yiyecek ve içecek ile kullanılması  
− TOPİMOL’ü yemeklerden önce, sonra ya da yemeklerle birlikte alabilirsiniz.  
− TOPİMOL kullanırken, gün içinde bol su içiniz; bu , böbrek taşı oluşmasını önlemede 
yardımcı olacaktır.  
− Sersemlik hali gibi istenmeyen etkilerini arttırabileceğinden , TOPİMOL kullanırken alkollü 
içecekleri kullanmayınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
 
4 
 Migren ağrılarının önlenmesi:  
TOPİMOL , doğmamış bebeğe zarar verebilir. Hamileyseniz TOPİMOL kullanmamanız 
gerekir. Hamile kalma potansiyeliniz varsa ve etkili bir doğum kontrol yöntemi 
kullanmıyorsanız, migren ağrılarını önlemek için TOPİMOL kullanmamalısınız. En etkili 
doğum kontrol yöntemi ve TOPİMOL’ ün sizin için uygunluğu ile ilgili doktorunuzla 
konuşunuz. TOPİMOL tedavisine başlamadan önce gebelik testi yapınız.  
 
Sara (epilepsi) hastalığının tedavisi:  
Hamile kalma ihtimaliniz varsa , TOPİMOL yerine mümkün olan diğer tedavileri doktorunuz 
ile konuşunuz. Eğer TOPİMOL ile tedaviye karar verilirse, etkili doğum kontrol yöntemi 
kullanınız. TOPİMOL kullanımı esnasında uygulanacak en etkili doğum kontrol yöntemini 
doktorunuzla konuşunuz. TOP İMOL tedavisine başlamadan önce gebelik testi yapınız.  
 
Hamile kalmak istiyorsanız doktorunuzla konuşunuz.  
 
− Diğer antiepileptik ilaçlarda da olduğu gibi, TOPİMOL’ ün hamilelerde kullanılması 
durumunda doğmamış çocuğa zarar verme riski vardır. Hamilelik dö neminde epilepsi 
tedavisi için TOPİMOL kullanımının riskleri ve faydaları konusunda bilgilerinizin net 
olduğundan emin olunuz.  
− Eğer hamileyken TOPİMOL kullanırsanız, bebeğinizde özellikle yarık dudak (üst dudağın 
ayrık olması) ve yarık damak (damağın ayrı k olması) gibi doğum kusurlarının görülme riski 
daha yüksektir. Yenidoğan erkek bebeklerin penislerinde bozuk oluşum (hipospadya) 
görülebilir. Bu etkiler siz hamile olduğunuzu bilmediğiniz, hamileliğin erken dönemlerinde 
oluşabilir.  
− Eğer hamileyken TOPİMO L kullanırsanız, bebeğiniz beklenenden daha küçük doğabilir. 
Hamilelik esnasında bu risk hakkında sorularınız olursa doktorunuz ile konuşunuz.  
− Durumunuzu tedavi etmek için , doğum kusuru riski az olan diğer ilaçlar mümkün olabilir.  
− TOPİMOL kullanırken hamile kalırsanız , hemen doktorunuza söyleyiniz. Siz ve doktorunuz 
hamileliğiniz sırasında TOPİMOL tedavisine devam edip etmeyeceğinize karar 
vermelisiniz.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
− TOPİMOL’ün içerisinde bulunan etkin madde (topiramat ) anne sütüne geçer. Anne sütüyle 
beslenen bebeklerde özellikle ishal, uyuklama, sinirlilik ve az kilo alımını içeren etkiler 
görülmüştür. Bu durumda emzirmenin veya TOPİMOL tedavisinin bırakılması konusunu 
doktorunuz sizinle konuşacaktır. Doktorunuz ilacı n anneye önemini ve bebeğe olan riskini 
dikkate alacaktır.  
− Bebeğinizi emziriyor ve TOPİMOL kullanıyorsanız, bebeğinizde olağan dışı bir durum 
görürseniz hemen doktorunuza söyleyiniz.  
5 
 Araç ve makine kullanımı  
TOPİMOL, araç ve makine kullanma yeteneğinizi etkileyecek şekilde yorgunluk, sersemlik 
hali ve baş dönmesine yol açabilir. Ayrıca görmenizi etkileyerek görme bozuklukları ve/veya 
bulanık görmeye yol açabilir. Doktorunuzla konuşmadan araç ve makine kullanmayınız.  
 
TOPİMOL’ün  içeriğinde bulunan bazı yardımcı maddeler hakkında önemli bilgiler  
TOPİMOL, laktoz içermektedir. Eğer daha önceden doktorunuz tarafından bazı şekerlere karşı 
intoleransınız (dayanıksızlığınız) olduğu söylenmişse, bu tıbbi ürünü almadan önce 
doktorunuzla temasa geçiniz.  
 
TOPİMOL lesitin (soya yağı (E322)) içermektedir. Fıstık ya da soyaya alerjiniz varsa, bu tıbbi 
ürünü kullanmayınız.  
 
Diğer ilaçlar ile birlikte kullanımı  
TOPİMOL’e ek olarak herhangi bir ilaç almadan önce doktorunuza danışınız.  
 
Eğer halen reçeteli ya da reçetesiz herhangi bir ilaç kullanıyorsanız veya son zamanlarda 
kullandıysanız , lütfen doktorunuza veya eczacınıza bunlar hakkında bilgi veriniz. TOPİMOL 
ile belirli bazı ilaçlar birbirleri ile etkileşebilirler. Bazı durumlarda, diğer ilaçların dozlarında 
veya TOPİMOL dozunda ayarlama yapılması gerekebilir. Özellikle aşağıdaki ilaçları 
kullanıyorsanız , doktorunuza veya eczacınıza bunlar hakkında mutlaka bilgi veriniz:  
− Sara hastalığının tedavisi için kullanılan fenitoin,  karbamazepin, v alproik asit, fenobarbital, 
primidon ya da lamotrijin gibi ilaçlar   
− Digoksin (kalp hastalıklarını n tedavisi için kullanılan bir ilaç)  
− Sarı kantaron (St . John’s Wort) gibi depresyon tedavisinde kullanılabilen bitkisel ilaçlar  
− Kanı sulandırmak için kullanılan varfarin  
− Doğum kontrol hapı (TOPİMOL bunların etkisini azaltabilir)  
− Lityum, risperidon (bipolar hastalık ve şizofreni gibi ruh hastalıklarında kullanılan ilaçlar)  
− Hidroklorotiyazit (vücut dokularının sıvı birikimine bağlı ş işkinliği ya da yüksek tansiyon 
durumunda kullanılan bir ilaçtır)  
− Metformin, pioglitazon, glibenklamid, (gliburid, şeker hasta lığının tedavisinde kullanılan 
ilaçlar)  
− Propranolol (başlıca yüksek tansiyon için kullanılan ilaç)  
− Diltiazem (yüksek tansiyon du rumunda ya da kalp anjinini önlemek için kullanılan bir 
ilaçtır)  
− Tepki sürenizi yavaşlatan herhangi bir ilaç (bunlar arasında uyku ilaçları veya sizde 
sersemlik hali oluşturabilen ağrı kesici ilaçlar, mizaçta çökkünlük ilaçları, sakinleştiriciler , 
kas gev şeticiler  ya da antihistaminikler bulunabilir)  
− Amitriptilin, dihidroergotamin, haloperidol, sumatriptan, pizotifen, venlafaksin, flunarizin  
− TOPİMOL,  CYP2C19 enzimini inhibe eder ve bu enzim yolu ile metabolize olan diğer 
maddeler ile (örneğin; diazepam, i mipramin, moklobemid, proguanil, omeprazol) etkileşime 
geçebilir.  
− Merkezi Sinir Sistemini deprese eden ilaçlar ve alkol ile birlikte kullanılmaması 
önerilmektedir.  
6 
 Bu ilaçların etkileri TOPİMOL kullandığınızda değişebilir ya da bu ilaçlar TOPİMOL’ün  
etkisinde değişiklik oluşturabilir. Doktorunuz bu ilaçlardan herhangi birini kullanıyorsanız , ne 
yapmanız gerektiğini size söyleyecektir.  
 
Özellikle düşüncelerinizde, konsantrasyonda veya kas koordinasyonunda azalma veya 
bozulmaya neden olacak diğer ilaç ları alıyorsanız (örneğin santral sinir sistemi baskılayıcı 
ilaçlar; kas gevşetici ve sakinleştirici ilaçlar gibi), doğum kontrol hapı alıyorsanız doktor veya 
eczacınıza haber verin. TOPİMOL , doğum kontrol hapınızın etkisini azaltabilir. TOPİMOL 
kullanırke n uygulamanız gereken en etkili doğum kontrol yöntemini doktorunuz ile konuşunuz.  
 
TOPİMOL ile birlikte doğum kontrol hapı kullanıyorsanız ve adet kanamalarınızda değişiklik 
varsa doktorunuza haber veriniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz.  
 
3. TOPİMOL nasıl kullanılır?  
Uygun kullanım ve doz/uygulama sıklığı için talimatlar:  
Doktorunuz ayrı bir tavsiyede bulun madıkça bu talimatları takip ediniz.  
− İlacınızı zamanında almayı unutmayınız.  
− Doktorunuz TOPİMOL ile tedavinizin ne kadar süreceğini size bildirecektir. Tedaviyi erken 
kesmeyiniz ; çünkü istenen sonucu alamazsınız.  
− Doktorunuz muhtemelen size düşük bir doz ile başlayacak ve sizin için en doğru dozu bulana 
kadar yavaşça arttıracaktır.  
 
Bu talimatta genelde önerilen dozlar belirtilmiştir. Ancak doktorunuz TOPİMOL’ü burada 
belirtilenden yüksek ya da düşük dozlarda kullanmanızı söylemişse, lütfen doktorunuzun 
söylediği şekilde kullanınız.   
 
Erişkinlerde doz:  
− Sara hastalığı: Tedaviye günde 25 - 50 mg gibi düşük dozlarla başlanır. Daha sonra size en 
uygun doza ulaşılır.  
− Migren: Tedaviye geceleri alınan 25 mg’lık  tek bir dozla başlanarak bir hafta süreyle bu doz 
kullanılır. Daha sonra haftada bir ya da daha uzun bir zaman diliminde yapılan 25 mg’lık 
doz yükseltmeleriyle, size en uygun doza ulaşılır.  
 
Uygulama yolu ve metodu:  
TOPİMOL’ü  yemeklerden önce, sonra ya da yemeklerle birlikte alabilirsiniz. Tabletler her 
zaman bol su ile alınmalıdır. TOPİMOL alırken böbrek taşı oluşumunu önlenmek için , gün 
boyunca bol sıvı iç ilmelidir. Tabletleri bütün olarak yutunuz ; çiğnemeyiniz . 
 
Değişik yaş  grupları:  
Çocuklarda kullanım ı:  
İki yaş ve üzerindeki sara hastalığı olan çocuklar için tedaviye, çocuğun vücut ağırlığına göre 
7 
 günde 25 mg ya da daha düşük bir dozla başlanır. Daha sonra haftada bir ya da daha uzun bir 
zaman diliminde yapılan 25 mg’lık  doz yükseltmeleriyle, çocuğa en uygun doza ulaşılır.  
Yaşlılarda kullanımı:  
Altta yatan bir böbrek hastalığı olmadığı sürece , yaşlılarda kullanımı için herhangi bir doz 
ayarlaması gerekmez.  
 
Özel kullanım durumları:  
Böbrek yetmezliği :  
Özellikle böbrek taşı olmak üzere böbrek hastalığı veya böbrek yetmezliği olan hastalarda ilaç 
verilirken dikkatli olunmalıdır.   
 
Karaciğer yetmezliği :  
Orta ya da şiddetli karaciğer yetmezliği olan hastalarda ilaç verilirken dikkatli olunmalıdır . 
 
Eğer TOPİMOL’ün etkisinin çok güçlü veya zayıf olduğuna dair bir izleniminiz var ise, 
doktorunuz veya eczacınız ile konuşunuz.  
 
Kullanmanız gerekenden daha fazla TOPİMOL kullandıysanız:  
Kullanmanız gerekenden fazla TOPİMOL kullanmışsanız , hemen doktorunuzu görünüz. Sizde 
uyku hali, yorgunluk, dikkatsizlik, koordinasyon eksikliği, düşük kan basıncına bağlı olarak 
baş dönmesi, konuşmada veya konsantre olmada bozukluklar, çift ya da bulanık görme, 
mizacınızda bir çökkünlük hali ya da ajitasyo n (huzursuzluk ), karın ağrısı, nöbetler görülebilir.   
 
Diğer ilaçlarla birlikte TOPİMOL alıyor iseniz , doz aşımı gelişebilir.  
 
TOPİMOL’den kullanmanız gerekenden fazlasını kullanmışsanız bir doktor veya eczacı ile 
konuşunuz.   
 
TOPİMOL ’ü kullanmayı unutursanız:  
− İlacınızı almayı unuttuğunuzu hatırlar hatırlamaz , almayı unuttuğunuz dozu alınız ve daha 
sonra normalde kullandığınız saatlerde almaya devam ediniz.  
− İlacınızı almayı unuttuğunuzu hatırladığınız zaman, bir sonraki dozu almanız ge reken 
zamana çok yakınsa bu dozu atlayınız ve daha sonra normalde kullandığınız saatlerde 
almaya devam ediniz.  
− Eğer iki ya da daha fazla doz almayı unutmuş iseniz, doktorunuza başvurunuz.  
 
Unutulan dozları dengelemek için çift doz almayınız.  
 
TOPİMOL ile tedavi sonlandırıldığında oluşabilecek etkiler:  
TOPİMOL tedavisine doktorunuz size kesmenizi söyleyene kadar devam etmelisiniz. 
Doktorunuz TOPİMOL ile tedavinizin ne kadar süreceğini size bildirecektir. Tedaviyi erken 
kesmeyiniz ; çünkü istenen sonucu alam azsınız  ve hastalığınızın belirtileri geri dönebilir. 
Tedaviye son verilmesi, kullanılan dozun yavaş yavaş azaltılarak kesilmesi yoluyla olmalıdır.  
 
8 
 4. Olası yan etkiler nelerdir?  
Tüm ilaçlar gibi TOPİMOL’ün  içeriğinde bulunan maddelere duyarlı olan kişilerde yan etkiler 
olabilir.  
 
Yan etkiler şu şekilde sınıflandırılır:  
Çok yaygın:       10 hastanın en az 1’inde görülebilir.  
Yaygın:       10 hastanın birinden az, fakat 100 hastanın birinden fazla görülebi lir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:       1.000 hastanın birinden az, fakat 10.000 hastanın birinden fazla görülebilir.  
Çok seyrek:       10.000 hastanın birinden az görülebilir.  
Bilinmiyor:       Eldeki verilerden hareketle tahmin edilemiyor.  
 
Aşağıdakilerden biri olursa, TOPİMOL’ü kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
− TOPİMOL’e karşı aşırı duyarlılık görülm e sıklığı seyrektir. Aşırı duyarlılık örneğin deride 
döküntüler, kaşıntı, kurdeşen, nefes kesilmesi ya da soluk alıp vermede zorluk ve/veya yüzde 
şişme gibi belirtilerle tanınabilir.  
 
Bunların hepsi çok ciddi yan etkilerdir.  
Eğer bunlardan biri sizde mev cut ise, sizin TOPİMOL’e karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir.   
 
Aşağıdakilerden herhangi birini fark ederseniz , hemen doktorunuza bildiriniz veya size 
en yakın hastanenin acil bölümüne başvurunuz:  
 
Çok yaygın   
− Mizaçta çökkünlük hali (depresyon); yeni başlayan ya da ağırlaşan  
 
− Yaygın  Nöbetler  
− Korku ve endişe hali, aşırı huzursuzluk, ruhsal durum (mizaç) değişiklik leri, zihin 
karışıklığı, zaman ve mekan uyumunun kaybedilmesi  
− Konsantrasyon bozukluğu, düşünme yetisinde yavaşlama, hafıza kaybı, hafızayla ilgili 
sorunlar (yeni başlangıç, ani değişiklikler ya da kötüleşme)  
− Böbrek taşı, sık idrara çıkma veya idrar yapar ken ağrı  
 
Yaygın olmayan   
− Kanda asit düzeyinin yükselmesi (nefes darlığı dahil nefes alıp vermede sorunlar, iştah 
kaybı, bulantı, kusma, aşırı yorgunluk, kalp atışlarında hızlanma ya da düzensizlik gibi 
belirtiler verebilir)  
− Terlemede azalma veya hiç terlememe (özellikle yüksek sıcaklığa maruz kalan genç 
çocuklarda)   
− Kendine zarar verme düşünceleri veya kendine zarar verme girişimi  
− Görme alanının bir kısmında kayıp  
 
9 
 Seyrek   
− Glokom (gözde sıvı birikmesi ve bunun sonucunda gö z içi basıncında artış, gözde ağrı ve 
görme bozukluğu)  
− Düşünmede,  bilgileri hatırlamada ve problem çözmede zorlanma, daha az tetikte veya 
farkında olma, düşük enerjiyle birlikte çok uykulu hissetme - bu belirtiler beyin 
fonksiyonlarında değişikliğe sebep  olabilen (hiperamonyemik ensefalopati) kanda yüksek 
seviyede amonyak olduğunun (hiperamonyemi) işareti olabilir.  
 
Bunların hepsi ciddi yan etkilerdir. Acil tıbbi müdahale gerekebilir.  
 
Aşağıdakilerden herhangi birini fark ederseniz, doktorunuza söyleyini z:  
Çok yaygın   
− Burunda dolgunluk hissi, burun akıntısı, boğaz ağrısı  
− Vücudun çeşitli bölümlerinde karıncalanma, ağrı ya da uyuşmalar  
− Uykulu hal, yorgunluk  
− Baş dönmesi  
− Bulantı, ishal  
− Kilo kaybı  
 
Yaygın    
− Kansızlık  
− Alerjik reaksiyonlar (deride döküntüler, kızarıklık, kaşınma, yüzde şişlik, kurdeşen gibi)  
− İştah kaybı, iştah azalması  
− Saldırganlık, aşırı heyecan ve hareketlilik, öfkelilik, anormal davranışlar  
− Uykuya dalmada ya da uykuyu sürdürmede güçlük  
− Konuşmada sorunlar, geveleyerek konuşma  
− Sakarlık ya da hareketlerde düzen tutturamama, yürürken dengesizlik hissi  
− Günlük rutin işleri yapabilme yetisinde azalma  
− Tat duyusunda azalma ya da kaybolma veya bu duyunun bulunmaması  
− İstek dışı titreme ya da sa rsılma; gözlerde kontrol edilemeyen ve hızlı hareketlilik  
− Görme bozuklukları (çift görme, bulanık görme, görme azalması, bir yere odaklanmada 
zorluk gibi)  
− Dönme hissi (vertigo), kulak çınlaması, kulak ağrısı  
− Nefes darlığı  
− Öksürük  
− Burun kanaması  
− Ateş,  kendini iyi hissetmeme, zayıflık  
− Kusma, kabızlık, karında ağrı ya da huzursuzluk, hazımsızlık, mide ya da bağırsak 
enfeksiyonu  
− Ağız kuruluğu  
− Saç dökülmesi  
− Kaşıntı  
− Eklemlerde ağrı ya da şişme, kaslarda spazm ya da seğirme, kaslarda ağrı ya da zayıflık , 
göğüs ağrısı  
10 
 − Kilo artışı  
 
Yaygın olmayan    
− Kan pulcuklarında azalma (kanamanın durmasını sağlayan kan hücreleri), enfeksiyonlara 
karşı koruma sağlayan beyaz kan hücrelerinde azalma, kandaki potasyum düzeylerinde 
azalma  
− Karaciğer enzimlerinde artış, eo zinofil denilen kan hücrelerinde artış  
− Boyun, koltuk altı ya da kasıklarda bezeler  
− İştah artışı  
− Mizaçta yükselme (aşırı neşe ve hareketlilik)  
− Gerçekte olmayan şeyleri duyma, görme ya da hissetme, ağır ruh hastalığı (psikoz)  
− Duygulanım kaybı, duygulanımı göstermeme, olağan dışı kuşkuculuk, panik atak   
− Okuma, konuşma ya da yazma ile ilgili sorunlar  
− Huzursuzluk, aşırı hareketlilik  
− Düşünme yetisinde azalma, uyanıklık ya da tetikte olma halinde gerileme  
− Vücut hareketlerinde az alma veya yavaşlama, istek dışı anormal ya da tekrarlayıcı kas 
hareketleri  
− Baygınlık  
− Dokunma duyusunda bozulmalar  
− Koku alma duyusunda bozulma ya da kayıp, kokuları farklı algılama  
− Bir migren ya da sara nöbetinden önce gelen olağan dışı duyu veya hisler   
− Gözde kuruluk, gözlerin ışığa karşı hassaslaşması, göz kapağında seğirme, göz yaşarması  
− İşitmede azalma ya da kayıp, bir kulakta işitme kaybı  
− Yavaş ya da düzensiz kalp atışları, göğüste kalp atışlarının hissedilmesi  
− Kan basıncında düşme, ayağa kalkıld ığında kan basıncının düşmesi (bu nedenle TOPİMOL 
alan bazı hastalar , aniden ayağa kalktıklarında veya yatarken aniden oturur duruma 
geçtiklerinde baygınlık ya da baş dönmesi hissedebilir veya baygınlık geçirebilirler)  
− Yüz ve boyunda kızarıklık, sıcak bas ması  
− Pankreas iltihabı (pankreatit)  
− Aşırı gaz çıkarma, göğüs kemiği arkasında yanma, karında şişkinlik ya da gerginlik  
− Diş eti kanaması, tükürük artışı, ağızdan salya gelmesi, nefes kokusu  
− Aşırı sıvı içme, susuzluk hissi  
− Deride renk değişikliği  
− Kas s ertliği, yan ağrıları  
− İdrarda kan, idrar kaçırma (idrar kontrolünün olmayışı), acil idrar yapma isteği, böğür ya da 
böbrek ağrısı  
− Sertleşme sorunu veya sertleşmeyi sürdürmede güçlük, cinsel işlevlerde bozukluk  
− Grip benzeri belirtiler  
− El ve ayak parmakl arında soğukluk  
− Sarhoşluk hissi  
− Öğrenme zorluğu  
 
Seyrek   
− Mizaçta çok aşırı yükselme (çok aşırı neşe ve hareketlilik)  
11 
 − Bilinç kaybı  
− Bir gözde görme kaybı, geçici körlük, gece körlüğü  
− Göz tembelliği  
− Göz içinde ve çevresinde şişmeler  
− Soğuğa maruz kalındığında el ya da ayak parmaklarında uyuşma, karıncalanma ve renk 
değişikliği (beyaz, mavi ve daha sonra kırmızı)  
− Karaciğer iltihabı, karaciğer yetmezliği  
− Stevens -Johnson sendromu (deri döküntüsü, deride kabarcıklar ve ağız, burun, göz g ibi 
mukoza bölgelerinde yaralar ve aşırı hassasiyet gibi belirtiler veren, yaşamı tehdit edici bir 
hastalık tablosu)  
− Anormal cilt kokusu  
− Kol ve bacaklarda rahatsızlık hissi  
− Böbrek bozuklukları  
 
Bilinmiyor      
− Makulopati, gözün retina tabakasında görmen in en keskin olduğu makula adındaki küçük 
bölgenin bir hastalığıdır. Görmenizde azalma ya da değişiklik fark ederseniz doktorunuza 
başvurmalısınız.  
− Toksik epidermal nekroliz: Stevens -Johnson sendromuyla bağıntılı, ancak bundan daha 
şiddetli olan bir hasta lıktır. Deride yaygın kabarcıklar ve derinin üst tabakasında soyulmalar 
karakteristik özelliğidir (Seyrek yan etkiler’e bakınız).   
− Göz kızarıklığı, ağrı, ışığa duyarlılık, göz akıntısı, küçük noktalar görmek veya bulanık 
görme gibi belirtiler gösteren göz  iltihabı (üveit).  
 
Çocuklar:  
Çocuklardaki yan etkiler, genellikle erişkinlerde görülenlere benzerdir ; fakat aşağıdaki yan 
etkiler yetişkinlere göre çocuklarda daha yaygın olabilir.   
− Konsantrasyon problemleri  
− Kanda artmış asit seviyesi  
− Kendine ciddi za rar verme düşünceleri  
− Yorgunluk  
− Azalmış ya da artmış iştah  
− Saldırganlık, anormal davranış  
− Uykuya dalmada ya da uykuyu sürdürmede güçlük  
− Kendini iyi hissetmeme  
− Kandaki potasyum seviyesinde azalma  
− Hissizlik gösterme ve/veya hissetmeme  
− Gözde sulanma  
− Azalmış ya da düzensiz kalp atışları  
 
Çocuklarda görülebilecek diğer yan etkiler:  
Yaygın    
− Dönme hissi (vertigo)  
− Kusma  
12 
 − Ateş  
  
Yaygın olmayan  
− Kanda eozinofillerin (bir çeşit kan hücresi) artışı  
− Hiperaktivite  
− Sıcaklık hissi  
− Öğrenme bozukluğu  
Bunlar TOPİMOL’ ün hafif yan etkileridir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan e tki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
  
5. TOPİMOL ’ün saklanması  
TOPİMOL ’ü çocuklar ın göremeyeceği, erişemeyeceği yerlerde ve ambalajında saklayınız.  
 
TOPİMOL ’ü 25 °C altındaki oda sıcaklığında, orijinal ambalajında saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra TOPİMOL’ü  kullanmayınız.  
 
Eğer üründe ve/veya ambalajında bozukluklar fark ederseniz TOPİMOL’ü kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi :   Neutec İlaç San. Tic. A.Ş.  
Esenler/İSTANBUL  
Tel  : 0850 201 23 23  
Faks  : 0212 481  61 11  
E-mail : bilgi@neutec.com.tr   
  
Üretim Yeri :   Neutec İlaç San. Tic. A.Ş.  
Arifiye  / SAKARYA  
 
Bu kullanma talimatı ( ) tarihinde onaylanmıştır.  
