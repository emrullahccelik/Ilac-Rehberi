 
1 K UL L ANMA T AL İ MAT I  
 
CUTIVATE % 0,005 merhem  
Cilt üzerine uygulanır. 
 
Etkin madde : Her gramında; 50 mikrogram flutikazon propiyonat içerir. 
Yardımcı maddeler:  Propilen glikol, mikrokristalize vaks, sorbitan seskioleat, sıvı parafin 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
o Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
o Eğer ilave sorularınız olursa, lütfen doktorunuza veya eczacınıza danışınız. 
o Bu ilaç kişisel olarak sizin için reçete edilmiştir, başkalarına vermeyiniz. 
o Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
o Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük  doz kullanmayınız. 
 
Bu Kullanma Talimatında:  
1. CUTIVATE nedir ve ne için kullanılır? 
2. CUTIVATE’ı kullanmadan önce dikkat edilmesi gerekenler 
3. CUTIVATE  nasıl kullanılır? 
4. Olası yan etkiler nelerdir? 
5. CUTIVATE’ın saklanması 
 
Başlıkları yer almaktadır. 
 
1. CUTIVATE nedir ve ne için kullanılır? 
CUTIVATE’ın etkin maddesi olan flutikazon propiyonat steroid adı verilen bir ilaç grubuna 
aittir. Derideki kızarıklık, şişlik ve tahrişin giderilmesine yardımcı olur. 
 
CUTIVATE merhem, beyaz veya beyaza yakın renkte yarı saydam merhem formunda olup, 
30 g’lık tüpler halinde bulunmaktadır. 
 
CUTIVATE kortikosteroidlere cevap veren aşağıdaki deri hastalıkların belirtilerinin 
giderilmesinde kullanılır:   
 Egzama (iltihaplı bir çeşit deri hastalığı)  
 Prurigo nodülaris (şiddetli kaşıntı, ısrarlı döküntü ve kabartılarla kendini gösteren 
süreğen bir deri hastalığı) 
 Sedef hastalığı 
 Nörodermatozlar (alerjik egzama) 
 Liken planus (deri, deri ekleri ve mukozaları etkileyen iyi huylu deri hastalığı) 
 Seboreik dermatit (genellikle derinin yağlı bölümlerinde görülen iltihaplı ve kaşıntılı 
bir deri hastalığı) 
 Temas duyarlılığı reaksiyonları 
 Diskoid lupus eritematozus tedavisinde (ciltte pullanmayla kendini gösteren bir 
hastalık)  
 Sistemik steroid tedavisine ek olarak eritrodermada (şiddetli ve çoğu zaman yaygın 
kızarıklık durumu)  
2  Böcek ısırmaları  
 İsilik 
 İnfantlarda ve çocuklarda: doktor tavsiyesi doğrultusunda, daha az etkili steroid 
kremlerine veya merhemlerine yanıt vermeyen dermatitlerde. 
 
CUTIVATE çocuklarda ve 3 aydan büyük bebeklerde daha hafif steroid krem ve merhemlere 
yanıt vermeyen dermatitler için kullanılır.    
 
2. CUTIVATE’ı kullanmadan önce dikkat edilmesi gerekenler 
CUTIVATE’ı aşağıdaki durumlarda KULLANMAYINIZ 
Eğer; 
 Deri enfeksiyonunuz varsa (aynı zamanda enfeksiyon giderici ilaç ile tedavi 
edilmiyorsa),  
 Akneniz (sivilce benzeri oluşumlar), perioral dermatititiniz (ağız çevresinde 
soyulmayla kendini gösteren bir tür dermatit) varsa, 
 İltihapsız kaşıntınız varsa,  
 Burun ve çevresinde şiddetli kızarıklık (rozasea) varsa, 
 CUTIVATE’ın bileşenlerine karşı alerjiniz veya hassasiyetiniz varsa,  
 Anüs çevresinde ve genital bölgenizde kaşıntı varsa, 
 Üç aylıktan küçük bebeklerde kullanılmamalıdır. 
 
CUTIVATE’ı aşağıdaki durumlarda DİKKATLİ KULLANINIZ 
 12 yaşından küçük çocuklarda ve bebeklerde adrenal supresyon (böbrek üstü bezinin 
baskılanması) yapabileceğinden uzun süreli topikal kortikosteroid tedavisinden 
kaçınılmalıdır.  
 Başka bir kortikosteroide karşı alerjik reaksiyon (aşırı duyarlılık) gösterdiyseniz 
 Göz kapaklarına uygulanırken göz içine kaçmamasına dikkat edilmelidir. 
 Geniş yüzeylere, yüz gibi ince derili yüzeylere, çatlamış deri  üzerine ve sargı ile 
kapatılmış alanlara uygulandığında artan sistemik etki riski görülebilir.  
 CUTIVATE’ı sedef hastalığında kullanıyorsanız yakından takip gereklidir.  
 Enfekte olmuş iltihaplı bozuklukların tedavisinde uygun antimikrobik tedavi 
uygulanmalıdır. Enfeksiyon genişlemesi görülürse CUTIVATE tedavisine son 
verilerek gerekirse sistemik antimikrobik tedaviye geçilmelidir.  
 Oklüzyon tedavisi (derinin bir sargı ile örtülmüş olması) ve deri katları bakteri 
üremesini kolaylaştıracak ılık ve nemli ortamı sağlayacağından oklüzyon 
uygulandığında yeni bir oklüzif sargı uygulanmadan önce deri temizlenmelidir.  
 Lokal aşırı duyarlılık öykünüz varsa dikkatli kullanınız. Bu durumda ortaya çıkan 
belirtiler tedavi edilmekte olan durumun belirtilerine benzeyebilir. 
 Deriye uygulanan ilacın bazı hastalarda kan dolaşımına geçen miktarı artabilir. 
Cushing sendromu (aydede yüzü, kilo artışı, kan şekerinde yükselme), adrenal 
supresyon (böbrek üstü bezinin baskılanması) ortaya çıkabilir. Bu durumda uygulama 
sıklığı azaltılarak ilaç kesilmeli ya da gücü daha düşük bir kortikosterid ile 
değiştirilmelidir. Tedavinin aniden kesilmesi glukokortikosteroid yetmezliğine yol 
açabilir. İlacın kan dolaşımına geçişini artıran risk faktörleri:  
o Lokal olarak uygulanan glukokortikosteroidin gücü ve kimyasal yapısı, 
o Kapalı deri alanlarında kullanılması (örneğin, katlanmış deri bölgelerinde, 
veya üzeri kapatılmış bölgelerde; bebeklerde bebek bezi) , 
o Derinin en dış tabakasının su içeriğinin artması, 
o Yüz gibi ince deri alanlarında kullanılması,   
3 o Deride yaralanma gibi derinin koruyucu engelinin zarar gördüğü durumlarda 
kullanılması,  
o Topikal kortikosteroidler bazen tekrarlayan bacak yaraları çevresindeki 
dermatit tedavisinde kullanılır. Bu kullanımda bölgesel aşırı hassasiyet 
belirtileri ve bölgesel enfeksiyon ortaya çıkma oranı yüksektir.  
 Tekrarlayan uygulamalarda katarakt (göze perde inmesi) ve glokoma (göz tansiyonu) 
neden olabileceği düşünüldüğünden göz içine kaçmamasına dikkat edilmelidir.  
 Eğer cildinizde tedavi edilmesi gereken bir enfeksiyon varsa. 
 Eğer bulanık görme ya da başka bir görme bozukluğu yaşıyorsanız doktorunuzla 
iletişime geçiniz. 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız. 
 
CUTIVATE’ın yiyecek ve içecek ile birlikte kullanılması  
Veri bulunmamaktadır. 
 
Hamilelik  
İlacı kullanmadan önce doktorunuza veya eczacınıza danışınız. 
 
Hamileyseniz, hamile olabileceğinizi düşünüyorsanız veya hamile kalmayı planlıyorsanız, 
doktorunuzla konuşmadan CUTIVATE'ı kullanmayınız. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme  
İlacı kullanmadan önce doktorunuza veya eczacınıza danışınız. 
CUTIVATE’ın anne sütüne geçip geçmediği bilinmemektedir. Birçok ilaç anne sütü ile 
atıldığı için CUTIVATE emziren annelerde dikkatli kullanılmalıdır. Emzirme sırasında 
kullanılırken bebeğin yutmaması için memeye uygulanmamalıdır.   
 
Araç ve makine kullanımı 
Veri bulunmamaktadır. 
 
CUTIVATE’ın içeriğinde bulunan bazı yardımcı maddeler hakkında önemli bilgiler 
CUTIVATE, içerdiği propilen glikol yardımcı maddesi nedeniyle deride iritasyona neden 
olabilir. 
 
CUTIVATE parafin içermektedir. Ürün kullanımı sırasında şiddetli yanık riski nedeniyle 
sigara içmemeniz ya da çıplak ateş yanında bulunmamanız gerekmektedir. CUTIVATE ile 
temas eden kumaşlar (kıyafetler, yatak örtüleri, kaplamalar vb.) daha kolay alev almakta ve 
ciddi bir yangın tehlikesi oluşturmaktadır. Kıyafetlerin ve yatak örtülerinin yıkanması ürün 
birikimini azaltabilir fakat tamamen ortadan kaldırmaz. 
 
Diğer ilaçlar ile birlikte kullanımı 
Özellikle ritonavir (HIV/AIDS tedavisinde kullanılan bir ilaç) ya da itrakonazol (mantar 
enfeksiyonlarının tedavisinde kullanılan bir ilaç) gibi herhangi bir ilaç kullanıyorsanız, son 
zamanlarda kullandınız ya da başka bir ilaç alma ihtimaliniz varsa doktorunuza ya da 
eczacınıza söyleyiniz.   
4 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bu ilaç(lar) hakkında bilgi veriniz. 
 
3. CUTIVATE nasıl kullanılır? 
Uygun kullanım ve doz/uygulama sıklığı için talimatlar: 
Eğer anlamadığınız veya zorlandığınız herhangi bir husus varsa doktorunuza veya eczacınıza 
sorunuz. 
 
Hekim tarafından başka şekilde tavsiye edilmediği takdirde; 
İltihaplı deri hastalıklarının tedavisi:  
CUTIVATE, ince bir tabaka halinde yumuşak bir şekilde etkilenen alanı kaplayacak 
miktarda, günde bir ya da iki kez düzelme sağlanana kadar en fazla 4 hafta boyunca 
uygulanır. Daha sonra uygulama sıklığı azaltılır ya da tedavi daha az güçlü bir ilaçla 
değiştirilir. Her uygulama sonrasında bir yumuşatıcı uygulanmadan önce emilim için yeterli 
süre beklenmelidir.  
 
Kontrol sağlandıktan sonra tedavi azaltılarak kesilmelidir ve idame tedavi olarak bir 
yumuşatıcı kullanılmalıdır. Tedavinin aniden kesilmesi derideki durumun kötüleşmesine yol 
açabilir.   
 
Tedaviye dirençli deri bozuklukları:  
Sık tekrarlayan olaylarda sık kullanım ile belirtiler tedavi edildikten sonra tedaviye aralıklı 
(günde bir kez, haftada iki kez, kapalı tedavi olmadan) olarak devam edilebilir.     
 
Önceden etkilenmiş ya da tekrarlama potansiyeli olan alanlara uygulama sürdürülmelidir. Bu 
rejim rutin günlük bir yumuşatıcı ile birlikte uygulanmalıdır. Durum ve sürdürülen tedavinin 
yararları ve riskleri düzenli olarak yeniden değerlendirilmelidir.  
 
Doktorunuz farklı şekilde belirtmediği sürece, vücudunuzun geniş alanlarında her gün 
uygulamasını 4 haftadan uzun süre devam ettirmeyiniz. 
 
Bakteriyel enfeksiyonlar ılık ve nemli kalan deri katmanları ya da kapatılmış deri alanları 
arasında gelişirler. Deri alanını temiz bir bez ile kapatmadan önce temizleyiniz. 
 
Eğer merhemi başka birine sürüyorsanız, uygulamadan sonra ellerinizi yıkadığınızdan veya 
tek kullanımlık eldiven giydiğinizden emin olunuz. 
 
Eğer cilt probleminizde iyileşme görülmezse, doktorunuzu bilgilendiriniz. 
 
Uygulama yolu ve metodu: 
CUTIVATE merhem kuruma, kabuklanma ve pullanmanın görüldüğü  yaralar için uygundur.  
 
CUTIVATE merhem, ince bir tabaka halinde derideki hasarlı bölgeye sürülür. 
 
Değişik yaş grupları:  
Çocuklarda kullanım:  
3 ay altındaki çocuklarda kullanılmamalıdır.  
   
Çocuklarda yarar sağlanan en düşük miktarda uygulanmalıdır.  
  
5 Çocukluk yaş grubunda zorunlu kalınmadıkça kullanımı önerilmemektedir. 
 
Yaşlılarda kullanım:  
İstenen klinik etkiyi sağlamak için en düşük miktarda ve en kısa sürede kullanılmalıdır. 
   
Özel kullanım durumları:  
Böbrek/karaciğer yetmezliği:  
İstenen klinik etkiyi sağlamak için en düşük miktarda ve en kısa sürede kullanılmalıdır. 
 
Eğer CUTIVATE ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla CUTIVATE kullandıysanız:  
Kısa sürede yüksek doz kullanılması pek muhtemel olmamakla birlikte, uzun süreli yüksek 
doz veya yanlış kullanım sonucu hiperkortizolizm (böbrek üstü bezinden aşırı derecede 
steroid hormonu salgılanması) belirtileri görülebilir ve bu durumda CUTIVATE tedavisi akut 
adrenal supresyon (böbrek üstü bezinin baskılanması) riski yüzünden azaltılarak kesilmelidir. 
Eğer ürünü çok fazla miktarda kullanır ya da kaza ile yutarsanız, sizi hasta edebilir. Bu 
durumda, mümkün olan en kısa sürede doktorunuza danışınız ya da hastaneye gidiniz.   
 
CUTIVATE’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
CUTIVATE’ı kullanmayı unutursanız 
Eğer merheminizi sürmeyi unutursanız, hatırlayınca olağan dozunda sürünüz veya bir sonraki 
uygulamaya yakın bir zamansa, sürmeyip o zamana kadar bekleyiniz. 
Unutulan dozları dengelemek için çift doz almayınız. 
 
CUTIVATE ile tedavi sonlandırıldığındaki oluşabilecek etkiler 
CUTIVATE tedavisi sonlandırıldığında, herhangi bir olumsuz etki oluşması beklenmez. 
Ancak yine de doktorunuza danışmadan ilacı almayı kesmeyiniz. 
 
4. Olası yan etkiler nelerdir? 
Tüm ilaçlar gibi CUTIVATE’ın içeriğinde bulunan maddelere duyarlı olan kişilerde yan 
etkiler olabilir. 
 
Aşağıdakilerden biri olursa CUTIVATE’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 Aşırı duyarlılık reaksiyonları (kızarıklık, şiddetli döküntü, kaşıntı, nefes almada zorluk 
vb.)  
 
Eğer bunlardan biri sizde mevcut ise, CUTIVATE’a karşı alerjiniz var demektir. Acil tıbbi 
müdahaleye veya hastaneye yatırılmanıza gerek olabilir. 
 
Yan etkiler aşağıdaki kategorilerde gösterildiği şekilde sınıflandırılmıştır: 
 
Çok yaygın:  10 hastanın en az birinde görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek:  1.000 hastanın birinden az, fakat 10.000 hastanın birinden fazla  
6 görülebilir. 
Çok seyrek:  10.000 hastanın birinden az görülebilir. 
Bilinmiyor:  Eldeki verilerden hareketle tahmin edilemiyor. 
 
Yaygın: 
• Tahriş ya da kaşıntı  
 
Yaygın olmayan: 
• Uygulama yerinde yanma hissi  
 
Çok seyrek: 
• Deride incelme, çizgilenme, kuruluk, 
• Deri yüzeyindeki kılcal damarların belirgin hale gelmesi (telanjiektazi),  
• Aşırı kıllanma ve deri renginde değişiklik,  
• Deride kızarıklık (eritem), döküntü, kaşıntılı döküntü (ürtiker),  
• Temasla ortaya çıkan deri hastalığı, 
• Sedef hastalığınız varsa deri altında iltihapla birlikte şişlikler, 
• Kolay kilo alma ve yüzde yuvarlaklaşma, 
• Mikrobik enfeksiyon,  
• Kilo artışı / obezite, 
• Çocuklarda kilo artışında gecikme/büyüme geriliği, 
• Vücudun salgıladığı kortizol düzeyinde azalma, 
• Kan şeker düzeyinde yükselme, idrarda şeker bulunması, 
• Osteoporoz (kemiğin yoğunluğunda azalma), 
• Katarakt (gözde lensin saydamlığını kaybetmesi), 
• Glokom (göz içi basıncın artması), 
• Fırsatçı enfeksiyonlar, 
• Aşırı duyarlılık, 
• Altta yatan hastalık belirtilerinin alevlenmesi, 
• Aydede yüzü/yüzde yuvarlaklaşma, 
• Kan basıncı yükselmesi. 
 
Bilinmiyor: 
 Bulanık görme 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi“ ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)‘ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. CUTIVATE’ın saklanması 
CUTIVATE’ı çocukların göremeyeceği, erişemeyeceği yerlerde ve ambalajında saklayınız. 
30oC altındaki oda sıcaklığında saklayınız.   
  
7 Son kullanma tarihiyle uyumlu olarak kullanınız. 
Ambalajdaki son kullanma tarihinden sonra CUTIVATE’ı kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:   
GlaxoSmithKline İlaçları San. Ve Tic. A.Ş. 
Levent / İSTANBUL 
 
Üretim yeri: Abdi İbrahim İlaç San. ve Tic. A.Ş., Esenyurt, İstanbul 
 
Bu kullanma talimatı ../../…. tarihinde onaylanmıştır. 
 
 