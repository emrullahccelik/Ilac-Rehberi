KISA ÜRÜN BİLGİSİ
1. BEŞERİ TIBBİ ÜRÜNÜN ADI
KETORAL % 2 krem
2. KALİTATİF VE KANTİTATİF BİLEŞİM
Etkin madde:
KETORAL her bir gramında 20 mg ketokonazol içerir.
Yardımcı maddeler:
1 gram krem:
Propilen glikol 200 mg
Setil alkol 20 mg
Stearil alkol 75 mg içermektedir.
İlgili uyarılar için, 4.4. Özel kullanım uyarıları ve önlemleri bölümüne bakınız.
Yardımcı maddeler için, bölüm 6.1.’e bakınız.
3. FARMASÖTİK FORM
Deri üzerine topikal uygulama için krem
Beyaz, homojen krem
4. KLİNİK ÖZELLİKLER
4.1. Terapötik endikasyonlar
KETORAL, Tricophyton rubrum, Tricophyton mentagrophytes, Microsporum canis ve
Epidermophyton floccosum’a bağlı tinea corporis, tinea cruris, tinea manus ve tinea pedis gibi
derinin dermatofit enfeksiyonlarının, ayrıca kutanöz kandidoz ve tinea (pityriasis)
versicolor’un tedavisinde topikal uygulama için endikedir.
KETORAL aynı zamanda, Pityrosporum ovale’nin etken olduğu seboreik dermatitin
tedavisinde de endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Ketokonazol krem yetişkinlerde kullanım içindir.
Tinea pedis: KETORAL etkilenen bölgeye günde 2 kez uygulanmalıdır. Hafif enfeksiyonlar
için tedavinin olağan süresi 1 haftadır. Daha şiddetli ya da yaygın (örneğin ayak kenarlarını
1/7veya tabanını işgal eden) enfeksiyonların tedavisinde bütün işaretler ve semptomlar ortadan
kalktıktan sonra nüksü önlemek için birkaç gün kadar tedaviye devam edilmelidir.
Diğer enfeksiyonlar için: KETORAL, enfeksiyonun şiddetine bağlı olarak etkilenen bölgeye
günde 1 ya da 2 kez uygulanmalıdır. Tedavi bütün işaretler ve semptomlar ortadan kalktıktan
sonra birkaç gün kadar devam etmelidir. Tedavinin olağan süresi tinea versicolor için 2-3
hafta, tinea corporis için ise 3-4 haftadır.
4 haftadan sonra hiçbir klinik gelişme yoksa teşhis tekrar düşünülmelidir. Hijyen ile ilgili
olarak genel ölçümler enfeksiyonun kontrol kaynakları için gözlemlenmelidir.
Seboreik dermatit kronik bir durumdur ve yüksek olasılıkla nükseder.
Uygulama şekli:
KETORAL, sadece topikal olarak uygulanır.
Özel popülasyonlara ilişkin ek bilgiler:
Karaciğer yetmezliği:
Karaciğer yetmezliği olan hastalarda doz ayarlanması ile ilgili veri bulunmamaktadır.
Böbrek yetmezliği:
Böbrek yetmezliği olan hastalarda doz ayarlanması ile ilgili veri bulunmamaktadır.
Pediatrik popülasyon:
Pediatrik hastalarda doz ayarlanması ile ilgili veri bulunmamaktadır.
Geriatrik popülasyon:
Geriatrik hastalarda kullanımına ilişkin bir veri bulunmamaktadır.
4.3. Kontrendikasyonlar
KETORAL, ketokonazole veya bileşimindeki diğer maddelere karşı aşırı duyarlı olduğu
bilinen hastalarda kontrendikedir.
4.4. Özel kullanım uyarıları ve önlemleri
KETORAL oftalmik kullanım için uygun değildir.
Uzun süreli topikal kortikosteroid tedavisinin kesilmesinden sonra görülen rebound etkisinin
önlenmesi için sabahları hafif etkili topikal bir kortikoid uygulamasına devam edilmesi ve
KETORAL’in akşamları uygulanması, steroid tedavisinin 2-3 haftalık bir dönemde kademeli
olarak kesilmesi önerilir.
2/7Bu ürün propilen glikol, setil alkol ve stearil alkol ihtiva etmektedir. Propilen glikol ciltte
iritasyona; setil alkol ve stearil alkol ise lokal deri reaksiyonlarına (kontakt dermatit)
sebebiyet verebilirler.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşim yoktur.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik, fetal gelişim, doğum veya doğum sonrası
gelişim üzerindeki etkiler bakımından yetersizdir (bkz. Bölüm 5.3.). İnsanlara yönelik
potansiyel risk bilinmemektedir. Çocuk doğurma potansiyeli bulunan kadınlara özel öneri
verilmesini destekleyen veriler yoktur.
Gebelik dönemi
Gebe kadınlarda kullanımı ile ilgili yeterli ve iyi kontrollü çalışmalar mevcut değildir.
Topikal ketokonazole sınırlı sayıda maruz kalan hamilelerden elde edilen veriler hamilelikte
ya da yenidoğanın sağlığı üzerinde herhangi bir advers etki göstermemiştir. Hayvan
çalışmaları ketokonazol kremin topikal uygulaması ile ilgili olmayan dozlarda üreme
toksisitesi bulunduğunu göstermiştir. KETORAL’in gebe olmayan kadınlarda topikal
uygulanmasından sonra plazma ketokonazol konsantrasyonu saptanabilir düzeyde değildir
(bkz: Bölüm 5.2). KETORAL’in gebelikte kullanımıyla ilişkili bilinen bir risk
bulunmamaktadır.
Laktasyon dönemi
Emziren kadınlarda kullanımı ile ilgili yeterli ve iyi kontrollü çalışmalar mevcut değildir.
KETORAL’in laktasyonda kullanımıyla ilişkili bilinen bir risk bulunmamaktadır.
Üreme yeteneği/fertilite
KETORAL’in fertilite üzerine potansiyel riski bilinmemektedir.
4.7. Araç ve makine kullanımı üzerindeki etkiler
Araç ve makine kullanımı üzerine hiçbir etkisi yoktur.
4.8. İstenmeyen etkiler
Klinik çalışma verileri:
Ketokonazol kremin güvenilirliği ketokonazol kremin topikal olarak uygulandığı 30 klinik
çalışmaya katılan 1079 hasta üzerinde değerlendirilmiştir. Ketokonazol krem deriye topikal
3/7olarak uygulanır. Bu klinik çalışmalardan sınırlı sayıda güvenilirlik verilerine dayanarak, en
yaygın olarak raporlanan (≥ % 1 oran) advers ilaç reaksiyonları (% oranı ile) : uygulama
bölgesinde kaşıntı (% 2), deride yanma hissi (% 1.9) ve uygulama bölgesinde eritem (% 1).
Yukarıda bahsedilen advers ilaç reaksiyonlarını da içeren aşağıdaki tablo hem klinik
çalışmalardaki hem de pazarlama sonrası deneyimlerdeki ketokonazol krem kullanımı ile
ilgili raporlanan advers ilaç reaksiyonlarını göstermektedir.
Çok yaygın: ≥ 1/10
Yaygın: ≥ 1/100 ve < 1/10
Yaygın olmayan: ≥ 1/1000 ve < 1/100
Seyrek: ≥ 1/10.000 ve < 1/1000
Çok seyrek: < 1/10.000, bilinmiyor (eldeki verilerden hareketle tahmin edilemiyor)
Bağışıklık sistemi hastalıkları
Yaygın olmayan: Aşırı duyarlılık
Deri ve deri altı doku hastalıkları
Yaygın: Deride yanma hissi
Yaygın olmayan: Büllöz erüpsiyon, kontakt dermatit, döküntü, cilt eksfoliasyonu, yapışkan
cilt
Bilinmiyor: Ürtiker
Genel bozukluklar ve uygulama bölgesine ilişkin hastalıkları
Yaygın: Uygulama alanında eritem, uygulama alanında kaşıntı
Yaygın olmayan: Uygulama alanında kanama, uygulama alanında rahatsızlık, uygulama
alanında kuruluk, uygulama alanında enflamasyon, uygulama alanında irritasyon, uygulama
alanında parestezi, uygulama alanında reaksiyon
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Topikal uygulama
Aşırı topikal uygulama, eritem, ödem ve yanma hissine yol açabilirse de bu belirtiler
tedavinin kesilmesiyle kendiliğinden kaybolur.
Ağız yoluyla alım
Yanlışlıkla ağız yolundan alınması durumunda destekleyici ve semptomatik önlemler
alınmalıdır.
4/75. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Topikal antifungaller, imidazol ve triazol türevleri
ATC kodu: D01AC08
Ketokonazol krem dermatofit ve maya enfeksiyonlarında yaygın olarak görülen kaşıntıya ve aynı
zamanda Pityrosporum varlığında oluşan cilt reaksiyonlarına karşı hızlı etki gösterir. Bu
semptomatik gelişme iyileşmenin ilk işaretleri görülmeden önce meydana gelir.
Sentetik bir imidazol dioksolan türevi olan ketokonazol, Tricophyton rubrum, Tricophyton
mentagrophytes, Microsporum canis ve Epidermophyton floccosum gibi dermofitlere ve
Candida ve Pityrosporum gibi mayalara karşı güçlü bir antimikotik aktiviteye sahiptir.
250 hastada yapılan bir çalışma ketokonazol kremin 7 gün için günde 2 kez uygulanması veya
klotrimazol % 1 kremin 4 hafta için iki ayağa da uygulanmasının ayak parmakları arasında
bulunan tinea pedis (atlet ayağı) lezyonlu hastalarda etki gösterdiğini açıklamıştır. 4 haftada
primer etkinlik son noktası negatif mikroskobik KOH incelemesi olmuştur. Ketokonazol krem
tedavisi 4 haftalık klotrimazol % 1 tedavisi ile eşit etkinlik göstermiştir. 8 haftalık
ketokonazol krem tedavisinin ardından nüksetme bulgusu yoktur.
5.2. Farmakokinetik özellikler
Emilim:
Erişkinlerde deri üzerine topikal ketokonazol krem uygulamasından sonra, plazma
ketokonazol konsantrasyonları saptanabilir düzeyde değildir.
Dağılım:
Seboreik dermatitli bebeklerde (n=19) yürütülen bir çalışmada, vücut yüzey alanının % 40’ı
üzerine günlük yaklaşık 40 g ketokonazol krem uygulanmış ve 5 bebekte 32 ile 133 ng/mL
düzeyinde plazma ketokonazol düzeyleri belirlenmiştir.
Biyotransformasyon:
Veri bulunmamaktadır.
Eliminasyon:
Veri bulunmamaktadır.
5.3. Klinik öncesi güvenlilik verileri
Klinik dışı çalışmalardaki etkiler yalnızca, klinik kullanım açısından düşük bir uygunluk
gösteren maksimum düzeydeki insan maruziyetinin yeteri kadar üzerinde kabul edilen
maruziyetlerde gözlemlenmiştir.
5/76. FARMASÖTİK ÖZELLİKLER
6.1. Yardımcı maddelerin listesi
Propilen glikol
Polisorbat 60
İsopropil miristat
Stearil alkol
Sorbitan stearat
Setil alkol
Polisorbat 80
Susuz sodyum sülfit
Saflaştırılmış su
6.2. Geçimsizlikler
Bilinen bir geçimsizlik mevcut değildir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
KETORAL karton kutu içerisinde, 40 g’lık laklı alüminyum tüpte ve kullanma talimatı ile
birlikte sunulmuştur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve
Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
6/78. RUHSAT NUMARASI
152/94
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.06.1990
Ruhsat yenileme tarihi: 31.01.2006
10. KÜB’ÜN YENİLENME TARİHİ
7/7