KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZETİA® 10 mg tablet
2. KALİTATİF VE KANTİTATİF BİLEŞİM
Etkin madde:
Ezetimib………………...10 mg
Yardımcı maddeler:
Laktoz monohidrat: .........55 mg
Yardımcı maddeler için 6.1'e bakınız.
3. FARMASÖTİK FORM
Bir tarafında "414" işareti bulunan beyaz-beyazımtrak renkte, kapsül biçiminde tablet.
4. KLİNİK ÖZELLİKLER
4.1. Terapötik endikasyonlar
Primer Hiperkolesterolemi
Monoterapi
ZETİA tek başına uygulandığında primer hiperkolesterolemik (heterozigot ailesel ve ailesel
olmayan) hastalarda diyete ek olarak yükselmiş total kolesterolün (toplam-K), düşük densiteli
lipoprotein kolesterol (LDL-K) ve apolipoprotein B (Apo B)'nin düşürülmesinde endikedir.
HMG-CoA redüktaz inhibitörleri (statinler) ile kombinasyon tedavisi
ZETİA, ile 3-hidroksi-3-metilglutaril-koenzim A (HMG-CoA) redüktaz inhibitörleri (statinler)
birlikte uygulandığında primer (heterozigot ailesel ve ailesel olmayan) hiperkolesterolemik
hastalarda diyete ek olarak yükselmiş toplam-K'nın, (LDL-K) ve Apo B'nin düşürülmesinde
endikedir.
Homozigot Ailevi Hiperkolesterolemi (HoFH)
ZETİA bir statin ile birlikte verildiğinde HoFH'li hastalarda diğer lipid düşürücü tedavilere
(örneğin LDL aferezis) ek olarak veya bu tedavilerin mevcut olmadığı durumlarda yükselmiş
toplam-K ve LDL-K seviyelerinin düşürülmesinde endikedir.
Homozigot Sitosterolemi
ZETİA, homozigot ailevi sitosterolemili hastalarda yükselmiş sitosterol ve kampesterol
düzeylerinin düşürülmesinde endikedir.
ZETİA'nın kardiyovasküler morbidite ve mortalite üzerindeki etkisi değerlendirilmemiştir.
ZETİA ile Frederikson Tip I, III, IV ve V dislipidemi çalışması yapılmamıştır.
4.2. Pozoloji ve uygulama şekli
Hasta lipid düşürücü bir diyet uygulamalıdır ve ZETİA ile tedavi sırasında diyete devam
etmelidir.
1/14Pozoloji:
Tavsiye edilen doz günde 1 defa ZETİA 10 mg tablettir. ZETİA yiyeceklerle birlikte veya aç
karnına günün herhangi bir saatinde alınabilir.
ZETİA bir statin ile birlikte uygulanabilir (primer hiperlipidemili hastalarda) veya fenofibratlarla
birlikte (karışık hiperlipidemili hastalarda) aşamalı etki için uygulanabilir. Daha güvenilir olması
için ardışık kullanılan ilaçların doz önerilerine göre ZETİA'nın günlük dozu statinle eş zamanlı
olarak alınmalıdır.
ZETİA bir statine eklendiğinde, statinin endike olan olağan başlangıç dozuna veya daha önceden
başlanan yüksek statin dozuna devam edilmelidir. Bu uygulamada, kullanılan belirli statinin
dozaj talimatlarına başvurulmalıdır.
Uygulama şekli:
Oral yolla alınır.
Özel popülasyonlara ilişkin ek bilgiler
Böbrek yetmezliği:
Böbrek bozukluğu olan hastalarda doz ayarlanması gerekmez (bkz. bölüm 5.2).
Karaciğer yetmezliği:
Hafif karaciğer yetmezliği olan hastalarda dozaj ayarlaması gerekmez (Child Pugh skoru 5-6).
Orta ve şiddetli karaciğer yetmezliğinde (Child Pugh skoru 7-9 ve 9 un üstü) ezetimibe maruz
kalmaya bağlı etkiler bilinmediğinden, ZETİA bu hastalara önerilmemektedir (bkz. bölüm 5.2).
Pediyatrik popülasyon:
10 yaşından küçük çocuklarda güvenlilik ve etkililik verileri yetersiz olduğundan ZETİA ile
tedavi önerilmez (bkz. bölüm 5.2).
10 yaşından büyük adolesanlar (pübertal durum: erkek çocuklarda Tanner Evre II ve üzeri, kız
çocuklarda menarştan en az 1 yıl sonra): Doz ayarlaması gerekmez (bkz. bölüm 5.2). Ancak
pediyatrik ve adolesan hastalarda (10-17 yaş arası) klinik deneyim sınırlıdır.
ZETİA simvastatin ile birlikte uygulandığında, adolesanlar için simvastatin dozaj talimatlarına
başvurulmalıdır.
Geriyatrik popülasyon:
Yaşlı hastalarda dozun ayarlanması gerekmez (bkz. bölüm 5.2).
Diğer:
Safra asidi sekestranları ile birlikte uygulama:
ZETİA dozu bir safra asidi sekestranı uygulanmadan önce (≥ 2 saat geçmeli) veya ≥ 4 saat sonra
verilmelidir.
4.3. Kontrendikasyonlar
ZETİA, etkin maddeye veya bileşimindeki yardımcı maddelerden herhangi birine aşırı duyarlılığı
olanlarda kontrendikedir.
ZETİA ile bir statinin birlikte kullanıldığı durumlarda o ilacın KÜB'üne de bakılmalıdır.
Gebelik ve emzirme dönemlerinde bir statin ile birlikte ZETİA uygulanması kontrendikedir.
2/14ZETİA ile bir statinin kombinasyonu aktif karaciğer hastalığı olan hastalarda ve serum
transaminazlarında açıklanamayan, sürekli yükselmeler olan hastalarda kontrendikedir.
4.4. Özel kullanım uyarıları ve önlemleri
ZETİA ile bir statinin birlikte kullanıldığı durumlarda o ilacın KÜB'üne de bakılmalıdır.
Karaciğer enzimleri
Bir statinle eş zamanlı olarak ZETİA uygulanan hastalarda yürütülen kontrollü çalışmalarda
karaciğer transaminaz seviyelerinde ardışık yükselmeler (≥3 X üst normal sınırın 3 katı ve daha
yüksek), gözlenmiştir. ZETİA bir statin ile birlikte uygulanırken, tedaviye başlanmadan önce
statinlerin uyarılarına uygun olarak karaciğer testleri yapılmalıdır (bkz. bölüm 4.8).
İskelet kası
ZETİA ile pazarlama sonrası deneyimde, miyopati ve rabdomiyoliz vakaları bildirilmiştir.
Rabdomiyoliz gelişen hastaların çoğu ZETİA’ya başlamadan önce birlikte bir statin almaktaydı.
Ancak rabdomiyoliz ZETİA monoterapisi ile çok seyrek olarak ve ZETİA ile rabdomiyoliz
riskinde artışla ilişkili olduğu bilinen başka ajanların birlikte kullanımında da çok seyrek olarak
bildirilmiştir. Kas semptomlarına dayanarak miyopatiden kuşkulanılırsa veya miyopati normalin
üst sınırının 10 katı kreatin fosfokinaz (CPK) düzeyi ile doğrulanırsa, ZETİA, hastanın eş
zamanlı aldığı statin veya rabdomiyoliz riskini arttıran bu ajanlardan herhangi biri derhal
kesilmelidir. ZETİA tedavisine başlayan tüm hastalara miyopati riski konusunda bilgi verilmeli
ve kaslarda açıklanamayan ağrı, hassasiyet veya güçsüzlük olduğunda bunu derhal bildirmeleri
söylenmelidir (bkz. bölüm 4.8).
Karaciğer yetmezliği
Orta ve şiddetli karaciğer yetmezliğinde ezetimibe maruz kalmaya bağlı etkiler bilinmediğinden,
ZETİA bu hastalara önerilmemektedir (bkz. bölüm 5.2).
Pediyatrik (10- 17 Yaş Arası) Hastalar
Heterozigot ailevi hiperkolesterolemili 10-17 yaş arası hastalarda simvastatin ile birlikte ZETİA
uygulanmasının etkinlik ve güvenliliği adolesan erkekler (Tanner Evre II veya üzeri) ve mensleri
en az 1 yıl önce başlamış kızlarda yürütülen kontrollü bir klinik çalışmada değerlendirilmiştir.
Bu sınırlı kontrollü çalışmada, adolesan erkeklerde veya kızlarda genel olarak büyüme veya
cinsel olgunlaşma üzerinde ölçülebilir bir etki ve kızlarda menstrüel siklus uzunluğu üzerinde
herhangi bir etki gözlenmemiştir. Ancak 33 haftadan uzun süren tedavi döneminde ezetimibin
büyüme ve cinsel olgunlaşma üzerindeki etkileri çalışılmamıştır (bkz. bölüm 4.2 ve 4.8).
Günde 40 mg'dan yüksek simvastatin dozlarıyla birlikte uygulanan ZETİA'nın güvenlilik ve
etkinliği 10-17 yaş arası pediyatrik hastalarda incelenmemiştir.
ZETİA 10 yaşından küçük hastalarda veya menarş öncesi kızlarda çalışılmamıştır (bkz. bölüm
4.2 ve 4.8).
17 yaşından küçük hastalarda ZETİA ile uzun süreli tedavinin erişkin çağda morbidite ve
mortaliteyi azaltmadaki etkinliği incelenmemiştir.
Fibratlar:
Fibratlarla birlikte ZETİA uygulanmasının güvenliliği ve etkinliği kanıtlanmamıştır.
ZETİA ve fenofibrat alan hastada safra taşından kuşkulanılırsa safra kesesi tetkikleri gerekir ve
bu tedavi kesilmelidir (bkz.bölüm 4.5 ve 4.8).
3/14Siklosporin:
Siklosporin kullanımı sırasında hastaya ZETİA başlarken dikkatli olunmalıdır. ZETİA ve
siklosporin alan hastalarda siklosporin konsantrasyonları izlenmelidir (bkz. bölüm 4.5).
Antikoagülanlar
ZETİA varfarin, diğer kumarin tipi antikoagülanlar veya fluindion ile birlikte kullanıldığında
Uluslararası Normalize Oran (INR) uygun şekilde izlenmelidir (bkz. bölüm 4.5).
Yardımcı maddeler
Bu ürün 55 mg laktoz monohidrat içerir. Nadir kalıtımsal galaktoz intoleransı, Lapp laktaz
eksikliği ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
4.5. Diğer tıbbi ürünlerle etkileşimler ve diğer etkileşim şekilleri
Etkileşim çalışmaları yalnızca erişkinlerde yapılmıştır.
Klinik öncesi çalışmalarda, ezetimibin sitokrom P450 ilaç metabolizma enzimlerini
indüklemediği gösterilmiştir. Sitokrom P450 1A2, 2D6, 2C8, 2C9 ve 3A4 veya N-asetiltransferaz
ile metabolize edildiği bilinen ilaçlar ile ezetimib arasında klinik yönden anlamlı farmakokinetik
etkileşimler gözlenmemiştir.
Klinik etkileşim çalışmalarında ezetimib, birlikte uygulama sırasında dapson, dekstrometorfan,
digoksin, oral kontraseptifler (etinil östradiol ve levonorgestrel), glipizid, tolbutamid veya
midazolamın farmakokinetikleri üzerinde hiçbir etki göstermemiştir. Ezetimib ile birlikte
uygulanan simetidinin ezetimibin biyoyararlanımı üzerinde hiçbir etkisi olmamıştır.
Antasitler: Eş zamanlı antasit uygulanması ezetimibin emilim hızını azaltmış ancak ezetimibin
biyoyararlanımını etkilememiştir. Emilim hızındaki bu azalma klinik yönden anlamlı kabul
edilmemektedir.
Kolestiramin: Eş zamanlı kolestiramin uygulanması total ezetimibin (ezetimib + ezetimib
glukuronidi) eğri altında kalan ortalama alanını (EAA) yaklaşık %55 azaltmıştır. Kolestiramine
ZETİA eklenmesiyle düşük dansiteli lipoprotein kolesteroldeki (LDL-K) yüksek düşüş bu
etkileşim nedeniyle azalabilir (bkz. bölüm 4.2).
Fibratlar: Fenofibrat ve ZETİA alan hastalarda, hekimler muhtemel kolelitiyazis ve safra kesesi
hastalığı riskine karşı dikkatli olmalıdır (bkz. bölüm 4.4 ve 4.8).
Fenofibrat ve ZETİA alan bir hastada kolelitiyazisden şüphelenilirse, safra kesesi tetkiklerini
işaret eder ve bu tedavi kesilmelidir (bkz. bölüm 4.8).
Eş zamanlı fenofibrat veya gemfibrozil uygulanması total ezetimib konsantrasyonlarını hafifçe
yükseltmiştir (sırasıyla yaklaşık 1.5 ve 1.7 kat).
ZETİA'nın diğer fibratlarla kombine uygulanması incelenmemiştir.
Fibratlar safraya kolesterol atılımını arttırarak kolelitiyazise neden olabilir. Hayvan
çalışmalarında ezetimib tüm türlerde olmamakla birlikte safra kesesindeki kolesterol miktarını
bazen yükseltmiştir (bkz. bölüm 5.3). ZETİA'nın terapötik kullanımıyla ilişkili litojenik (taş
oluşumu) risk dışlanamaz.
4/14Statinler: Ezetimib atorvastatin, simvastatin, pravastatin, lovastatin, fluvastatin veya rosuvastatin
ile birlikte uygulandığında klinik yönden anlamlı farmakokinetik etkileşimler görülmemiştir.
Siklosporin: Siklosporinin stabil bir dozunu alan ve kreatinin klerensi > 50 mL/dak olan böbrek
transplantasyonu yapılmış sekiz hastadaki bir çalışmada, ZETİA'nın tekli 10 mg dozu başka bir
çalışmada (n=17) tek başına ezetimib alan sağlıklı bir kontrol popülasyonuna göre total
ezetimibin ortalama EAA'sında 3.4 kat (aralık 2.3-7.9 kat) artışa yol açmıştır. Farklı bir
çalışmada, siklosporin ile birlikte başka birçok ilaç alan böbrek transplantasyonu yapılmış, ciddi
böbrek yetmezliği olan bir hastanın total ezetimib maruz kalımında tek başına ezetimib alan
benzer kontrollere göre 12 kat artış görülmüştür. Sağlıklı 12 gönüllüde yapılan iki dönemli,
çapraz tasarımlı bir çalışmada, 8 gün süreyle günde 20 mg ezetimib ve 7. günde siklosporinin
tekli 100 mg dozunun uygulanması tek başına siklosporin 100 mg dozuna göre siklosporinin
EAA'sında ortalama %15 artışa (aralık: %10 azalmadan %51 artışa kadar) yol açmıştır. Böbrek
transplantasyonu yapılmış hastalarda birlikte uygulanan ezetimibin siklosporin maruz kalımına
etkisini inceleyen kontrollü bir çalışma yapılmamıştır. Siklosporin tedavisi sırasında ZETİA'ya
başlanırken dikkatli olunmalıdır. ZETİA ve siklosporin alan hastalarda siklosporin
konsantrasyonları izlenmelidir (bkz. bölüm 4.4).
Antikoagülanlar:
Eş zamanlı ezetimib uygulanması (günde 10 mg) sağlıklı 12 erişkin erkekte yapılan bir çalışmada
varfarinin biyoyararlanımını ve protrombin zamanını anlamlı olarak etkilememiştir. ZETİA’nın
varfarin veya fluindiona eklendiği hastalarda INR’de artışa ilişkin pazarlama sonrası raporlar
alınmıştır. ZETİA varfarin, diğer kumarin türevi antikoagülanlar veya fluindion ile birlikte
kullanıldığında INR uygun şekilde izlenmelidir (bkz. bölüm 4.5).
4.6. Gebelik ve laktasyon
Genel tavsiye
Gebelik kategorisi:C
Çocuk doğurma potansiyeli bulunan kadınlar/Doğum kontrolü(Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Gebelik dönemi
Gebe kadınlara ZETİA yalnızca kesin bir gereklilik olduğunda verilmelidir.Gebelik döneminde
ZETİA kullanımına ilişkin hiçbir klinik veri yoktur.
Monoterapi şeklinde uygulanan ezetimib ile yürütülen hayvan çalışmaları gebelik, embriyofetal
gelişim, doğum veya doğum sonrası gelişim üzerinde doğrudan veya dolaylı zararlı etkilere dair
bulgular göstermemiştir (bkz. bölüm 5.3).
Gebelik ve emzirme döneminde ZETİA ile bir statinin birlikte uygulanması kontrendikedir (bkz.
bölüm 4.3); lütfen statinin Kısa Ürün Bilgisine bakınız.
Laktasyon dönemi:
ZETİA emzirme döneminde kullanılmamalıdır. Sıçanlarda yapılan çalışmalar ezetimibin anne
sütüne geçtiğini göstermektedir. Ezetimibin insanlarda anne sütüne geçip geçmediği
bilinmemektedir.
Üreme yeteneği (fertilite)
Sıçanlarda ezetimib ile yapılan bir oral (gavaj) fertilite çalışmasında erkek ve dişi sıçanlarda
1000 mg/kg dozlarda (EAA temel alınarak insanın maruz kaldığı 10 mg dozun yaklaşık 7
0-24sa
katı) üreme toksisitesi kanıtı gözlemlenmemiştir.
5/144.7. Araç ve makine kullanımı üzerindeki etkiler
Ezetimibin araç ve makine kullanımına etkisi üzerine yapılmış çalışma yoktur. Ancak ZETİA ile
araç ve makine kullanırken baş dönmesi rapor edilmiştir. Bu yüzden dikkatli olunmalıdır.
4.8. İstenmeyen etkiler
Klinik çalışmalar
112 haftaya kadar devam eden klinik çalışmalarda günde 10 mg ZETİA tek başına 2396 hastaya,
bir statin ile birlikte 11,308 hastaya veya fenofibrat ile birlikte 185 hastaya uygulanmıştır.
İstenmeyen reaksiyonlar genellikle hafif ve geçiciydi. ZETİA ile bildirilen istenmeyen olayların
genel insidansı plaseboyla bildirilen ile benzerdi. İstenmeyen olaylar nedeniyle tedaviyi bırakma
oranı da ZETİA ve plasebo için benzerdi.
ZETİA tek başına veya bir statin ile birlikte uygulandığında:
Aşağıdaki istenmeyen reaksiyonlar tek başına ZETİA alan hastalarda (n=2396) plaseboya
(n=1159) veya bir statin ile birlikte ZETİA (n=11 308) alan hastalarda birlikte uygulanan statine
(n=9361) göre daha yüksek insidansla bildirilmiştir:
Sıklıklar şöyle tanımlanır: Çok yaygın ( ≥1/10); yaygın (≥ 1/100 ila <1/10); yaygın olmayan
(≥1/1,000 ila <1/100); seyrek (≥1/10,000 ila <1/1,000) ve çok seyrek (<1/10,000)
ZETİA tek başına uygulandığında:
Araştırmalar:
Yaygın olmayan: ALT ve/veya AST yükselmesi; kan CPK düzeyinde artış; gama-glutamil
transferaz artışı; anormal karaciğer fonksiyon testi.
Solunum, göğüs ve mediastin hastalıkları:
Yaygın olmayan: Öksürük
Gastrointestinal bozukluklar:
Yaygın: Karın ağrısı, ishal, karında şişkinlik
Yaygın olmayan: Hazımsızlık, gastroözofageal reflü hastalığı, bulantı
Kas, iskelet bozuklukları, bağ doku ve kemik hastalıkları:
Yaygın olmayan: Eklem ağrısı, kas spazmları, boyun ağrısı
Metabolizma ve beslenme bozuklukları:
Yaygın olmayan: İştah azalması
Vasküler bozukluklar:
Yaygın olmayan: Sıcak basması, hipertansiyon
Genel bozukluklar ve uygulama yerindeki durumlar:
Yaygın: Yorgunluk
Yaygın olmayan: Göğüs ağrısı, ağrı
6/14ZETİA ve bir statin birlikte uygulandığında:
Araştırmalar:
Yaygın: ALT ve/veya AST yükselmesi
Sinir sistemi hastalıkları:
Yaygın: Baş ağrısı
Yaygın olmayan: Parestezi
Gastrointestinal bozukluklar:
Yaygın olmayan: Ağız kuruluğu, gastrit
Deri ve deri altı doku hastalıkları:
Yaygın olmayan: Kaşıntı, döküntü, ürtiker
Kas-iskelet ve bağ dokusu hastalıkları:
Yaygın: Kas ağrısı
Yaygın olmayan: Sırt ağrısı, kas güçsüzlüğü, uzuvlarda ağrı
Genel bozukluklar ve uygulama yerindeki durumlar:
Yaygın olmayan: Bitkinlik, periferik ödem
ZETİA ve fenofibrat birlikte uygulandığında:
Gastrointestinal bozukluklar:
Yaygın: Karın ağrısı
Çok-merkezli, çift-kör, plasebo-kontrollü klinik bir çalışma, karışık hiperlipidemili hastalarda
yapılmıştır. 625 hasta 12 haftaya kadar tedavi edilirken 576 hasta 1 yıla kadar tedavi görmüştür.
Bu çalışmada 172 hasta ZETİA ve fenofibrat ile aldıkları tedaviyi 12 haftada tamamlamışlar ve
230 hasta ZETİA ve fenofibratla aldıkları tedaviyi (109 hasta tedavinin ilk 12 haftasında sadece
ZETİA almıştır) 1 yılda tamamlamıştır. Bu çalışma tedavi gurupları arasındaki sık görülmeyen
durumları karşılaştırmak üzere tasarlanmamıştır. Serum transaminazlarındaki klinik olarak
önemli (normalin 3 katından fazla, ardışık) yükselmelerin insidansı (%95 GA) fenofibrat
monoterapisi ve ZETİA ile birlikte fenofibrat tedavisinde %4.5 (1.9, 8.8) ve %2.7 (1.2, 5.4)'tür.
Kolesistektomi için karşılık gelen insidansı, fenofibrat monoterapisi için ve ZETİA ile birlikte
fenofibrat için sırasıyla %0.6 (0.0, 3.1) ve %1.7 (0.6, 4.0)'dir (bkz. bölüm 4.4 ve 4.5).
Pediyatrik (10 - 17 yaş arası) Hastalar
Heterozigot ailevi hiperkolesterolemili adolesan (10-17 yaş arası) hastalarda (n =248) yürütülen
bir çalışmada ALT ve/veya AST'de (normalin 3 katı ve fazlası, ardışık) yükselmeler
ezetimib/simvastatin alan hastaların %3'ünde (4 hasta) ve simvastatin monoterapi grubundaki
hastaların %2'sinde (2 hasta) gözlenmiştir; CPK'de (normalin 10 katı ve fazlası) yükselme için
rakamlar sırasıyla %2 (2 hasta) ve %0'dı. Hiçbir miyopati vakası bildirilmemiştir.
Bu çalışma seyrek istenmeyen ilaç reaksiyonları karşılaştırılacak şekilde tasarlanmamıştır.
Laboratuvar değerleri
Kontrollü klinik monoterapi çalışmalarında serum transaminazlarındaki (ALT ve/veya AST ≥X3
ULN) klinik olarak önemli yükselmelerin insidansı ZETİA (%0.5) ile plasebo (%0.3) arasında
benzerdir. Birlikte uygulama çalışmalarında statinle birlikte ZETİA uygulanan hastalarda
insidans %1.3 iken sadece statinle tedavi edilen hastalarda insidans %0.4'tür. Bu yükselişler
7/14genellikle asemptomatik, kolestazla ilişkisi olmayan ve tedavinin sona erdirilmesiyle veya
tedavinin devamında son bulan etkilerdir.
Klinik çalışmalarda CPK>10 X ULN tek başına ZETİA uygulanan 1674 hastanın 4'ünde (%0.2)
rapor edilmesine karşın plasebo uygulanan 786 hastanın 1'inde (%0.1) ve ZETİA ile birlikte
statin uygulanan 917 hastanın 1'inde (%0.1) ve yalnızca statin uygulanan 929 hastanın 4'ünde
(%0.4) rapor edilmiştir. İlgili kontrol kolu (plasebo veya yalnız statin) ile karşılaştırıldığında
ZETİA ile ilişkili miyopati ve rabdomiyolizde artış gözlemlenmemiştir (bkz. bölüm 4.4).
Pazarlama sonrası deneyim
Aşağıdaki istenmeyen etkiler pazarlama sonrası deneyimde rapor edilmiştir. Bu istenmeyen
etkiler rastgele raporlardan elde edildiği için gerçek sıklıkları bilinmemekte ve tahmin
edilememektedir.
Kan ve lenf sistemi hastalıkları: Trombositopeni
Sinir sistemi hastalıkları: Baş dönmesi, parestezi
Solunum, göğüs ve mediastin hastalıkları: Dispne
Gastrointestinal bozukluklar: Pankreatit, kabızlık.
Deri ve deri altı doku hastalıkları: Eritema multiforme
Kas, iskelet ve bağ dokusu hastalıkları: Miyalji, miyopati/ rabdomiyoliz (bkz. bölüm 4.4).
Genel bozukluklar ve uygulama yerindeki durumlar: Asteni
Bağışıklık sistemi hastalıkları: Döküntü, ürtiker, anaflaksi ve anjiyoödem dahil aşırı duyarlılık
Hepato-biliyer hastalıklar: Hepatit, kolelitiyazis, kolesistit
Psikiyatrik hastalıkları: Depresyon
4.9. Doz aşımı ve tedavisi
Klinik çalışmalarda günde 50 mg ezetimibin 15 sağlıklı bireye 14 güne kadar uygulanması veya
günde 40 mg ezetimibin primer hiperkolesterolemili 18 hastaya 56 güne kadar uygulanması
genel olarak iyi tolere edilmiştir. Hayvanlarda: sıçanlarda ve farelerde ezetimibin tekli oral 5000
mg/kg dozları ve 3000 mg/kg dozlarından sonra toksisite gözlenmemiştir.
ZETİA ile çok az sayıda doz aşımı olgusu bildirilmiştir; bunların çoğu istenmeyen olaylar ile
ilişkili olmamıştır. Bildirilen istenmeyen olaylar ciddi değildir. Doz aşımı halinde, semptomatik
ve destekleyici önlemler alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmasötik grubu: Diğer lipid düşürücü ajanlar
ATC kodu: C10A X09
Etki mekanizması
ZETİA kolesterol ve ilişkili bitki sterollerinin barsaktan emilimini seçici olarak inhibe eden yeni
bir lipid düşürücü bileşik sınıfına mensuptur.
Ezetimib diğer kolesterol düşürücü ilaçlardan (HMG-KoA redüktaz inhibitörleri, safra asidi
sekestranları [reçineler], fibrik asit türevleri ve bitki staenolleri) farklı bir etki mekanizmasına
sahiptir. Ezetimibin moleküler hedefinin sterol taşıyıcısı Niemann- Pick C1-benzeri 1 (NPC1L1)
molekülü olduğu gösterilmiştir; NPC1L1 kolesterol ve fitosterollerin barsaktan uptake'inde rol
oynar.
8/14Ezetimib ince barsağın fırçamsı kenarına lokalize olur ve kolesterol emilimini inhibe ederek
karaciğere giden barsak kolesterolünü azaltır; statinler ise karaciğerde kolesterol sentezini azaltır.
Birlikte bu iki mekanizma komplementer kolesterol azaltımı sağlar. Hiperkolesterolemili 18
hastada yapılan 2 haftalık klinik bir çalışmada ZETİA barsaktan kolesterol emilimini plaseboya
göre %54 inhibe etmiştir.
Ezetimibin kolesterol emilimini inhibe etmede seçiciliğini belirlemek amacıyla bir dizi klinik
öncesi çalışma yapılmıştır. Ezetimib, [14C]-kolesterol emilimini inhibe ederken trigliseridler, yağ
asitleri, safra asitleri, progesteron, etinil östradiol veya yağda çözünen vitaminlerin (A ve D)
emilimi üzerinde hiçbir etki göstermemiştir.
Epidemiyolojik çalışmalar kardiyovasküler morbidite ve mortalitenin total-K ve LDL-K
düzeyiyle doğru orantılı ve HDL-K düzeyiyle ters orantılı şekilde değiştiğini ortaya koymuştur.
ZETİA'nın kardiyovasküler morbidite ve mortalite üzerinde yararlı etkisi henüz gösterilmemiştir.
Klinik Çalışmalar
Kontrollü klinik çalışmalarda, monoterapi şeklinde veya bir statin ile birlikte uygulanan ZETİA
hiperkolesterolemili hastalarda total kolesterol (total-K), düşük dansiteli lipoprotein kolesterol
(LDL-K), apolipoprotein B (Apo B) ve trigliseridleri (TG) anlamlı olarak düşürmüş ve yüksek
dansiteli lipoprotein kolesterolü (HDL-K) yükseltmiştir.
Primer Hiperkolesterolemi
Sekiz haftalık çift-kör, plasebo-kontrollü bir çalışmada, statin monoterapisi alan ve Ulusal
Kolesterol Eğitim Programının (NCEP) LDL-K hedefinde olmayan (başlangıç özelliklerine bağlı
olarak 2.6 - 4.1 mmol/l [100 - 160 mg/dl]) 769 hiperkolesterolemili hasta devam eden statin
tedavisine ek olarak ZETİA 10 mg veya plasebo almak üzere randomize edildiler.
Başlangıçta LDL-K hedefinde olmayan, statin tedavisi alan hastalarda (~%82), ZETİA'a
randomize edilenlerde çalışmanın son noktasında LDL-K hedefine ulaşanların oranı plaseboya
randomize edilenlere göre anlamlı olarak daha yüksekti (sırasıyla %72 ve %19). LDL-K
azaltımları birbirinden anlamlı olarak farklıydı (ZETİA için %25, plasebo için %4). Ayrıca,
devam eden statin tedavisine eklenen ZETİA total-K, Apo B, TG’yi plaseboya göre anlamlı
olarak düşürürken HDL-K’yı yükseltmiştir. Statin tedavisine eklenen ZETİA veya plasebo
medyan C-reaktif proteini başlangıca göre sırasıyla %10 ve %0 azaltmıştır.
Primer hiperkolesterolemili 1719 hastada yürütülen iki çift-kör, randomize, plasebo-kontrollü, 12
haftalık çalışmada ZETİA 10 mg, total-K (%13), LDL-K (%19), Apo B (%14) ve TG’yi (%8)
plaseboya göre anlamlı olarak düşürmüş ve HDL-K’yı yükseltmiştir (%3). Ayrıca, ZETİA yağda
eriyen vitaminlerin (A, D ve E) plazma konsantrasyonları ve protrombin zamanı üzerinde hiçbir
etki göstermemiş ve diğer lipid düşürücü ajanlar gibi adrenokortikal steroid hormon üretimini
bozmamıştır.
Çok-merkezli, çift-kör, kontrollü bir klinik çalışmada (ENHANCE), heterozigot ailevi
hiperkolesterolemili 720 hasta 2 yıl süreyle ezetimib 10 mg ile simvastatin 80 mg kombinasyonu
(n = 357) veya sadece simvastatin 80 mg (n = 363) almak üzere randomize edilmiştir. Çalışmanın
birincil amacı ezetimib/simvastatin kombinasyon tedavisinin karotid arter intima-media kalınlığı
(İMK) üzerindeki etkisini simvastatin monoterapisiyle karşılaştırmaktı. Bu dolaylı markerin
kardiyovasküler morbidite ve mortalite üzerindeki etkisi henüz gösterilmemiştir.
9/14Birincil son nokta olan altı karotid segmentinin tümünde ortalama İMK değişimi B-mod
ultrasonla ölçüldüğünde iki tedavi grubu arasında anlamlı olarak farklı bulunmamıştır (p=0.29).
Ezetimib 10 mg ile simvastatin 80 mg kombinasyonu veya tek başına simvastatin 80 mg ile
intima-media kalınlığı çalışmanın 2 yılında sırasıyla 0.0111 mm ve 0.0058 mm artmıştır
(başlangıçtaki ortalama karotid İMK sırasıyla 0.68 mm ve 0.69 mm).
Ezetimib 10 mg ile simvastatin 80 mg kombinasyonu LDL-K, total-C, Apo B ve TG'yi
simvastatin 80 mg'ye göre anlamlı olarak daha fazla düşürmüştür. HDL-K'de yüzde artış iki
tedavi grubunda benzerdi. Ezetimib 10 mg ile simvastatin 80 mg kombinasyonu için bildirilen
istenmeyen olaylar onun bilinen güvenilirlik profiliyle uyumludur.
Pediyatrik hastalarda yürütülen klinik çalışmalar
Çok-merkezli, çift-kör, kontrollü bir çalışmada, başlangıçtaki LDL-K düzeyleri 4.1 ile 10.4
mmol/l arasında olan, heterozigot ailevi hiperkolesterolemili (HeFH) 10-17 yaş arası (ortalama
yaş 14.2) 142 erkek (Tanner evresi II ve üzeri) ve menarş sonrası 106 kız 6 hafta boyunca ZETİA
10 mg ile birlikte simvastatin (10, 20 veya 40 mg) ya da tek başına simvastatin (10, 20 veya 40
mg); sonraki 27 haftada ZETİA ile birlikte 40 mg simvastatin veya tek başına 40 mg simvastatin
ve sonraki 20 hafta boyunca açık etiketli olarak birlikte uygulanan ZETİA ve simvastatin (10 mg,
20 mg veya 40 mg) tedavisine randomize edilmiştir.
Altıncı haftada, ZETİA ile birlikte simvastatin uygulanması (tüm dozlar) total-K (%38'e karşı
%26), LDL-K (%49'a karşı %34), Apo B (%39'a karşı %27) ve non-HDL-K'yi (%47'ye karşı
%33) tek başına simvastatine (tüm dozlar) göre anlamlı olarak düşürmüştür. İki tedavi grubunda
TG ve HDL-K sonuçları benzerdi (-%17'ye karşı -%12 ve + %7'ye karşı +%6). 33. haftadaki
sonuçlar 6. haftadakilerle benzerdi ve NCEP AAP'nin ideal LDL-K hedefine (< 2.8 mmol/L [110
mg/dL]) ulaşanların sayısı ZETİA ile 40 mg simvastatin alan (%62) hastalarda 40 mg
simvastatin (%25) alanlara kıyasla anlamlı olarak daha fazlaydı. Açık etiketli fazın sonu olan 53.
haftada lipid parametreleri üzerindeki etkiler korunmuştu.
Günde 40 mg'dan yüksek simvastatin dozlarıyla birlikte uygulanan ZETİA'nın güvenlilik ve
etkililiği 10-17 yaş arası pediyatrik hastalarda çalışılmamıştır. 17 yaşından küçük hastalarda
ZETİA ile uzun süreli tedavinin erişkin çağda morbidite ve mortaliteyi azaltmadaki etkililiği
incelenmemiştir.
Homozigot ailevi hiperkolesterolemi (HoFH)
Çift-kör, randomize, 12 haftalık bir çalışma klinik ve/veya genotipik HoFH tanısı koyulmuş, eş
zamanlı LDL afereziyle birlikte veya aferez olmaksızın atorvastatin veya simvastatin (40 mg)
alan 50 hastayı incelemiştir. Atorvastatin (40 veya 80 mg) veya simvastatin (40 veya 80 mg) ile
birlikte uygulanan ZETİA LDL-K’yı simvastatin veya atorvastatin monoterapi dozunun 40
mg’den 80 mg’ye yükseltilmesine göre %15 oranında anlamlı olarak düşürmüştür.
Homozigot sitosterolemi (Fitosterolemi)
Çift-kör, plasebo-kontrollü, 8 haftalık bir çalışmada homozigot sitosterolemili 37 hasta ZETİA
10 mg (n=30) veya plasebo (n=7) almak üzere randomize edilmiştir. Bazı hastalar başka tedaviler
alıyorlardı (örn. statinler, reçineler). ZETİA iki önemli bitki sterolünü (sitosterol ve kampesterol)
başlangıca göre sırasıyla % 21 ve % 24 oranında azalttı. Bu popülasyonda sitosterol
düşürümünün morbidite ve mortalite üzerindeki etkileri bilinmemektedir.
Aort stenozu
Aort Stenozunda Simvastatin ve Ezetimib (SEAS) çalışması, Doppler ile ölçülen 2.5 - 4.0 m/s
aralığında aort pik akış hızıyla belgelenen asemptomatik aort stenozu (AS) olan 1873 hastada
ortalama 4.4 yıl yürütülen çok-merkezli, çift-kör, plasebo-kontrollü bir çalışmaydı. Çalışmaya
sadece, statin tedavisinin aterosklerotik kardiyovasküler hastalık riskini azaltmak amacıyla
10/14gerekli olduğu düşünülmeyen hastalar dahil edilmiştir. Hastalar plasebo veya ezetimib 10 mg ile
birlikte uygulanan simvastatin 40 mg/gün tedavisi almak üzere randomize edilmiştir.
Birincil son nokta kardiyovasküler ölüm, aort kapağı değiştirme (AVR) cerrahisi, AS'nin
ilerlemesine bağlı konjestif kalp yetmezliği (KKY), ölümcül olmayan miyokard enfarktüsü,
koroner arter bypass graftı (CABG), perkutan koroner girişim (PCI), kararsız angina nedeniyle
hospitalizasyon ve hemorajik olmayan inmeyi içeren majör kardiyovasküler olayların bir
bileşimiydi. Önemli ikincil son noktalar, birincil son nokta olay kategorilerinin alt kümelerinin
bileşimleriydi.
Plaseboya kıyasla, ezetimib/simvastatin 10/40 mg majör kardiyovasküler olayların riskini
anlamlı olarak azaltmamıştır. Birincil sonuç ezetimib / simvastatin grubunda 333 hastada
(%35.3) ve plasebo grubunda 355 hastada (%28.3) görülmüştür (ezetimib / simvastatin grubunda
risk oranı (HR), 0.96; %95 güven aralığı, 0.83 - 1.12; p = 0.59). Aort kapağı değişimi ezetimib /
simvastatin grubunda 267 hastada (%28.3) ve plasebo grubunda 278 hastada (%29.9) yapılmıştır
(tehlike oranı, 1.00; %95 GA, 0.84 - 1.18; p = 0.97). Ezetimib / simvastatin grubunda iskemik
kardiyovasküler olaylar (n=148) plasebo grubuna kıyasla (n=187) daha az hastada görülmüştür
(tehlike oranı, 0.78; %95 GA, 0.63 - 0.97; p = 0.02); bunun ana nedeni, koroner arter bypass
graftı yapılan hasta sayısının daha az olmasıydı.
Ezetimib / simvastatin grubunda kanser daha sıklıkla görülmüştür (105'e karşı 70, p=0.01). Bu
gözlemin klinik önemi bilinmemektedir. Ezetimib / simvastatin ile devam eden iki büyük, uzun
süreli çalışmanın ara dönem sonuçlarının incelendiği bir meta-analizde (aktif tedavi alanlar
n=10,319; tedavi edilen 10,298 kontrol; hasta-yıl = aktif tedavi alan 18,246, tedavi edilen 18,255
kontrol) kanser insidans oranında bir artış saptanmamıştır (313 aktif tedavi, 326 kontrol; risk
oranı, 0.96; %0.95 güven aralığı, 0.82 - 1.12; p=0.61)
5.2. Farmakokinetik özellikler
Emilim:
Oral uygulamadan sonra ezetimib hızla emilir ve farmakolojik yönden aktif bir fenolik
glukuronata (ezetimib-glukuronat) kapsamlı biçimde konjuge olur. Ortalama pik plazma
konsantrasyonlarına (C ) ezetimib ile 4- 12 saatte ve ezetimib-glukuronat ile 1-2 saatte ulaşılır.
maks
Ezetimibin mutlak biyoyararlanımı belirlenemez, çünkü bileşik enjeksiyon için uygun olan sulu
ortamda neredeyse hiç çözünmemektedir.
Gıdaların oral emilime etkisi:
Ezetimib ZETİA 10 mg tabletler şeklinde uygulandığında eş zamanlı gıda alımı (yüksek oranda
yağ içeren veya yağ içermeyen öğünler) ezetimibin emilim derecesini etkilememiştir. Ezetimibin
C değeri yüksek oranda yağ içeren gıdalar alındığında %38 oranında artmıştır. ZETİA
maks
gıdalarla birlikte veya ayrı alınabilir.
Dağılım:
Ezetimib ve ezetimib-glukuronat insan plazma proteinlerine sırasıyla %99.7 ve %88-92 oranında
bağlanır.
Biyotransformasyon:
Ezetimib, ince barsakta ve karaciğerde glukuronik asit konjugasyonu (faz II reaksiyonu) ile
metabolize olur; daha sonra safrayla atılır. İncelenen tüm türlerde minimal oksidatif metabolizma
(faz I reaksiyon) gözlemlenmiştir.
İnsanlarda ezetimib hızlı bir şekilde ezetimib- glukuronata metabolize olur. Ezetimib ve
ezetimib-glukuronat plazmada total ilacın sırayla %10 ila %20'si ve %80 ila %90'ını teşkil eder.
11/14Eliminasyon:
Hem ezetimib hem de ezetimib- glukuronat yaklaşık 22 saat yarılanma ömrü ile plazmadan
elimine edilirler. Plazma konsantrasyon zamanı profilleri çoklu pikler gösterdiğinden
enterohepatik geridolaşıma işaret eder.
İnsan deneklere 14C-ezetimibin (20 mg) oral uygulanmasından sonra, total ezetimib (ezetimib +
ezetimib-glukuronat) plazmadaki toplam radyoaktivitenin yaklaşık %93’ünü oluşturmuştur. 48
saat sonra plazmada radyoaktivite ölçülemeyecek düzeylerde bulunmuştur.
Hastalardaki karakteristik özellikler
Pediyatrik hastalar :
Çocuklar ve adolesanlarda (10-18 yaş arası) ezetimibin emilimi ve metabolizması erişkinlerle
benzerdir. Total ezetimibe dayanarak, adolesanlar ile erişkinler arasında farmakokinetik olarak
farklılık yoktur. 10 yaşından küçük pediyatrik popülasyon için farmakokinetik veri mevcut
değildir. Pediyatrik ve adolesan hastalarda klinik deneyim HoFH, HeFH ve sitosterolemili
hastaları içerir.
Geriyatrik hastalar :
Total ezetimibin plazma konsantrasyonları yaşlı kişilerde (≥65 yaş) genç kişilere (18- 45 yaş
arası) göre yaklaşık 2 kat daha yüksekti. ZETİA ile tedavi edilen yaşlı ve genç gönüllülerde
LDL-K düşürümü ve güvenlilik profili benzerdir. Dolayısıyla yaşlılarda doz ayarlamasına gerek
yoktur.
Böbrek yetmezliği :
Şiddetli böbrek yetmezliği olan hastalarda (n=8; ortalama kreatin klerensi ≤ 30 ml/dak/1.73 m2)
10 mg lık tekli dozu sonrasında eğrinin altında kalan alanın (EAA) sağlıklı bireylere (n=9) oranla
yaklaşık 1.5 kat arttığı görülmüştür. Bu sonuç klinik olarak anlamlı olmadığı için, böbrek
yetersizliği olan hastalarda doz ayarlamasına gerek yoktur. Bu çalışmadaki başka bir hastada
(böbrek transplantasyonu yapılmış, siklosporin dahil pek çok ilaç alan) total ezetimibe maruz
kalım 12 kat daha yüksekti.
Karaciğer yetmezliği :
Ezetimibin tekli 10 mg dozundan sonra, total ezetimibin eğri altında kalan ortalama alanı (EAA)
hafif karaciğer yetmezliği olan hastalarda (Child-Pugh skoru 5 ila 6) sağlıklı bireylere göre
yaklaşık 1.7 kat artmıştır. Orta derecede karaciğer yetmezliği olan hastalarda (Child-Pugh skoru
7 ila 9) 14 gün süren bir çoklu-doz çalışmasında (günde 10 mg) total ezetimibin ortalama EAA
değeri 1. günde ve 14. günde sağlıklı bireylere göre yaklaşık 4 kat artmıştır. Orta derecede veya
şiddetli (Child-Pugh skoru > 9) karaciğer yetmezliği olan hastalarda artmış ezetimib
maruziyetinin etkileri bilinmediğinden, ezetimib bu hastalara önerilmez (bkz. bölüm 4.4).
Cinsiyet :
Total ezetimibin plazma konsantrasyonları erkeklere göre kadınlarda biraz daha yüksektir
(yaklaşık %20). ZETİA ile tedavi edilen erkekler ve kadınlarda LDL-C azaltımı ve güvenlilik
profili benzerdir. Dolayısıyla cinsiyete göre doz ayarlaması gerekmez.
5.3. Klinik öncesi güvenlilik verileri
Ezetimibin kronik toksisitesini inceleyen hayvan çalışmaları toksik etkiler için hiçbir hedef organ
ortaya koymamıştır. Dört hafta süreyle ezetimib (≥ 0.03 mg/kg/gün) ile tedavi edilen köpeklerde
sistik kanaldaki kolesterol konsantrasyonu 2.5 - 3.5 kat yükselmiştir. Ancak günde 300 mg/kg’a
kadar dozların verildiği köpeklerle yapılan bir 1 yıllık çalışmada kolelitiyazis veya diğer
hepatobiliyer etkilerin insidansında artış gözlenmemiştir. Bu verilerin insanlardaki anlamı
12/14bilinmemektedir. ZETİA'nın terapötik kullanımıyla ilişkili litojenik (taş oluşumu) risk
dışlanamaz.
Ezetimib ve statinlerin kombine uygulandığı çalışmalarda gözlenen toksik etkiler statinler ile
tipik olarak gözlenen etkilerdi. Toksik etkilerin bazıları tek başına statinlerle tedavi sırasında
gözlenenlerden daha çarpıcıydı. Bu durum kombine tedavide farmakokinetik ve farmakodinamik
etkileşimlere bağlanmaktadır. Bu tip etkileşimler klinik çalışmalarda ortaya çıkmamıştır.
Miyopatiler sıçanlarda yalnızca insanlardaki terapötik dozun birkaç kat üzerindeki dozlara
(statinlerin EAA düzeyinin yaklaşık 20 katı ve aktif metabolitlerin EAA düzeyinin 500-2000
katı) maruz kalımdan sonra gözlenmiştir.
Bir dizi in vivo ve in vitro çalışmada, tek başına veya statinler ile birlikte uygulanan ezetimib
genotoksik potansiyel sergilememiştir. Ezetimib ile yapılan uzun süreli karsinojenite testleri
negatiftir.
Ezetimibin dişi veya erkek sıçanların üreme yeteneği üzerinde hiçbir etkisi bulunmamıştır; ayrıca
ezetimib sıçanlarda veya tavşanlarda teratojenik değildi ve doğum öncesi ve sonrası gelişimi
etkilememiştir. Ezetimib günde 1000 mg/kg çoklu dozların verildiği gebe sıçanlarda ve
tavşanlarda plasenta bariyerinden geçmiştir. Sıçanlarda ezetimib ve statinlerin birlikte
uygulanması teratojenik değildi. Gebe tavşanlarda az sayıda iskelet deformitesi (toraks ve kaudal
omurlarda füzyon, kaudal omurların sayısında azalma) gözlenmiştir. Ezetimib ile lovastatinin
birlikte uygulanması embriyo üzerinde ölümcül etkilere yol açmıştır.
6. FARMASÖTİK ÖZELLİKLER
6.1. Yardımcı maddelerin listesi
Kroskarmeloz sodyum
Laktoz monohidrat
Magnezyum stearat
Mikrokristalin selüloz
Povidon
Sodyum laurilsülfat
6.2. Geçimsizlikler
Yeterli veri yoktur.
6.3. Raf ömrü
36 ay
6.4. Saklamaya yönelik özel uyarılar
25oC'nin altındaki oda sıcaklığında, çocukların göremeyeceği ve erişemeyeceği yerlerde ve
ambalajında saklayınız.
Blisterleri nemden korumak için orijinal ambalajında saklayınız.
6.5. Ambalajın niteliği ve içeriği
Kutuda 28 tabletlik blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"'ne uygun olarak imha edilmelidir.
13/147. RUHSAT SAHİBİ
Merck Sharp Dohme İlaçları Ltd. Şti.
Büyükdere Cad. Astoria Kuleleri
No:127 B Blok Kat:8
Esentepe 34394 İSTANBUL
Telefon : (212) 336 10 00
Faks : (212) 215 27 33
8. RUHSAT NUMARASI
117/46
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 28.03.2005
Ruhsat yenileme tarihi:
10. KÜB’ÜN YENİLENME TARİHİ
-
14/14