KISA ÜRÜN BİLGİSİ
1. BEŞERİ TIBBİ ÜRÜNÜN ADI
CYTU 500 mg/ 5 ml enjeksiyonluk çözelti içeren flakon
2. KALİTATİF VE KANTİTATİF BİLEŞİM
Etkin Madde:
Her 5 ml’lik çözelti;
Sitarabin 500 mg
Yardımcı Madde(ler):
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Pratik olarak partikül içermeyen, berrak, renksiz çözelti.
4. KLİNİK ÖZELLİKLER
4.1 Terapötik Endikasyonlar
− Akut miyeloblastik löseminin remisyon indüksiyonun, konsolidasyon tedavisi ve
kurtarma tedavisi rejimlerinde tek başına veya kombine halinde,
− Akut lenfoblastik lösemi tedavisinde, kombinasyon kemoterapi rejiminin bir parçası
olarak,
− Primer merkezi sinir sistemi lenfomalarında metotreksat ile kombine olarak,
− Yüksek dereceli lenfomaların kombinasyon kemoterapi protokollerinde,
− Hodgkin lenfoma ve non-Hodgkin lenfomaların relaps veya refrakter formlarında,
kombinasyon kemoterapi protokollerinin parçası olarak,
− Kronik miyeloid löseminin blast krizi döneminde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Remisyon indüksiyonu:
Remisyon indüksiyonu için konvansiyonel dozlar; günde 100-200 mg/m2’dir. Çoğu durumda
devamlı intravenöz infüzyon veya 5-10 gün boyunca hızlı infüzyon olarak uygulanır.
Tedavi sıklığının süresi, klinik ve morfolojik sonuçlara (kemik iliği fonksiyonu) bağlıdır.
Remisyon idamesi:
1Remisyon idamesi dozu genellikle günde 70-200 mg/m2’dir. 4 hafta arayla 5 gün boyunca
veya haftada bir defa, hızlı intravenöz infüzyon veya subkutan enjeksiyon olarak uygulanır.
Non-Hodgkin lenfoma tedavisi:
Yetişkinlerde bu endikasyon için polikemoterapi programları kullanılır. Çocuklarda bu
endikasyonda CYTU kullanımı hastalığın evresine ve histolojik özelliğine bağlıdır. Farklı
dozlarda farklı tedavi protokollerine başvurulur.
Yüksek doz tedavisi:
Yüksek doz tedavilerde dozaj genellikle 1-3 g/m2’dir. 4-6 gün boyunca 12 saat arayla 1-3
saatlik intravenöz infüzyon olarak uygulanır.
Uygulama sıklığı ve dozaj, rejime göre değişkenlik gösterir. En sık kullanılan doz;
serebrospinal sıvı yüksek sayıda malign hücre içermeyinceye kadar, her 4 günde bir 30
mg/m2’dir.
Uygulama şekli:
CYTU, oral olarak aktif değildir. Uygulama şekli ve çizelgesi kullanılan tedavi programına
göre değişir. CYTU intravenöz infüzyon veya enjeksiyon ve subkutan olarak uygulanabilir.
CYTU, bu formülasyonun hafif hipertonisitesi nedeniyle intratekal yoldan
uygulanmamalıdır (bkz.4.8 İstenmeyen Etkiler).
CYTU yalnızca kemoterapi konusunda deneyimi olan hekimler tarafından reçete edilmelidir
ve sadece, destekleyici tedavi için yeterli olanakları olan, kemoterapiye uygun kliniklerde
uygulanmalıdır.
CYTU tek başına uygulanabilir, ancak çoğu kez diğer ilaçlarla kombine olarak uygulanır.
Bir infüzyon hazırlanırken CYTU enjeksiyonluk su, %0.9’luk sodyum klorür veya %5’lik
dekstroz ile seyreltilmelidir.
Hastalar yavaş infüzyona kıyasla hızlı intravenöz infüzyon yoluyla ilacı aldıklarında daha
yüksek total dozları tolere edebilirler. Bu fenomen hızlı enjeksiyon sonrasında, ilacın hızlı
inaktivasyonuyla ve duyarlı ve neoplastik hücrelerin yüksek seviyede ilaca kısa sürede maruz
kalmalarıyla alakalıdır. Normal ve neoplastik hücreler bu farklı uygulama şekillerine bir
bakıma paralel biçimde cevap veriyorlar gibi görünmektedir ve her iki uygulama için de
herhangi bir bariz klinik avantaj gösterilmemiştir.
Özel popülasyonlara ilişkin ek bilgiler:
Böbrek/ Karaciğer yetmezliği:
Böbrek yetmezliği durumunda dozun azaltılması gerekebilir. Kreatinin klirensi 60
ml/dakikadan düşükse nörotoksisite riskinde bir artış olur.
2Daha önceden karaciğer fonksiyon bozukluğu olan hastalarda ilaç, son derece dikkatli
uygulanmalıdır ve risk-yarar durumu titizlikle değerlendirilmelidir.
Karaciğer yetmezliği durumunda dozun azaltılması gerekebilir.
Pediyatrik popülasyon:
Çocukların yüksek dozları yetişkinlerden daha iyi tolere ettiği görülmüştür. Verilen doz
aralıklarında çocuklar daha yüksek dozları almalıdır.
Geriyatrik popülasyon:
Yaşlılarda doz değişikliği gerektiğini gösteren bir veri bulunmamaktadır. Ancak yaşlı hastalar
toksik reaksiyonlara daha duyarlı olduğundan, ilaç kaynaklı lökopeni, trombositopeni ve
anemiye özellikle dikkat edilmelidir.
4.3 Kontrendikasyonlar
• Sitarabine veya yardımcı maddelerden her hangi birine karşı bilinen aşırı duyarlılığı
olanlarda,
• Malign olmayan etyolojili (kemik iliği aplazisi) anemi, lökopeni ve trombositopenide,
yararlar riske ağır basmadıkça,
• Özellikle metotreaksat kullanımı veya iyonlaştırıcı radyasyon tedavisinden sonra
dejeneratif ve toksik ensefalopatilerde kontrendikedir.
• Hamilelik sırasında sitarabin yalnızca ilacın anneye olan yararı fetüse olası zararından
üstün olduğu mutlak endikasyonlarda kullanılabilir.
4.4 Özel kullanım uyarıları ve önlemleri
Sitarabin, güçlü bir kemik iliği supresanıdır. İlaca bağlı kemik iliği supresyonu olan
hastalarda tedavi dikkatli bir şekilde başlatılmalıdır. İlacı alan hastalar yakın medikal gözetim
altında tutulmalıdır. Lökosit ve trombosit sayımları indüksiyon sırasında sıklıkla ve günlük
olarak gerçekleştirilmelidir. Kemik iliği muayeneleri blastlar periferal kandan kaybolduktan
sonra sıklıkla gerçekleştirilmelidir.
Kemik iliği supresyonunun olası ölümcül komplikasyonlarının (enfeksiyonla sonuçlanan
granülositopeni ve zarar görmüş vücut savunması, trombositopeniye sekonder olarak gelişen
hemoraji) kontrol altına alınabilmesi için olanaklar müsait olmalıdır.
Kardiyopulmoner arrest ile sonuçlanan ve resüsitasyon ihtiyacı duyulmuş bir vaka rapor
edilmiştir. Vaka, intravenöz sitarabin uygulandıktan hemen sonra meydana gelmiştir.
Bazı deneysel sitarabin doz programlarını takiben şiddetli ve bazen ölümcül Merkezi Sinir
Sistemi (MSS), Gastrointestinal (GI) ve pulmoner toksisite (sitarabinin konvensiyonel tedavi
rejimlerinden farklı olarak) rapor edilmiştir. Bu reaksiyonlar reversibl korneal toksisite;
genellikle reversibl serebral ve serebellar disfonksiyon; somnolans; konvulziyon; peritonite
3yol açan pnömatozis sistoides intestinalis dahil şiddetli gastrointestinal ülserasyon; sepsis ve
karaciğer abseleri; ve pulmoner ödemdir.
MSS toksisitesi riski, eğer yüksek doz sitarabin ile radyasyon tedavisi gibi başka MSS toksik
bir tedavi kombine halde verilirse veya daha önce intratekal kemoterapi gibi MSS tedavisi
almış hastalarda artmaktadır. Nadiren, sitozin arabinozid ile nekrotizan ensefalite bile yol
açan omurilik toksisitesi, kuadripleji ve felç ve körlük gibi nörolojik etkiler rapor edilmiştir
ve genellikle intratekal uygulama ile ilişkilidir. Yüksek intravenöz dozların kemoterapötik
rejimlerle kombinasyonu sırasında istisnai vakalar da rapor edilmiştir (bkz.4.8 İstenmeyen
Etkiler)
Konvensiyonel dozda intravenöz sitarabinin diğer ilaçlarla kombinasyonu ile AML’li
çocuklarda ölüme yol açan gecikmiş progresif yükselici felç rapor edilmiştir.
Hayvanlarda sitarabinin mutajenik ve karsinojenik olduğu gösterilmiştir. Hastalara uzun
dönem tedavi planlamasında benzer bir etkinin görülme olasılığı göz önünde
bulundurulmalıdır.
Sitarabin yalnızca sitotoksik ajanlarla tedavi konusunda tecrübeli hekimlerin sürekli kontrolü
altında kullanılmalıdır. Sitarabin alan hastalarda neoplastik hücrelerin hızlı lizisine sekonder
olarak gelişen hiperürisemi görülebilir; serum ürik asit konsantrasyonu izlenmelidir. Hekim
destekleyici ve farmakolojik önlemlerin kullanılması konusunda hazırlıklı olmalıdır çünkü bu
problemi kontrol altına alabilmek için gerekli olabilmektedir.
Renal ve hepatik fonksiyonlar ve kemik iliği periyodik olarak izlenmelidir ve ilaç bozulmuş
hepatik fonksiyonu olan hastalarda dikkatli bir şekilde kullanılmalıdır.
Fakat bozulmuş renal fonksiyonu olan hastalarda doz azaltılması gerekli görülmemektedir.
Görüldüğü kadarıyla uygulanan dozun önemli bir kısmı insan karaciğeri tarafından
detoksifiye edilir. Karaciğer fonksiyonu bozuk olduğunda ilaç dikkatli bir şekilde ve
azaltılmış dozda kullanılmalıdır. Sık sık trombosit ve lökosit sayımı zorunludur.
İlaca bağlı kemik iliği depresyonu 50,000’den daha az trombosit sayısına veya mm3 başına
1000’in altında polimorfonükleer sayısına sebep olduğunda, tedaviye ara verilmeli veya
tedavi değiştirilmelidir. Sayılar tedavi sonlandırıldıktan sonra düşmeye devam edebilir ve 5
ila 7 gün sonra en düşük değerlere ulaşabilir. Başarılı kemik iliği çalışmalarında kemik
iliğinin iyileştiği görüldüğünde tedavi yeniden başlatılabilir.
Tedavinin yeniden başlatılması için normal kan değerlerinin elde edilmesi beklenmemelidir.
Eğer tedavi kan değerleri normale dönmeden önce tekrar başlatılmamışsa, hastalık kontrolden
çıkabilir.
İntravenöz doz hızlı bir şekilde verildiğinde birkaç saatliğine hastalar mide bulantısı
yaşayabilir ve kusabilir. İnfüzyon şeklinde verildiğinde problemin şiddeti daha az olacaktır.
4Sitarabinin konvensiyonel dozda diğer ilaçlarla birlikte kullanımı sonucu eş zamanlı nötropeni
ve trombositopeni ile birlikte abdominal hassasiyet (peritonit) ve guayak pozitif kolit rapor
edilmiştir. Hastalar non-operatif medikal tedaviye yanıt vermiştir.
Şiddetli solunum yetmezliği rapor edildiğinden dolayı eş zamanlı granülosit transfüzyonundan
kaçınılmalıdır.
İmmunosupresan etkiler/ Enfeksiyonlara karşı artmış hassasiyet
Canlı veya zayıflatılmış etkili aşıların uygulanması, sitarabin dahil kemoterapötik ajanlar
tarafından bağışıklığı baskılanmış hastalarda ciddi veya ölümcül enfeksiyonlara yol açabilir.
Sitarabin alan hastalarda canlı aşı ile aşılamadan kaçınılmalıdır. Ölü veya inaktif aşılar
uygulanabilir; fakat bu gibi aşılara yanıt azalabilmektedir.
Yüksek dozla tedavi
Yüksek doz sitarabin, daunorubisin ve asparajinazın birlikte uygulanması sonrası akut non-
lenfositik lösemili yetişkin hastalarda periferal motor ve duyu nöropatileri meydana gelmiştir.
Yüksek doz sitarabin ile tedavi edilen hastalarda irreversibl nörolojik hastalık oluşumunu
engellemek için doz ayarlaması gerektiğinden yüksek dozda sitarabin alan hastalar nöropati
bakımından izlenmelidir. Sitarabin ile yüksek doz programını takiben şiddetli, bazen ölümcül
olabilen pulmoner toksisite, yetişkin respiratuar distres sendromu ve pulmoner ödem meydana
gelmiştir. Kemik iliği transplantasyonu hazırlığında deneysel yüksek sitarabin dozunun
siklofosfamid ile kullanımında kardiyomiyopati ve sonrasında ölüm vakaları rapor edilmiştir.
İlacın bebeklerdeki güvenliği henüz belirlenememiştir.
4.5 Diğer tıbbi ürünler ile etkileşimler ve diğer etkileşim şekilleri
Kardiyak Glikozitler
Oral digoksin tabletlerinin gastrointestinal absorbsiyonu, kombine kemoterapi rejimleri
(sitarabin içeren rejimler dahil) alan hastalarda önemli oranda azalabilir. Bunun, sitotoksik
ajanların neden olduğu geçici intestinal mukoza hasarının bir sonucu olduğu düşünülmektedir.
Sitarabin veya prokarbazin ile birlikte veya bunlar olmaksızın, siklofosfamid, vinkristin ve
prednizon içeren kemoterapi rejimleri ve betaasetil digoksin alan hastalarda kararlı hal plazma
digoksin konsantrasyonlarında ve renal glikozit atılımında geri dönüşümlü düşüşler
gözlemlenmiştir. Sınırlı veriler, digoksinin absorbsiyonunu azalttığı bilinen kemoterapi
rejimlerinin eşzamanlı uygulamasının digitoksinin gastrointestinal absorbsiyonunun miktarını
önemli miktarda etkilemediğini ortaya koymuştur. Kararlı hal plazma digitoksin
konsantrasyonu değişmemiştir. Dolayısıyla benzer kemoterapi rejimlerini kombinasyon
şeklinde alan hastalarda plazma digoksin seviyelerinin izlenmesi gerekebilir. Bu gibi
hastalarda alternatif olarak digitoksin kullanımı düşünülebilir.
Anti-infektif Ajanlar
Bir in vitro çalışma sitarabinin Klebsiella pneumoniae’ye karşı gentamisinin aktivitesini
antagonize ettiğini göstermektedir. K. Pneumoniae enfeksiyonu için gentamisin ile tedavi
5edilen hastalarda tedaviye hızlı yanıt eksikliği antibakteriyel tedavinin yeniden
değerlendirilmesine ihtiyaç bulunduğunu gösterebilir.
5-Florositozin
5-Florositozin, böyle bir tedavi sırasında terapötik etkinliğinin ortadan kalktığı gösterildiği
için sitarabin ile birlikte uygulanmamalıdır.
İmmunosupresif ajanlar
Sitarabinin immunosupresif etkisinden dolayı, vücudun herhangi bir bölgesindeki viral,
bakteriyel, fungal, parazitik veya saprofitik enfeksiyonlar, sitarabinin tek başına ve hücresel
veya hümoral bağışıklığı etkileyen diğer immunosupresif ajanların immünosupresif dozlarıyla
kombinasyon şeklinde kullanımı ile ilişkili olabilir. Bu enfeksiyonlar orta düzeyde
olabilmektedir fakat şiddetli ve bazen ölümcül olabilir.
4.6 Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
Kadınlar ve erkekler, tedavi sırasında ve tedavi sonrasında 6 aya kadar etkili bir
kontrasepsiyon yöntemi kullanmalıdır.
Gebelik dönemi
Sitarabinin gebelik ve/veya fetus/yeni doğan üzerinde zararlı farmakolojik etkileri
bulunmaktadır.
CYTU gerekli olmadıkça (olası yararları potansiyel risklerini aşmadıkça) gebelik döneminde
kullanılmamalıdır.
Sitarabin bazı hayvan türlerinde teratojeniktir. Gebe kadınlarda (özellikle ilk trimester
sırasında) veya gebelik şüphesi bulunanlarda olası yararları potansiyel risklerini aşmadıkça
kullanılmamalıdır. Sitarabin tedavisi sırasında gebe ve gebelik şüphesi bulunan kadınlar ilacın
riskleri hakkında bilgilendirilmelidir.
Laktasyon dönemi
Sitarabin veya metabolitlerinin süte geçip geçmediği bilinmemektedir. Emziren kadınlarda
kullanılmamalıdır.
Üreme yeteneği/Fertilite
Sitarabinin üreme toksisitesinin incelendiği fertilite çalışmaları yürütülmemiştir. Özellikle
alkilleyici ajanlar ile kombine halde sitarabin tedavisi alan hastalarda, amenore veya
azospermi ile sonuçlanan gonadal supresyon meydana gelebilir. Genellikle, bu etkiler doz ve
tedavinin uzunluğu ile ilişkili görülmüştür ve geri dönüşümsüz olabilmektedir. Sitarabin insan
6spermatozoasında kromozomal hasarı indükleyebilir bu nedenle sitarabinin mutajenik
potansiyeli vardır. Sitarabin tedavisi alan erkekler ve partnerlerine güvenilir bir kontraseptif
methodu kullanmaları tavsiye edilmelidir.
4.7 Araç ve makine kullanımı üzerine etkiler
Araç ve makine kullanımı üzerine üzerine belgelenmiş bir etkisi yoktur.
Yine de, kemoterapi alan hastalarda araç ve makine kullanma becerisi bozulabilmektedir.
Hastalar bu olasılık hakkında uyarılmalıdır ve etkilenme durumunda bu gibi işlerden
kaçınmaları gerektiği hakkında tavsiyede bulunulmalıdır.
4.8 İstenmeyen etkiler
Rapor edilen istenmeyen etkiler aşağıdaki sıklık derecesine göre listelenmiştir.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Sitarabine bağlı istenmeyen etkiler doza bağımlıdır. En sık görülen istenmeyen etkiler
gastrointestinal sistem ile ilgili olanlardır. Sitarabin kemik iliğine toksiktir ve hematolojik
istenmeyen etkilere sebep olur.
Enfeksiyonlar ve Enfestasyonlar
Yaygın olmayan: Sepsis (immünosupresyon)
İyi huylu ve kötü huylu neoplazmalar(Kist ve polipler de dahil olmak üzere)
Yaygın olmayan: Lentigo
Kan ve lenf sistemi hastalıkları
Yaygın: Anemi, megaloblastozis, lökopeni, trombositopeni
Bilinmiyor: Retikülositopeni
Bu advers etkiler yüksek dozlar ve devamlı infüzyonlar sonrasında daha belirgin
görülmektedir. Şiddeti ise ilacın dozuna ve uygulama programına bağlıdır.
Metabolizma ve beslenme hastalıkları
Yaygın: Anoreksi, hiperürisemi
Sinir sistemi hastalıkları
Yaygın: Yüksek dozlarda bilinç düzeyinde azalma ile birlikte serbral ve serebellar etkiler,
disartri, nistagmus
Yaygın olmayan: Baş ağrısı, periferal nöropati, intratekal uygulamada parapleji
Bilinmiyor: Baş dönmesi, nörit veya nöral toksisite ve ağrı, nörotoksisite
Göz hastalıkları
Yaygın: Reversibl hemorajik konjonktivit (fotofobi, yanma, görme bozukluğu, artmış
lakrimasyon), keratit
Bilinmiyor: Konjonktivit
7Kardiyak hastalıklar
Yaygın olmayan: Perikardit
Çok seyrek: Aritmi
Solunum, göğüs hastalıkları ve mediastinal hastalıklar
Bilinmiyor: Pnömoni, dispne, boğaz ağrısı
Gastrointestinal hastalıklar
Yaygın: Disfaji, abdominal ağrı, bulantı, kusma, diyare, oral/anal inflamasyon veya
ülserasyon
Yaygın olmayan: Özofajit, özofageal ülserasyon, pnömatozis sistoides intestinalis, nekrotizan
kolit, peritonit
Bilinmiyor: Gastrointestinal hemoraji, pankreatit
Bulantı ve kusma meydana gelir ve ilacın sürekli IV infüzyonuna kıyasla hızlı IV uygulama
sonrasında genellikle daha sık görülür.
Hepatobiliyer hastalıklar
Yaygın: Artmış karaciğer enzim seviyeleri üzerine reversibl etkiler
Bilinmiyor: Hepatik disfonksiyon ve sarılık
Deri ve deri altı doku hastalıkları
Yaygın: Eritem, büllöz dermatit, ürtiker, vaskülit, alopesi gibi deride reversibl istenmeyen
etkiler
Yaygın olmayan: Deri ülserasyonu, pruritus, avuç içi ve ayak tabanında yangılı ağrı
Çok seyrek: Nötrofilik ekrin hidradenit
Bilinmiyor: Kızarıklık, çillenme, deri kanaması
Kas iskelet bozuklukları;bağ doku ve kemik hastalıkları
Yaygın olmayan: Miyalji, eklem ağrısı
Böbrek ve idrar yolu hastalıkları
Yaygın: Renal bozukluk, üriner retansiyon
Bilinmiyor: Renal disfonksiyon
Genel bozukluklar ve uygulama bölgesine ilişkin hastalıklar
Yaygın: Ateş, uygulama bölgesinde tromboflebit
Yaygın olmayan: Uygulama bölgesinde selülit
Bilinmiyor: Göğüs ağrısı, uygulama bölgesinde irritasyon veya sepsis, mukozal kanama
Kardiyopulmoner arrest ile sonuçlanan ve resusitasyon gerektiren bir anaflaksi vakası
bildirilmiştir (Bkz. 4.4 Özel kullanım uyarıları ve önlemleri)
Sitarabin sendromu (immünoalerjik etki) ateş, miyalji, kemik ağrısı, arada sırada görülen
göğüs ağrısı, ekzantem, makulopopüler döküntü, konjonktivit, bulantı ve malazi ile
karakterizedir. Genellikle uygulamadan sonraki 6-12 saatte meydana gelir. Kortikosteroidlerin
bu sendromu önlediği veya tedavi ettiği gösterilmiştir. Sendromun semptomları tedavi
edilecek kadar ciddiyse, kortikosteroid tedavisi düşünülmelidir. Tedavi etkiliyse sitarabin
tedavisine devam edilebilir.
8Konvansiyonel dozlarla görülen advers etkilerden farklı olarak, yüksek doz sitarabin
tedavisine bağlı olan advers etkiler:
Kan ve lenf sistemi hastalıkları
Konvansiyonel dozlarda gözlenenden daha ciddi kemik iliği aplazisi ile birlikte 15-25 gün
sürebilen şiddetli pansitopeni halinde hematolojik toksisite görülmüştür.
Sinir sistemi hastalıkları
Sitarabinin yüksek dozlarıyla tedaviden sonra, kişilik değişimleri, etkilenmiş uyanıklık,
disartri, ataksi, tremor, nistagmus, başağrısı, konfüzyon, somnolans, baş dönmesi, koma,
konvülsiyonlar vb. gibi serebral veya serebellar etkilenmeye dair semptomlar, tedavi edilen
hastaların % 8-37’sinde ortaya çıkmıştır. Yaşlılarda ( 55 yaş üzerinde) insidans daha yüksek
olabilir. Diğer yatkınlaştırıcı faktörler bozulmuş karaciğer ve böbrek fonksiyonu, daha önceki
MSS tedavisi (örn. radyoterapi) ve alkol suistimalidir. Çoğu vakada MSS bozuklukları geri
dönüşümlüdür.
Eğer sitarabin tedavisi yüksek doz i.v. olarak verilirse, radyasyon tedavisi gibi başka bir MSS
toksik tedavi ile veya yüksek dozda sitotoksik bir ajan ile kombinlenirse MSS toksisitesi artar.
Göz hastalıkları
Reversibl korneal lezyon ve hemorojik konjonktivit tanımlanmıştır. Bu fenomenler
kortikosteroid göz damlalarının uygulanması ile önlenebilir veya azaltılabilir.
Gastrointestinal hastalıklar
Özellikle sitarabinin yüksek dozlarıyla tedavide, yaygın semptomlara ek olarak daha ciddi
reaksiyonlar ortaya çıkabilir. İntestinal perforasyon veya nekroz ile bağırsak tıkanması ve
peritonit bildirilmiştir. Yüksek dozla tedaviden sonra pankreatit de gözlemlenmiştir.
Hepatobiliyer hastalıklar
Yüksek doz tedavisinden sonra karaciğer absesi, hepatomegali ve Budd Chiari sendromu
(hepatik ven trombozu) gözlemlenmiştir.
Solunum, göğüs hastalıkları ve mediastinal hastalıklar
Özellikle yüksek doz tedavisinde pulmoner ödem/Akut Respiratuar Distres Sendromu
(ARDS) olarak ortaya çıkan klinik belirtiler gelişebilir. Reaksiyon muhtemelen alveolar
kapiller harabiyet nedeniyle gerçekleşmektedir. Bu reaksiyonda başka faktörlerin de payı
olabilmesi nedeniyle hastalar genellikle nüks yaşarlar bu nedenle sıklık değerlendirmesi
yapmak zordur (farklı yayınlarda %10-26 olarak belirtilmiştir.)
Üreme sistemi ve meme hastalıkları
Amenore ve azospermi
9Diğerleri
Sitarabin tedavisini takiben, kardiyomiyopati ve rabdomiyoliz bildirilmiştir. Sitarabinin
infüzyon olarak uygulandığı durumlarda gastrointestinal istenmeyen etkiler azalmıştır.
Hemorojik konjonktivitin proflaksisi için lokal glukokortikoidler tavsiye edilmektedir.
Kardiyopulmoner arrest ile sonuçlanan ve resusitasyon gerektiren bir anaflaksi vakası
bildirilmiştir (Bkz. 4.4 Özel kullanım uyarıları ve önlemleri).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Sitarabinin aşırı dozu için spesifik bir antidot yoktur. Tedavinin kesilmesini, kemik iliği
depresyonunun tam kan veya trombosit transfüzyonunu içeren tedavisi ve gerekirse
antibiyotikler izlemelidir.
Her 12 saatte, bir saatlik IV infüzyon ile 4.5 g/m2’lik 12 doz, geri dönüşümsüz ve fatal
merkezi sinir sistemi toksisitesini indükler.
Sitarabin hemodiyalizle uzaklaştırılabilir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Antimetabolitler(Pirimidin Analogları)
ATC kodu: L01BC01
Sitarabin (ARA-C) in vivo olarak fosforillenmiş ARA-CTP bileşiğine metabolize edilir. Bu
bileşik DNA polimeraz enzimini yarışmalı olarak inhibe eder ayrıca bazı asit kinaz
enzimlerini de inhibe edebilir. İlaç sahte nükleotid olarak rol oynar ve sitidin nükleotidini
deoksitidin nükleotidine dönüşümünü ve DNA’yı bağlayan enzimlerle yarışır.
Sitarabinin bölünmeyen hücreler üzerinde veya S-fazında olmadıkça bölünen hücreler
üzerinde etkisi yoktur. Sitarabin hücre döngüsüne özgü bir antineoplastik ilaçtır.
5.2 Farmakokinetik özellikler
Genel özellikler
Emilim:
Midedeki hızlı deaminasyonundan dolayı oral uygulama etkili değildir.
Plazma seviyesinin %50’sinin serebrospinal sıvı düzeylerine intravenöz infüzyon ile ulaşılır.
10Dağılım:
Sitarabin dokulara hızlı ve geniş bir şekilde dağılır. Plasenta ve kan beyin bariyerini geçer
Biyotranformasyon ve Eliminasyon:
Sitidin deaminaz karaciğerde daha yoğundur ve intravenöz dozları yaklaşık olarak 10 dakika
ve 1-3 saat yarı ömürleriyle bifazik eliminasyon gösterir.
24 saat sonra bir dozun 80%’i hem inaktif metabolit hem de değişmemiş sitarabin olarak
çoğunlukla idrardan bir miktarda safradan atılır.
İntratekal dozlama daha yavaş eliminasyona neden olmaktadır. (T 2-11 saat).
1/2
Doğrusallık/doğrusal olmayan durum:
Mevcut veri bulunmamaktadır.
5.3 Klinik öncesi güvenlilik verileri
Mevcut veri bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Makrogol 400
Trometamol
Enjeksiyonluk su
Nitrojen
6.2 Geçimsizlikler
Sitarabin çözeltisinin karbenisilin sodyum, sefalotin sodyum, florourasil, gemsitabin sülfat,
heparin sodyum, hidrokortizon sodyum süksinat, insülin, metilprednizolon sodyum süksinat,
nafsilin sodyum, oksasilin sodyum, penisilin G sodyum gibi çeşitli ilaçlarla geçimsizliği rapor
edilmiştir. Ancak, geçimsizlik çeşitli faktörlere bağlıdır (ilaç konsantrasyonu, kullanılan
spesifik çözücüler, pH, sıcaklık gibi çeşitli faktörlere bağlıdır. Spesifik geçimlilik bilgisi için
özelleşmiş referanslara danışılmalıdır.
6.3 Raf ömrü
24 aydır.
6.4 Saklamaya yönelik özel tedbirler
25ºC’nin altında oda sıcaklığında saklanmalıdır.
Buzdolabında saklanmamalı veya dondurulmamalıdır.
11Seyreltme sonrası stabilite
%0.9’luk sodyum klorür çözeltisi ve %5’lik dekstroz çözeltisi ile seyreltildikten sonra fiziksel
ve kimyasal stabilite 2-8°C’de 72 saat ve 25°C’nin altındaki oda sıcaklığında 24 saat olarak
belirtilmiştir. Enjeksiyonluk su ile 2-8°C’de ve 25°C’nin altındaki oda sıcaklığında 6 saat
stabildir.
Mikrobiyolojik açıdan bakıldığında; ürün seyreltildikten sonra derhal kullanılmalıdır. Eğer
hemen kullanılmazsa kullanımdan önceki saklama koşulları ve saklama süresi kullanıcının
sorumluluğundadır. Ayrıca rekonstitüsyon/dilüsyon kontrollü valide aseptik şartlar altında
olmadıkça, normal olarak 2-8°C’de 24 saatten daha uzun süre saklanmamalıdır.
Çocukların göremeyeceği, erişemeyeceği yerlerde ve ambalajında saklayınız.
6.5 Ambalajın niteliği ve içeriği
Kutuda, alüminyum flip off açık lacivert kapaklı, klorobutil gri kauçuk tıpa ile kapatılmış, 6
R’lik Tip-I şeffaf cam flakon, 5 adet
6.6 Beşeri tıbbi üründen arta kalan maddelerin imhası ve diğer özel önlemler
Yalnızca tek kullanım içindir.
Eğer çözeltinin rengi bozulmuşsa veya gözle görünebilen partiküller içeriyorsa, çözelti
atılmalıdır.
Flakonlar bir kere açıldıktan sonra, içerik derhal kullanılmalıdır. Kullanılmayan içerik
atılmalıdır.
CYTU, enjeksiyonluk su, %0.9’luk sodyum klorür veya %5’lik dekstroz ile seyreltilebilir.
Önerilen çözücüler içinde hazırlanmış infüzyonlar, derhal kullanılmalıdır. Bölüm 6.6'da söz
edilenler haricinde, başka tıbbi ürünlerle karıştırılmamalıdır.
Sitarabinin deri ile teması halinde temas eden bölge bol miktarda su ile durulanmalı, su ve
sabunla iyice yıkanmalıdır. Eğer çözelti gözler ile temas ederse derhal gözler durulanmalı ve
bir göz hekimine başvurulmalıdır.
Hamile personel bu ilaç ile çalıştırılmamalıdır.
Dökülen veya sızıntı yapan ürün %5’lik sodyum hipoklorit çözeltisiyle inaktive edilebilir.
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Onko İlaç San. ve Tic. A.Ş.
Koşuyolu Cad. No: 34
34718 Kadıköy/İSTANBUL
Tel: 0 216 544 90 00
Faks: 0 216 545 59 99
128. RUHSAT NUMARASI(LARI)
2017/669
9. İLK RUHSAT TARİHİ/RUHSAT YENİLEME TARİHİ
Ruhsat tarihi: 13.09.2017
Ruhsat yenileme tarihi:
10. KÜB’ÜN YENİLENME TARİHİ
13