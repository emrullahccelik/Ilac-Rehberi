1  
 KULLANMA TALİMATI 
 
HUMIRA PEN 40 mg/0,4mL enjeksiyonluk çözelti içeren kullanıma hazır kalem 
Steril 
Deri altına enjeksiyon yoluyla uygulanır. 
 
• Etkin madde: Her kullanıma hazır enjeksiyon kalemi, 40 mg/0,4 mL adalimumab içerir. 
Adalimumab “Çin  hamster  yumurtalık”  hücrelerinde  üretilen  bir  rekombinant  insan 
monoklonal antikorudur. 
• Yardımcı maddeler: Mannitol (E421), polisorbat 80, enjeksiyonluk su. 
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu  ilacı  kullanmaya  başlamadan  önce  bu  KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız. 
 
 
 
Bu Kullanma Talimatında: 
 
1. HUMIRA   nedir ve ne için kullanılır? 
2. HUMIRA  ’yı kullanmadan önce dikkat edilmesi gerekenler 
3. HUMIRA   nasıl kullanılır? 
4. Olası yan etkiler nelerdir? 
5. HUMIRA  ’nın saklanması 
 
Başlıkları yer almaktadır. 
 
1. HUMIRA   nedir ve ne için kullanılır? 
 
HUMIRA PEN 40 mg/0,4 mL; 0,4 mL çözelti içinde çözünmüş 40 mg adalimumab etkin 
maddesini içeren steril, enjeksiyonluk çözelti halinde kullanıma hazır enjeksiyon kalemidir. 
 
HUMIRA kullanıma hazır enjeksiyon kalemi, tek kullanımlık gri ve bordo renkli bir kalem 
olup HUMIRA içeren cam bir şırıngadan ibarettir. İki kapağı vardır. Birisi gri renklidir ve “1” 
olarak işaretlenmiştir; diğeri bordo renklidir ve “2” olarak işaretlenmiştir. Kalemin her bir 
yüzünde, şırınganın içindeki çözeltiyi görebileceğiniz bir pencere vardır. 
 
Bir kutuda 2 adet kullanıma hazır enjeksiyon kalemi vardır; her bir kalem alkollü ped ile birlikte 
blister içinde ambalajlanmıştır. 
2  
 HUMIRA aşağıda listelenen iltihaplı hastalıkların tedavisinde kullanılır; 
 Romatoid artrit (eklemlerin yangısal (inflamatuvar) bir hastalığı), 
 Poliartiküler jüvenil idiyopatik artrit, 
 Entezit ile ilişkili artrit (erken yaşlarda ortaya çıkan bir veya daha fazla eklemi etkileyen   
yangısal (inflamatuvar) bir hastalık), 
 Ankilozan spondilit (omurganın yangısal (inflamatuvar) bir hastalığı), 
 Radyografik olarak ankilozan spondilit kanıtı bulunmayan aksiyal spondiloartrit, 
 Psöriyatik artrit (sedef hastalığında görülebilen eklem iltihabı), 
 Plak tipi sedef hastalığı (plak psöriyazis) 
 Hidradenitis suppurativa (HS, cildin yangısal (inflamatuvar) bir hastalığı), 
 Crohn hastalığı (sindirim kanalının yangısal (inflamatuvar) bir hastalığı), 
 Ülseratif kolit (bağırsağın yangısal (inflamatuvar) bir hastalığı), 
 Enfeksiyöz olmayan üveit (gözün belirli kısımlarını etkileyen yangısal (inflamatuvar) bir 
hastalık) 
 
HUMIRA’nın etkin maddesi olan adalimumab “Çin hamster yumurtalık” hücrelerinde üretilen  
bir rekombinant  insan monoklonal antikorudur. Monoklonal antikorlar özel hedeflere bağlanan 
proteinlerdir. 
 
Adalimumabın hedefi, bağışıklık sisteminde yer alan ve yukarıda listelenen yangısal 
(inflamatuvar) hastalıklarda yüksek düzeylerde bulunan tümör nekroz faktörü (TNF-alfa) 
olarak adlandırılan bir proteindir. HUMIRA TNF-alfa’ya bağlanarak bu hastalıklarda yangısal 
süreci azaltır. 
 
Romatoid artrit  
 
Romatoid artrit eklemlerin yangısal (inflamatuvar) bir hastalığıdır. 
 
HUMIRA erişkinlerde romatoid artrit tedavisi için kullanılır. Eğer orta ila şiddetli derecede 
aktif romatoid artritiniz varsa, size öncelikle metotreksat gibi hastalık modifiye edici 
(hastalığın ilerlemesini yavaşlatmak için kullanılan) ilaçlar verilebilir. Eğer bu ilaçlara 
yeterince iyi yanıt vermezseniz, romatoid artritin tedavisi için size HUMIRA verilebilir. 
 
HUMIRA, ayrıca önceden metotreksat tedavisi olmaksızın şiddetli, aktif ve progresif 
(ilerleyen) romatoid artrit tedavisi için de kullanılabilir. 
 
HUMIRA, yangısal (inflamatuvar) hastalığın neden olduğu eklemlerdeki hasarı yavaşlatabilir 
ve bu bölgelerin daha rahat hareket etmesini sağlayabilir. 
 
HUMIRA'nın metotreksat ile veya tek başına kullanılması gerektiğine doktorunuz karar 
verecektir. 
 
Poliartiküler jüvenil idiyopatik artrit  
 
Poliartiküler jüvenil idiyopatik artrit, eklemleri etkileyen yangısal (inflamatuvar) bir hastalıktır. 
 
HUMIRA, 2 yaşından büyük hastalarda poliartiküler jüvenil idiyopatik artrit tedavisinde 
kullanılmaktadır. Size ilk olarak metotreksat gibi hastalığı modifiye edici başka ilaçlar 
verilebilir. Bu ilaçlara yeterli yanıt vermezseniz, poliartiküler jüvenil idiyopatik artritinizi 
tedavi etmek için size HUMIRA verilecektir. 
3  
 HUMIRA'nın metotreksat ile veya tek başına kullanılması gerektiğine doktorunuz karar 
verecektir. 
 
Entezit ile ilişkili artrit 
 
Entezit ile ilişkili artrit, eklemleri ve tendonların kemiğe bağlandığı yerleri etkileyen yangısal 
(inflamatuvar) bir hastalıktır. 
 
HUMIRA, 6 yaşından büyük hastalarda entezit ile ilişkili artrit tedavisi için kullanılır. Size ilk 
olarak metotreksat gibi hastalığı modifiye edici başka ilaçlar verilebilir. Bu ilaçlara yeterli yanıt 
vermezseniz, entezit ile ilişkili artritinizi tedavi etmek için size HUMIRA verilecektir.  
 
Ankilozan spondilit ve radyografik olarak ankilozan spondilit kanıtı bulunmayan aksiyal 
spondiloartrit  
 
Ankilozan spondilit ve radyografik olarak ankilozan spondilit kanıtı bulunmayan aksiyal 
spondiloartrit, omurganın yangısal (inflamatuvar) bir hastalığıdır. 
 
HUMIRA, erişkinlerde şiddetli ankilozan spondilit ve radyografik olarak ankilozan spondilit 
kanıtı bulunmayan aksiyal spondiloartrit tedavisinde kullanılır. Eğer sizde ankilozan spondilit 
veya radyografik olarak ankilozan spondilit kanıtı bulunmayan aksiyal spondiloartrit varsa, size 
öncelikle başka ilaçlar verilebilir. Bu ilaçlara yeterli yanıt vermezseniz, hastalığınızın bulgu ve 
belirtilerinin azaltılması için size HUMIRA verilecektir. 
 
Psöriyatik artrit  
 
Psöriyatik artrit, sedef hastalığıyla ilişkili bir eklem iltihabıdır. 
 
HUMIRA, erişkinlerde psöriyatik artrit tedavisinde kullanılır. HUMIRA, yangısal 
(inflamatuvar) hastalığın neden olduğu eklemlerdeki hasarı yavaşlatabilir ve bu bölgelerin daha 
rahat hareket etmesini sağlayabilir. Size öncelikle başka ilaçlar verilebilir. Bu ilaçlara yeterince 
iyi yanıt vermezseniz, size HUMIRA verilecektir. 
 
Plak tipi sedef hastalığı (plak psöriyazis) 
 
Plak tipi sedef hastalığı, derinin gümüş pullarla kaplı, kırmızı, pul pul, kabuklu yamalar 
şeklinde olmasına neden olan bir cilt hastalığıdır. Plak tipi sedef hastalığı tırnakları da 
etkileyebilir; böylece parçalanmalarına, kalınlaşmasına ve ağrılı olabilecek tırnak yatağından 
uzaklaşmasına neden olur. 
 
HUMIRA, 
 Erişkinlerde orta ila şiddetli derecede plak tipi sedef hastalığı tedavisinde, 
 Sistemik tedavilere (siklosporin, metotreksat veya PUVA) yeterli cevap vermeyen ya 
da uygun aday olmayan 4-17 yaş arasındaki çocuklarda ve ergenlerde şiddetli kronik 
plak tipi sedef hastalığının tedavisinde kullanılmaktadır.  
 
Hidradenitis suppurativa 
 
Hidradenitis suppurativa (bazen akne inversa olarak da adlandırılır), kronik ve sıklıkla ağrılı bir 
yangısal (inflamatuvar) deri hastalığıdır. Belirtiler hassas nodülleri (düğümler) ve irin 
4  
 sızdırabilen apseleri (çıbanlar) içerebilir. Çoğunlukla memelerin altı, koltukaltları, uylukların 
iç kısımları, kasık ve kalçadaki kaba etler gibi belirli deri bölgelerini etkiler. Etkilenen 
bölgelerde yara da görülebilir. 
HUMIRA, 
 Erişkinlerde orta ila şiddetli derecede hidradenitis suppurativa tedavisinde,  
 12-17 yaş arasındaki ergenlerde orta ila şiddetli derecede hidradenitis suppurativa 
tedavisinde kullanılmaktadır.  
 
HUMIRA, derinizde bulunan nodüller ve apselerin sayısını ve sıklıkla hastalıkla bağlantılı olan 
ağrıyı azaltabilmektedir. Size önce başka ilaçlar verilebilir. Bu tedavilere yeterli yanıt 
vermezseniz, size HUMIRA verilecektir. 
 
Crohn hastalığı 
 
Crohn hastalığı sindirim kanalının yangısal (inflamatuvar) bir hastalığıdır. 
 
HUMIRA, 
 Erişkinlerde orta ila şiddetli derecede Crohn hastalığının tedavisinde, 
 6-17 yaş arasındaki çocuklarda ve ergenlerde orta ila şiddetli derecede Crohn hastalığı 
tedavisinde kullanılır. 
 
Eğer sizde Crohn hastalığı varsa, size önce başka ilaçlar verilebilir. Eğer bu ilaçlara yeterli yanıt 
vermezseniz, hastalığın belirti ve bulgularını hafifletmek için size HUMIRA verilecektir. 
 
Ülseratif kolit  
 
Ülseratif kolit, kalın bağırsağın yangısal (inflamatuvar) bir hastalığıdır. 
 
HUMIRA,  
 Erişkinlerdeki orta ila şiddetli derecede ülseratif kolit tedavisinde, 
 6 ila 17 yaşındaki çocuklarda ve ergenlerde orta ila şiddetli derecede ülseratif kolit 
tedavisinde kullanılır.  
 
Eğer sizde ülseratif kolit hastalığı varsa, size önce başka ilaçlar verilecektir. Eğer bu ilaçlara 
yeterli yanıt vermezseniz, hastalığın belirti ve bulgularını hafifletmek için size HUMIRA 
verilecektir.  
 
Enfeksiyöz olmayan üveit  
 
Enfeksiyöz olmayan üveit, gözün belirli kısımlarını etkileyen yangısal (inflamatuvar) bir 
hastalıktır. 
 
HUMIRA, 
 Erişkinlerde gözün arkasını etkileyen enfeksiyöz olmayan iltihaplı üveit tedavisinde 
 2 yaşından büyük çocuklarda gözün önünü etkileyen enfeksiyöz olmayan iltihaplı üveit 
tedavisinde kullanılır. 
 
Bu iltihap, görmede azalmaya ve/veya gözde yüzen cisimcikler (görme alanında hareket eden 
siyah noktalar veya küçük çizgiler) ortaya çıkmasına neden olur. HUMIRA bu iltihabı azaltarak 
etki gösterir. 
5  
 Size önce başka ilaçlar verilebilir. Bu tedavilere yeterince cevap vermezseniz size HUMIRA 
verilecektir. 
 
2. HUMIRA’yı kullanmadan önce dikkat edilmesi gerekenler 
 
TNF blokörlerinin kullanımına bağlı olarak lösemi kan kanseri (akut myeloid lösemi, 
kronik lenfositik lösemi ve kronik myeloid lösemi) geliştiği bildirilmiştir. 
 
Eğer 65 yaş üzeri iseniz, HUMIRA kullanırken enfeksiyonlara daha yatkın olabilirsiniz. 
HUMIRA  ile tedaviniz esnasında siz ve doktorunuz dikkatli olmalısınız. 
 
HUMIRA’yı aşağıdaki durumlarda KULLANMAYINIZ: 
 
 Eğer, HUMIRA’nın içindeki etkin maddeye (adalimumab) veya HUMIRA’nın içindeki 
diğer yardımcı maddelerden herhangi birine karşı alerjik (aşırı duyarlı) iseniz. 
 
 Aktif tüberkülozunuz (verem) veya başka ciddi bir enfeksiyonunuz (mikrobik hastalık) varsa 
(örneğin ateş, yaralar, yorgunluk, diş sorunları gibi enfeksiyon belirtileri varsa), bunları 
doktorunuza söylemeniz önemlidir (bkz. “HUMIRA’yı aşağıdaki durumlarda DİKKATLİ 
KULLANINIZ”). 
 
 Orta ila şiddetli derecede kalp yetmezliğiniz varsa. Geçmişinizde veya şimdi ciddi bir kalp 
rahatsızlığınız varsa, bunu doktorunuza söylemeniz önemlidir (bkz. “HUMIRA’yı aşağıdaki 
durumlarda DİKKATLİ KULLANINIZ”). 
 
HUMIRA’yı aşağıdaki durumlarda DİKKATLİ KULLANINIZ 
 
HUMIRA’yı kullanmadan önce doktorunuza ya da eczacınıza danışınız: 
Alerjik reaksiyonlar:  
 
 Nefes darlığı, hırıltılı soluma, baş dönmesi, şişlikler veya döküntü gibi alerjik olaylar 
oluşursa daha fazla HUMIRA enjekte etmeyiniz; nadiren de olsa bu reaksiyonlar hayati tehlike 
oluşturabileceğinden derhal doktorunuza haber veriniz. 
 
Enfeksiyonlar:  
 
 Uzun süreli veya vücudun bir bölümünde olan enfeksiyonlar (örneğin bacak ülseri) dahil 
bir enfeksiyonunuz (yangısal (inflamatuvar) hastalık) varsa, HUMIRA’ya başlamadan önce 
doktorunuza başvurunuz. Eğer emin değilseniz, lütfen doktorunuz ile irtibata geçiniz. 
 HUMIRA tedavisi sırasında enfeksiyonlara daha kolay yakalanabilirsiniz. Akciğeriniz ile 
ilgili bir probleminiz varsa, bu risk artabilir. Bu enfeksiyonlar ciddi olabilir ve bunlara 
aşağıdakiler dahildir; 
 Tüberküloz (verem),  
 Virüs, mantar, parazit veya bakterilerin neden olduğu enfeksiyonlar  
 Kanda şiddetli enfeksiyon (sepsis).  65 yaş üstü hastalarda ölümle sonuçlanabilecek ciddi enfeksiyon riski, 65 yaş 
altındakilere göre daha yüksektir. 
6  
 Nadiren bu enfeksiyonlar hayati tehlike oluşturabilir. Ateş, yaralar, halsizlik veya diş sorunları 
gibi belirtileriniz varsa, bunları doktorunuza söylemeniz önemlidir. Doktorunuz geçici olarak 
HUMIRA kullanımınızı durdurabilir. 
 
 Histoplazmozis, koksidiyoidomikozis ya da blastomikozis gibi mantar enfeksiyonlarının çok 
sık görüldüğü bölgelerde yaşıyor ya da bu bölgelere seyahat ediyorsanız, doktorunuza 
bildiriniz. 
 Geçmişte tekrarlayan enfeksiyonlar geçirdiyseniz veya enfeksiyon riskini artıran başka   
durumlarınız varsa, doktorunuza bildiriniz. 
 65 yaş üzerindeyseniz, HUMIRA kullanırken enfeksiyonlara daha yatkın olabilirsiniz. Siz 
ve doktorunuz, HUMIRA ile tedavi edilirken enfeksiyon belirtilerine özellikle dikkat 
etmelisiniz. Ateş, yaralar, yorgunluk hissi veya diş problemleri gibi enfeksiyon belirtileri 
gelişirse, doktorunuza bildirmeniz önemlidir. 
 
Tüberküloz:  
 
 Daha önce tüberküloz geçirdiyseniz veya tüberkülozlu biriyle yakın temasta bulunduysanız, 
bunu doktorunuza söylemeniz çok önemlidir. Eğer aktif tüberkülozunuz varsa, HUMIRA 
kullanmayınız. 
 HUMIRA tedavisi gören hastalarda tüberküloz (verem) vakaları bildirilmiştir; doktorunuz 
HUMIRA’ya başlamadan önce sizde tüberküloz bulgu ve belirtilerinin olup olmadığını kontrol 
edecektir. Bu, tıbbi öykünüzü ve uygun tarama testlerinin de (örneğin akciğer röntgeni ve 
tüberkülin deri testi) dahil olduğu kapsamlı bir tıbbi değerlendirmeyi içerecektir. Yapılan bu 
testlerin yönetimi ve sonuçları “Hasta Uyarı Kartı”nıza kaydedilmelidir. 
 Tüberküloz için önleyici tedavi kullansanız dahi, tedavi sırasında tüberküloz gelişebilir. 
 Tüberküloz belirtileri (örneğin inatçı öksürük, kilo kaybı, halsizlik, hafif ateş,) varsa veya 
tedavi sırasında ya da sonrasında herhangi bir enfeksiyon ortaya çıkmışsa, derhal doktorunuza 
haber veriniz.  
 
Hepatit B: 
 
 Hepatit B virüsü (HBV (virüs nedenli karaciğer iltihabı)) taşıyıcısı iseniz, aktif HBV 
hastalığınız varsa, veya HBV bulaşma riski altında olduğunuzu düşünüyorsanız, doktorunuza 
söyleyiniz. 
 Doktorunuz size HBV testi yapmalıdır. HUMIRA bu virüsü taşıyan kişilerde hastalığın 
tekrar aktif hale gelmesine neden olabilir.  
 Bazı nadir durumlarda, özellikle bağışıklık sistemini baskılayan başka ilaçlar da almakta 
iseniz, HBV’nin tekrar aktif hale gelmesi hayati tehlike yaratabilir. 
 
Cerrahi işlemler ve diş tedavisi: 
 
 Eğer bir ameliyat geçirecekseniz veya dişlerinize tedavi uygulanacaksa, doktorunuza 
HUMIRA almakta olduğunuzu bildiriniz. Doktorunuz, geçici olarak HUMIRA tedavisinin 
kesilmesini tavsiye edebilir.  
 
Demiyelinizan hastalıklar: 
 
 Bir demiyelinizan hastalığınız (multipl skleroz gibi merkezi sinir sistemini etkileyen bir 
hastalık) varsa veya ortaya çıkarsa, doktorunuz HUMIRA alıp almayacağınız veya almaya 
7  
 devam edip etmeyeceğiniz konusunda bir karar verecektir. Görmenizde değişiklik, kollarınızda 
ya da bacaklarınızda güçsüzlük veya vücudunuzun herhangi bir yerinde uyuşukluk ya da 
karıncalanma hissederseniz, derhal doktorunuza bildiriniz. 
 
Aşılar: 
 
 Bazı aşılar enfeksiyona sebep olabilir ve HUMIRA tedavisi sırasında uygulanmamalıdır. 
 Herhangi bir aşı yaptırmadan önce doktorunuza danışınız. 
 Eğer mümkünse, çocuklarda HUMIRA tedavisine başlamadan önce yaşlarına uygun tüm 
planlanmış aşıların tamamlanması önerilmektedir. 
 Hamileyken HUMIRA kullandıysanız, bebeğinizin hamilelik sırasında aldığınız son dozdan 
yaklaşık beş ay sonrasına kadar bu tür bir enfeksiyona yakalanma riski daha yüksek olabilir. 
Bebeğinize herhangi bir aşının ne zaman uygulanması gerektiğine karar verebilmeleri için, 
bebeğinizin doktorlarına ve diğer sağlık görevlilerine, hamileliğiniz sırasında HUMIRA 
kullandığınızı söylemeniz önemlidir. 
   
Kalp yetmezliği: 
 
 Hafif kalp yetmezliğiniz varsa ve HUMIRA ile tedavi ediliyorsanız, kalp yetmezliği 
durumunuz doktorunuz tarafından yakından izlenmelidir. Geçmişte veya şimdi ciddi bir kalp 
rahatsızlığınız varsa, bunu doktorunuza söylemeniz önemlidir. Yeni kalp yetmezliği belirtileri 
gelişirse veya mevcut belirtiler kötüleşirse (örneğin nefes darlığı veya ayaklarda şişme), derhal 
doktorunuzla iletişime geçmeniz gerekmektedir. Doktorunuz, HUMIRA alıp almamanız 
gerektiğine karar verecektir. 
 
Ateş, morarma, kanama veya solgun görünüm: 
 
 Bazı hastalarda, vücutta enfeksiyonlara karşı savaşta yardımcı olan veya kanamanın 
durmasını sağlayan kan hücreleri yeterince üretilemeyebilir. Doktorunuz tedaviyi durdurmaya 
karar verebilir. Eğer düşmeyen bir ateş gelişirse, vücudunuzda kolayca morarmalar ya da 
kanama oluşuyorsa veya çok soluk görünüyorsanız, derhal doktorunuza danışınız.  
 
Kanser:  
 
 HUMIRA ya da diğer TNF bloke edici ilaçları almakta olan çocuk ve erişkin hastalarda, bazı 
kanser türlerinde çok ender vakalar ortaya çıkmıştır. 
 Uzun süreli hastalık geçmişi olan daha ağır seyirli romatoid artrit hastalarında, lenfoma (lenf 
sistemini etkileyen bir kanser) ve lösemi (kan ve kemik iliğini etkileyen bir kanser) ortaya 
çıkma riski, ortalamadan daha yüksek olabilir. 
 Eğer HUMIRA alıyorsanız, sizde lenfoma, lösemi veya diğer kanser türlerinin görülme riski 
artabilir. Seyrek olarak, HUMIRA almakta olan hastalarda yaygın olmayan ve ciddi seyreden 
bir tip lenfoma gözlenmiştir. Bu hastaların bazıları, ayrıca azatiyoprin veya 6-merkaptopürin 
ile de tedavi görmüştür. 
 HUMIRA ile birlikte azatiyoprin veya 6-merkaptopürin kullanıyorsanız, doktorunuza 
bildiriniz. 
 HUMIRA almakta olan hastalarda melanoma dışı cilt kanser vakaları gözlemlenmiştir. 
 Tedavi esnasında veya sonrasında yeni deri lezyonları (yara ve lekeler) oluşursa veya mevcut 
lezyonların görünümünde değişiklik olursa, doktorunuza bildiriniz. 
 HUMIRA kullanan 60 yaş üzeri hastalarda, periyodik servikal kanser (rahim ağzı kanseri) 
8  
 taramasına devam edilmelidir. 
 Başka bir TNF blokörü ile tedavi edilen ve Kronik Obstrüktif Akciğer Hastalığı (KOAH) 
olan hastalarda, lenfoma dışında kanser vakaları bildirilmiştir. Eğer KOAH’ınız varsa veya 
yoğun sigara içicisiyseniz, TNF blokörü ile tedavinin sizin için uygun olup olmadığını 
doktorunuz ile görüşünüz. 
 
Otoimmün hastalıklar: 
 
 HUMIRA tedavisi, nadir durumlarda lupus benzeri sendroma neden olabilir. Sürekli ve 
açıklanamayan döküntü, ateş, eklem ağrısı veya yorgunluk gibi belirtileriniz ortaya çıkarsa, 
doktorunuz ile iletişime geçiniz.  
 
Çocuklar ve ergenler 
 
 Aşılar: HUMIRA kullanmadan önce mümkünse çocukların tüm aşıları tamamlanmalıdır. 
 
Biyolojik ürünlerin takip edilebilirliğinin sağlanması için uygulanan ürünün ticari ismi ve seri 
numarası mutlaka hasta dosyasına kaydedilmelidir. 
 
Bu uyarılar, geçmişteki herhangi bir dönemde dahi olsa sizin için geçerliyse, lütfen doktorunuza 
danışınız. 
 
HUMIRA’nın yiyecek ve içecek ile kullanılması 
 
HUMIRA  derialtı yoluyla uygulandığı için, yiyecek ve içeceklerin HUMIRA’yı etkilemesi 
beklenmemektedir. 
 
Hamilelik 
 
İlacı kullanmadan önce doktorunuza veya eczacınıza danışınız. 
 
 Hamile kalmayı önlemek amacıyla etkili bir doğum kontrol yöntemi kullanmalısınız ve en 
son HUMIRA enjeksiyonundan sonra en az 5 ay süreyle etkili bir doğum kontrol yöntemi 
kullanmaya devam etmelisiniz. 
 Eğer hamile iseniz, hamile olduğunuzu düşünüyorsanız veya çocuk sahibi olmayı 
planlıyorsanız, bu ilacı kullanmadan önce doktorunuza veya eczacınıza danışınız. 
 HUMIRA sadece gerektiğinde hamilelik sırasında kullanılmalıdır. 
 Bir gebelik çalışmasına göre, gebelik esnasında HUMIRA kullanan anneler ile, HUMIRA 
kullanmayan ancak aynı hastalığa sahip anneler karşılaştırıldığında, hamilelik sırasında 
HUMIRA kullanan annelerin bebeklerinde doğum kusurları oluşma riski daha yüksek 
değildir. 
 Hamileliğiniz sırasında HUMIRA kullanırsanız, bebeğinizde enfeksiyon oluşma riski daha 
yüksek olabilir. 
 Bebeğinize herhangi bir aşı uygulanmadan önce bebeğinizin doktorlarına ve diğer sağlık 
görevlilerine hamilelik sırasındaki HUMIRA kullanımınızı bildirmeniz önemlidir (daha fazla 
bilgi için “Aşılar” bölümüne bakınız). 
 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız. 
 
9  
 Emzirme 
 
İlacı kullanmadan önce doktorunuza veya eczacınıza danışınız. 
 
Emzirme sırasında HUMIRA kullanılabilir. 
 
Araç ve makine kullanımı 
 
HUMIRA’nın araba, motosiklet veya diğer makineleri kullanma yeteneği üzerinde az düzeyde 
etkisi olabilir. HUMIRA  uygulanmasını takiben hafif baş dönmesi ve görme bozuklukları 
ortaya çıkabilir. 
 
HUMIRA’nın içeriğinde bulunan bazı yardımcı maddeler hakkında önemli bilgiler 
 
Uyarı gerektiren yardımcı madde içermemektedir. 
 
Diğer ilaçlar ile birlikte kullanımı 
 
Başka ilaçlar alıyorsanız, yakın zamanda aldıysanız veya alma olasılığınız varsa doktorunuza 
veya eczacınıza söyleyiniz. 
 
HUMIRA, ciddi enfeksiyon riskindeki artış nedeniyle aşağıdaki etkin maddeleri içeren ilaçlarla 
birlikte kullanılmamalıdır:  
  Anakinra  
  Abatasept (bağışıklık sistemine etki eden ilaçlar)  
 
HUMIRA aşağıdaki ilaçlarla birlikte kullanılabilir: 
   Metotreksat, 
 Belirli hastalık modifiye edici anti-romatizmal ilaçlar (örneğin sulfasalazin, 
hidroksiklorokin, leflunomid ve enjekte edilebilen altın preparatları), 
 Steroidler veya steroid olmayan anti-inflamatuvar ilaçlar ((NSAİİ); steroid yapıda 
olmayan yangı çözücü ilaçlar) dahil ağrı kesiciler. 
 
Bu konuda sorunuz olursa doktorunuza danışınız. 
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız, lütfen doktorunuza veya eczacınıza bunlar hakkında bilgi veriniz. 
 
3. HUMIRA  nasıl kullanılır? 
 
Uygun kullanım ve doz/uygulama sıklığı için talimatlar: 
 
HUMIRA’yı daima doktorunuzun veya eczacınızın belirttiği şekilde uygulayınız. Emin 
değilseniz, doktorunuza veya eczacınıza danışınız.  
 
HUMIRA’nın her bir onaylı kullanımı için önerilen dozlar aşağıdaki tabloda gösterilmiştir. 
Farklı bir doza ihtiyacınız varsa, doktorunuz başka bir HUMIRA dozu reçete edebilir. 
 
10  
 Romatoid artrit, psöriyatik artrit, ankilozan spondilit veya radyografik olarak 
ankilozan spondilit kanıtı olmayan aksiyal spondiloartrit  
Yaş ve vücut ağırlığı  Ne kadar ve ne sıklıkta 
alınmalı?  Notlar  
Erişkinler  İki haftada bir 40 mg  Romatoid artritte HUMIRA 
kullanırken metotreksata 
devam edilir. Eğer 
doktorunuz metotreksatın 
uygun olmadığına karar 
verirse, HUMIRA tek başına 
verilebilir.  
 
Eğer romatoid artritiniz 
varsa ve HUMIRA 
tedavisiyle birlikte 
metotreksat almıyorsanız, 
doktorunuz haftada bir 40 
mg veya iki haftada bir 80 
mg HUMIRA almanıza 
karar verebilir.  
 
Poliartiküler jüvenil idiyopatik artrit  
Yaş ve vücut ağırlığı  Ne kadar ve ne sıklıkta 
alınmalı?  Notlar  
2 yaşından büyük, vücut 
ağırlığı 30 kg veya daha 
fazla olan çocuklar, ergenler 
ve erişkinler İki haftada bir 40 mg  Özel not bulunmamaktadır. 
2 yaşından büyük, vücut 
ağırlığı 10-30 kg arasındaki 
çocuklar ve ergenler  İki haftada bir 20 mg  Özel not bulunmamaktadır 
 
Entezit ile ilişkili artrit  
Yaş ve vücut ağırlığı  Ne kadar ve ne sıklıkta 
alınmalı? Notlar  
6 yaşından büyük, vücut 
ağırlığı 30 kg veya daha 
fazla olan çocuklar, ergenler 
ve erişkinler İki haftada bir 40 mg Özel not bulunmamaktadır 
6 yaşından büyük, vücut 
ağırlığı 15-30 kg arasında 
çocuklar ve ergenler  İki haftada bir 20 mg Özel not bulunmamaktadır 
 
Plak tipi sedef hastalığı  
Yaş ve vücut ağırlığı  Ne kadar ve ne sıklıkta 
alınmalı? Notlar  
Erişkinler  80 mg’lık (bir günde 40 
mg’lık iki enjeksiyon) İki haftada bir 40 mg 
HUMIRA’ya yetersiz yanıt 
11  
 başlangıç dozu ve bu 
başlangıç dozundan bir hafta 
sonra başlamak üzere her iki 
haftada bir 40 mg doz 
uygulanır. verirseniz, doktorunuz dozu 
haftada bir 40 mg’a veya iki 
haftada bir 80 mg’a 
cıkarabilir. 
4-17 yaş arası, vücut ağırlığı 
30 kg veya daha fazla olan 
çocuklar ve ergenler  40 mg’lık başlangıç dozunun 
ardından bir hafta sonra 40 
mg doz uygulanır. 
 
Bundan sonra, normal doz 
iki haftada bir uygulanan 40 
mg’dır. Özel not bulunmamaktadır 
4-17 yaş arası, vücut ağırlığı 
15-30 kg arasında olan 
çocuklar ve ergenler Başlangıç dozu 20 mg’dır, 
ardından bir hafta sonra 20 
mg uygulanır.  
 
Bundan sonra, normal doz 
iki haftada bir uygulanan 20 
mg’dır. Özel not bulunmamaktadır 
 
Hidradenitis suppurativa  
Yaş ve vücut ağırlığı  Ne kadar ve ne sıklıkta 
alınmalı?  Notlar  
Erişkinler 160 mg’lık (bir günde 40 
mg’lık dört enjeksiyon ya da 
birbirini izleyen iki gün 
boyunca her gün 40 mg’lık 
iki enjeksiyon) başlangıç 
dozunu takiben iki hafta 
sonra 80 mg’lık (bir günde 
40 mg’lık iki enjeksiyon) 
doz uygulanır. İki hafta 
sonra, doktorunuzun size 
reçete ettiği şekilde haftada 
bir kez 40 mg veya iki 
haftada bir kez 80 mg dozla 
devam edilir.  Etkilenen bölgeleri her gün 
bir antiseptik kullanarak 
temizlemeniz 
önerilmektedir. 
12-17 yaş arası, vücut 
ağırlığı 30 kg veya daha 
fazla olan ergenler 80 mg’lık (bir günde 40 
mg’lık iki enjeksiyon), 
başlangıç dozunu takiben bir 
hafta sonra başlamak üzere 
iki haftada bir 40 mg doz 
uygulanır. İki haftada bir 40 mg 
HUMIRA’ya yetersiz yanıt 
verirseniz, doktorunuz dozu 
haftada bir 40 mg’a veya iki 
haftada bir 80 mg’a 
çıkarabilir. 
 
Etkilenen bölgeleri her gün 
bir antiseptik kullanarak 
temizlemeniz 
önerilmektedir.  
 
12  
 Crohn hastalığı 
Yaş ve vücut ağırlığı  Ne kadar ve ne sıklıkta 
alınmalı?  Notlar  
6 yaşından büyük, vücut 
ağırlığı 40 kg veya daha 
fazla olan çocuklar, ergenler 
ve erişkinler  
 80 mg’lık (bir günde 40 
mg’lık iki enjeksiyon) 
başlangıç dozunun ardından 
iki hafta sonra 40 mg’lık doz 
uygulanır. 
 
Daha hızlı bir yanıt gerekli 
ise, doktorunuz başlangıç 
dozu olarak 160 mg (bir 
günde 40 mg’lık dört 
enjeksiyon ya da birbirini 
izleyen iki gün boyunca her 
gün 40 mg’lık iki 
enjeksiyon) ve takiben iki 
hafta sonra 80 mg’lık doz 
(bir günde 40 mg’lık iki 
enjeksiyon) reçete edebilir. 
 
Bundan sonra normal doz iki 
haftada bir uygulanan 40 
mg’dır.  Doktorunuz dozu haftada bir 
40 mg’a veya iki haftada bir 
80 mg’a çıkarabilir.  
 
6-17 yaş arası, vücut ağırlığı 
40 kg’dan az olan çocuklar 
ve ergenler  
 40 mg’lık başlangıç dozunu 
takiben iki hafta sonra 20 
mg’dır. 
 
Daha hızlı bir yanıt gerekli 
ise, doktorunuz başlangıç 
dozu olarak 80 mg (bir 
günde 40 mg’lık iki 
enjeksiyon) ve takiben iki 
hafta sonra 40 mg’lık doz 
reçete edebilir. 
 
Bundan sonra, normal doz 
iki haftada bir uygulanan 20 
mg’dır. Doktorunuz doz sıklığını 
haftada bir 20 mg’a 
çıkarabilir. 
 
 
Ülseratif kolit 
Yaş ve vücut ağırlığı  Ne kadar ve ne sıklıkta 
alınmalı?  Notlar  
Erişkinler 160 mg’lık (bir günde 40 
mg’lık dört enjeksiyon ya da 
birbirini izleyen iki gün 
boyunca her gün 40 mg’lık 
iki enjeksiyon) başlangıç Doktorunuz dozu haftada bir 
40 mg’a veya iki haftada bir 
80 mg’a çıkarabilir. 
13  
 dozunu takiben iki hafta 
sonra 80 mg’lık doz (bir 
günde 40 mg’lık iki 
enjeksiyon) uygulanır.  
 
Bundan sonra normal doz iki 
haftada bir uygulanan 40 
mg’dır. 
Ağırlığı 40 kg'ın altında olan 
6 yaşından büyük çocuklar 
ve ergenler  80 mg'lık (bir günde iki 40 
mg'lık enjeksiyon) ilk doz, 
ardından iki hafta sonra 40 
mg (bir 40 mg'lık 
enjeksiyon). 
 
Daha sonra normal doz iki 
haftada bir 40 mg'dır. 18 yaşına girdikten sonra 
dahi HUMIRA'yı normal 
dozunuzda almaya devam 
etmelisiniz. 
Ağırlığı 40 kg veya daha 
fazla olan 6 yaşından büyük 
çocuklar ve ergenler  160 mg'lık (bir günde dört 40 
mg'lık enjeksiyon veya 
ardışık iki günde, günde iki 
40 mg'lık enjeksiyon) ilk 
doz, ardından iki hafta sonra 
80 mg (bir günde iki 40 
mg'lık enjeksiyon). 
 
Daha sonra normal doz iki 
haftada bir 80 mg'dır. 18 yaşına girdikten sonra 
dahi HUMIRA'yı normal 
dozunuzda almaya devam 
etmelisiniz. 
 
Enfeksiyöz olmayan üveit  
Yaş ve vücut ağırlığı  Ne kadar ve ne sıklıkta 
alınmalı? Notlar  
Erişkinler  80 mg’lık (bir günde 40 
mg’lık iki enjeksiyon) 
başlangıç dozu ve bu 
başlangıç dozundan bir hafta 
sonra başlamak üzere iki 
haftada bir 40 mg’lık doz 
uygulanır. HUMIRA kullanırken 
kortikosteroidler veya 
bağışıklık sistemini 
etkileyen diğer ilaçlara 
devam edilebilir. HUMIRA 
ayrıca tek başına da 
verilebilir.  
2 yaşından büyük, vücut 
ağırlığı 30 kg’dan az olan 
çocuklar ve ergenler  
 İki haftada bir 20 mg  
 Doktorunuz iki haftada bir 
20 mg’lık normal dozun 
başlamasından bir hafta önce 
uygulanacak olan 40 mg’lık 
bir başlangıç dozu reçete 
edebilir. 
 
HUMIRA’nın metotreksat 
ile birlikte kullanılması 
önerilmektedir.  
14  
 2 yaşından büyük, vücut 
ağırlığı 30 kg veya daha fazla 
olan çocuklar ve ergenler  
 İki haftada bir 40 mg  
 Doktorunuz iki haftada bir 
40 mg’lık normal dozun 
başlamasından bir hafta önce 
uygulanacak olan 80 mg’lık 
bir başlangıç dozu reçete 
edebilir. 
 
HUMIRA’nın metotreksat 
ile birlikte kullanımı önerilir. 
 
Uygulama yolu ve metodu: 
 
HUMIRA, deri altına enjeksiyon yolu ile uygulanır (subkütan enjeksiyon). 
 
 HUMIRA  enjeksiyonunu hazırlama ve uygulama talimatları: 
 
 Aşağıdaki talimatlar HUMIRA kullanıma hazır kalemi deri altına enjeksiyon yoluyla 
kendinize nasıl uygulayacağınızı açıklamaktadır. Lütfen bu talimatları dikkatle 
okuyunuz ve adım adım izleyiniz.  
 Kendi kendine enjeksiyon yapma tekniği doktorunuz, hemşireniz veya eczacınız 
tarafından size öğretilecektir.  
 Enjeksiyondan önceki hazırlıkları tamamlamadan ve uygulamayı anlamadan kendi 
kendinize enjeksiyon yapmayı denemeyiniz. Uygun eğitim aldıktan sonra enjeksiyonu 
kendiniz yapabilirsiniz veya bu eğitimi alan başka biri, örneğin bir aile üyesi ya da 
arkadaşınız da yapabilir. 
 Kullanıma hazır enjeksiyon kalemi sadece tek kullanımlıktır. 
 
 
HUMIRA kullanıma hazır kalem  
 
 
 
 
 
Aşağıdaki durumlarda kullanıma hazır enjeksiyon kalemini kullanmayınız ve 
doktorunuzu veya eczacınızı arayınız. 
 
 Sıvı bulanık, rengi değişmiş veya içinde parçacıklar varsa 
 Son kullanma tarihi (SKT) geçmiş ise, 
 Sıvı donmuş ya da doğrudan güneş ışığına maruz kalmış ise, 
 Kullanıma hazır enjektör düşmüş ya da ezilmiş ise. 
 
 
Gri kapak 1 
 
İğne 
 Beyaz ok 
 Mor kapak 2 
 
Mor renkli aktivasyon Denetim penceresi 
 Beyaz iğne yuvası 
 
15  
 Enjeksiyon öncesine kadar iğne kapağını çıkarmayınız. HUMIRA’yı çocukların 
erişemeyeceği ve göremeyeceği bir yerde saklayınız. 
  
1. ADIM 
 
HUMIRA’yı buzdolabından çıkarınız. 
Enjeksiyondan önce HUMIRA'yı oda sıcaklığında 15 ila 30 dakika  bekletiniz. 
 HUMIRA'nın oda sıcaklığına ulaşmasını beklerken mor veya gri renkli kapakları 
çıkarmayınız. 
 HUMIRA'yı başka bir şekilde ısıtmayınız. Örneğin, mikrodalgada veya sıcak suda 
ısıtmayınız. 
 
2. ADIM 
 
             Kalem 
 
                  Ped 
  
Son kullanma tarihini (SKT) kontrol ediniz. Son kullanma tarihi geçtiyse kullanıma hazır 
enjektörü kullanmayınız. 
 
Aşağıdakileri temiz, düz bir yüzeye koyunuz. 
 1 tek-kullanımlık kullanıma hazır enjeksiyon kalemi ve  
 1 alkol pedi 
 
Ellerinizi yıkayınız ve kurutunuz. 
  
16  
 3. ADIM 
 
Enjekte edilebilir bölgeler 
 
       Enjekte edilebilir bölgeler 
 
Enjeksiyon için bir bölge seçiniz: 
 Uyluklarınızın ön tarafı veya 
 Göbek deliğinizin etrafındaki 5 santimetrelik bölge hariç karın bölgeniz, 
 Son enjeksiyon yerinden en az 3 santimetre uzaklıktaki bölge  
 
Enjeksiyon yerini alkol pedi ile dairesel hareketlerle siliniz. 
 
 Kıyafetler üzerinden enjeksiyon  yapmayınız. 
 Yara, morluk, kızarıklık, sertlik, yara izi, çatlak izi veya plak tipi sedef olan alana 
enjeksiyon yapmayınız. 
 
4. ADIM  
  
 
 
Kullanıma hazır enjeksiyon kalemini gri kapak 1 yukarıyı gösterecek şekilde tek elinizde 
tutunuz.  
 
Denetim penceresini kontrol ediniz. 
 
17  
  Pencerede bir veya daha fazla baloncuk görmeniz normaldir 
 Sıvının berrak ve renksiz olduğundan emin olunuz 
 Sıvı bulanıksa veya içinde parçacıklar varsa kullanıma hazır enjeksiyon kalemini 
kullanmayınız 
 Kullanıma hazır enjeksiyon kalemi düşürülmüş veya ezilmişse kullanmayınız 
 
5. ADIM 
 
   Kapak 1 
 
 
                                          Kapak 2 
 
Gri İğne Kapağı 1’i, diğer elinizle yavaşça yukarıya doğru çekerek çıkarınız. İğne 
kapağını atınız. Kapağı tekrar takmayınız. 
 
 Küçük siyah iğne kılıfının kapak ile birlikte çıkartıldığını kontrol ediniz. 
 İğnenin ucundan birkaç damla sıvı gelmesi normaldir. 
 
Mor renkli Kapak 2’yi yavaşça yukarıya doğru çekerek çıkarınız. Kapağı atınız. Kapağı tekrar 
takmayınız. 
 
Kullanıma hazır enjeksiyon kalemi şimdi enjeksiyona hazırdır. 
 
Kullanıma hazır enjeksiyon kalemini çevirerek beyaz okun enjeksiyon bölgesine bakmasını 
sağlayınız. 
 
6. ADIM 
 
        
 
Diğer elinizle enjeksiyon bölgesindeki deriyi kavrayınız, yükseltilmiş ve sıkı bir yüzey 
oluşturmak için sıkıca tutunuz ve enjeksiyon tamamlanana kadar sıkıca tutmaya devam ediniz. 
18  
 Beyaz oku enjeksiyon bölgesine bakacak şekilde tutunuz (uyluk veya karın bölgesi). 
 
Kullanıma hazır enjeksiyon kaleminin beyaz iğne yuvasını enjeksiyon bölgesine dik (90 
derecelik bir açı) bir şekilde yerleştiriniz. 
 
Kullanıma hazır enjeksiyon kalemini denetim penceresini görebileceğiniz şekilde tutunuz. 
 
Mor renkli aktivasyon düğmesine, enjeksiyona hazır olmadan basmayınız. 
 
7. ADIM 
                        10 Saniye 
 
           
 
Enjeksiyonu başlatmadan önce enjeksiyon kalemini sıkıca enjeksiyon bölgesine doğru 
bastırın. 
 
Enjeksiyon kalemini enjeksiyon sırasında deriden uzaklaşmasını önlemek için aşağı doğru 
bastırın. 
 
Mor renkli aktivasyon düğmesine basınız ve basmaya devam ederken 10 saniye  boyunca 
yavaşça sayınız. 
 
 Duyacağınız “klik” sesi, enjeksiyon işleminin başladığını işaret eder. 
 Enjeksiyon kalemini, enjeksiyon tamamlanana kadar enjeksiyon yerine doğru sıkıca 
bastırmaya devam edin. 
 
Sarı indikatör hareketsiz kaldığında, enjeksiyon tamamlanmış demektir. 
 
8. ADIM 
 
 
Enjeksiyon tamamlandığında, kullanıma hazır enjeksiyon kalemini dik olarak yavaşça deriden 
çekiniz. Beyaz iğne yuvası iğne ucunu kapatacaktır. 
19  
  Enjeksiyon bölgesinde az miktarda sıvı olması normaldir. 
 
Enjeksiyon bölgesinde birden fazla damla varsa; doktorunuz, hemşireniz veya eczacınıza 
danışınız. 
 
Enjeksiyonu tamamladıktan sonra, enjeksiyon yerindeki derinin üzerine pamuk veya gazlı bez 
koyunuz. 
 
 Ovalamayınız 
 Enjeksiyon yerinde ufak bir kanama olması normaldir. 
 
9. ADIM 
 
Kullanılmış enjeksiyon kalemini; doktorunuz, hemşireniz veya eczacınızın talimatlarına göre özel 
atık kutusuna atınız.  
 
 Kullanıma hazır enjeksiyon kalemini ev çöpünüze veya geri dönüşüme atmayınız.  
 Kullanıma hazır enjeksiyon kalemini ve özel atık kutusunu, daima çocukların 
erişemeyeceği ve göremeyeceği bir yerde saklayınız. 
 
İğne kapağı, alkol pedi, pamuk veya gazlı bez, blister ve ambalajı normal evsel atıklarınızın 
arasına atabilirsiniz. 
 
Değişik yaş grupları: 
 
Çocuklarda kullanımı: 
HUMIRA 2 yaş altındaki çocuklarda kullanılmamaktadır. 
 
Yaşlılarda (65 yaş ve üzeri) kullanımı: 
65 yaş ve üstü hastalar için özel bir doz önerisi yoktur. 
 
Özel kullanım durumları: 
 
Böbrek/Karaciğer yetmezliği 
HUMIRA ile bu hasta topluluklarında çalışma yapılmamıştır. Doz önerileri yapılamaz. 
 
Eğer HUMIRA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla HUMIRA   kullandıysanız: 
 
Eğer yanlışlıkla doktorun veya eczacının söylediğinden daha sık HUMIRA    enjeksiyonu 
yaptıysanız, doktorunuza veya eczacınıza haber veriniz. 
 
Boş da olsa ilacın dış karton kutusunu göstermek üzere daima yanınıza alınız. 
 
HUMIRA’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
 
20  
 HUMIRA’yı kullanmayı unutursanız 
 
Eğer kendinize enjeksiyon yapmayı unutursanız, hatırladığınız anda bir sonraki HUMIRA 
dozunu enjekte etmelisiniz. Sonrasında, bir sonraki dozu, başlangıçta planlanan gününüzde 
alınız. 
 
Unutulan dozları dengelemek için çift doz almayınız. 
 
HUMIRA  ile tedavi sonlandırıldığındaki oluşabilecek etkiler 
 
HUMIRA kullanımını durdurma kararı doktorunuzla görüşülmelidir. İlacın kesilmesini takiben 
belirtileriniz geri dönebilir. 
 
Bu ilacın kullanımı hakkında başka sorularınız varsa, doktorunuza veya eczacınıza danışınız. 
 
4. Olası yan etkiler nelerdir? 
 
Tüm ilaçlar gibi HUMIRA’nın içeriğinde bulunan maddelere duyarlı olan kişilerde yan etkiler 
olabilir.  
 
Yan etkilerin çoğu hafif ila orta derecelidir. Ancak, bazıları ciddi olabilir ve tedavi 
gerektirebilir. Yan etkiler, son HUMIRA enjeksiyonunun uygulamasından en az 4 ay sonrasına 
kadar ortaya çıkabilir. 
 
Yan etkiler aşağıdaki kategorilerde gösterildiği şekilde sıralanmıştır. 
Çok yaygın: 10 hastanın en az birinde görülebilir. 
Yaygın: 10 hastanın birinden az, fakat 100 hastanın birinden fazla görülebilir. 
Yaygın olmayan: 100 hastanın birinden az, fakat 1.000 hastanın birinden fazla görülebilir. 
Seyrek: 1.000 hastanın birinden az fakat 10.000 hastanın birinden fazla görülebilir. 
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor. 
 
Aşağıdakilerden biri olursa, HUMIRA’yı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz: 
 
 Şiddetli döküntüler (çok yaygın), kurdeşen (yaygın) veya başka alerjik belirtiler (yaygın) 
 Yüz, eller ve ayaklarda şişlik (yaygın) 
 Nefes alıp vermede güçlük (yaygın), yutma güçlüğü (yaygın olmayan) 
 Egzersiz yaparken veya yatarken nefes darlığı (yaygın) veya ayakların şişmesi (yaygın 
olmayan) 
 
Bunların hepsi çok ciddi yan etkilerdir. 
 
Eğer bunlardan biri sizde mevcut ise, sizin HUMIRA'ya karşı ciddi alerjiniz var demektir. Acil 
tıbbi müdahaleye veya hastaneye yatırılmanıza gerek olabilir. 
 
Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz: 
 
• Ateş, kırgın hissetme, yaralar, diş problemleri, idrar yaparken yanma gibi enfeksiyon 
21  
 belirtileri (yaygın) 
• Kendini halsiz veya yorgun hissetme (seyrek) 
• Öksürük (yaygın) 
• Karıncalanma (yaygın) 
• Uyuşma (yaygın) 
• Çift görme (yaygın) 
• Kol ya da bacaklarda güçsüzlük (seyrek) 
• Geçmeyen şişlik veya açık yara  (yaygın) 
• İnatçı ateş, morarma, kanama ve derinin soluklaşması gibi kan hastalıklarını 
düşündürebilecek belirtiler (seyrek) 
 
Bunların hepsi ciddi yan etkilerdir. Acil tıbbi müdahale gerekebilir.  
 
Yukarıda verilen belirtiler, HUMIRA ile gözlenmiş olan aşağıdaki yan etkilerin işaretleri 
olabilir: 
 
Aşağıdakilerden herhangi birini fark ederseniz, doktorunuza söyleyiniz: 
 
Çok yaygın 
- Enjeksiyon yeri reaksiyonları (ağrı, şişme, kızarıklık veya kaşıntı dahil) 
- Solunum yolu enfeksiyonları (soğuk algınlığı, burun akıntısı, sinüzit, pnömoni dahil) 
- Baş ağrısı 
- Karın ağrısı 
- Bulantı ve kusma 
- Döküntü (cilt döküntüsü) (eksfoliyatif (pul pul) döküntü dahil) 
- Kas-iskelet ağrısı 
 
Yaygın  
- Ciddi enfeksiyonlar (grip ve kan zehirlenmesi dahil) 
- Sistemik enfeksiyonlar [sepsis (kana bakteri ve toksin karışması sonucu bağışıklık 
sisteminin çökmesi), kandidiyazis (mantar enfeksiyonu) ve grip dahil] 
- Bağırsak enfeksiyonları [kusma ve ishale neden olan gastroenterit (bağırsak 
enfeksiyonu) dahil] 
- Deri ve yumuşak doku enfeksiyonları [parmak iltihabı, sellülit (cildin derin 
kısımlarının ve deri altındaki dokuların mikroplarla oluşan iltihabı), impetigo (bakteri 
kaynaklı cilt enfeksiyonu), nekrotizan fasiit (deri yağ ve kasları örten dokunun bir 
enfeksiyonu) ve zona (gövde, bacak ve yüz dersinde sinirler boyunca bir takım ağrılı 
döküntülerle gösteren mikroplu bir deri hastalığı) dahil] 
- Kulak enfeksiyonları 
- Ağız enfeksiyonları [oral herpes (uçuk) ve diş enfeksiyonları dahil] 
- Üreme sistemi enfeksiyonları [vulvovajinal mikotik (vajinal mantar) enfeksiyon dahil] 
- İdrar yolu enfeksiyonları [piyelonefrit (böbrek enfeksiyonu) dahil] 
- Mantar enfeksiyonları 
- Eklem enfeksiyonları 
- İyi huylu tümörler 
- Melanom hariç cilt kanseri [bazal hücre karsinomu (açık yaralar, kırmızı lekeler, 
pembe oluşumlar, parlak yüzeyli yumrular veya yara izleri olarak görülen bir cilt 
kanseri) ve skuamöz cilt karsinomu (cildin en üst tabakasını kapsayan cilt kanseri) 
dahil] 
- Alerjik reaksiyonlar (mevsimsel alerjiler dahil) 
22  
 - Sıvı kaybı (İlk belirtileri susama ve hafif baş ağrısıdır. Susuzluk arttıkça idrarın rengi 
koyulaşır.) 
- Ruh hali değişikliği (depresyon dahil) 
- Endişe hali 
- Uyuma güçlüğü 
- Sızlama, karıncalanma veya hissiyat kaybı gibi duyu bozuklukları 
- Migren 
- Sinir kökü sıkışması (bel ağrısı ve bacak ağrısı dahil) 
- Görme bozuklukları 
- Göz inflamasyonu (iltihaplanması) 
- Göz kapağı inflamasyonu (iltihaplanması) 
- Göz şişmesi 
- Vertigo (denge bozukluğundan kaynaklanan sersemlik veya baş dönmesi) 
- Kalbin hızlı atma hissi 
- Yüksek tansiyon 
- Kızarma (ateş basması) 
- Hematom (kan damarları dışında kan birikmesi) 
- Öksürük 
- Astım 
- Nefes darlığı 
- Mide, bağırsak kanaması (Kırmızı veya siyah renkli kan bulaşık dışkılama şeklinde 
izlenebilir) 
- Dispepsi (hazımsızlık, midede şişkinlik, mide ekşimesi) 
- Reflü [Belirtileri yemek borusunda meydana gelen yanma (göğüs bölgesinde 
hissedilir), mide sıvısının ağıza gelmesi ve hazımsızlıktır.] 
- Sicca sendromu (salgı yapan bezlerin özellikle gözyaşı ile tükürük bezlerini tuttuğu, 
“otoimmün” hastalıklar denilen gruba ait bir hastalık) (göz ve ağız kuruluğu dahil) 
- Kaşıntı 
- Kaşıntılı döküntü 
- Morarma 
- Derinin inflamasyonu (iltihaplanması) (egzama gibi) 
- El ve ayak tırnaklarının kırılması 
- Terlemede artış 
- Saç dökülmesi 
- Sedef hastalığı oluşumu veya kötüleşmesi 
- Kas kasılmaları (kan kreatin fosfokinaz değerlerinin yükselmesi dahil) 
- İdrarda kan 
- Böbrek yetmezliği 
- Göğüs ağrısı 
- Ödem (şişme) 
- Ateş 
- Pıhtılaşma ve kanama bozuklukları (uzamış tromboplastin zamanı dahil)  
- Yara iyileşmesinde gecikme 
 
Yaygın olmayan  
- Fırsatçı enfeksiyonlar (verem ve vücut direnci düştüğünde ortaya çıkan diğer 
enfeksiyonlar dahil) 
- Nörolojik enfeksiyonlar (viral beyin zarı iltihabı dahil) 
- Göz enfeksiyonları 
- Bakteriyel (Bakteri denen bir mikrop türüne bağlı)  enfeksiyonlar 
23  
 - Divertikülit (kalın bağırsak inflamasyonu (iltihabı) ve enfeksiyonu (Kramp tarzında 
karın ağrısı, karında şişlik hissi, kabızlık, ishal, bulantı, kusma, idrar yaparken yanma 
gibi yakınmalar ile kendini gösterir.) 
- Kanser 
- Lenfoma (lenf sistemini etkileyen kanser) 
- Solid organ tümörü (kist veya sıvı alan içermeyen anormal doku kitleleri) (meme 
kanseri, akciğer ve tiroid dahil) 
- Melanom (bir çeşit cilt kanseri) 
- Sebebi bilinmeyen trombositopenik purpura (deri içinde kanamalar sonucunda oluşan 
küçük kırmızı-mor renkte döküntüler) 
- Akciğer, cilt ve lenf düğümlerini etkileyebilen immün (bağışıklık) bozuklukları 
[Çoğunlukla sarkoidoz (bağışıklık sisteminin vücuttaki çeşitli dokulara karşı reaksiyon 
göstermesiyle ortaya çıkan romatolojik bir hastalık) olarak ortaya çıkar] 
- Vaskülit (kan damarlarının iltihaplanması) 
- Titreme 
- Nöropati (sinir sistemi hastalığı. Nöropati vücudun birçok organını etkileyebilen, 
sinirlerde hasar oluşmasıdır. El, ayak ve bacaklarda ağrı, uyuşukluk, karıncalanma 
hissedilebilir) 
- Beyin-damar hastalıkları  
- İnme 
- Çarpıntı 
- Çift görme 
- İşitme kaybı, kulak çınlaması 
- Kalbin düzensiz attığı hissi (anlık duraksaması gibi) 
- Nefes darlığı veya ayak bileği şişmesine sebep olabilen kalp problemleri 
- Kalp krizi  
- Kalp yetmezliği (Sıklıkla göğüsten omza ya da kollara, ense, dişler, çene, karın veya 
sırta doğru yayılan ağrı ile birlikte kendini gösterebilir. Bu ağrılara nefes darlığı, 
öksürük, baş dönmesi ve sersemleme, bayılma, mide bulantısı ve kusma eşlik edebilir.) 
- Atardamar duvarında kese oluşumu, toplardamarın inflamasyonu (iltihabı) ve pıhtı 
oluşumu, damar tıkanıklığı (Çok az bir kısmı belirti verir ve doktorunuz tarafından 
teşhis edilebilir. Vücudumuzda ağrı, morarma gibi belirtilere neden olabilir) 
- Nefes darlığına sebep olan akciğer hastalıkları [inflamasyon (iltihap) dahil] 
- Pulmoner emboli (akciğer damarlarının tıkanması: nefes darlığı, göğüs ağrısı, öksürük, 
ağızdan kan gelmesi, bayılma ile kendini gösterir) 
- İnterstisyel akciğer hastalığı (akciğerdeki hava keseciklerinin etrafının kalınlaşması) 
- Kronik obstrüktif akciğer hastalığı (KOAH, solunum yollarının daralması) 
- Akciğer iltihabı 
- Plevral efüzyon (akciğer zarında anormal sıvı toplanması: göğüs ağrısı, öksürük nefes 
darlığı ile kendini gösterir) 
- Karın ve sırtta şiddetli ağrılara sebep olan pankreasın inflamasyonu (iltihabı) 
- Yutmada güçlük 
- Yüzde ödem (şişme) 
- Safra kesesi inflamasyonu (iltihabı) ve safra kesesi taşı (Karın ağrısı, sarılık, idrar 
renginin kırmızı veya kahverengi olması, bulantı, kusma ve bazen de ateş ile kendini 
gösterebilir) 
- Karaciğer yağlanması 
- Gece terlemeleri 
- Yara izi 
- Anormal kas zayıflığı 
24  
 - Sistemik lupus eritematöz [Ciltte pullanmayla kendini gösteren bir hastalık, derinin, 
kalbin, akciğerin, eklemlerin ve diğer organ sistemlerinin inflamasyonu 
(iltihaplanması) dahil] 
- Uyku bozuklukları 
- İktidarsızlık 
- İnflamasyonlar (iltihaplanmalar) 
 
Seyrek   
- Lösemi (kan ve kemik iliğini etkileyen kanser) 
- Şokun eşlik ettiği ciddi alerjik reaksiyonlar 
- Multipl skleroz (Doktorunuz teşhis edebilir; beyin ve omuriliği tutan bir hastalıktır. 
Görme bozuklukları, yorgunluk, uyuşukluk hissi gibi belirtileri olabilir) 
- Sinir hastalıkları (göz siniri inflamasyonu ve kas güçsüzlüğü, normal olmayan hisler, 
kollarda ve vücudun üst kısmında ürpermelere sebep olabilen Guillan-Barré sendromu 
gibi) 
- Kalbin pompalamayı durdurması sonucu kan dolaşımının ani olarak durması ve bunun 
neden olduğu ani bilinç kaybı 
- Pulmoner fibrozis (akciğer sertleşmesinde yara izi oluşumu: kuru öksürük, nefes 
darlığı ile kendini gösterir) 
- Bağırsak delinmesi (şiddetli karın ağrısı, titreme, ateş, mide bulantısı, kusma ile 
kendini gösterir) 
- Hepatit (karaciğer iltihabı) 
- Hepatit B enfeksiyonunun tekrarlanması 
- Otoimmün hepatit (bağışıklık sisteminin baskılanmasından dolayı karaciğerin 
iltihaplanması) 
- Eritema multiforme (enfeksiyonlara veya ilaçlara karşı aşırı duyarlılık reaksiyonu 
olarak kabul edilen nadir bir deri hastalığı) 
- Derideki kan damarlarının iltihabı (kutanöz vaskülit) 
- Stevens Johnson sendromu (halsizlik, ateş, baş ağrısı, kızarıklık gibi erken semptomlar 
içerir) 
- Alerjik reaksiyonlara bağlı olarak yüzde şişme 
- Lupus benzeri sendrom (Sıklıkla halsizlik, cilt döküntüsü, eklem tutulumu ve ateş ile 
kendini gösterir) 
- Anjiyoödem (cildin bölgesel olarak şişmesi) 
- Likenoid deri reaksiyonu (kaşıntılı kırmızımsı-mor deri döküntüsü) 
 
Bilinmiyor  
- Hepatosplenik T-hücreli lenfoma (nadir bir kan kanseri) 
- Merkel hücreli karsinom (bir cilt kanseri tipi) 
- Kaposi Sarkomu (İnsan Herpes Virüsü 8 enfeksiyonu ile ilişkili nadir bir kanser 
türüdür. Kaposi Sarkomu en yaygın olarak, ciltte mor lezyonlar halinde belirir) 
- Karaciğer yetmezliği 
- Dermatomiyosit (kas zayıflığına eşlik eden deri kızarması) belirtilerinin kötüleşmesi  
- Kilo artışı (çoğu hasta için kilo artışı azdır) 
 
HUMIRA ile yapılan klinik çalışmalarda görülen istenmeyen bazı yan etkilerin belirtileri 
yoktur ve sadece kan testleri ile anlaşılabilir. Bunlar: 
 
Çok yaygın  
- Düşük beyaz kan hücresi sayısı 
25  
 - Düşük kırmızı kan hücresi sayısı 
- Kanda yükselmiş lipid değerleri 
- Yükselmiş karaciğer enzimleri 
Yaygın  
- Yüksek beyaz kan hücresi sayısı 
- Düşük kan pulcuğu sayısı (kanın pıhtılaşmasında rol oynayan bir kan hücresi, 
trombosit) 
- Kanda yükselmiş ürik asit değerleri 
- Anormal kan sodyum değerleri 
- Düşük kan kalsiyum değerleri 
- Düşük kan fosfat değerleri 
- Yüksek kan şekeri 
- Yüksek kan laktat dehidrojenaz değerleri 
- Kanda otoantikor varlığı 
- Düşük kan potasyumu 
 
Yaygın olmayan  
- Yüksek bilirubin ölçümü (karaciğer kan testi) 
 
Seyrek  
- Düşük beyaz kan hücresi, kırmızı kan hücresi ve kan pulcuğu sayısı 
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz. 
 
Yan etkilerin raporlanması: 
Kullanma Talimatı’nda yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. HUMIRA  ’nın saklanması 
 
HUMIRA’yı çocukların göremeyeceği, erişemeyeceği yerlerde ve ambalajında saklayınız. 
 
2ºC-8ºC arasında buzdolabında saklayınız. Işıktan korumak için enjeksiyon kalemi, kullanım 
anına kadar kutusunun içinde muhafaza edilmelidir. Donmaktan koruyunuz. 
 
Alternatif Saklama Koşulları: 
 
İhtiyacınız olduğunda (örneğin seyahat ederken) enjeksiyon kalemini, 25ºC’ye kadar oda 
sıcaklığında ışıktan korunması şartı ile maksimum 14 güne kadar saklayabilirsiniz. 
Soğutucudan oda sıcaklığına çıkartılan enjeksiyon kalemi soğutucuya tekrardan koyulsa dahil 
14 gün içinde kullanılmalıdır, kullanılmayan ürün ise mutlaka atılmalıdır. Enjeksiyon 
kaleminin soğutucundan çıkarıldığı ilk tarih ile 14 günün bitiş tarihi mutlaka not edilmelidir. 
 
Son kullanma tarihiyle uyumlu olarak kullanınız. 
 
26  
 Ambalajdaki son kullanma tarihinden sonra HUMIRA’yı kullanmayınız. 
 
Son kullanma tarihi belirtilen ayın son günüdür. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı’nca belirlenen toplama sistemine veriniz. 
 
Ruhsat sahibi: 
 
AbbVie Tıbbi İlaçlar Sanayi ve Ticaret Limited Şirketi  
Ataşehir/İstanbul 
 
Üretim yeri: 
 
Vetter Pharma-Fertigung GmBH&Co.KG  
Ravensburg/Almanya 
 
Bu kullanma talimatı ....../......./..........   tarihinde onaylanmıştır. 
