KISA ÜRÜN BİLGİSİ
1. BEŞERİ TIBBİ ÜRÜNÜN ADI
TAZOPER 2.25 g IV enjeksiyonluk liyofilize toz içeren flakon
Steril
2. KALİTATİF VE KANTİTATİF BİLEŞİM
Etkin maddeler:
Her bir flakon,
Piperasilin sodyum………..2,085 g (2 g piperasiline eşdeğer)
Tazobaktam sodyum……...0,268 g (250 mg tazobaktama eşdeğer)
Yardımcı maddeler:
Yardımcı maddeler için 6.1’e bakınız.
3. FARMASÖTİK FORMU
Liyofilize toz içeren flakon
Flakonlar beyaz- beyazımsı renkli, steril toz içerir.
4. KLİNİK ÖZELLİKLER
4.1. Terapötik endikasyonlar
Yetişkinlerde ve 12 yaşın üzerindeki çocuklarda
TAZOPER;
- Hastane kaynaklı pnömoni ve ventilatör ilişkili pnömoni dahil komplike alt solunum yolu
enfeksiyonları
- Komplike üriner sistem enfeksiyonları (pyelonefrit dahil),
- Komplike intraabdominal enfeksiyonları
- Komplike cilt ve derin doku enfeksiyonları (diyabetik ayak enfeksiyonları dahil),
Yukarıdaki enfeksiyonlarla ilişkili ya da ilişkili olabilecek bakteriyemi hastalarının
tedavisinde endikedir.
TAZOPER, bakteriyel enfeksiyon şüphesiyle yüksek ateş görülen nötropenik hastaların
tedavisinde kullanılabilmektedir.
2-12 yaş arası çocuklarda
- Komplike intra-abdominal enfeksiyonları
TAZOPER, bakteriyel enfeksiyon şüphesiyle yüksek ateş görülen nötropenik çocuk
hastaların tedavisinde kullanılabilmektedir.
Antibakteriyel ajanların uygun kullanımı konusunda resmi kılavuzlar göz önünde
bulundurulmalıdır.
1/194.2. Pozoloji ve uygulama şekli
Pozoloji/uygulama sıklığı ve süresi:
TAZOPER’in toplam günlük dozu ve sıklığı; enfeksiyonun bölgesine, şiddetine ve patojenin
türüne bağlıdır.
Yetişkinlerde ve 12 yaşın üzerindeki çocuklarda genel dozaj her 8 saatte bir 4 g/0,5 g
TAZOPER’dir.
Nötropenik hastalarda, nozokomiyal pnömoni ve bakteriyel enfeksiyonlarda önerilen dozaj
her 6 saatte bir 4 g/0,5 g TAZOPER’dir.
Bu rejim, TAZOPER’in endike olduğu diğer enfeksiyonların ciddi olduğu durumlarda da
hastaların tedavisinde kullanılabilir.
Aşağıdaki tablo, yetişkin ve 12 yaşın üzerindeki çocuk hastalarda belirtilere göre tedavi
sıklığı ve önerilen dozajı göstermektedir:
Tedavi sıklığı TAZOPER 4 g/0.5 g
Şiddetli pnömoni
Her 6 saatte bir defa Bakteriyel enfeksiyon şüphesiyle yüksek ateş
görülen nötropenik yetişkin hastalar
Komplike üriner sistem enfeksiyonları
Her 8 saatte bir defa (pyelonefrit dahil)
Komplike intra-abdominal enfeksiyonları
Komplike cilt ve derin doku enfeksiyonları
(diyabetik ayak enfeksiyonları dahil)
2-12 yaş arası pediyatrik hastalar
Aşağıdaki tablo, 2-12 yaş arası pediyatrik hastalarda belirtilere göre tedavi sıklığı ve vücut
ağırlığına bağlı önerilen dozajı göstermektedir:
Ağırlık ve tedavi sıklığına bağlı doz Belirtiler
Her 6 saatte bir kez kg başına 80 mg Bakteriyel enfeksiyon şüphesiyle yüksek ateş
piperasilin/10 mg tazobaktam görülen nötropenik pediyatrik hastalar*
Her 8 saatte bir kez kg başına 100 mg Komplike intraabdominal enfeksiyonları*
piperasilin/12,5 mg tazobaktam
*En az 30 dakika boyunca maksimum doz 4 g/0,5 g’ı aşmamalıdır.
Tedavi süresi
Çoğu endikasyonda genel tedavi süresi 5-14 gün arasında sürmektedir. Ancak tedavi süresi
enfeksiyonun şiddeti, patojenler ve hastanın klinik/bakteriyolojik ilerleyişine bağlı olarak
yönlendirilmelidir.
Uygulama şekli
TAZOPER intravenöz infüzyonla en az 30 dakikada uygulanmalıdır.
2/19Sulandırma Talimatları:
İntravenöz Enjeksiyon: Her bir TAZOPER 2.25 g flakonu aşağıdaki seyrelticilerin birinin 10
ml’si ile sulandırılmalıdır. Katı madde tamamen çözünmeli, gözle görülebilir çözünmemiş
madde kalmamalı ve berrak olmalıdır.
Sulandırma için Seyrelticiler: %0,9 enjeksiyonluk sodyum klorür, Enjeksiyonluk su, %5
Dekstroz, Bakteriostatik tuz/ paraben, Bakteriostatik su/ paraben, Bakteriostatik tuz/ benzil
alkol, Bakteriostatik su/ benzil alkol.
Etkili bir seyreltme sağlanabilmesi için, çözücü eklemeden önce, flakonu ters-düz ederek
iyice çalkalayınız. Böylece tozun flakon çeperlerine yapışması önlenecektir. Daha sonra
flakon hafif eğik iken 10 ml çözücü flakonun cidarlarına yavaş yavaş ilave edilmeli ve hızlıca
çalkalanmalıdır.
Sürekli karıştırıldığında 5- 10 dakika içinde rekonstitüsyon oluşmalıdır.
İntravenöz İnfüzyon: Her bir TAZOPER 2.25 g flakonu seyrelticilerin birinin 10 ml’si ile
sulandırılmalıdır. Sulandırılmış çözelti daha sonra aşağıda verilen intravenöz seyrelticilerin
bir tanesi ile istenilen hacme (örn. 50 ml ila 150 ml) seyreltilebilir:
1. %0,9 enjeksiyonluk sodyum klorür
2. Enjeksiyonluk su**
3. %5 Dekstroz
Bu çözücüler dışında herhangi bir çözücü ile seyreltilmemelidir.
** Her bir doz için önerilen maksimum enjeksiyonluk su hacmi 50 ml’dir.
TAZOPER LAKTATLI RİNGER ÇÖZELTİLERİ İLE GEÇİMSİZDİR.
İntravenöz infüzyon için steril transfer iğnesinin bir ucu, liyofilize tozun bulunduğu flakona,
diğer ucu ise yukarıda belirtilen seyrelticilerden (50-150 ml) herhangi birinin bulunduğu
ambalaja takılarak dilüe edilir ve berraklaşana kadar çalkalanır. Flakona takılı bulunan şişe
askısı yardımı ile infüzyon şeklinde uygulanır. En az 30 dakikada uygulanmalıdır.
Özel popülasyonlara ilişkin ek bilgiler:
Böbrek yetmezliği
Böbrek yetmezliği olan yetişkinlerde ve 12 yaşın üzerindeki çocuklarda intravenöz doz,
böbrek yetmezliğinin derecesine göre aşağıda belirtildiği gibi ayarlanmalıdır (Her bir hasta
toksisite oluşma belirtileri açısından yakından takip edilmeli; ilacın dozu ve verilme sıklığı
buna göre ayarlanmalıdır):
Kreatinin Klerensi (ml/dk) TAZOPER (Önerilen doz)
>40 Farklı doz ayarlaması gerekmemektedir.
20-40 Önerilen maksimum doz: her 8 saatte bir 4 g/0,5 g
< 20 Önerilen maksimum doz: her 12 saatte bir 4 g/0,5 g
3/19Hemodiyaliz hastalarında, hemodiyaliz piperasilinin % 30-50’sini 4 saat içinde
uzaklaştıracağından her bir diyaliz periyodundan sonra 2 g/250 mg TAZOPER takviye dozu
uygulanmalıdır.
Böbrek yetmezliği olan 2-12 yaş arası pediyatrik hastalarda intravenöz doz, böbrek
yetmezliğinin derecesine göre aşağıda belirtildiği gibi ayarlanmalıdır (Her bir hasta toksisite
oluşma belirtileri açısından yakından takip edilmeli; ilacın dozu ve verilme sıklığı buna göre
ayarlanmalıdır):
Kreatinin Klerensi (ml/dk) TAZOPER (Önerilen doz)
>50 Farklı doz ayarlaması gerekmemektedir.
≤ 50 Her 8 saatte bir 70 mg piperasilin/8,75 mg
tazobaktam/kg
Hemodiyaliz alan pediyatrik hastalarda, her bir diyaliz periyodundan sonra 40 mg
piperasilin/5 mg/kg TAZOPER takviye dozu uygulanmalıdır.
Karaciğer yetmezliği
Normal böbrek fonksiyonu veya kreatinin klirensi 40 ml/dk’nın üzerinde olan ileri yaşlı
hastalarda farklı doz ayarlaması gerekmez.
Pediyatrik popülasyon
2 yaşın altındaki çocuklarda TAZOPER’in güvenlilik ve etkililiği gösterilmemiştir.
Kontrollü klinik çalışma verisi mevcut değildir.
Geriyatrik popülasyon
TAZOPER, böbrek yetmezliği vakaları dışında, yetişkinlerle aynı doz seviyelerinde
uygulanabilir.
4.3. Kontrendikasyonlar
TAZOPER kullanımı,
• Aktif maddeye, diğer herhangi bir penisilin-antibakteriyel ajana veya herhangi bir
yardımcı maddeye duyarlılığı olan hastalarda
• Beta-laktam etkin maddelerine (sefalosporinler, monobaktam, karbapenem dahil) karşı
akut ciddi alerjik reaksiyon öyküsü olan hastalarda
kontrendikedir.
4.4. Özel kullanım uyarıları ve önlemleri
TAZOPER tedavisine karar verirken enfeksiyonun ciddiyeti ve diğer uygun antibakteriyel
ajanlara direnç prevalansı gibi faktörlere bağlı olarak geniş spektrumlu semi-sentetik penisilin
kullanımının uygunluğu değerlendirilmelidir.
TAZOPER ile tedaviye başlamadan önce, penisilinler, diğer beta laktam ajanları
(sefalosporin, monobaktam veya karbapenem) ve diğer alerjenlere karşı daha önceki aşırı
duyarlılık reaksiyonları dikkatle araştırılmalıdır. Geçmişinde çoklu alerjenlere karşı aşırı
duyarlılık hikayesi olan bazı hastalarda, TAZOPER dahil penisilinler ile tedavide ciddi ve
bazen ölümcül aşırı duyarlılık (anaflaktik/anaflaktoid[şok dahil]) reaksiyonları rapor
edilmiştir. TAZOPER tedavisi süresince ciddi aşırı duyarlılık reaksiyonu meydana gelirse,
4/19antibiyotik kesilmelidir. Ciddi anaflaktik reaksiyonlar adrenalin veya diğer acil tedavi
tedbirleri gerektirebilir. Ayrıca oksijen, intravenöz steroidler ve entübasyon dahil
havayollarına müdahale gerektiği şekilde uygulanmalıdır.
TAZOPER alan hastalarda Steven-Johnson sendromu, toksik epidermal nekroz, eozinofili ve
sistemik semptomlar ile gözlenen ilaç reaksiyonu (DRESS) ve akut jeneralize ekzantematöz
püstülozis (AJEP) (Bkz. Bölüm 4.8) gibi ciddi deri reaksiyonları raporlanmıştır. Eğer hastada
deri döküntüsü görünür ise yakından izlenmeli ve lezyon ilerler ise TAZOPER kesilmelidir.
Antibiyotik tarafından indüklenen psödomembranöz kolit, hayati tehlike yaratabilen şiddetli,
inatçı diyareyle açığa çıkabilir. Psödomembranöz kolit semptomları, antibakteriyel tedavi
esnasında ya da sonrasında başlayabilir. Bu durumda TAZOPER kesilmelidir.
Diğer antibiyotiklerle olduğu gibi, süperenfeksiyona sebep olabilen dirençli organizmaların
özellikle uzun süreli tedavide ortaya çıkabileceği unutulmamalıdır. Bu durumda, uygun
önlemler alınmalıdır.
Beta-laktam antibiyotikleri kullanan bazı hastalarda kanama vakaları görülmüştür. Bu
reaksiyonlar bazı durumlarda pıhtılaşma zamanı, platelet agregasyonu ve protrombin zamanı
gibi koagülasyon testlerinin bozulmasına bağlı olmakta ve böbrek yetmezliği bulunan
hastalarda daha çok görülmektedir. Kanama vakaları antibiyotik tedavisinin bir sonucu olarak
ortaya çıkarsa, antibiyotiğe devam edilmemeli ve uygun tedavi başlatılmalıdır.
TAZOPER, penisilin grubu antibiyotiklerin düşük toksisite özelliklerine sahiptir, fakat yine
de uzun süreli tedavilerde renal, hepatik ve hematolojik de dahil organ-sistem
fonksiyonlarının düzenli değerlendirilmesi önerilir. Özellikle uzun süreli tedavi sırasında
lökopeni ve nötropeni oluşabilir. Bu nedenle periyodik hematolojik incelemeler yapılmalıdır.
Diğer penisilinlerle yapılan tedavilerde olduğu gibi, özellikle böbrek fonksiyonları bozulmuş
olan hastalarda yüksek dozların uygulanması halinde, konvülsiyonlar şeklinde nörolojik
ataklar görülebilir.
Düşük potasyum rezervleri olan hastalarda düzenli elektrolit tespitleri yapılmalı ve potansiyel
olarak düşük potasyum rezervleri olan hastalar ile sitotoksik tedavi gören ya da diüretik
kullanan hastalarda hipokalemi olasılığı göz önünde bulundurulmalıdır.
Böbrek yetmezliği
Nefrotoksisite potansiyeli sebebiyle (bkz. Bölüm 4.8), piperasilin/tazobaktam böbrek
yetmezliği olan veya hemodiyaliz olan hastalarda dikkatli kullanılmalıdır. İntravenöz dozu ve
uygulama sıklığı böbrek yetmezliği derecesine göre ayarlanmalıdır (bkz. Bölüm 4.2).
Çok merkezli, randomize kontrollü çalışma verilerinin ikincil analizinde, kritik hastalarda
yaygın olarak kullanılan antibiyotikler ile tedavi uygulandığında glomerüler filtrasyon oranı
(GFO) incelenmiştir. TAZOPER ile tedavi diğer antibiyotikler ile tedaviye göre daha düşük
bir tersinir GFO ile ilişkilendirilmiştir. Bu ikincil analizde, TAZOPER’in hastalarda gecikmiş
renal iyileşmeye yol açtığı sonucuna varılmıştır.
Piperasilin/tazobaktam ile vankomisin kombine tedavisi akut böbrek yetmezliğine sebep
olabilir (bkz. Bölüm 4.5.).
5/19Bu tıbbi ürün her flakonda 4,69 mmol (108 mg) sodyum ihtiva eder. Bu durum kontrollü
sodyum diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Depolarizan olmayan kas gevşeticileri
Piperasilin’in, veküronyum ile eş zamanlı kullanıldığında veküronyum’un nöromüsküler
blokajının uzamasında rol oynadığı düşünülmektedir. Benzer etki mekanizmalarına bağlı
olarak, non-depolarizan herhangi bir kas gevşeticisinin oluşturduğu nöromüsküler blokajın,
piperasilin varlığında uzaması beklenebilir.
Oral antikoagülanlar
Heparin, oral antikoagülanlar ve kanın koagülasyon sistemini ve/veya trombosit
fonksiyonunu etkileyebilen diğer ilaçlarla eş zamanlı tedavi süresince koagülasyon
parametreleri daha sık test edilmeli ve düzenli olarak izlenmelidir.
Metotreksat
Piperasilin, metotreksatın itrahını azaltabilir; bu nedenle, ilaç toksisitesini önlemek için
hastaların serum metotreksat düzeyleri izlenmelidir.
Probenesid
Diğer penisilinlerde olduğu gibi probenesid ve TAZOPER’in beraber kullanılması piperasilin
ve tazobaktam için daha uzun bir yarılanma ömrü ve daha düşük renal klerens meydana
getirir, bununla beraber, her iki ilacın plazma doruk konsantrasyonları etki görmez.
Aminoglikozitler
Piperasilin tek başına veya tazobaktam ile birlikte normal renal fonksiyonu olan kişilerde
veya hafif-orta şiddetli renal yetmezliği olan hastalarda tobramisin farmakokinetiğini anlamlı
olacak şekilde değiştirmez. Piperasilin, tazobaktam ve M1 metabolitlerinin
farmakokinetikleri de tobramisin uygulanmasından anlamlı şekilde etkilenmez. Tobramisin
ve gentamisinin piperasilin ile inaktivasyonu ciddi böbrek yetmezliği olan hastalarda
gözlenmiştir.
Vankomisin
Çalışmalarda piperasilin/tazobaktam ve vankomisin kombinasyon tedavisinin tek başına
vankomisin tedavisine kıyasla akut böbrek hasarı insidansında artışa sebep olduğu tespit
edilmiştir (bkz. Bölüm 4.4). Bu çalışmaların bazıları etkileşimin vankomisine doz bağımlı
olduğunu bildirmiştir.
Piperasilin/tazobaktam ve vankomisin arasında herhangi bir farmakokinetik etkileşim
bulunmamıştır.
İlaç-Laboratuvar Test Etkileşimleri: Diğer penisilinlerle olduğu gibi, TAZOPER
kullanımı, bakır-redüksiyon metodu kullanılan idrarda glukoz incelemesinde, hatalı-pozitif
reaksiyon meydana getirebilir. Bu nedenle, enzimatik glukoz oksidaza dayalı glukoz
testlerinin kullanılması gereklidir.
İdrarda protein ölçümünde kullanılan kimyasal metotlar hatalı-pozitif sonuca yönlendirebilir.
Kağıt yöntemi ile protein ölçümü etkilenmez.
6/19Direkt Coombs testi pozitif olabilir.
Piperasilin/tazobaktam ile tedavi edilen hastalarda Bio-Rad Laboratuvarlarının Platelia
Aspergillus EIA (enzim–immunoassay) testinin kullanılmasıyla, hastalarda Aspergillus
infeksiyonu bulunmaksızın, pozitif test sonuçları rapor edilmiştir. Non-Aspergillus
polisakkaridler ve polifuranozlar ile Bio-Rad Laboratuvarlarının Platelia Aspergillus EIA
testleri arasında çapraz reaksiyonlar rapor edilmiştir.
Bundan dolayı piperasilin/tazobaktam alan hastalarda pozitif test sonuçları dikkatlice
yorumlanmalı ve diğer teşhis yöntemleri ile doğrulanmalıdır.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon):
Yeterli veri yoktur.
Gebelik dönemi:
Piperasilin/tazobaktam’ın gebelikte kullanımı ile ilgili yeterli çalışmalar bulunmamaktadır.
Piperasilin ve tazobaktam plasentaya geçer. Gebe kadınlarda yalnızca terapötik yararı hasta
ve fetüse olan riskten daha fazla ise kullanılmalıdır.
Hayvanlar üzerinde yapılan çalışmalar, gebelik/embriyonel/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3).
Gebe kadınlara verilirken tedbirli olunmalıdır.
Laktasyon dönemi:
Piperasilin düşük konsantrasyonlarda anne sütüne geçer. Tazobaktamın anne sütündeki
konsantrasyonu ile ilgili bir çalışma yapılmamıştır. Emziren kadınlarda, yalnızca terapötik
yararı hasta ve bebeğe olan riskten daha fazla ise kullanılmalıdır.
Üreme yeteneği / Fertilite:
Deneysel üreme çalışmaları piperasilin, tazobaktam veya piperasilin / tazobaktamdan dolayı
üretkenliğin bozulduğuna dair bir kanıt ortaya çıkarmamıştır.
4.7. Araç ve makine kullanımı üzerindeki etkiler
Araba ve diğer makine çeşitlerini kullanma yeteneği üzerine çalışma yapılmamıştır.
4.8. İstenmeyen etkiler
En sık bildirilen yan etki diyaredir (10 hastanın 1’inde gözlenmiştir). En ciddi yan etkiler
bakımından psödomembranöz kolit ve toksik epidermal nekroliz, her 10.000 hastanın 1 ila
10’u arasında gözlenmiştir. Pansitopeni, anafilaktik şok ve Stevens-Johnson sendromunun
sıklığı eldeki veriler ile tahmin edilememektedir.
7/19Aşağıda belirtilen istenmeyen etkiler sistem organ sınıfına göre ve MedDRA tarafından tercih
edilen terimler ile listelenmiştir. İstenmeyen etkiler her sıklık grubu içerisinde azalan
ciddiyetlere göre sıralanmıştır.
İstenmeyen etkiler aşağıdaki kategorilere göre listelenmiştir: Çok yaygın (≥1/10); yaygın (≥
1/100 ila <1/10); yaygın olmayan (≥1/1.000 ila <1/100); seyrek (≥1/10.000 ila <1/1.000); çok
seyrek (<1/10.000); bilinmiyor: eldeki verilerden hareketle tahmin edilemiyor.
Enfeksiyonlar ve enfestasyonlar
Yaygın: Kandida enfeksiyonu*
Seyrek: Psödomembranöz kolit
Kan ve lenf sistemi hastalıkları
Yaygın: Trombositopeni, anemi*
Yaygın olmayan: Lökopeni
Seyrek: Agranülositoz
Bilinmiyor: Pansitopeni*, nötropeni, hemolitik anemi*, trombositoz*, eozinofili*
Bağışıklık sistemi hastalıkları
Bilinmiyor: Anafilaksi benzeri reaksiyon*, anafilaktik reaksiyon*, anafilaksi benzeri
şok*, anafilaktik şok*, aşırı duyarlılık reaksiyonu*
Metabolizma ve beslenme hastalıkları
Yaygın olmayan: Hipokalemi
Psikiyatrik hastalıklar
Yaygın: Uykusuzluk
Sinir sistemi hastalıkları
Yaygın: Baş ağrısı
Vasküler hastalıklar
Yaygın olmayan: Düşük tansiyon, tromboflebit, flebit, sıcak basması
Solunum, göğüs bozuklukları ve mediastinal hastalıklar
Seyrek: Epistaksis
Bilinmiyor: Eozinofilik pnömoni
Gastrointestinal hastalıklar
Çok yaygın: İshal
Yaygın: Karın ağrısı, bulantı, kusma, kabızlık, hazımsızlık
Seyrek: Stomatit
Hepato-bilier hastalıklar
Bilinmiyor: Hepatit*, sarılık
Deri ve deri altı doku hastalıkları
Yaygın: Döküntü, prürit
8/19Yaygın olmayan: Eriteme multiforme*, ürtiker, makulopapüler döküntü*
Seyrek : Toksik epidermal nekroliz*
Bilinmiyor: Stevens-Johnson sendromu, eksfoliyatif dermatit, eozinofili ve sistemik
semptomlar ile gözlenen ilaç reaksiyonu (DRESS)*, akut jeneralize
ekzantematöz püstülozis (AJEP)*, büllöz dermatit, purpura
Kas-iskelet bozuklukları, bağ doku ve kemik hastalıkları
Yaygın olmayan: Artralji, miyalji
Böbrek ve idrar yolu hastalıkları
Bilinmiyor: Böbrek yetmezliği, tubulointerstisyel nefrit*
Genel bozukluklar ve uygulama bölgesine ilişkin hastalıklar
Yaygın: Ateş, enjeksiyon yerinde reaksiyon
Yaygın olmayan: Titreme
Araştırmalar
Yaygın: Alanin aminotransferazda artış, aspartat aminotransferazda artış, kandaki
toplam protenin azalması, kanda albumin azalması, Coombs direkt testi
pozitif, kanda kreatinin artışı, kandaki alkalin fosfatazda artış, kanda üre
artışı, aktive edilmiş kısmi tromboplastin zamanının uzaması
Yaygın olmayan: Kan glukozunun düşmesi, kanda bilirubin artışı, protrombin zamanının
uzaması
Bilinmiyor: Kanama süresinin uzaması, gamma glutamiltransferaz’da artış
*Pazarlama sonrası tespit edilen yan etkiler
Piperasilin tedavisi, kistik fibrozlu hastalarda ateş ve döküntü insidansının artmasıyla
ilişkilendirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi’ne (TÜFAM) bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler
Bilinen özel bir antidot yoktur. Ürün pazara verildikten sonra, TAZOPER ile ilgili doz aşımı
olayları bildirilmiştir. Bulantı, kusma ve ishal gibi yaşanan bu olayların çoğunluğu, alışılmış
önerilen dozlarla da bildirilmiştir. Önerilenden daha yüksek dozlar intravenöz yolla verilirse,
hastalar nöromusküler eksitabilite ya da konvülsiyon (özellikle de böbrek yetmezliğinin
varlığında) yaşayabilirler.
Tedavi
Hastanın klinik sunumuna uygun olarak semptomatik ve destekleyici tedavi uygulanmalıdır.
9/19Acil bir durumda piperasilinde olduğu gibi tüm gerekli medikal önlemler endikedir.
Serumdaki aşırı piperasilin ya da tazobaktam konsantrasyonları hemodiyalizle azaltılabilir.
Motor eksitabilite veya konvülsiyon durumunda, antikonvülsif ajanlar (örn., diazepam veya
barbitüratlar) endike olabilir.
Şiddetli, anaflaktik reaksiyonlar durumunda, genel önlemler başlatılmalıdır.
Şiddetli, sürekli diyare durumunda, antibiyotik etkili psödomembranöz kolit olasılığı
gözönünde bulundurulmalıdır. Dolayısıyla, bu gibi vakalarda TAZOPER derhal kesilmeli ve
uygun bir terapi başlatılmalıdır (örn., oral teiokoplanin veya oral vankomisin). Peristalsizmi
inhibe eden ilaçlar kontrendikedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Beta-laktamaz inhibitörleri içeren penisilin kombinasyonları
ATC kodu: J01CR05
Etki mekanizması:
TAZOPER (Steril piperasilin sodyum/tazobaktam sodyum), yarı sentetik antibiyotik
piperasilin sodyum ve Beta-laktamaz inhibitörü tazobaktam sodyumdan oluşan intravenöz
uygulamaya yönelik bir enjektabl antibakteriyeldir. Böylece, piperasilin/tazobaktam geniş
spektrumlu bir antibiyotiğin ve bir Beta-laktamaz inhibitörünün özelliklerini birleştirir.
Piperasilin sodyum, septum oluşumunu ve hücre duvarı sentezini inhibe ederek bakterisidal
etki gösterir. Piperasilin ve diğer Beta-laktam antibiyotikler, duyarlı organizmalarda hücre
duvarı peptidoglikan biyosentezinin son transpeptidasyon basamağını yürüten bakteriyel
enzimler olan penisilin bağlayıcı proteinlerle (PBP’ler) etkileşim göstererek bu basamağı
bloke eder. In vitro, piperasilin çeşitli gram-pozitif ve gram-negatif aerobik ve anaerobik
bakterilere karşı aktiftir.
Piperasilin, kimyasal olarak piperasilini ve diğer Beta-laktam antibiyotikleri inaktive eden
belli Beta-laktamaz enzimleri içeren bakterilere karşı düşük aktivite gösterir. PBP’ler için
düşük afinitesi nedeniyle çok az intrinsik antimikrobiyal aktiviteye sahip tazobaktam
sodyum, bu dirençli organizmaların birçoğuna karşı piperasilin aktivitesini geri kazandırabilir
veya artırabilir. Tazobaktam, sınıf A Beta-laktamazların çoğu (penisilinazlar,
sefalosporinazlar ve genişletilmiş spektrumlu enzimler) için güçlü bir inhibitördür. Sınıf A
karbapenemazlara ve sınıf D Beta-laktamazlara karşı değişken bir aktivitesi vardır. Çoğu C
sınıfı sefalosporinlere karşı aktif değildir ve Sınıf B metallo-Beta-laktamazlara karşı
inaktiftir.
Enzim preparatları olarak test edildiğinde piperasilin/tazobaktamın iki özelliği, tazobaktam ve
diğer inhibitörler tarafından daha az inhibe edilen Beta-laktamazları içeren bazı
organizmalara karşı aktivite artışına neden olur: tazobaktam, önerilen doz rejimiyle elde
edilen tazobaktam düzeylerinde kromozomal aracılı Beta-laktamazları indüklemez ve
piperasilin, bazı Beta-laktamazların etkisine karşı göreceli şekilde refrakterdir.
Tazobaktam olsun veya olmasın diğer Beta-laktam antibiyotikler gibi piperasilin, duyarlı
organizmalara karşı zamana bağımlı bakterisidal aktivite gösterir.
Direnç mekanizması:
10/19Beta-laktam antibiyotiklere karşı direnç ile ilgili üç majör mekanizma mevcuttur: hedef
PBP’lerde antibiyotikler için afinitenin azalmasıyla sonuçlanan değişimler, antibiyotiklerin
bakteriyel Beta-laktamazlar yoluyla parçalanması ve antibiyotiklerin geri alımında veya aktif
efluksunda azalmaya bağlı olarak düşük intraselüler antibiyotik düzeyleri.
Gram-pozitif bakterilerde, piperasilin/tazobaktam dahil Beta-laktam antibiyotiklere karşı
primer direnç mekanizması, PBP’lerdeki değişimlerdir. Bu mekanizma, stafilokoklarda
metisilin direncinden ve Streptococcus pneumoniae’de ve viridans grup streptokoklarda
penisilin direncinden sorumludur. PBP’lerdeki değişimlerin neden olduğu direnç,
Haemophilus influenzae ve Neisseria gonorrhoeae gibi seçici gram-negatif türlerde de
oluşur. Piperasilin/tazobaktam, Beta-laktam antibiyotiklerine direncin PBP’lerdeki
değişimlerle belirlendiği suşlara karşı aktif değildir. Yukarıda belirtildiği gibi, tazobaktam ile
inhibe edilmeyen bazı Beta-laktamazlar mevcuttur.
Bakterilerin piperasilin/tazobaktama karşı in vitro duyarlılığını belirlemek için metodoloji:
Duyarlılık testleri, Klinik ve Laboratuvar Standartları Enstitüsü (CLSI) tarafından
tanımlananlar gibi, standardize laboratuvar yöntemleri kullanılarak yapılmalıdır. Bunlar
dilüsyon yöntemlerini (minimum inhibitör konsantrasyon, MİK, saptama) ve disk duyarlılık
yöntemlerini içerir. Hem CLSI, hem de Antimikrobiyal Duyarlılık Testleri Avrupa Komitesi
(EUCAST), bu yöntemler temelinde bazı bakteri türleri için duyarlılık yorumlayıcı kriterler
sunmaktadır.
Disk difüzyon yöntemi için CLSI ve EUCAST tarafından farklı ilaç içeriğine sahip disklerin
kullanıldığına dikkat edilmelidir.
Piperasilin/tazobaktamın duyarlılık testleri için CLSI yorumlayıcı kriterleri aşağıdaki tabloda
listelenmektedir:
PİPERASİLİN/TAZOBAKTAM İÇİN CLSI DUYARLILIK YORUMLAYICI
KRİTERLERİ
Minimum İnhibitör Diskb Difüzyon
Konsantrasyon (MİK); İnhibisyon Alanı (mm
Patojen mg/L Piperasilin olaraka Çap)
S I R S I R
Enterobacteriaceae ve ≤ 16 32 – 64 ≥128 ≥ 21 18 – 20 ≤ 17
Acinetobacter baumanii
Pseudomonas aeruginosa ≤ 16 32 – 64 ≥128 ≥ 21 15 - 20 ≤ 14
Diğer belli seçici olmayan - - - ≥ 21 18 - 20 ≤ 17
gram-negatif basillerc
Haemophilus influenzae ≤ 1 - ≥ 2 ≥21 - -
Staphylococcus aureus ≤ 8 - ≥ 16 ≥18 - ≤ 17
Bacteroides fragilis grubud ≤ 32 64 ≥128 - - -
Kaynak: Klinik ve Laboratuar Standartları Enstitüsü. Performance Standards for
Antimicrobial Susceptibility Testing; 22nd Informational Supplement. CLSI dokümanı
M100-S22. CLSI, Wayne, PA, 2012.
11/19S=Duyarlı. I=Orta derecede dirençli. R=Dirençli.
a MİK’ler, 4 mg/L’lik sabit konsantrasyonda tazobaktam ve değişken
konsantrasyonlarda piperasilin kullanılarak saptanmıştır.
b CLSI yorumlayıcı kriterleri, 100 μg piperasilin ve 10 μg tazobaktam içeren disklere
dayalıdır.
c Dahil edilen organizmaların listesi için bkz. CLSI Doküman M100-S22 Tablo 2B-5.
d Bacteroides fragilis’in kendisi dışında, MİK’lar yalnızca agar dilüsyonu yoluyla
saptanmıştır.
Standardize duyarlılık testi prosedürleri, bu test prosedürlerinin teknik özelliklerini kontrol
etmek için kalite kontrol mikroorganizmalarının kullanılmasını gerektirir. Kalite kontrol
mikroorganizmaları, direnç mekanizmalarıyla ve mikroorganizma içindeki genetik
ekspresyonlarıyla ilişkili intrinsik biyolojik özellikleri olan spesifik suşlardır; duyarlılık testi
kalite kontrolü için kullanılan spesifik suşlar klinik açıdan önemli değildir.
CLSI metodolojisi ve duyarlılık testi yorumlayıcı kriterinde kullanılmak üzere
piperasilin/tazobaktam için kalite kontrol aralıkları ve organizmalar aşağıdaki tabloda
listelenmiştir:
PİPERASİLİN/TAZOBAKTAM İÇİN CLSI DUYARLILIK TESTİ
YORUMLAYICI KRİTERLERİ İLE BİRLİKTE KULLANILMASI GEREKEN
KALİTE KONTROL ARALIKLARI
Minimum İnhibitör Disk Difüzyon
Konsantrasyon İnhibisyon Alanı
Kalite Kontrol Suşu Alan Çapı
mg/L olarak piperasilin mm olarak aralık
aralığı
Escherichia coli ATCC 25922 1-4 24-30
Escherichia coli ATCC 35218 0,5-2 24-30
Pseudomonas aeruginosa 1-8 25-33
ATCC 27853
Haemophilus influenzae ATCC 0,06-0,5 33-8
49247
Staphylococcus aureus ATCC 0,25-2 -
29213
Staphylococcus aureus ATCC - 27-36
25923
Bacteroides fragilis ATCC 0,12-0,5a -
25285
12/19Bacteroides thetaiotaomicron 4-16a -
ATCC 29741
Kaynak: Klinik ve Laboratuar Standartları Enstitüsü. Performance Standards for
Antimicrobial Susceptibility Testing; 22nd Informational Supplement. CLSI dokümanı
M100-S22. CLSI, Wayne, PA, 2012.
a Yalnızca agar dilüsyonu.
EUCAST, ayrıca bazı organizmalara karşı piperasilin/tazobaktam için klinik kırılma noktaları
yayımlamıştır. CLSI gibi, EUCAST MİK duyarlılık kriterleri de 4 mg/L sabit tazobaktam
konsantrasyonuna dayalıdır. Bununla birlikte, inhibisyon alanı saptaması için diskler 30 μg
piperasilin ve 6 μg tazobaktam içerir. EUCAST’ın piperasilin/tazobaktam için gerekçe
dökümanında; Pseudomonas aeruginosa için kırılma noktalarının günde 4 kez 4 g’lik dozlar
için geçerli olduğu, diğer organizmalar için kırılma noktalarının ise günde 3 kez 4 g’ye dayalı
olduğu belirtilmektedir.
Piperasilin/tazobaktam için EUCAST kırılma noktaları aşağıdaki tabloda listelenmektedir:
PİPERASİLİN/TAZOBAKTAM İÇİN EUCAST DUYARLILIK YORUMLAYICI
KRİTERLER
Minimum İnhibitör Diskb Difüzyon
Konsantrasyon (MİK); İnhibisyon Alanı (mm
Patojen mg/L Piperasilin olarak Çap)
S R S R
Enterobacteriaceae ≤ 8 > 16 ≥ 20 < 17
Pseudomonas aeruginosa ≤ 16 > 16 ≥ 19 < 19
Gram-pozitif anaeroblar ≤ 8 > 16 - -
Gram-negatif anaeroblar ≤ 8 > 16 - -
Türle ilişkili olmayan ≤ 4 > 16 - -
Kaynaklar:
EUCAST Klinik Kırılma Noktası Tablo v. 2.0, 1 Ocak 2012.
Piperasilin-tazobaktam: EUCAST klinik kırılma noktaları için gerekçe, versiyon 1., 22
Kasım 2010
S = Duyarlı. R = Dirençli.
a MİK’ler, 4 mg/L’lik sabit konsantrasyonda tazobaktam ve değişken
konsantrasyonlarda piperasilin kullanılarak saptanmıştır.
b EUCAST yorumlayıcı kriterleri, 30 mcg piperasilin ve 6 mcg tazobaktam içeren
disklere dayalıdır.
EUCAST’a göre, piperasilin/tazobaktam kırılma noktaları olmayan türler için:
Stafilokoklarda duyarlılık sefoksitin/oksasilin duyarlılığından yorumlanır. Grup A, B, C ve G
streptokoklar ve Streptococcus pneumoniae için duyarlılık benzilpenisilin duyarlılığından
yorumlanır. Diğer streptokoklar, enterokoklar ve Beta-laktamaz negatif Haemophilus
13/19influenzae için duyarlılık amoksisilin-klavulanat duyarlılığından yorumlanır. Acinetobacter
için EUCAST kırılma noktası yoktur. EUCAST’ın piperasilin/tazobaktam için gerekçe
dökümanında; grup A, B, C ve G ile S. pneumoniae dışındaki streptokokların neden olduğu
endokarditte ulusal veya uluslararası kılavuzlara başvurulması gerektiği belirtilmektedir.
EUCAST duyarlılık kırılma noktaları için kalite kontrol aralıkları153 aşağıdaki tabloda
listelenmektedir.
EUCAST DUYARLILIK TESTİ YORUMLAYICI KRİTERLERİ İLE
BİRLİKTE KULLANILMASI GEREKEN PİPERASİLİN/TAZOBAKTAM İÇİN
KALİTE KONTROL ARALIKLARI
Minimum İnhibitör Disk Difüzyon
Konsantrasyon İnhibisyon Alanı
Kalite Kontrol Suşu Alan Çapı
mg/L olarak piperasilin mm olarak aralık
aralığı
Escherichia coli ATCC 25922 1-4 21-27
Pseudomonas aeruginosa 1-8 23-29
ATCC 27853
Kaynak: İç kalite kontrol için EUCAST tarafından önerilen suşlar. Versiyon 2., 1 Ocak
2012.
Antibakteriyel spektrum:
Piperasilin/tazobaktamın hem in vitro, hem de endike klinik enfeksiyonlarda aşağıdaki
mikroorganizma suşlarının çoğuna karşı aktif olduğu gösterilmiştir.
Aerobik ve fakültatif gram-pozitif mikroorganizmalar:
Staphylococcus aureus (yalnızca metisiline duyarlı suşlar)
Aerobik ve fakültatif gram-negatif mikroorganizmalar:
Acinetobacter baumanii
Escherichia coli
Haemophilus influenzae (Beta-laktamaz negatif, ampisiline dirençli izolatlar dışında)
Klebsiella pneumoniae
Pseudomonas aeruginosa (izolatın duyarlı olduğu bir aminoglikozid ile kombinasyon
halinde)
Gram-negatif anaeroblar:
Bacteroides fragilis grubu (B. fragilis, B ovatus, B thetaiotaomicron ve B vulgatus)
Aşağıdaki in vitro veriler mevcuttur ancak klinik önemleri bilinmemektedir.
Aşağıdaki mikroorganizmaların en az %90’ı, piperasilin/tazobaktam için duyarlılık kırılma
noktasına eşit veya daha düşük bir in vitro minimum inhibitör konsantrasyon (MİK)
göstermektedir. Bununla birlikte, piperasilin/tazobaktamın bu bakterilerden kaynaklanan
14/19klinik enfeksiyonların tedavisindeki güvenliliği ve etkinliği, uygun ve iyi düzeyde kontrollü
klinik çalışmalarda belirlenmemiştir.
Aerobik ve fakültatif gram-pozitif mikroorganizmalar:
Enterococcus faecalis (sadece ampisillin- veya penisillin duyarlı izolatlar)
Staphylococcus epidermidis (yalnızca metisiline duyarlı izolatlar)
Streptococcus agalactiae†
Streptococcus pneumoniae† (yalnızca penisiline duyarlı izolatlar)
Streptococcus pyogenes†
Viridans grubu streptococci†
Aerobik ve fakültatif gram-negatif mikroorganizmalar:
Citrobacter koseri
Moraxella catarrhalis
Morganella morganii
Neisseria gonorrhoeae
Proteus mirabilis
Proteus vulgaris
Serratia marcescens
Providencia stuartii
Providencia rettgeri
Salmonella enterica
Gram-pozitif anaeroblar:
Clostridium perfringens
Gram-negatif anaeroblar:
Bacteroides distasonis
Prevotella melaninogenica
† Bunlar β-laktamaz üreten bakteri değildir ve bu yüzden sadece piperasiline duyarlıdırlar.
5.2. Farmakokinetik özellikler
Genel Özellikler:
Emilim:
En yaygın uygulama yolu, IV bolus enjeksiyondur. İntravenöz infüzyon ile 30 dakika
boyunca uygulanan 4 g/0,5 g sonrası pik piperasilin ve tazobaktam konsantrasyonları
sırasıyla 298 mcg/ml ve 34 mcg/ml'dir.
Dağılım:
Piperasilin ve tazobaktam plazma proteinlerine bağlanması yaklaşık %30’dur. Tazobaktam
ve piperasilinin bağlanması diğer bir bileşiğin varlığından etkilenmez. Tazobaktam
metabolitlerinin proteine bağlanması göz ardı edilir.
TAZOPER konsantrasyonları bağırsak mukozası, safra kesesi, safra, akciğer ve kemik gibi
doku ve vücut sıvılarına geniş ölçüde dağılır. TAZOPER ortalama doku konsantrasyonu
plazmada % 50 ila 100 oranındadır. Diğer penisilinlerde olduğu gibi iltihapsız menenjit olan
deneklerde serebrospinal sıvıya dağılım düşüktür.
15/19Biyotransformasyon:
Doruk plazma konsantrasyonlarına, IM enjeksiyondan sonra 40 ile 50 dakikada, IV
infüzyonu takiben ise derhal ulaşılır. Nötropenik hastalarda, bir 4,5 g TAZOPER
enjeksiyonundan sonra piperasilinin plazma doruk konsantrasyonu 277 mg/L, tazobaktamınki
ise 34 mg/L’ye ulaşır. Plazma konsantrasyon zaman eğrileri altında kalan alanlar (EAA) 278
mg/L.saat ve 41 mg/L.saat idi.
Piperasilin mikrobiyolojik olarak aktif desetil metabolitine metabolize olur. Tazobaktamın
tek majör metaboliti mikrobiyolojik olarak inaktiftir.
Eliminasyon:
Piperasilin ve tazobaktam böbrek yoluyla atılımı glomerular filtrasyon ve tübüler sekresyon
ile gerçekleşmektedir.
Piperasilin, öncelikle böbreklerden, idrarda dozun %68’i hiç değişmemiş ilaç halinde atılır.
Safrada %2’ye varan oranlarda piperasilin dozu saptanmıştır. Piperasilin atılımı,
tazobaktamla birlikte alınmasından etkilenmez.
Tazobaktam, öncelikle böbreklerden, idrarda dozun %80’i degişmemiş ilaç ve kalan doz da
metabolit olarak atılır. Piperasilin, tazobaktam ve desetil piperasilin de safraya salgılanır.
Tazobaktamın idrarla atılımı, tahminen renal tübüler sekresyon kompetisyonuna bağlı olarak
piperasilin varlığında azalmaktadır.
Sağlıklı yetişkinlerde, tek veya çoklu dozları takiben, piperasilin ve tazobaktam
kombinasyonunun plazma eliminasyon yarılanma ömrü 0,7 ile 1,2 saat arasında değişir. Bu
yarılanma ömürleri tek başına doz veya infüzyon süresinden etkilenmezler. Hem piperasilinin
hem de tazobaktamın eliminasyon yarılanma ömürleri renal klirensin azalması ile artar.
Piperasilin farmakokinetiğinde tazobaktamdan dolayı herhangi bir anlamlı değişiklik yoktur.
Piperasilinin tazobaktam klirensini çok az düşürdüğü görülür.
Doğrusallık/Doğrusal olmayan durum
TAZOPER doğrusal farmakokinetik özellik gösterir.
Hastalardaki karakteristik özellikler:
Böbrek Fonksiyon Bozukluğunda:
TAZOPER yarılanma ömrü, azalan kreatinin klerensi ile artmaktadır. Piperasilin ve
tazobaktam için normal böbrek fonksiyonuna sahip hastalarla karşılaştırıldığında, 20
ml/dk’nın altında kreatinin klerensinde bu artış sırasıyla iki ve dört katıdır.
Piperasilin/ tazobaktam dozlarının %30 ila %50’si ile birlikte tazobaktam metaboliti şeklinde
vücuttan uzaklaştırılan tazobaktamın % 5 oranındaki dozu, hemodiyalizle uzaklaştırılır.
Piperasilin dozunun %6’sı ve tazobaktam dozunun %21’i peritoneal diyaliz ile diyalizata
geçerken, tazobaktam dozu % 18’e kadar olan bir oranda tazobaktam metaboliti şeklinde
vücuttan uzaklaştırılır.
16/19Karaciğer Fonksiyon Bozukluğunda:
Piperasilin ve tazobaktam yarılanma ömürleri karaciğer bozukluğu olan hastalarda
yükselmektedir. Bununla beraber, karaciğer bozukluğu olan hastalarda dozaj ayarlaması
gerekli değildir.
Sağlıklı gönüllülerle karşılaştırıldığında hepatik sirozu olan hastalarda piperasilin ve
tazobaktamın yarılanma ömürleri sırasıyla yaklaşık %25 ve %18 oranında artar.
Pediyatrik popülasyon:
Popülasyon farmakokinetik analizinde popülasyon ortalama (SE) değeri 5,64 (0,34)
mL/dak/kg ile 9 aylık ve 12 aylık hastalardaki tahmin edilen klirens yetişkinler ile
karşılaştırılabilir düzeydeydi.
2-9 aylık pediyatrik hastalarda piperasilin klirens tahmini bu değerin %80’idir. Piperasilin
dağılım hacminin popülasyon ortalaması (SE) 0,243 (0,011) L/kg olup yaştan bağımsızdır.
Geriyatrik popülasyon:
Yaşlı hastaları gençler ile karşılaştırdığında piperasilin ve tazobaktamın ortalama yarılanma
ömürleri sırasıyla % 32 ve % 55 daha uzundur. Fark kreatinin klirensindeki yaş ile alakalı
değişikliklerden ileri geliyor olabilir.
Irk:
Asya (n=9) ve Kafkas (n=9) ırklarından tek doz 4 g/0,5 g alan sağlıklı gönüllüler
incelendiğinde piperasilin ve tazobaktam farmakokinetiğinde bir fark yoktur.
5.3. Klinik öncesi güvenlilik verileri
Karsinojenite:
Karsinojenite çalışmaları piperasilin, tazobaktam veya kombinasyonları için yürütülmemiştir.
Mutajenite:
Piperasilin/tazobaktam mikrobiyal mutajenite testlerinde negatiftir. Piperasilin/tazobaktam
programsız DNA sentezi (UDS) testinde negatiftir. Piperasilin/tazobaktam memeli nokta
mutasyonu (Çin hamster yumurtalık hücresi HPRT) testinde negatiftir. Piperasilin/
tazobaktam bir memeli hücre (BALB/c-3T3) transformasyon testinde negatiftir. In vivo,
piperasilin/tazobaktam sıçanlarda IV doz kromozomal sapmaya neden olmaz.
Piperasilin mikrobiyal mutajenisite testlerinde negatiftir. Piperasiline maruz kalan
bakterilerde (Rec miktarı) DNA hasarı yoktur. Piperasilin UDS testinde negatiftir. Bir
memeli nokta mutasyonu (fare lenfoma hücreleri) testinde, piperasilin pozitiftir. Piperasilin
bir hücre (BALB/c-3T3) transformasyon testinde negatiftir. In vivo, piperasilin farelerde IV
doz kromozomal sapmaya neden olmaz.
Tazobaktam mikrobiyal mutajenisite testlerinde negatiftir. Tazobaktam UDS testinde
negatiftir.
Tazobaktam memeli nokta mutasyonu (Çin hamster yumurtalık hücresi HPRT) testinde
negatiftir.
Diğer bir memeli nokta mutasyonu (fare lenfoma hücreleri) testinde, tazobaktam pozitiftir.
Tazobaktam bir hücre (BALB/c-3T3) transformasyon testinde negatiftir. Bir in vitro
sitojenetik (Çin hamster akciğer hücreleri) testinde, tazobaktam negatiftir. In vivo,
tazobaktam sıçanlarda IV dozlamayla kromozom bozukluğuna neden olmaz.
17/19Üreme Toksisitesi:
Embriyo-fetal gelişim çalışmalarında, tazobaktam veya piperasilin/tazobaktam
kombinasyonunun intravenöz uygulanmasından sonra teratojeniteye dair bir kanıt ortaya
çıkmamıştır. Ancak maternal olarak toksik dozlarda sıçanlarda fetal vücut ağırlığında hafif
azalmalar olmuştur.
Maternal toksisitesinin oluştuğu dozlarda piperasilin/tazobaktam kombinasyonunun
intraperitoneal uygulanması yavru büyüklüğünde hafif azalma ve minör iskelet
anomalilerinde artış (kemik osifikasyonunda gecikmeler) ile ilişkilendirilmiştir. Peri/postnatal
gelişim, maternal toksisite ile eş zamanlı olarak bozulmuştur (yavru ağırlıklarında azalma,
ölü doğumda artış, yavru ölümünde artış).
Üretkenliğin Bozulması
Sıçanlarda üreme çalışmaları piperasilin, tazobaktam veya piperasilin/tazobaktamdan dolayı
üretkenliğin bozulduğuna dair bir kanıt ortaya çıkarmamıştır.
6. FARMASÖTİK ÖZELLİKLER
6.1. Yardımcı maddelerin listesi
Yardımcı madde içermez.
6.2. Geçimsizlikler
Uyumluluğu bilinmediğinden piperasilin/tazobaktam diğer ilaçlarla şırınga veya infüzyon
şişesi içinde karıştırılmamalıdır. TAZOPER başka bir antibiyotik ile beraber alındığında
ilaçlar ayrı ayrı uygulanmalıdırlar. TAZOPER’in aminoglikozidlerle in vitro karışımı
aminoglikozidin önemli inaktivasyonuyla sonuçlanabilir.
Kimyasal instabiliteden dolayı TAZOPER, tek başına sodyum bikarbonat içeren çözeltilerle
kullanılmamalıdır.
TAZOPER kan ürünlerine veya albumin hidrolizatlarına ilave edilmez.
TAZOPER uygunluğu kanıtlanmadıkça diğer ilaçlardan ayrı bir infüzyon seti ile
uygulanmalıdır.
6.3. Raf ömrü.
Raf ömrü 24 aydır.
6.4. Saklamaya yönelik özel tedbirler
Liyofilize Toz: Steril liyofilize TAZOPER tozunu içeren flakonlar 25° C’nin altındaki oda
sıcaklığında saklanmalıdırlar.
Çözeltiler: Çözeltiler, talimat doğrultusunda sulandırıldıklarında buzdolabında (2-8°C) 48
saat, oda sıcaklığında 24 saat dayanıklı kalırlar. Seyreltilmiş çözeltiler buzdolabında (2-8°C),
IV torba veya şırıngalar içinde saklandıklarında 48 saat dayanıklı kalır. Kullanılmayan çözelti
atılmalıdır.
6.5. Ambalajın niteliği ve içeriği
Tip III renksiz cam flakon, bromobutil lastik tıpa ve alüminyum flip-off kapak.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
18/197. RUHSAT SAHİBİ
Mustafa Nevzat İlaç Sanayii A.Ş.
İş Kuleleri, Levent Mah., Meltem Sok. No: 10 Kule: 2 Kat: 24
4. Levent, Beşiktaş, İstanbul
Tel: 0212 337 38 00
8. RUHSAT NUMARASI
230/94
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 14.04.2011
Ruhsat yenileme tarihi:
10. KÜB’ÜN YENİLENME TARİHİ
-
19/19