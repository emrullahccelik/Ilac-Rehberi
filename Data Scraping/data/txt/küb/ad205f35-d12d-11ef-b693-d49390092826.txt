KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZİMAKS® 100 mg/5 mL oral süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Hazırlanmış süspansiyonun her 5 mL’sinde (1 ölçekte) 100 mg sefiksim bulunur.
Yardımcı maddeler:
Hazırlanmış süspansiyonun her 5 mL’sinde (1 ölçekte) 2650 mg şeker (sukroz), 2.5 mg
sodyum benzoat bulunur.
Diğer yardımcı maddeler için 6.1.’e bakınız.
3. FARMASÖTİK FORM
Süspansiyon hazırlamak için kuru toz.
Beyaz-krem renkli frambuaz kokulu homojen toz.
4. KLİNİK ÖZELLİKLER
4.1. Terapötik endikasyonlar
ZİMAKS, Gram pozitif ve Gram negatif mikroorganizmaların büyük bir çoğunluğuna
bakterisit etki gösteren bir oral sefalosporindir. Duyarlı mikroorganizmaların yol açtığı
aşağıdaki enfeksiyonlarda etkilidir:
• Faranjit, tonsillit; Streptococcus pyogenes’in etken olduğu,
• Akut otitis media; penisiline hassas Streptococcus pneumoniae, Haemophilus influenzae,
Moraxella catarrhalis ve Streptococcus pyogenes’in etken olduğu,
• Sinüzit; penisiline hassas Streptococcus pneumoniae, Haemophilus influenzae, Moraxella
catarrhalis’in etken olduğu,
• Alt solunum yollarında akut bronşitte; penisiline hassas Streptococcus pneumoniae,
Moraxella catarrhalis ve Haemophilus influenzae’in etken olduğu,
• Üriner sistemde akut komplike olmayan sistit ve üretritlerde; Escherichia coli, Proteus
mirabilis ve Klebsiella türlerinin etken olduğu
ZİMAKS, beta-laktamaz enzimlerine karşı ileri derecede stabildir.
1 / 104.2. Pozoloji ve uygulama şekli
Pozoloji, uygulama sıklığı ve süresi:
ZİMAKS oral yoldan etkili bir antibiyotiktir. Besin alımı ilacın emilim oranını fazla
etkilemez.
Yetişkinler ve 12 yaşından büyük çocuklarda doz
Standart doz günde 400 mg’dır. Bu doz bir defada ya da 12 saat arayla iki eşit bölümde
alınabilir. Komplike olmamış idrar yolu enfeksiyonlarında günde bir defa 200 mg yeterlidir.
Yaşlı hastalarda doz
Yaşlı hastalarda yetişkinler için önerilen doz şeması uygulanır. Böbrek yetmezliği varsa,
böbrek fonksiyonu değerlerine göre gerekli düzenleme yapılır (Böbrek yetmezliğinde doz
bölümüne bakınız).
Çocuklarda doz
Çocuklar için önerilen doz, günde kilogram başına 8 mg’dır. Bu doz bir defada ya da iki eşit
doza bölünerek verilebilir.
Olağan doz aşağıdaki gibidir:
6 ay – 1 yaş arası çocuklarda: 3.75 mL (3/4 ölçek)
1 – 4 yaş arası çocuklarda: 5 mL (1 ölçek)
5 – 10 yaş arası çocuklarda: 10 mL (2 ölçek)
10 yaş üzeri veya vücut ağırlığı 50 kg’dan daha fazla olan çocuklarda tedavi erişkin dozu ile
yapılır (Enfeksiyonun şiddetine göre günde 200-400 mg; 10-20 mL).
6 aylıktan küçük çocuklarda sefiksimin güvenilirliği ve etkinliği saptanmamıştır.
Uygulama şekli:
Oral yoldan uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
ZİMAKS, böbrek fonksiyonu bozuk olan hastalarda kullanılabilir. Kreatinin klerensi
dakikada 60 mL ve daha yukarı olan hastalara normal doz verilir. Kreatinin klerensi dakikada
21-60 mL olan hastalara, standart doz aralığında, günlük standart dozun % 75’i verilir.
Kreatinin klerensi dakikada 20 mL’nin altında bulunan ya da devamlı ambülatuvar periton
diyalizi tedavisi uygulanan hastalara standart doz aralığında, günlük standart dozun yarısı
verilir. Hemodiyaliz ya da periton diyalizi, ilacın vücuttan belirgin miktarlarda
temizlenmesini sağlamaz.
Pediyatrik popülasyon:
6 aylıktan büyük çocuklarda kullanılır.
2 / 10Geriyatrik popülasyon:
Yaşlılarda sefiksim erişkinlerde olduğu gibi kullanılır.
ZİMAKS süspansiyonun hazırlanması
Şişeyi sallayarak içindeki tozu gevşetiniz. Şişenin içine yarıya kadar kaynamış, soğutulmuş su
koyarak iyice çalkalayınız. Tam bir dağılım için 5 dakika bekleyiniz. Şişe üzerindeki işaret
çizgisine kadar tekrar su ekleyerek, çalkalayınız. Hazırlanmış süspansiyon her 5 mL’sinde (1
ölçek) 100 mg sefiksim içerir.
Hazırlanmış süspansiyon etkinliğinden kaybetmeden oda ısısında 14 gün saklanabilir. Şişe
iyice kapalı tutulmalı ve kullanılmadan önce çalkalanmalıdır. 14 gün sonra şişede kalan
süspansiyon kullanılmaz. Buzdolabına konmamalıdır.
4.3. Kontrendikasyonlar
Sefalosporinlere ya da içeriğindeki herhangi bir maddeye duyarlı olan hastalarda
kullanılmamalıdır.
4.4. Özel kullanım uyarıları ve önlemleri
Başka ilaçlara aşırı duyarlı oldukları bilinen hastalarda ZİMAKS dikkatli kullanılmalıdır.
Özellikle penisilinlerle sefalosporinler arasında kısmi çapraz-alerjenisite olduğu
bilindiğinden, penisiline alerjisi olan hastalarda sefalosporin kullanırken dikkatli olmalıdır.
Her iki gruba giren ilaçlara bağlı olarak alerjik ve anafilaktik reaksiyonlar bildirilmiştir.
ZİMAKS kullanımı sırasında alerjik bir reaksiyon görülürse, ilacın alımına son verilmeli ve
uygun tedaviye başlanmalıdır.
Ağır böbrek yetmezliği hastalarında (Kreatin klerensi < 10 mL/dak/1.73 m2) ZİMAKS
dikkatli kullanılmalıdır (Böbrek yetmezliğinde doz bölümüne bakınız).
Ciddi kütanöz advers reaksiyonlar
Toksik epidermal nekroliz ve Stevens-Johnson sendromu gibi ciddi kütanöz advers etkiler
sefiksim kullanan bazı hastalarda bildirilmiştir. Ciddi kütanöz advers reaksiyonlar olduğunda
sefiksim kesilmeli ve uygun tedavi ve/veya önlemler uygulanmalıdır.
ZİMAKS’ın uzun süreli kullanımı duyarlı olmayan mikroorganizmaların gelişmesine yol
açabilir. Diğer geniş spektrumlu oral antibiyotiklerde olduğu gibi, kullanım sırasında
kolondaki normal bakteri florası değişerek Clostridium gelişimi görülebilir. Araştırmalara
göre, antibiyotik kullanımına bağlı olarak görülebilen psödomembranöz kolite, Clostridium
difficile’ye bağlı toksinler yol açmaktadır. Kullanımı sırasında ağır diyare hali görülürse ilacın
alımına son verilmelidir.
Psödomembranöz kolit tedavisi; sigmoidoskopi, uygun bakteriyolojik çalışmalar, sıvı
elektrolit ve protein süplementasyonunu içermelidir. Eğer kolit tablosunda ilacı kestikten
sonra düzelme olmazsa ya da semptomlar şiddetli ise oral vankomisin C. difficile tarafından
3 / 10oluşturulan antibiyotik bağımlı psödomembranöz kolitte seçilecek ilaçtır. Diğer kolit
nedenleri ekarte edilmelidir.
Hazırlanmış her bir ölçekte 2.5 mg sodyum benzoat içerir, parenteral ya da topikal olarak
uygulanmadığından herhangi bir uyarı gerektirmez.
Her bir ölçekte 2650 mg şeker (sukroz) içerir. Nadir kalıtımsal früktoz intoleransı, glikoz-
galaktoz malabsorpsiyon veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Sefalosporinlerin kullanımı bazı laboratuvar testlerinin sonuçlarını etkileyebilir. Benedict,
Fehling ve Clinitest yöntemleri ile hatalı pozitif sonuç elde edilebilir.
Birlikte başka bir ilaç kullanıldığında tedaviyi düzenleyen doktor bilgilendirilmelidir.
Probenesid sefiksim konsantrasyonunu arttırır. Sefiksim karbamezapin düzeyini arttırır.
Gıdalar sefiksimin absorpsiyonunu geciktirebilir.
Diğer sefalosporinlerde olduğu gibi bazı hastalarda protrombin zamanında artış gözlenmiştir,
dolayısıyla, antikoagülan tedavi alan hastalarda dikkatli olunmalıdır.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bu preparat çocuklarda kullanılan bir form olduğu için uygulanamaz.
Gebelik dönemi
Sefiksim için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak ya da dolaylı zararlı etkiler olduğunu
göstermemektedir.
Gebe kadınlara verilirken tedbirli olunmalıdır.
Sefiksim plasentaya geçer umblikal kordonda kan konsantrasyonu maternal serum
konsantrasyonunun 1/6-1/2’si oranındadır.
Laktasyon dönemi
Anne sütünde sefiksim saptanmamıştır. Ne var ki, yeterli klinik araştırma sonucu elde
edilmeden, sefiksim emziren annelere uygulanmamalıdır.
4 / 10Üreme yeteneği/Fertilite
Deneysel çalışmalarda herhangi bir embriyotoksik etkiye rastlanmamıştır.
4.7. Araç ve makine kullanımı üzerindeki etkiler
Sefiksimin araç ve makine kullanımı üzerine doğrudan bir advers etkisi olduğunu
düşündürecek bir bilgi yoktur. Bununla birlikte, altta yatan hastalık ya da sefiksimin bazı yan
etkileri (Örn. gastro-intestinal rahatsızlık) araç ve makine kullanımını etkileyebilir.
4.8. İstenmeyen etkiler
Çift-kör klinik çalışmalarda plasebodan daha fazla bildirilen ve eldeki verilerin nedensellik
açısından en iyi şekilde değerlendirilmesi sonucunda sinakalset tedavisiyle ilişkisi en azından
muhtemel olduğu kabul edilerek tanımlanan advers etkiler, izleyen sınıflama kullanılarak
aşağıda listelenmiştir: Çok yaygın ≥1/10; yaygın ≥1/100 ile <1/10; yaygın olmayan ≥1/1000
ile <1/100; seyrek ≥1/10000 ile <1/1000; çok seyrek <1/10000; bilinmiyor (eldeki verilerden
tahmin edilemiyor).
Enfeksiyonlar ve enfestasyonlar
Bilinmiyor: Psödomembranöz enterokolit.
Kan ve lenf sistemi hastalıkları
Seyrek: Hemogramda değişiklik (Lökopeni, agranülositoz, pansitopeni, trombositopeni,
eozinofili).
Çok seyrek: Kan pıhtılaşma rahatsızlıkları
Bağışıklık sistemi hastalıkları
Seyrek: Ürtiker veya anjiyoödem. Tedavinin kesilmesi üzerine bu reaksiyonlarda genellikle
düzelme olur. Seyrek olarak eritema multiforme, Stevens-Johnson sendromu ve toksik
epidermal nekroliz bildirilmiştir. Alerjik kütanöz reaksiyonlar, anafilaktik şoka kadar her
şiddette aşırı duyarlılık reaksiyonları (Örn. fasiyal ödem, glossoncus, solunum yollarının
restriksiyonu ile birlikte internal laringeal ödem, taşikardi, dispne, kan basıncında şoka neden
olabilecek kadar düşme).
Çok seyrek: İlaç ateşi, serum hastalığı benzeri reaksiyon, hemolitik anemi, interstisyel nefrit.
Sinir sistemi hastalıkları
Seyrek: Baş ağrısı, vertigo.
Çok seyrek: Geçici hiperaktivite, konvülsiyona eğilim.
Solunum, göğüs bozuklukları ve mediastinal hastalıklar
Bilinmiyor: Dispne
Gastrointestinal sistem hastalıkları
Çok yaygın: Midede dolgunluk, bulantı, kusma, iştahsızlık ve gaz.
Yaygın: Yumuşak gaita veya diyare.
5 / 10Çok seyrek: Antibiyotiğe bağlı kolit (Örn. psödomembranöz kolit), dirençli bakterilerle veya
Blastomyces ile süperenfeksiyonlar.
Hepato-bilier bozuklukları
Seyrek: Serumda karaciğer enzimlerinde (transaminazlar, alkalen fosfataz) artış.
Çok seyrek: Hepatit, kolestatik hepatit.
Deri ve deri altı doku hastalıkları
Yaygın olmayan: Cilt döküntüleri (ekzentema, eritema, izole olgularda eritema eksidativum
multiforme ve Lyell’s sendromu), pruritus, mukoza enflamasyonu.
Böbrekler ve idrar hastalıkları
Seyrek: Serumda kreatin, üre konsantrasyonlarında artış.
Genel bozukluklar ve uygulama bölgesine ilişkin hastalıkları
Bilinmiyor: Genital pruritus ve vajinit
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Kesin anlamıyla intoksikasyon vakaları bilinmemektedir.
Tedavi sırasında ya da sonrasında görülen ısrarcı ciddi diyare olgularında psödomembranöz
kolit ihtimalini değerlendiriniz. Tedaviyi kesiniz ve uygun tedaviye başlayınız (Örn.
vankomisin oral 4x250 mg). Barsak peristaltizmini inhibe eden ilaçlar kontrendikedir.
Anafilaktik reaksiyon durumunda eğer mümkünse şokun ilk belirtileri görüldüğünde olağan
acil tedbirleri hemen başlatınız.
Anafilaktik şok tedavisi: Diğer yaygın acil tedbirlere ek olarak solunum yollarının açık
olmasını da sağlayınız.
Acil tedavi uygulamaları arasında epinefrin uygulamasının yanı sıra antihistaminik,
glukokortikoid (Prednizolon) bulunur. Ayrıca, yapay solunum, oksijen inhalasyonu, kalsiyum
uygulaması da değerlendirilmelidir. Hasta çok yakın takip edilmelidir.
Hemodiyaliz ya da periton diyalizi ile anlamlı miktarda etkin madde vücuttan atılmamaktadır.
6 / 105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Üçüncü Kuşak Sefalosporinler
ATC kodu: J01DD08
Sefiksim, oral yoldan alındığında, enfeksiyonlarda sıklıkla rastlanan Gram pozitif ve Gram
negatif mikroorganizmalara bakterisit etkili, uzun etki süreli, beta-laktamaz enzimlerine
dayanıklı, geniş spektrumlu bir sefalosporindir. Antibakteriyel etki alanı ve minimum
inhibisyon konsantrasyonları üçüncü kuşak sefalosporinlerin aynıdır.
Mikrobiyolojik özellikleri
Sefiksim, aşağıdaki mikroorganizmalara in vitro olarak belirgin etkinlik gösterir:
Gram-pozitif mikroorganizmalar
Streptococcus pyogenes, Streptococcus pneumoniae
Gram-negatif mikroorganizmalar
Haemophilus influenzae, , Moraxella catarrhalis, Neisseria gonorrhoeae, Escherichia coli,
Proteus mirabilis, Klebsiella pneumoniae, Klebsiella oxytoca.
Not: Pseudomonas türleri, enterokok suşları (Streptococcus faecalis, D grubu streptokoklar),
Listeria monocytogenes, stafilokok suşlarının çoğu (koagülaz pozitif ve negatif suşlarla
metisiline dirençli olanlar dahil), Enterobacter suşlarının çoğu, Bacteroides fragilis suşlarının
çoğu ve Clostridium türleri sefiksime dirençlidir.
Etki mekanizması:
Sefiksim, bakteri hücre duvarı sentezini inhibe ederek bakterisit etki gösterir. Beta-laktamaz
enzimlerine ileri derecede dayanıklıdır. Bu nedenle, beta-laktamaz varlığı dolayısıyla
penisilinlere ve bazı sefalosporinlere dirençli olan mikroorganizmalara etkilidir.
5.2. Farmakokinetik özellikler
Genel özellikler
Emilim:
Sefiksim, oral yoldan alındığında kolaylıkla absorbe olur. Emilim oranı, besin alımıyla
değişmez.
Dağılım:
200 mg ile 2000 mg arasındaki doz alımlarında, kan serumundaki zirve konsantrasyonları ve
serum konsantrasyonları eğrisi altındaki alan (EAA) doğrusal bir artış gösterir.
200 mg ve 400 mg’lık dozların oral yoldan alınmasından 3-4 saat sonra, serumda ortalama 2-
4 mcg/mL ve 3-5 mcg/mL’lik zirve konsantrasyonları elde edilir. Mükerrer doz alımlarında,
7 / 10ilaç, serum ya da idrarda birikmez. Serum proteinlerine bağlanma oranı % 65; sağlıklı
kişilerde serumdaki yarılanma süresi ise 3-4 saattir. Serum proteinlerine bağlanma oranı %
65; sağlıklı kişilerde serumdaki yarılanma süresi ise 3-4 saattir.
Biyotransformasyon:
Sefiksim in vivo olarak metabolize edilmez.
Eliminasyon:
Absorbe edilen dozun ortalama % 50’si 24 saatte idrarla değişmeden dışarı atılır. Verilen
dozun % 10’u safra sıvısıyla atılır. Böbrek fonksiyonları orta derecede bozulmuş hastalarda
(kreatinin klerensi 20-40 mL/dak.) sefiksimin serumdaki yarılanma süresi 6.4 saate, ağır
böbrek yetmezliğinde ise (kreatinin klerensi 5-20 mL/dak.) yarılanma süresi 11.5 saate uzar.
Hastalardaki karakteristik özellikler
Yaşlılar:
Yaş, ilacın farmakokinetik özelliklerini önemli bir biçimde etkilemez.
Böbrek yetersizliği:
Hemodiyaliz ya da periton diyalizi ile kandan belirgin oranda temizlenmez.
5.3. Klinik öncesi güvenlilik verileri
Parenteral uygulamadan sonra 3.5 g/kg ile 10 g/kg arası LD50 değerleri gözlenmiştir, oral
uygulamadan sonra 10 g/kg’lık maksimum dozlar genellikle tolere edilmiştir.
Toksisite çalışmalarında mükerrer uygulamada gastrointestinal sistem ve böbreklerde madde
bağımlı etki gözlenmiştir. Diğer sefalosporinler gibi sefiksim de potansiyel olarak nefrotoksik
kabul edilir.
3 haftalık köpeklere oral yoldan 400 mg/kg/gün dozunda 5 hafta süreyle sefiksim uygulaması
böbreklerde tübüler epitel nekrozuna yol açmıştır. Bu çalışmada non-toksik doz 100
mg/kg/gün olarak saptanmıştır ki bu da normal terapötik dozun yaklaşık 15 katı civarındadır.
Erişkin köpeklere 14 gün süreyle 1 g/kg/gün dozunda sefiksimin intravenöz uygulanmasından
sonra nefrotoksisitenin histolojik belirtileri (önce nekroz sonrasında ise renal tübüllerin
rejenerasyonu) gözlenmiştir.
Sıçanlarda, sefiksimin 1 yıl süreyle 1 g/kg/gün dozunda uygulanması böbrek ağırlığında artış
ve proteinüri ile birlikte kronik nefropatiye yol açmıştır. Tarif edilen diğer bulgular çekum
genişlemesi ya da büyümesi olmuştur ki bu, antibiyotik kullanımına bağlı olarak bilinen bir
durumdur.
Tavşanlarda, sefiksim küçük dozlarda bile toksisiteye yol açmıştır, bu durum her şeyden önce
Gram pozitif barsak florasındaki bozulmalara bağlı olmuştur.
8 / 10Sıçanlarda ve tavşanlarda tek doz ya da birkaç parenteral uygulamadan sonra proksimal renal
tübüllerdeki toksik etki için eşik değer 500 mg/kg/gün olarak belirlenmiştir.
Üç hayvan türünde (sıçan, fare, tavşan) yapılan çalışmalarda teratojenik özelliğe ilişkin
herhangi bir bulgu görülmemiştir. Sıçanlarda perinatal ya da postnatal gelişimde veya fertilite
üzerinde olumsuz bir etki görülmemiştir. Sefiksim plasentayı geçer. Umblikal kord kanındaki
konsantrasyonlar maternal serum konsantrasyonunun 1/6 – 1/2‘si kadardır. İnsan sütünde
sefiksim saptanmamıştır. Gebelik ve laktasyon döneminde uygulanmasına ilişkin sadece
sınırlı veri bulunmaktadır.
Çeşitli in vitro ve in vivo testler negatif çıkmıştır. Sefiksimin insanlarda herhangi bir
mutajenik etkisi güvenilir bir şekilde ekarte edilmektedir.
6. FARMASÖTİK ÖZELLİKLER
6.1. Yardımcı maddelerin listesi
Ksantan zamk
Sodyum benzoat (E211)
Frambuaz esansı
Şeker (sukroz)
6.2. Geçimsizlikler
Bu ürün için geçerli değildir.
6.3. Raf ömrü
24 ay
Hazırlanmış süspansiyon, oda sıcaklığında 14 gün süreyle etkinliğini korur.
6.4. Saklamaya yönelik özel tedbirler
30°C’nin altındaki oda sıcaklığında saklanmalıdır.
6.5. Ambalajın niteliği ve içeriği
Kutuda, beyaz opak plastik kapak ile kapatılmış, üzerinde 50 mL veya 100 mL seviye çizgisi
bulunan amber renkli tip III cam şişelerde 5 mL işaretli ölçek ve kullanma talimatı ile birlikte
sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
9 / 107. RUHSAT SAHİBİ
BİLİM İLAÇ SAN. ve TİC. A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
8. RUHSAT NUMARASI
174/55
9. RUHSAT TARİHİ/RUHSAT YENİLEME TARİHİ
İlk ruhsat tarihi: 10.08.1995
Ruhsat yenileme tarihi: 21.11.2005
10. KÜB’ÜN YENİLENME TARİHİ
10 / 10