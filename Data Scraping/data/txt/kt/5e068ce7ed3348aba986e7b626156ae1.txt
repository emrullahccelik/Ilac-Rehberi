 
1/8 KULLANMA  TALİMATI  
 
AMİKAVER 500 mg/2 mL I .M./I.V. enjeksiyonluk çözelti  
Steril  
Kas içine  veya  damar  içine  uygulanır. 
 
• Etkin madde:  Her 2 m L'lik ampul, 500 mg amikasine eşdeğer miktarda amikasin sülfat içerir. 
• Yardımcı maddeler  : Sodyum metabisülfit, sodyum sitrat, enjeksiyonluk su ve sülfürik asit 
(pH ayarı için)  
 
 Bu ilacı kullanmaya başlamadan önce bu KULLANMA TALİMATINI dikkatlice okuyunuz, 
çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız. 
 
 
Bu Kullanma  Talimatında:  
1. AMİKAVER  nedir  ve ne için kullanılır?  
2. AMİKAVER’i  kullanmadan  önce  dikkat  edilmesi  gerekenler  
3. AMİKAVER  nasıl  kullanılır?  
4. Olası  yan etkiler  nelerdir?  
5. AMİKAVER’in  saklanması  
 
Başlıkları yer almaktadır. 
 
1. AMİKAVER  nedir  ve ne için kullanılır?  
Bu ilacın ismi AMİKAVER’dir.  2 mL’lik her bir ampul, etkin madde olarak 500 mg amikasin 
sülfat içerir.  
 
Amikasin, bir antibiyotiktir ve aminoglikozit olarak adlandırılan bir ilaç grubuna dahildir. 
AMİKAVER belirli bakterilerin neden olduğu ciddi enfeksiyonları tedavi etmede kullanılır.   
2/8 2. AMİKAVER  kullanmadan önce dikkat  edilmesi  gerekenler 
AMİKAVER’i  aşağıdaki  durumlarda  KULLANMAYINIZ  
• AMİKAVER’in  içerisindeki  maddelere  ya da diğer  antibiyotiklere  karşı  alerjiniz  (aşırı  
duyarlılığınız)  varsa,  
• Myastenia gravis  (kaslarda güçsüzlüğe  yol açan bir hastalık)  hastalığınız  varsa  
 
Yukarıdaki durumlar sizin için geçerli ise ya da geçerli olup olmadığı konusunda emin 
değilseniz, tavsiye için doktorunuza danışın.  
 
AMİKAVER’i  aşağıdaki  durumlarda  DİKKATLİ  KULLANINIZ  
• Böbreklerinizle ilgili bir rahatsızlığınız varsa  
• Diğer antibiyotikleri kullandıktan sonra böbrek ya da işitme sorunları yaşadıysanız  
• Parkinson hastalığı gibi bir kas hastalığınız varsa  
 
Anestezik ya da kas gevşetici ilaçların (örneğin, cerrahiyi takiben) etkileri ortadan kalkıncaya 
kadar, midenize enjeksiyon yoluyla AMİKAVER uygulanmayacaktır çünkü bu uygulama nefes alma sorunlarına yol açabilir.  AMİKAVER’in küçük çocuklarda mideye enjeksiyon yoluyla uygulanması önerilmez.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız. 
 
AMİKAVER’in  yiyecek  ve içecek  ile kullanılması  
Uygulama yöntemi açısından yiyecek ve içeceklerle etkileşimi yoktur. 
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz ya da olabileceğinizi düşünüyorsanız, AMİKAVER kullanmadan önce doktorunuzla görüşmelisiniz. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 Amikasinin anne sütüne geçip geçmediği bilinmemektedir. Emzirmeye mi yoksa tedaviye mi 
son verilmesi gerektiği konusunda bir karar verilmelidir.   
3/8 Araç ve makine  kullanımı  
AMİKAVER enjeksiyonu araç ya da makine kullanma yeteneğinizi etkilemeyecektir.  
 
AMİKAVER’in içeriğinde bulunan bazı  yardımcı maddeler hakkında  önemli  bilgiler  
Bu ürün 13,2 mg sodyum metabisülfit içerir. Nadir olarak şiddetli aşırı duyarlılık reaksiyonları 
ve bronkospazma neden olabilir.  Bu tıbbi ürün her dozunda 1 mmol (23 mg)’dan daha az sodyum ihtiva eder; yani sodyum 
içermediği kabul edilebilir. 
 
Diğer  ilaçlar ile  birlikte  kullanımı  
Reçetesiz ilaçlar da dahil olmak üzere, kullanmakta olduğunuz ya da yakın bir zamanda 
kullandığınız diğer i laçları her zaman doktorunuza ya da eczacınıza bildiriniz. Bazı ilaçlar diğer 
ilaçların etkisi üzerinde etkiye sahip olabilir. Eğer aşağıdaki ilaçları kullanıyorsanız, bunları 
doktorunuza bildirmeniz özellikle önemlidir;  
• Diüretikler  (idrar  söktürücü);  örneğin, furosemid  (tablet  ya da enjeksiyon)  
• Penisilin  tipi antibiyotikler  
• Kas gevşetici  ilaçlar  
İndometazin  (antienflamatuar  bir ilaç) yenidoğan bebeklerde  emilen  AMİKAVER  miktarını 
artırabilir.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandıysanız lütfen doktorunuza veya eczacınıza bunlar hakkında bilgi veriniz.  
 
3. AMİKAVER  nasıl  kullanılır?  
• Uygun  kullanım  ve doz/uygulama sıklığı için talimatlar:  
Yetişkinler: Normal doz günde iki kere 250 – 500 mg’dır. 
Dozlar bazı enfeksiyonlarda art tırılabilir.  
 
• Uygulama yolu  ve metodu:  
AMİKAVER bir kas ya da damara ya da bazen karına enjeksiyon yoluyla uygulanır. 
 
• Değişik  yaş grupları:  
Çocuklarda kullanımı:  
Çocuklar: Normal doz, 1 kg vücut ağırlığı başına günde 15 mg/gün olup tek doz halinde veya  7,5 
mg’lık eşit iki doza bölünerek 12 saatte bir uygulanır. Toplam günlük doz 1,5 g’ı geçmemelidir.    
4/8 Yaşlılarda  kullanımı:  
Amikasin  böbrekler  yoluyla  atılır.  Mümkün olan her fırsatta  böbrek fonksiyonu  
değerlendirilmeli ve dozaj  yaşlı  hastalarda böbrek yetmezliği için açıklandığı  gibi 
ayarlanmalıdır.  
 
• Özel  kullanım  durumları:  
Böbrek  veya  karaciğer yetmezliği:  
AMİKAVER  kullanırken, alınan  amikasin  miktarını kontrol  etmek  için kan testlerinin  yanı 
sıra işitme  ve böbrek testlerine  gereksinim  duyabilirsiniz. 
 
Eğer AMİKAVER’in  etkisinin çok güçlü veya zayıf olduğuna dair bir izleniminiz var ise, 
doktorunuz veya eczacınız ile konuşunuz. 
 
Kullanmanız  gerekenden  daha  fazla  AMİKAVER kullandıysanız:  
AMİKAVER  enjeksiyonu, doğru dozun uygulanmasını sağlayacak, kalifiye bir sağlık uzmanı  
(doktor ya da hemşire) tarafından gerçekleştirilecektir. Nadir durumlarda, size gereğinden fazla  
AMİKAVER  enjeksiyonu uygulanabilir. Böyle bir durumda, çok fazla yan etki yaşamamanız  
için doktorunuz  bu fazla dozun kanınızdan atılmasını sağlayacaktır.  
 
AMİKAVER’den kullanmanız gerekenden fazlasını kullanmışsanız, bir doktor veya eczacı ile 
konuşunuz. 
 
AMİKAVER’i  kullanmayı  unutursanız,  
Unutulan dozları dengelemek için çift doz almayınız.  
 
AMİKAVER  ile tedavi sonlandırıldığındaki  oluşabilecek  etkiler  
Doktorunuza  danışmadan tedavinizi  sonlandırmayınız. 
 
4. Olası  yan etkiler nelerdir?  
Tüm diğer ilaçlar gibi, AMİKAVER’in  içeriğinde bulunan maddelere duyarlı olan kişilerde yan 
etkiler  olabilir.  
 
Yan etki sıklıkları şu şekilde  sınıflandırılır:  
Çok yaygın : 10 hastanın  en az birinde görülebilir.  
Yaygın : 10 hastanın  birinden az, fakat  100 hastanın  birinden fazla görülebilir.  
Yaygın olmayan  : 100 hastanın  birinden az, fakat  1.000 hastanın  birinden fazla görülebilir.  
Seyrek  : 1.000 hastanın  birinden az, fakat  10.000 hastanın birinden fazla  görülebilir.  
Çok seyrek  : 10.000 hastanın  birinden az görülebilir.  
Bilinmiyor  : Eldeki  verilerden  tahmin  edilemiyor.  
   
5/8 Sinir  sistemi  hastalıkları:  
Bilinmiyor: Ani kas felci 
 
Göz hastalıkları:  
Bilinmiyor: Doğrudan göz küresine enjekte edilmesi gerekebilir ve bu görme bozukluklarına yol  
açabilir.  
 
Kulak  ve iç kulak hastalıkları:  
Bilinmiyor:  Kulak  çınlaması,  baş dönmesi, kısm i geri dönüşümlü ya da dönüşümsüz  sağırlık  
 
Solunum,  göğüs  hastalıkları:  
Bilinmiyor: Solunumun kısa süreli  durması  (apne),  bronkospazm  (bronşların  daralması)  
 
Mide- barsak  hastalıkları:  
Bilinmiyor: Bulantı ve kusma 
 Deri  ve deri  altı doku hastalıkları:
 
Bilinmiyor: Şiddetli aşırı duyarlılık  reaksiyonları  
 
Böbrek  ve idrar  yolu  hastalıkları:  
Bilinmiyor: İdrar  miktarında  azalma,  kanda  azot bulunması  hali (azotemi),  idrarda albümin  
bulunması  (albüminüri),  kırmızı ve beyaz  kan hücrelerinin bulunması, serum  kreatin  
düzeylerinde  artış gibi böbrek sorunları  
 
Genel  bozukluklar  ve uygulama bölgesine  ilişkin  hastalıklar:  
Bilinmiyor: Deri döküntüsü, ilaç ateşi, baş ağrısı, karıncalanma, eozinofil sayısında artış (beyaz  
kan hücresi: bağışıklık sistemi yanıtlarında yer alan bir hücre türüdür), eklem ağrısı (artralji), 
kansızlık  (anemi)  ve kan basıncında  düşme  (hipotansiyon)  
 
Ayrıca nadiren, şiddetli aşırı duyarlılık reaksiyonları ve bronkospazm meydana gelebilir. Yan 
etkilerden herhangi biri ciddileşirse ya da bu kullanma talimatında bahsedilmeyen yan etkiler fark ederseniz, lütfen derhal doktorunuzla ya da eczacınızla konuşun. Ne yaşadığınızı  ne zaman 
başladığını ve ne kadar sürdüğünü not etmeniz yardımcı olacaktır.  
 Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız  
doktorunuz  veya eczacınızı  bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi bir yan etki meydana  gelmesi  
durumunda  hekiminiz,  eczacınız veya  hemşireniz ile konuşunuz.  Ayrıca  karşılaştığınız  yan  
6/8 etkileri www.titck.gov.tr  sitesinde  yer alan "İlaç  Yan Etki Bildirimi" ikonuna tıklayarak  ya 
da 0 800 314 00 08 numara lı yan etki bildirim hattını  arayarak  Türkiye  Farmakovijilans  Merkezi  
(TÜFAM)'ne  bildiriniz.  Meydana  gelen  yan etkileri  bildirerek  kullanmakta  olduğunuz  ilacın  
güvenliliği  hakkında  daha  fazla bilgi  edinilmesine  katkı  sağlamış  olacaksınız.  
 
5. AMİKAVER’in  saklanması  
AMİKAVER’i  çocukların  göremeyeceği,  erişemeyeceği  yerlerde ve ambalajında saklayınız.  
 
15-30 ºC arasında ki sıcaklıkta saklayınız.  
 
Kutuda belirtilen  son kullanma tarihinden sonra ilacı kullanmayınız . 
 
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra AMİKAVER’i  kullanmayınız. 
 
Eğer üründe ve/veya ambalajında bozukluklar fark ederseniz AMİKAVER’i kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve İklim 
Değişikliği Bakanlığınca belirlenen toplama sistemine ve riniz.  
 
Ruhsat Sahibi : 
OSEL İlaç San. ve Tic. A.Ş. 
Akbaba Mah. Maraş Cad. No:52 Beykoz/İSTANBUL  
 
Üretim Yeri : 
OSEL İlaç San. ve Tic. A.Ş. 
Akbaba Mah. Maraş Cad. No:52 Beykoz/İSTANBUL  
 
Bu kullanma talimatı  ......... tarihinde  onaylanmıştır.  
   
7/8  
AŞAĞIDAKİ  BİLGİLER  BU İLACI UYGULAYACAK SAĞLIK PERSONELİ  İÇİNDİR  
 
Aşağıda  AMİKAVER’in  dozaj  ve uygulamasının bir özeti  verilmiştir.  
 
DOZAJ  VE UYGULAMA:  
Önerilen doz düzeyinde,  duyarlı mikro organizmalara bağlı komplike  olmayan enfeksiyonlar 
tedaviye  24 ila 48 saat içerisinde  yanıt  vermelidir.  
3 ila 5 gün içerisinde  klinik yanıt  elde edilmediği  takdirde, alternatif  tedavi  düşünülmelidir.  
 
İntramusküler ya da intravenöz uygulama:  
Çoğu enfeksiyon için intramusküler  yol tercih  edilse  de yaşamı  tehdit  edici  enfeksiyonlarda  
ya da intramusküler  enjeksiyonun uygulanamadığı hastalarda, yavaş  bolus  (2 ila 3 dakika  
içinde ) ya da infüzyon  (30 dakikada  %0,25) olarak  intravenöz  uygulama  gerçekleştirilebilir.  
 
Yetişkinler ve çocuklar:  
İki eşit doza  bölünmüş 15 mg/kg/gün (yetişkinlerde  günde iki  kere 500 mg’a eşdeğer):  Uygun  
dozun doğru  ölçümü için  çocuklarda  100 mg/2  mL’lik dozaj  gücünün kullanılması önerilir.  
 
Yenidoğan ve prematüre bebekler:  
10 mg/kg’lık  bir başlangıç  yükleme  dozunu takiben, iki eşit doza  bölünmüş  15 mg/kg/gün.  
 
Yaşlılar:  
Amikasin  böbrekler yoluyla atıldığı için, böbrek fonksiyonu mümkün olan her fırsatta 
değerlendirilmeli ve dozaj böbrek yetmezliği için açıklandığı gibi ayarlanmalıdır. 
 Yaşamı tehdit edici enfeksiyonlar ve/veya Pseudomonas kökenli enfeksiyonlar:  
Yetişkin dozu her 8 saatte bir 500 mg’a çıkarılabilmekle birlikte, günde 1,5 gramı geçmemeli ya 
da 10 günden fazla bir süre uygulanmamalıdır. Toplamda maksimum 15 gramlık bir yetişkin 
dozu geçilmemelidir.  
 
Üriner  sistem  enfeksiyonları  (pseudomonas  enfeksiyonları  dışında)  
İki eşit doza bölünmüş 7,5 mg/kg/gün (yetişkinlerde günde iki kere 250 mg’a eşdeğer). 
Amikasinin aktivitesi pH’ın artırılması ile yükseldiği için, üriner alkalileştirici bir ajan eş 
zamanlı olarak uygulanabilir. 
 
Böbrek  yetmezliği : 
Böbrek yetmezliği olan hastalarda, ilacın birikmesini önlemek için günlük doz azaltılmalı  
ve/veya  dozlar  arasındaki  aralıklar  artırılmalıdır.  Kritik  serum  kreatinin onsantrasyonu 1,5 
mg/100 m L’dir. Böbrek fonksiyonunda bilinen ya da şüpheli bir  azalma  olan hastalarda  dozun   
8/8 hesaplanması  için önerilen bir  yöntem  serum  kreatinin  konsantrasyonunun (mg/100 m L olarak) 
9 ile çarpılması ve elde edilen rakamın saat cinsinden dozlar arasındaki aralık olarak 
kullanılmasıdır.  
 
Böbrek fonksiyonu tedavi sırasında gözle görülür derecede değişebileceği için, serum kreatinin 
değeri sıkça ölçülmeli ve doz rejimi gerektiği gibi ayarlanmalıdır.  
 
Diğer  uygulama yolları  
AMİKAVER  %0,25 konsantrasyonunda  (2,5 mg/mL ) apse boşlukları, plevral  boşluk,  
periton ve serebral  ventriküllerde  irigasyon  çözeltisi olarak  etkili bir şekilde  kullanılabilir.  