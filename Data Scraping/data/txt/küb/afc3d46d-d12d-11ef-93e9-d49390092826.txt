KISA ÜRÜN BİLGİSİ
1.BEŞERİ TIBBİ ÜRÜNÜN ADI
POLİFLEKS %1,5 GLİSİN irigasyon çözeltisi
2. KALİTATİF VE KANTİTATİF BİLEŞİMİ
Etkin madde:
Her 100 ml çözelti 1,5 g glisin içerir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
İrigasyon için steril, apirojen çözelti.
4. KLİNİK ÖZELLİKLER
4.1 Terapötik endikasyonlar
POLİFLEKS %1,5 GLİSİN mesane distansiyonu, irigasyonu ve lavajının gerektiği
transüretral girişimlerde, endoskopik aletlerle yapılacak irigasyonda endikedir. Transüretral
cerrahi sırasında kan ve doku parçacıklarını uzaklaştıran bir yıkama çözeltisi olarak kullanılır.
Tıkanmış kateterleri lavajla açmak amacıyla da kullanılabilir.
4.2 Pozoloji ve uygulama şekli
Pozoloji/Uygulama sıklığı ve süresi:
Uygulanacak doz ve uygulama sıklığı her hasta için hekimi tarafından irigasyon uygulanacak
alanın büyüklüğüne ve yapılacak girişime göre belirlenmelidir.
İrigasyon sırasında aseptik teknik kurallarına uyulmalıdır. Bakteri kontaminasyonu riskini
önlemek için torba açıldıktan sonra en kısa zamanda kullanılmalı, kullanılmayıp torbada kalan
bölümü atılmalıdır.
Uygulama şekli:
Ürolojik irigasyonlar üretral katetere bağlı bir uygulama seti aracılığıyla kullanılır.
Gerektiğinde su banyosunda ısıtılabilir.
Uygulamayla ilgili ayrıntılar için ayrıca bölüm 6.6’ya bakınız.
Özel popülasyonlara ilişkin ek bilgiler:
Böbrek / Karaciğer yetmezliği:
Anürisi olan ağır böbrek yetmezliğinde kontrendikedir.
Bu popülasyona özel gerçekleştirilen bir çalışma bulunmadığından, bu hasta grubu için özel
bir dozaj önerisi bulunmamaktadır. Ancak transüretral prostatektomi gibi büyük miktarlarda
kullanıldığı durumlarda glisinin sistemik dolaşıma geçme riski yüksek olduğundan glisin
metabolizması sonucu ortaya çıkan amonyak birikimi açısından dikkatli olunmalıdır.
1 / 7Pediyatrik popülasyon:
Bu popülasyona özel gerçekleştirilen bir çalışma bulunmadığından, bu hasta grubu için özel
bir dozaj önerisi bulunmamaktadır.
Geriyatrik popülasyon:
Bu popülasyona özel gerçekleştirilen bir çalışma bulunmadığından, bu hasta grubu için özel
bir dozaj önerisi bulunmamaktadır.
4.3 Kontrendikasyonlar
Anürisi olan hastalarda kullanılmamalıdır.
4.4 Özel kullanım uyarıları ve önlemleri
UYARILAR
Parenteral enjeksiyon şeklinde kullanılmamalıdır.
Ürolojik irigasyon çözeltileri ağır kalp-akciğer ya da böbrek disfonksiyonu gösteren
hastalarda dikkatle kullanılmalıdır.
İrigasyon sıvıları transüretral prostatektomi sırasında kullanıldıklarında nispeten büyük
hacimlerde sistemik dolaşıma geçebilir; bu nedenle POLİFLEKS %1,5 GLİSİN sistemik bir
ilaç gibi değerlendirilmelidir. Glisin içeren irigasyon çözeltilerinin büyük miktarda emilimi
kardiyopulmoner ve renal dinamiyi önemli derecelerde değiştirebilir.
Aşırı sıvı yüklenmesini önlemek için dikkatli bir kardiyovasküler monitarizasyon
yapılmalıdır. Aşırı sıvı yüklenmesi durumunda, yoğun bir sıvı ve elektrolit tedavisi
gerekir. Geç dönemde sıvı emilimi olasılığı nedeniyle akut dönem dışında da sıvı ve
elektrolit düzeylerinin izlenmesi düşünülebilir. (Bkz. Pazarlama sonrası görülen advers
etkiler).
Çözelti berrak değilse, partikül içeriyorsa ya da ambalajın bütünlüğü bozulmuşsa
kullanılmamalıdır.
Çözeltide bakteri çoğalmasını ve pirojen oluşumunu önlemek için, torba açıldıktan sonra en
kısa zamanda kullanılmalıdır. Çözelti herhangi bir antimikrobiyal madde içermediğinden,
irigasyon çözeltisinin kullanılmayan bölümü atılmalıdır.
ÖNLEMLER
Glisin içeren sıvıların cerrahi sırasında açılan prostatik venlerden sistemik dolaşıma
emilebilen miktarlarının fazla olması, intravasküler sıvının önemli derecelerde
ekspansiyonuna ve fulminan konjestif kalp yetmezliğine neden olabilir. Bu nedenle
transüretral prostatektomi öncesinde ve sırasında POLİFLEKS %1,5 GLİSİN kullanıldığında,
hastaların özellikle de kalp hastalarının kardiyovasküler durumu dikkatle değerlendirilmelidir.
Glisinin sistemik dolaşıma girmesiyle sodyum iyonu içermeyen intraselüler sıvının
ekstraselüler alana geçişi sonucu, serum sodyum düzeyi düşebilir ve mevcut bir hiponatremi
durumu belirgin hale getirebilir.
Karaciğer işlevleri bozulmuşsa ya da bozulmuş olabileceği düşünülüyorsa dikkatli
davranılmalıdır. Bu durumlarda, glisin metabolizması sonucu ortaya çıkan amonyak kanda
birikebilir.
2 / 74.5 Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
POLİFLEKS %1,5 GLİSİN’in çocuk doğurma potansiyeli bulunan kadınlarda kullanımı ve
doğum kontrolü üzerindeki etkilerine ilişkin veri yoktur. POLİFLEKS %1,5 GLİSİN
kullanılırken herhangi bir doğum kontrol yönteminin gerekli olup olmadığına ilişkin bir
çalışma yapılmamıştır.
Gebelik dönemi
Hayvanlar üzerinde yapılan çalışmalar gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Kısım
5.3). İnsanlara yönelik potansiyel risk bilinmemektedir.
POLİFLEKS %1,5 GLİSİN gebe kadınlarda ancak çok gerekliyse kullanılmalıdır.
Laktasyon
Emzirmekte olan kadının irigasyon amaçlı kullanılan glisine sistemik maruz kalması, ihmal
edilebilir düzeyde olduğu için, emzirilen çocuk üzerinde herhangi bir etki
öngörülmemektedir. POLİFLEKS %1,5 GLİSİN, emzirme döneminde kullanılabilir.
4.7 Araç ve makine kullanımı üzerindeki etkiler
Araç ve makine kullanma üzerinde bilinen bir etkisi yoktur.
4.8 İstenmeyen etkiler
İstenmeyen etkiler, irigasyon için kullanılan glisinin intravasküler alana emilmesinden
kaynaklanabilir.
İstenmeyen etkiler aşağıdaki kategorilerde gösterildiği şekilde sıralanmıştır:
Çok yaygın (>1/10); yaygın (>1/100 ila <1/10); yaygın olmayan (>1/1000 ila <1/100); seyrek
(>1/10000 ila <1/1000); çok seyrek (<1/10000); bilinmiyor (eldeki verilerden hareketle
tahmin edilemiyor)
Bağışıklık sistemi bozuklukları:
Bilinmiyor: Ürtiker*, aşırı duyarlılık (alerjik reaksiyon)*
Metabolizma ve beslenme hastalıkları:
Bilinmiyor: Asidoz*, elektrolit kaybı*, dehidratasyon*, hiponatremi (sıvı yüklenmesine bağlı
sekonder)*, hiperamonyemi (koma ve/veya ensefalopatiyle sonuçlanabilen)*,
3 / 7Psikiyatrik bozukluklar:
Bilinmiyor: Koma (hipernatremiye bağlı)*
Sinir sistemi bozuklukları:
Bilinmiyor: Sersemlik hali, konvülsiyonlar*, baş dönmesi*
Göz bozuklukları
Bilinmiyor: Görmede bulanıklık*, geçici körlük*
Kardiyak bozukluklar:
Bilinmiyor: Hipotansiyon*, taşikardi*, anjina benzeri ağrı*
Solunum, göğüs bozuklukları ve mediastinal hastalıklar:
Bilinmiyor: Pulmoner konjesyon*, rinit*
Gastrointestinal bozukluklar:
Bilinmiyor: Tükürük salgısında artış, bulantı, kusma*, ağızda kuruma*, susama*
Kas-iskelet bozuklukları, bağ doku ve kemik hastalıkları:
Bilinmiyor: Sırt ağrısı*
Böbrek ve idrar bozuklukları
Bilinmiyor: Belirgin diürez*, üriner retansiyon*,
Genel bozukluklar ve uygulama bölgesine ilişkin hastalıklar:
Bilinmiyor: Titreme*
*Sıvı ve elektrolit bozukluklarına bağlıdır.
Herhangi bir yan etki görüldüğünde irigasyon durdurulmalı ve hastanın klinik durumu
değerlendirilmelidir.
Pazarlama sonrası deneyim
%1,5 GLİSİN’in endikasyon dışı olarak kadınlardaki histeroskopik prosedürlerde
uygulanması sonucu aşırı sıvı yüklenmesine bağlı yaşamı tehdit eden advers olaylar
bildirilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0312 218 35 99)
4 / 74.9 Doz aşımı ve tedavisi
Aşırı sıvı ya da solüt yüklenmesi durumunda hasta yeniden değerlendirilerek uygun düzeltici
girişimlerde bulunulmalıdır. (Bkz. Uyarılar, Önlemler ve İstenmeyen etkiler).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Cerrahi irigasyon çözeltileri
ATC kodu: B05CX03
POLİFLEKS %1,5 GLİSİN ürolojik amaçlarla kullanılmak üzere hazırlanmış, steril, apirojen,
non-hemolitik, elektrolit içermeyen ya da çok az miktarda iyonize olmuş bir çözeltidir.
Çözeltinin pH’sı yaklaşık 6.0’dır. Ozmolaritesi ise yaklaşık 200 miliosmol/litredir (normal
fizyolojik değer, 280-310 miliosmol/litre arasındadır).
Glisin (NH CH COOH) en basit yapılı amino asittir ve esansiyel amino asitlerden biri
2 2
değildir. Vücutta 3-fosfogliserattan oluşan bir başka amino asit olan “serin”den sentezlenir.
Tedavide değişik amaçlar için kullanılan glisin, bir amino asit olarak önde gelen bir besin
desteği olarak kullanımı yanında bazen antasit ilaçlarla kombine olarak gastrik hiperasiditenin
tedavisinde kullanılır. Gastrik iritasyonu azaltmak için bazı aspirin preparatlarının bileşimine
de katılmaktadır.
Sudaki %1,5’luk steril çözeltisi olan POLİFLEKS %1,5 GLİSİN hipotoniktir ve iletken
değildir. Bu nedenle belirli bazı cerrahi girişimler sırasında (transüretral prostat rezeksiyonu
ve transüretral cerrahi girişimleri) ürogenital irigasyon çözeltisi olarak kullanılır. Çözelti non-
hemolitik, non-elektrolitik olması yanında berraktır ve endoskopi sırasında görüş netliğini
bozmaz.
Glisinin irigasyon amaçlı uygulamalarda sistemik absorbsiyonu minimaldir. Normal hepatik
fonksiyona sahip kişilerde kan amonyak düzeylerinde yükselme oluşmaz.
5.2 Farmakokinetik özellikler
Genel özellikler:
POLİFLEKS %1,5 GLİSİN amacıyla kullanıldığında vücuda emilmez. Ancak transüretral
prostatektomi sırasında büyük hacimlerde yapılan irigasyonlarda irigasyon çözeltilerinin
sistemik dolaşıma geçebildiği bilinmektedir.
Emilim:
İntravasküler alana emilim miktarı, gerçekleştirilen transüretral prostatektomi girişiminin süre
ve büyüklüğüne bağlıdır.
Dağılım:
Sistemik dolaşıma karışan glisin, dolaşımda bulunan doğal glisinle aynı şekilde dağılır.
S / 1Biyotransformasyon:
Glisin üç yoldan biyotransformasyona uğrar. Hayvanlarda en önemli yol glisini parçalayan
enzimin katalizlenmesiyle gerçekleşir (Glisin + tetrahidrofolat + NAD+ CO + NH + + N5,
2 4
N10-metilen tetrahidrofolat + NADH + H+).
İkinci yolda glisin iki aşamalı bir degradasyona uğrar. İlk aşamada glisinin serinden, serin
hidroksimetil transferaz enzimi aracılığıyla olan biyosentezi tersine döndürülür. İkinci aşama
olarak da oluşan serin, serin dehidrataz enzimiyle piruvata dönüştürülür.
Üçüncü yolda ise, glisin D-amino asit oksidaz enzimiyle glioksalata dönüştürülür. Glioksalat
da NAD+ bağımlı bir reaksiyonla hepatik laktat dehidrogenaz enzimince oksalata
dönüştürülür.
Eliminasyon:
Glisinin yarılanma ömrü ve vücuttan eliminasyonu kandaki bulunan miktarlarına göre büyük
değişiklikler gösterir. Yapılan bir çalışmada yarılanma ömrü 0.5 ile 4.0 saat arasında
bulunmuştur.
Doğrusallık/doğrusal olmayan durum:
Veri bulunmamaktadır.
Hastalardaki karakteristik özellikler
Veri bulunmamaktadır.
5.3 Klinik öncesi güvenlilik verileri
Çözeltinin bileşeni olan glisin doğal olarak vücutta sentezlenen bir amino asit olduğundan
POLİFLEKS %1,5 GLİSİN ile karsinojen, mutajen potansiyeli ile fertilite üzerindeki
etkilerini değerlendirmek amacıyla preklinik çalışma yapılmamıştır.
Çözelti içine katılarak seyreltilen irigasyon amaçlı diğer ilaçların emniyeti ayrı olarak dikkate
alınmalıdır.
6. FARMASÖTİK ÖZELLİKLER
6.1 Yardımcı maddelerin listesi
Enjeksiyonluk su
6.2 Geçimsizlikler
Çözeltiye eklenecek ilacın geçimliliği önceden değerlendirilmelidir. Geçimlilik verilerinin
bulunamaması durumlarında çözelti herhangi bir ilaç ile karıştırılmamalıdır. Geçimsiz olduğu
bilinen ilaçlar çözeltiye eklenmemelidir.
6.3 Raf ömrü
24 ay.
6 / 76.4 Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5 Ambalajın niteliği ve içeriği
3000 ml’lik PVC (Polifleks®) torbalarda.
6.6 Beşeri tıbbi üründen arta kalan maddelerin imhası ve diğer özel önlemler
Kullanım öncesi çözelti kontrol edilmelidir. Yalnızca berrak, partikülsüz ve ambalaj
bütünlüğü bozulmamış ürünler kullanılmalıdır.
Üretral katetere bağlı uygulama seti aracılığıyla kullanılır.
Kullanım şekli:
- Çözelti aseptik koşullarda uygulanmalıdır.
- Setin hazırlanması için irigasyon setinin Kullanma Talimatı’na bakılmalıdır.
- Torba koruyucusundan çıkarılır. Koruyucu çıkarıldıktan sonra küçük deliklerin
saptanması için torba sıkılır. Eğer sızıntı varsa, torbada delik olabileceği ve sterilite
bozulmuş olabileceğinden kullanılmamalıdır.
- İrigasyon setinin kontrol klempi kapatılır.
- Çıkış deliğindeki koruyucu kapak çıkarılır.
- İrigasyon setinin bağlantı parçası çıkış deliğine sokulur.
- Uygulama için irigasyon setinin kullanma talimatına uyulmalıdır.
Dikkat: Ürün intravenöz yoldan kullanılmaz.
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Adı :: POLİFARMA İLAÇ SAN. VE TİC. AŞ.
Adresi :: Vakıflar OSB Mahallesi, Sanayi Caddesi
No:22/1 Ergene/TEKİRDAĞ
Tel : 0 282 675 14 04
Faks : 0 282 675 14 05
8. RUHSAT NUMARASI
2017/316
9. İLK RUHSAT TARİHİ / RUHSAT YENİLEME TARİHİ
16.05.2017
10. KÜB’ün YENİLENME TARİHİ
1 I 1