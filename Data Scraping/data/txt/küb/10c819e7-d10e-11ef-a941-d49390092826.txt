KISA ÜRÜN BİLGİSİ
1. BEŞERİ TIBBİ ÜRÜNÜN ADI
SELECTRA 50 mg film kaplı tablet
2. KALİTATİF VE KANTİTATİF BİLEŞİM
Etkin madde:
Sertralin hidroklorür 55,95 mg (50 mg sertraline eşdeğer)
Yardımcı maddeler:
Laktoz monohidrat (sığır kaynaklı) % 36
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Mavi renkli, bir yüzü çentikli, oblong film kaplı tabletler
4. KLİNİK ÖZELLİKLER
4.1. Terapötik endikasyonlar
SELECTRA, depresyon ile birlikte görülen anksiyete semptomları da dahil olmak üzere,
depresyon tedavisinde, hastalarda mani hikayesi olsun veya olmasın, endikedir. Tatminkar bir
cevabı takiben, SELECTRA tedavisine devam edilmesi, depresyonun başlangıç epizodunun
nüksünün veya yeni depresyon epizodlarının oluşmasının engellenmesinde etkilidir.
SELECTRA, obsesif kompulsif bozukluk tedavisinde endikedir. Başlangıçtaki yanıtı takiben
obsesif kompulsif bozukluğun uzun süreli tedavisinde, SELECTRA’nın, 2 yıla kadar devamlı
etkililiği, güvenliliği ve tolerabilitesi gösterilmiştir.
SELECTRA, obsesif kompulsif bozukluğu olan 6 yaşından büyük pediyatrik hastaların
tedavisinde de endikedir.
SELECTRA, agorafobi ile beraber seyreden panik bozukluğu dahil olmak üzere, panik
bozukluğu tedavisinde endikedir.
SELECTRA, travma sonrası stres bozukluğu (TSSB) tedavisinde endikedir.
SELECTRA, sosyal fobinin (sosyal anksiyete bozukluğu) tedavisinde endikedir. Tatminkar
bir cevabı takiben, SELECTRA tedavisine devam edilmesi, sosyal fobinin başlangıç
epizodunun nüksünün engellenmesinde etkilidir.
SELECTRA, premenstrüel disforik bozukluk (PMDB) tedavisinde endikedir.
14.2. Pozoloji ve uygulama şekli
Pozoloji/uygulama sıklığı ve süresi:
SELECTRA, sabah veya akşam günde tek doz halinde verilmelidir.
Tedavinin Başlangıcı:
Depresyon ve Obsesif Kompulsif Bozukluk
SELECTRA tedavisine günde 50 mg dozla başlanmalıdır.
Panik Bozukluğu, Travma Sonrası Stres Bozukluğu ve Sosyal Fobi
Tedaviye günde 25 mg ile başlanmalıdır. SELECTRA 25 mg Film kaplı tablet günde bir defa
ya da SELECTRA 50 mg’lık çentikli tablet, ikiye bölünerek kullanılabilir. Bir hafta sonra
doz, günde tek doz 50 mg'a yükseltilmelidir. Bu doz ayarlaması, panik bozukluğunda
karakterize olan tedavinin erken dönemindeki beklenmedik yan etkilerin sıklığını azaltır.
Maksimum doz 200 mg/gün olacak şekilde titrasyon yapılabilir.
Premenstrüel Disforik Bozukluk
SELECTRA tedavisi hekimin değerlendirmesine bağlı olarak menstrüel siklus boyunca her
gün veya sadece menstrüel siklusun luteal fazında günde 50 mg ile başlamalıdır.
50 mg/gün doz ile yanıt alınamayan hastalar menstrüel siklus sırasında kullanımda günde 150
mg’a kadar veya menstrüel siklusun yalnızca luteal fazı sırasındaki kullanımda günde 100
mg’a kadar olan doz artışından fayda sağlayabilirler (menstrüel siklus başına 50 mg’lık
artışlar şeklinde). Eğer luteal faz sırasında kullanımda günde 100 mg’lık doz belirlenmişse,
her luteal faz periyodunun başında 3 gün boyunca 50 mg/gün’lük bir titrasyon basamağı
uygulanmalıdır. SELECTRA’nın eliminasyon yarılanma ömrünün 24 saat olduğu dikkate
alınırsa, doz değişikliklerinin bir hafta içinde bir kereden daha sık olmaması gerekir.
Doz Artışı:
Doz değişimlerinin arasında en az bir hafta olmalıdır. Somnolans (uyku hali) görülürse dozun
yatmadan önce alınması önerilir.
Terapötik etkinin başlaması 7 gün içinde görülebilir. Ancak, özellikle obsesif kompulsif
bozukluğunda, terapötik cevabın ortaya çıkması için genellikle daha uzun süreler
gerekmektedir.
İdame:
Tedavi süresinin uzatılması durumunda doz, en düşük etkili seviyesinde tutulmalı ve terapötik
cevaba göre ayarlamalar yapılmalıdır.
Depresyon
Majör depresif bozukluğun tekrarlanmasını önlemek için daha uzun süreli tedavi uygun
olabilir. Vakaların çoğunda, majör depresif bozukluğun tekrarını önlemek için gereken doz
süregelen epizodu engellemek için gerekenle aynıdır. Depresyonlu hastalar, semptomların
tamamen geçtiğinden emin olunabilmesi için yeterli süre (en az 6 ay) tedavi edilmelidir.
Panik Bozukluğu ve Obsesif Kompulsif Bozukluk
Bu vakalarda relapsın önlenmesi gösterilemediği için tedavi düzenli olarak değerlendirilmelidir.
2Premenstrüel Disforik Bozukluk
SELECTRA’nın 3 menstrüel siklustan daha uzun süre kullanımının etkililiği kontrollü klinik
araştırmalarda sistematik olarak değerlendirilmemiştir. Bu nedenle uzun dönemli tedaviye
devam edilmesine gerek olup olmadığına karar verilmesi için hastalar periyodik olarak
yeniden değerlendirilmelidirler.
Tedavinin bırakılmasıyla görülen yoksunluk sendromları
Tedavi aniden kesilmemelidir.
Yoksunluk sendromu riskini en aza indirmek için sertralin tedavisi sonlandırılırken doz 1-2
haftalık bir süre boyunca kademeli olarak azaltılmalıdır. Dozun azaltılması veya tedavinin
bırakılmasının ardından tahammül edilemez semptomlar ortaya çıkarsa, önceden kullanılan
dozun tekrar kullanılmaya başlanması düşünülebilir. Bunu takiben, doz, daha düşük bir hızda
azaltılmaya devam edilebilir.
Uygulama şekli:
SELECTRA sabah veya akşam günde tek doz halinde verilmelidir.
SELECTRA, gıdalarla birlikte veya ayrı verilebilir.
Özel popülasyonlara ilişkin ek bilgiler:
Böbrek yetmezliği:
SELECTRA büyük oranda karaciğerde metabolize olur. İlacın değişmeden idrarla atılımı
eliminasyonun minör bir yoludur. SELECTRA’nın düşük renal atılımından da beklendiği gibi
SELECTRA dozu, böbrek yetmezliğinin derecesine bağlı olarak ayarlanmak zorunda değildir
(bkz. Bölüm 4.4).
Karaciğer yetmezliği:
Sertralin büyük oranda karaciğerde metabolize olduğundan karaciğer bozukluğu olan
hastalarda SELECTRA kullanımı esnasında dikkatli olunmalıdır. Karaciğer bozukluğu olan
hastalarda, daha düşük doz veya daha seyrek dozlam aralığında kullanılmalıdır. Sertralin ciddi
karaciğer hastalığı olan hastalarda kullanılmamalıdır. (bkz. Bölüm 4.4).
Pediyatrik popülasyon:
SELECTRA’nın etkililik ve güvenliliği, 6-17 yaş arasındaki obsesif kompulsif bozukluğu
olan pediyatrik hastalarda ortaya konmuştur. 13-17 yaş arasındaki obsesif kompulsif
bozukluğu olan pediyatrik hastalarda SELECTRA uygulamasına 50 mg/gün dozunda
başlanmalıdır. 6-12 yaş arasındaki obsesif kompulsif bozukluğu olan pediyatrik hastalarda
SELECTRA uygulamasına 25 mg/gün dozu ile başlanmalıdır. Doz, bir hafta sonra 50 mg/gün
dozuna yükseltilebilir. Cevabın yetersiz olduğu durumlarda müteakip dozlar, ihtiyaca göre
günlük dozda 50 mg'lık artışlarla 200 mg/gün'e kadar yükseltilebilir.
SELECTRA’nın eliminasyon yarılanma ömrü 24 saattir; doz değişiklikleri bir haftadan kısa
aralıklarla yapılmamalıdır.
Klinik bir çalışmada, 6-17 yaş arasındaki, depresyonlu veya obsesif kompulsif bozukluğu
olan hastalarda, SELECTRA’nın farmakokinetiği, yetişkinlerdekine benzer olarak ortaya
çıkmıştır. Ancak, doz 50 mg’ın üzerine çıkarılırken, çocukların yetişkinlere nazaran genellikle
daha az vücut ağırlıkları olduğu düşünülmelidir.
3Geriyatrik popülasyon:
Yaşlı hastalarda, daha genç hastalardaki doz aralığı kullanılabilir. SELECTRA’in bu hasta
populasyonundaki etkililiğini gösteren klinik çalışmalara, 700’den fazla yaşlı (> 65 yaş) hasta
katılmıştır. Yaşlı hastalardaki istenmeyen etkilerin tipi ve insidansı, daha genç hastalardakine
benzer olmuştur. Hiponatremi riskinin daha yüksek olması nedeniyle yaşlı hastalarda doz
belirlenirken dikkatli davranılmalıdır.
4.3. Kontrendikasyonlar
− SELECTRA, sertraline ya da ilacın içeriğindeki Bölüm 6.1’de listelenen yardımcı maddelere
karşı aşırı duyarlılığı olduğu bilinen hastalarda kontrendikedir.
− Monoamin oksidaz (MAO) inhibitörleri alan hastalarda, ajitasyon, tremor ve hipertermi
belirtilerini gösteren serotonin sendromu riskinden dolayı birlikte kullanım kontrendikedir. Bu
nedenle, sertralin MAO inhibitörleri ile kombine olarak veya MAO inhibitörü tedavisinin
kesilmesinden sonraki 14 gün içinde kullanılmamalıdır. Benzer şekilde, MAO inhibitörü
tedavisi başlatılacaksa sertralin en az 7 gün önce kesilmelidir (bkz. Bölüm 4.4 ve 4.5).
− SELECTRA beraberinde pimozid kullanan hastalarda kontrendikedir (bkz. Bölüm 4.5).
4.4. Özel kullanım uyarıları ve önlemleri
Serotonin Sendromu (SS) veya Nöroleptik Malign Sendromu (NMS)
Sertralin dahil Serotonin Gerialım İnhibitörleri (SSRI) ile tedavi gören hastalarda Serotonin
Sendromu (SS) veya Nöroleptik Malign Sendromu (NMS) gibi hayatı tehdit eden sendromlar
görülmüştür. SSRI’lar, serotonin (5-HT) metabolizmasını zayıflatan (metilen mavisi gibi
MAO inhibitörleri dahil) ilaçlar, antipsikotikler, diğer serotonerjik ilaçlar (örn. triptanlar ve
fentanil ve analogları tramadol, dekstrometorfan, tapentadol, meperidin, metadon, pentazosin,
amfetaminler), diğer opiatlar ve diğer dopamin antagonistleriyle beraber kullanıldığında SS
veya NMS riski artar. SS semptomları mental durum değişiklikleri (örn. ajitasyon,
halüsinasyon, deliryum, koma), otonom değişkenlik (örn. taşikardi, değişken kan basıncı, baş
dönmesi, terleme, flushing (al basması), hipertermi), nöromuskuler semptomlar (örn. tremor,
rijidite, miyoklonus, hiperrefleksi, inkoordinasyon) ve/veya gastrointestinal sendromlardır
(örn. bulantı, kusma, diyare). Hastalar SS veya NMS sendromu bulguları açısından takip
edilmelidir.
Selektif Serotonin Geri Alım İnhibitörleri (SSRI), antidepresan veya antiobsesif ilaçlardan
sertraline geçiş
SSRI’lardan, antidepresanlardan veya antiobsesif ilaçlardan sertraline geçiş yapılırken, en
uygun zamanlama konusunda sahip olunan kontrollü deneyimler sınırlıdır. Özellikle
fluoksetin gibi uzun etkili ajanlardan sertraline geçerken dikkatli ve titiz bir tıbbi
değerlendirme yapılmalıdır. Bir SSRI’dan diğerine geçiş için gerekli bir arınma (wash out)
zamanı belirlenmemiştir.
Diğer serotonerjik ilaçlar
Farmakodinamik etkileşim olasılığından dolayı, amfetaminler, triptofan, fenfluramin, 5-HT
agonistleri veya bitkisel bir ilaç olan St. John’s Wort (Hypericum perforatum, sarı kantaron)
gibi serotonerjik nörotransmisyonun etkilerini artıran ilaçlarla birlikte sertralin alınırken
dikkatli olunmalı ve mümkünse bu kombinasyonlardan kaçınılmalıdır.
4QTc uzaması/ Torsades de Pointes (TdP)
Sertralinin pazarlama sonrası kullanımında QTc uzaması ve TdP vakaları bildirilmiştir.
Vakaların büyük çoğunluğu QTc uzaması/ TdP için diğer risk faktörünü taşıyan hastalarda
gözlenmiştir. QTc uzaması üzerindeki etki sağlıklı gönüllülerde gerçekleştirilen kapsamlı bir
QTc çalışmasında, istatistiksel olarak anlamlı pozitif maruziyet yanıt ilişkisi gösterilerek
doğrulanmıştır. Bu nedenle sertralin, kardiyak hastalık, hipokalemi veya hipomagnezemi,
ailesel QTc uzaması öyküsü, bradikardi ve QTc aralığını uzatan ilaç tedavilerinin birlikte
kullanımı gibi (bkz. Bölüm 4.5 ve 5.1) QTc uzaması için ek risk faktörü taşıyan hastalarda
sertralin kullanılırken dikkatli olunmalıdır.
Mani/hipomani aktivasyonu
Sertralin dahil olmak üzere piyasadaki diğer antidepresanlarla ve antiobsesif ilaçlarla tedavi
edilen hastaların küçük bir oranında da mani/hipomani semptomları bildirilmiştir.
Mani/hipomani hikayesi olan hastalarda sertralin kullanılırken dikkatli olunmalıdır. Hastanın
yakından takibi gereklidir. Manik durum oluşan hastalarda sertralin tedavisi kesilmelidir.
Şizofreni
Şizofreni hastalarında psikotik semptomlar şiddetlenebilir.
Konvülsiyonlar
Sertralin tedavisi sırasında konvülsiyonlar meydana gelebilir. Sertralinin, anstabil epilepsili
hastalarda kullanımından kaçınılmalıdır ve epilepsisi kontrol altında olan hastalar dikkatle
izlenmelidir. Hastada konvülsiyon gözlenirse sertralin tedavisi kesilmelidir.
İntihar, intihar düşüncesi, intihara eğilim veya klinik kötüleşme
Depresyon, intihar düşünceleri, kendine zarar verme ve intihar riski (intiharla ilişkili olaylar)
ile ilişkilidir. Bu risk, anlamlı bir remisyon oluşana kadar devam eder. İyileşme, tedavinin ilk
birkaç haftası ve sonrasında ortaya çıkmayacağı için, hastalar bu iyileşme gerçekleşene kadar
yakından izlenmelidir. İyileşme sürecinin erken aşamalarında intihar riskinin artabileceği
genel bir klinik deneyimdir.
Sertralinin reçete edildiği diğer psikiyatrik durumlar da, intiharla ilişkili olayların artması ile
ilişkili olabilir. Ek olarak, bu koşullar majör depresif bozukluk ile birlikte olabilir. Majör
depresif bozukluğu olan hastaları tedavi ederken yapılan gözlemlere, diğer psikiyatrik
bozukluklar tedavi edilirken de dikkat edilmelidir.
Hikayesinde intiharla ilişkili olayları olan veya tedaviye başlamadan önce anlamlı derecede
intihar düşüncesi olan hastaların, intihar düşünceleri veya intihar girişimi riskinin daha yüksek
olduğu bilinmektedir ve tedavi sırasında dikkatli bir şekilde takip edilmelidir. Psikiyatrik
bozukluğu olan erişkin hastalarda antidepresan ilaçların plasebo kontrollü klinik
çalışmalarının meta analizinde, 25 yaşın altındaki hastalarda plaseboya kıyasla
antidepresanlarla artan intihar davranışı riski ortaya çıkmıştır.
Özellikle tedaviye başlarken ve doz değişikliklerinde yüksek risk grubunda bulunan hastalar
yakından takip edilmelidir. Hastalar (ve hasta bakıcıları) klinik kötüleşme, intihar
girişimi/düşüncesi ve davranışlardaki olağandışı değişiklikler açısından takip gerekliliği ve bu
semptomların ortaya çıkması durumunda derhal medikal yardım almaları gerektiği konusunda
uyarılmalıdırlar.
5Antidepresan ilaçların çocuklar ve 24 yaşına kadar olan gençlerdeki kullanımlarının intihar
düşüncesi, girişimi ya da kendine zarar verme davranışlarını (intihar ile ilişkili olayları)
arttırma olasılığı bulunmaktadır. Ayrıca geçmişinde intihar ile ilişkili olaylara ait öyküsü
olan hastaların tedavi başlangıcında intihar düşüncesi veya girişimi açısından daha yüksek
risk altında olduğu bilinmektedir. Bu nedenle özellikle tedavinin başlangıcı ve ilk aylarında,
ilaç dozunun arttırılma/azaltılma ya da kesilme dönemlerinde hastanın gösterebileceği
huzursuzluk, aşırı hareketlilik gibi beklenmedik davranış değişiklikleri ya da intihar olasılığı
gibi nedenlerle hastanın gerek ailesi gerekse tedavi ediciler tarafından yakinen izlenmesi
gereklidir. Sertralin, obsesif kompulsif bozukluğu olan 6 yaşından büyük pediyatrik
hastaların tedavisinde endikedir. Bunun dışında pediyatrik hastalarda endikasyon onayı
yoktur.
Anormal kanama/hemoraji
Kutanöz kanama (ekimoz ve purpura) ve ölümcül hemorajiler de dahil olmak üzere
gastrointestinal veya jinekolojik kanama gibi diğer hemorajik olaylar dahil SSRI’larla kanama
anormallikleri bildirilmiştir. SSRI ve SNRI’lar postpartum hemoraji riskini artırabilirler (bkz.
Bölüm 4.6 ve 4.8). SSRI’lar, özellikle trombosit fonksiyonunu bozduğu bilinen ilaçlar (örn.
antikoagülanlar, atipik antipsikotikler ve fenotiyazinler, trisiklik antidepresanların (TSA)
çoğu, aspirin ve nonsteroidal antienflamatuvar ilaçlar (NSAI ilaçlar)) ile birlikte kullanımda
ve kanama bozukluğu hikayesi olanlarda dikkatli kullanılmalıdır (bkz. Bölüm 4.5).
Hiponatremi
Sertralin de dahil olmak üzere SSRI’lar ya da serotonin ve norepinefrin geri alım inhibitörleri
(SNRI) ile tedavi sonucunda hiponatremi görülebilir. Birçok vakada hiponatremi, uygunsuz
antidiüretik hormon sekresyonu sendromunun (UAHSS) sonucu olarak görülmektedir. Serum
sodyum düzeylerinin 110 mmol/L’nin altında bulunduğu vakalar bildirilmiştir. SSRI ve SNRI
kullanımıyla yaşlı hastalarda, hiponatremi gelişme riski daha yüksek olabilir. Ayrıca, diüretik
kullanan ya da başka bir şekilde volüm kaybı oluşmuş hastalarda da risk artabilir.
Semptomatik hiponatremi görülen hastalarda sertralin kullanımına son verilmesi düşünülmeli
ve uygun tıbbi girişim yapılmalıdır. Hiponatremi belirti ve semptomları arasında baş ağrısı,
konsantrasyon güçlüğü, hafıza bozukluğu, konfüzyon, güçsüzlük ve düşmelere yol açabilen
dengesizlik yer almaktadır. Daha şiddetli ve/veya akut vakalarla ilişkili belirti ve semptomlar
arasında, halüsinasyon, senkop, konvülsiyon, koma, solunum durması ve ölüm yer almıştır.
Obsesif kompulsif bozukluk ve depresyon, panik bozukluk ve depresyon, travma sonrası stres
bozukluğu ve depresyon, sosyal fobi ve depresyon arasındaki komorbidite iyi şekilde ortaya
konduğu için, depresyonlu hastaları tedavi ederken alınan önlemlerin aynısı, obsesif
kompulsif bozukluk, panik bozukluk, travma sonrası stres bozukluğu ve sosyal fobisi olan
hastaları tedavi ederken de dikkate alınmalıdır.
Kemik kırığı
Epidemiyolojik çalışmalarda, sertralinin de dahil olduğu serotonin geri alım inhibitörleri ve
TSA’ları kullanan hastalarda kemik kırığı riskinde artış gözlenmiştir. Bu riske yol açan
mekanizma tam olarak anlaşılamamıştır.
Sertralin tedavisi sonlandırıldığında görülen yoksunluk semptomları
Tedavi aniden kesildiyse yoksunluk semptomları daha sık görülür (bkz. Bölüm 4.2). Klinik
çalışmalarda sertralinle tedavi edilen hastalarda, sertralin tedavisini bırakanlarda yoksunluk
reaksiyonları %23 iken tedaviye devam edenlerde bu değer %12 olmuştur.
6Yoksunluk semptomu riski tedavinin dozu ve süresi ile dozun azaltılma hızı dahil birçok
faktöre bağlı olabilir. Sersemlik, duyularda bozukluk (parestezi dahil), uyku bozukluğu
(uykusuzluk ve gergin rüyalar dahil), ajitasyon ve anksiyete, bulantı ve/veya kusma, tremor
ve baş ağrısı en fazla rapor edilen reaksiyonlardır. Genellikle bu semptomlar hafif veya orta
şiddetlidir, ancak bazı hastalarda daha şiddetli olabilir. Genellikle tedavinin sonlandırılmasını
takip eden ilk birkaç günde ortaya çıkarlar, ancak ilacının tek dozunu atlatmış hastalarda
benzer semptomların görüldüğüne dair nadir vaka bildirimleri mevcuttur. Bu semptomlar
çoğunlukla kendiliğinden sınırlıdır ve 2 hafta içinde geçer, ancak bazı vakalar daha uzun
sürebilir. (2–3 ay veya daha uzun). Bu nedenle tedavi sonlandırılacağı zaman sertralinin
hastanın ihtiyaçlarına göre birkaç hafta veya ay süresince yavaş yavaş azaltılarak bırakılması
önerilir (bkz. Bölüm 4.2).
Akatizi/psikomotor hareketlilik
Sertralin kullanımı, subjektif olarak rahatsız edici ve sıkıntı verici şeklinde tanımlanan
hareketlilik, oturma veya yerinde duramama davranışıyla görülen hareket isteği ile karakterize
akatizi ile ilişkilendirilmiştir. Bu durum genellikle tedavinin ilk haftalarında ortaya çıkar. Bu
semptomların görüldüğü hastalarda, dozu arttırmak zararlı olabilir.
Diyabet/glisemik kontrol kaybı
Sertralinin de içinde bulunduğu SSRI grubu ilaç kullanan hastalarda yeni başlayan diyabet
vakaları bildirilmiştir. Daha önceden diyabeti bulunan veya bulunmayan hastalarda
hiperglisemi ve hipoglisemi de dahil olmak üzere glisemik kontrol kaybı bildirilmiştir. Bu
nedenle hastalar glukoz dalgalanmalarının belirti ve bulgularına karşı takip edilmelidir.
Özellikle diyabetli hastaların glisemik kontrolleri, kullanılan insülin ve/veya birlikte
kullanılan oral hipoglisemik ilaçların dozunun ayarlanması gerekebileceğinden, iyi
izlenmelidir.
Elektrokonvülsif tedavi (EKT)
EKT ve sertralinin kombine kullanımının yarar ve risklerini gösteren klinik çalışmalar
bulunmamaktadır.
Greyfurt suyu
Sertralinin greyfurt suyu ile birlikte alınması tavsiye edilmez (bkz. Bölüm 4.5).
Laboratuar testleri
Sertralin alan hastalarda, benzodiazepinler için idrarda hatalı pozitif immunoassay test sonucu
bildirilmiştir. Bu sonuç, tarama testlerinin spesifik olmamasına bağlıdır. Hatalı pozitif test
sonuçları, sertralin tedavisi sonlandırıldıktan birkaç gün sonra da gözlenebilir. Gaz
kromatografisi/kütle spektrometrisi gibi doğrulayıcı bir test ile sertralin, benzodiazepinlerden
ayırt edilmelidir.
Kapalı açılı glokom
Sertralinin de içinde bulunduğu SSRI grubu ilaçlar, göz bebeğinde midriyazis ile
sonuçlanabilen boyut değişimine neden olabilir. Bu midriyatik etki, özellikle yatkın
hastalarda, göz açısının daralması sonucu intraoküler basınç artışı ve kapalı açılı glokom ile
sonuçlanabilir. Bu nedenle sertralin kapalı açılı glokomlu hastalarda veya glokom hikayesi
bulunanlarda dikkatli kullanılmalıdır.
7Karaciğer yetmezliği
Sertralin yoğun bir biçimde karaciğerde metabolize olur. Çok dozlu bir farmakokinetik
çalışmada, normal kişilerle karşılaştırıldığında, hafif stabil sirozu bulunan hastalarda daha
uzun eliminasyon yarılanma ömrü ve yaklaşık üç kat daha büyük EAA (Eğri Altı Alan) ve
Cmaks değerleri bulunmuştur. İki grup arasında plazma proteinlerine bağlanma bakımından
önemli farklılıklar bulunmamıştır. Sertralin karaciğer hastalığı olan kişilerde ihtiyatla
kullanılmalıdır. Karaciğer bozukluğu olan hastalarda, daha düşük doz veya daha seyrek
dozlam aralığında kullanılmalıdır. Sertralin ciddi karaciğer hastalığı bulunan hastalarda
kullanılmamalıdır (bkz. Bölüm 4.2).
Böbrek yetmezliği
Sertralin büyük oranda karaciğerde metabolize olur. İdrarda değişmemiş ilacın atılımı
eliminasyonun minör bir yoludur. Hafif ve orta şiddette böbrek bozukluğu olanlarda
(kreatinin klerensi 30-60 ml/dk) ya da orta şiddette veya ciddi böbrek bozukluğu bulunanlarda
(kreatinin klerensi 10-29 ml/dk) tekrarlanan doz farmakokinetik parametreleri (EAA0-24 veya
Cmaks) kontrol grubuyla belirgin fark göstermez. Çalışılan grupların tümünde yarılanma
ömürleri benzerdir ve plazma proteinlerine bağlanmada hiçbir farklılık yoktur. Bu çalışma
göstermiştir ki sertralinin düşük renal atılımından beklendiği gibi sertralin dozu, böbrek
yetmezliğinin derecesine bağlı olarak ayarlanmak zorunda değildir.
Geriyatrik popülasyon
Klinik çalışmalara 65 yaşın üstünde 700’den fazla hasta katılmıştır. Yaşlılarda sertralinin
advers etkilerinin tipi ve insidansı genç hastalardakine benzerdir.
Ancak SSRI veya SNRI grubu ilaçlar, yaşlı hastalarda klinik olarak önemli hiponatremi ile
ilişkilendirilmiştir. Bu hastalar için bu advers olay daha yüksek risk teşkil edebilir.
Cinsel işlev bozukluğu
Seçici serotonin gerialım inhibitörleri (SSRI’lar) cinsel işlev bozukluğu semptomlarına neden
olabilir (bkz. Bölüm 4.8). SSRI tedavisi kesilmesine rağmen semptomların devam ettiği uzun
süreli cinsel işlev bozukluğu raporları mevcuttur.
Pediyatrik popülasyon
Sertralin, 6-17 yaş grubu obsesif kompulsif bozukluğu olan hastalar dışında, 18 yaşın
altındaki çocuk ve adölesanların tedavisinde kullanılmamalıdır. İntiharla ilgili davranışlar
(intihar girişimi ve intihar düşünceleri) ve düşmanlık (baskın olarak saldırganlık, karşıt
davranış ve öfke) gibi istenmeyen etkiler, antidepresanlar ile tedavi edilen çocuklar ve
adölesanlar arasında yapılan klinik çalışmalarda, plaseboyla tedavi edilenlere kıyasla daha çok
gözlenmiştir. Klinik ihtiyaca göre, tedavi kararı yine de alınırsa; hasta intihar belirtilerinin
ortaya çıkma durumu ihtimaline karşı dikkatle izlenmelidir. Ayrıca, çocuk ve adölesanlarda
büyüme, cinsel olgunlaşma, kognitif ve davranışsal gelişim üzerine etkisine yönelik uzun
dönem güvenlilik verileri ile ilgili sadece klinik kanıt bulunmaktadır. Pazarlama sonrası
deneyimlerde, büyüme geriliği ve ergenlikte gecikme ile ilgili az sayıda vaka bildirilmiştir
(bkz. Bölüm 5.3). Uzun dönem kullanımında doktorlar, pediyatrik hastaları büyüme ve
gelişme anormallikleri bakımından izlemelidir.
Tabletler laktoz içermektedir. Nadir kalıtımsal galaktoz intoleransı, Lapp laktaz yetmezliği ya
da glukoz-galaktoz malabsorpsiyon problemi olan hastaların bu ilacı kullanmamaları gerekir.
84.5. Diğer tıbbi ürünler ile etkileşimler ve diğer etkileşim şekilleri
Kontrendike olanlar
Monoamin Oksidaz İnhibitörleri
Geri dönüşsüz MAO inhibitörleri (selejilin)
Sertralin, selejilin gibi geri dönüşsüz MAO inhibitörleri ile birlikte kullanılmamalıdır. Geri
dönüşsüz MAO inhibitörü ile tedavinin kesilmesinden sonraki 14 gün içerisinde sertralin
tedavisi başlatılmamalıdır. Geri dönüşsüz MAO inhibitörü ile tedavi başlatılacaksa, sertralin
en az 7 gün önceden kesilmelidir.
Geri dönüşlü, selektif MAO inhibitörü (moklobemid)
Serotonin sendromu riski nedeniyle, sertralin ile birlikte moklobemid gibi geri dönüşlü,
selektif MAO inhibitörlerinin kullanılmamalıdır. Geri dönüşlü bir MAO inhibitörüyle tedaviyi
takiben, sertralin tedavisine başlamadan önce 14 günden daha kısa bir süre beklenebilir. Geri
dönüşlü bir MAO inhibitörü ile tedaviye başlamadan en az 7 gün önce sertralin tedavisinin
kesilmesi önerilmektedir.
Geri dönüşlü, non-selektif MAO inhibitörü (linezolid)
Bir antibiyotik olan linezolid zayıf, geri dönüşlü ve non-selektif bir MAO inhibitörüdür.
Linezolid ve metilen mavisi sertralin tedavisi alan hastalara verilmemelidir.
Yakın zamanda MAO inhibitörü tedavisini bırakıp sertralin tedavisine başlayan veya MAO
inhibitörü tedavisine başlanmadan önce yakın zamanlara kadar sertralin kullanmış olan
hastalarda ciddi advers reaksiyonlar rapor edilmiştir. Bu reaksiyonlar tremor, miyoklonus,
terleme, bulantı, kusma, flushing (al basması), sersemlik ile nöroleptik malign sendrom
özelliklerine benzeyen hipertermi, nöbet ve ölümdür.
Pimozid
2 mg’lık düşük, tek doz pimozid kullanılan kontrollü bir klinik araştırmada pimozid düzeyleri
yaklaşık %35 artmıştır. Fakat bu duruma EKG’de herhangi bir değişiklik eşlik etmemiştir. Bu
etkileşmenin mekanizması bilinmemekle birlikte pimozidin dar terapötik indeksi nedeniyle
sertralin ve pimozid birlikte kullanılmamalıdır (bkz. Bölüm 4.3)
Aşağıdakilerin sertralinle birlikte uygulanması önerilmemektedir
Merkezi Sinir Sistemi (MSS) depresanları ve alkol
Günde 200 mg sertralinin birlikte alınması, sağlıklı kişilerde alkolün, karbamazepinin,
haloperidolün veya fenitoinin kognitif ve psikomotor performans üzerindeki etkisini
artırmamıştır. Bununla birlikte sertralinin alkol ile birlikte kullanımı tavsiye edilmemektedir.
Diğer serotonerjik ilaçlar
(bkz. Bölüm 4.4)
Genel anestezide veya kronik ağrı tedavisinde kullanılan fentanil, diğer serotonerjik ilaçlar
(diğer serotonerjik antidepresanlar, triptanlar, amfetaminler dahil) ve diğer opiat ilaçlar ile
birlikte kullanımında dikkatli olunmalıdır.
9Özel Önlemler
QT aralığını uzatan ilaçlar
QTc aralığını uzatan ilaçlar (bazı antipsikotikler ve antibiyotikler gibi) ile eş zamanlı
kullanımı, QTc uzaması ve/veya ventriküler aritmilerin (TdP vb.) görülme riskini arttırabilir
(bkz. Bölüm 4.4 ve 5.1).
Lityum
Sağlıklı gönüllülerde yürütülen plasebo kontrollü bir çalışmada, sertralin ile lityumun birlikte
kullanılması lityumun farmakokinetiğinde anlamlı bir değişikliğe sebep olmamıştır. Ancak
plaseboya göre tremorda artış olmuştur ki, bu muhtemel bir farmakodinamik etkileşmenin
işareti olabilir. Sertralinin lityum ile birlikte kullanımında hastalar uygun şekilde izlenmelidir.
Fenitoin
Normal gönüllülerde yapılan plasebo kontrollü bir çalışmada, günde 200 mg sertralinin kronik
uygulamasıyla, fenitoin metabolizmasında klinik açıdan önemli bir inhibisyona yol açmadığı
gösterilmiştir. Bununla birlikte, bazı vaka raporları sertralin kullanan hastalarda yüksek
fenitoin maruziyetine neden olduğu için sertralin tedavisine başlanmasının ardından, uygun
fenitoin doz ayarlamaları ile plazma fenitoin konsantrasyonlarının izlenmesi tavsiye edilir.
Diğer CYP3A4 indükleyicilerinin, örn. fenobarbital, karbamazepin, St. John's Wort,
rifampisinin birlikte kullanılması sertralin plazma düzeylerinde azalmaya neden olabilir.
Triptanlar
Sertralin ve sumatriptan kullanımının ardından güçsüzlük, hiperrefleksi, koordinasyon
bozukluğu, konfüzyon, anksiyete ve ajitasyon görülen hastalara dair seyrek pazarlama sonrası
raporlar mevcuttur. Serotonerjik sendrom semptomları triptanlar grubuna dahil diğer ilaçlar
ile de görülebilir. Sertralin ve sumatriptanın beraber kullanımı klinik açıdan gerekli ise,
hastanın uygun şekilde gözlenmesi önerilir (bkz. Bölüm 4.4).
SSRI ve SNRI grubu ilaçların, migren baş ağrısı olanlarda, 5-Hidroksitriptamin reseptör
agonisti ile birlikte kullanımı serotonerjik sendroma neden olabilir.
Varfarin
Varfarin ile birlikte günde 200 mg sertralin verilmesi, bazı nadir durumlarda INR değerinde
dengesizliğe sebep olabilen protrombin zamanında küçük ancak istatistiksel açıdan anlamlı
bir artışa sebep olmuştur. Bu nedenle, sertralin tedavisi başlatıldığında veya kesildiğinde
protrombin zamanı dikkatlice izlenmelidir.
Diğer ilaç etkileşmeleri
Simetidin ile birlikte verilmesi, sertralin klerensinde anlamlı düşüşlere sebep olmuştur. Bu
değişikliklerin klinik önemi bilinmemektedir. Sertralin, atenololün beta-adrenerjik blokaj
aktivitesini etkilememiştir. Digoksin ile birlikte günde 200 mg sertralin verilmesiyle bir
etkileşim gözlenmemiştir.
Trombosit fonksiyonunu etkileyen ilaçlar
Trombosit fonksiyonu üzerinde etkili ilaçlarla (örn. non-steroidal antienflamatuvar ilaçlar,
asetilsalisilik asit ve tiklopidin) veya kanama riskini artıran diğer ilaçlarla, sertralin dahil
SSRI’ların birlikte kullanımı kanama riskini artırabilir.
10Nöromusküler bloke edici ilaçlar
SSRI’lar plazma kolinesteraz aktivitesini azaltabildiğinden, mivaküryum veya diğer
nöromusküler bloke edici ilaçların nöromusküler blok etkisinde uzamaya yol açabilir.
Sitokrom P450 tarafından metabolize edilen ilaçlar
Sertralin, CYP2D6’nın hafif-orta düzeyde bir inhibitörü olarak davranabilir. Etkileşim
çalışmalarında sertralinin günde 50 mg kronik dozu ile CYP2D6 izoenzim aktivitesinin bir
göstergesi olan desipraminin kararlı durum plazma düzeylerinde orta derecede bir yükselme
(ortalama %23-37) görülmüştür. Klinikle ilgili etkileşimler, özellikle yüksek sertralin doz
seviyelerinde trisiklik antidepresanlar, tipik antipsikotikler ve sınıf 1C antiaritmikleri
(propafenon, flekainid) gibi dar bir terapötik indekse sahip diğer CYP2D6 substratları ile
meydana gelebilir.
Sertralin, CYP3A4, CYP2C9, CYP2C19 ve CYP1A2’nin bir inhibitörü olarak klinik olarak
anlamlı sonuç ortaya çıkarmaz. Bu, CYP3A4 substratları (endojen kortizol, karbamazepin,
terfenadin, alprazolam), CYP2C19 substratı diazepam ve CYP2C9 substratları tolbutamid,
glibenklamid ve fenitoin ile in-vivo etkileşim çalışmaları ile de doğrulanmıştır. In vitro
çalışmalar sertralinin CYP1A2’yi inhibe etme potansiyelinin çok az olduğunu veya hiç
olmadığını göstermektedir.
8 sağlıklı Japon gönüllü ile yapılan çaprazlama çalışmada, günde üç bardak greyfurt suyu
içilmesi, sertralin plazma düzeylerini yaklaşık %100 arttırmıştır. Bu nedenle, sertralin ile
tedavi sırasında greyfurt suyu alımından kaçınılmalıdır (bkz. Bölüm 4.4).
Greyfurt suyu ile etkileşim çalışmasına dayanarak, sertralin ve güçlü CYP3A4 inhibitörlerinin
eşzamanlı uygulanmasının, (örn. Proteaz inhibitörleri, ketokonazol, itrakonazol, posakonazol,
vorikonazol, klaritromisin, telitromisin ve nefazodon) sertralin plazma düzeylerinde büyük
artışlara neden olacağı söylenebilir. Bu ayrıca, orta CYP3A4 inhibitörler (örn. aprepitant,
eritromisin, flukonazol, verapamil ve diltiazem) için de geçerli olacaktır. Sertralin ile tedavi
sırasında güçlü CYP3A4 inhibitörlerinin alınması önlenmelidir.
Sertralin plazma seviyeleri CYP2C19’un zayıf metabolize edicilerinde hızlı metabolize
ediciler ile karşılaştırıldığında yaklaşık %50 oranında artmaktadır (bkz. Bölüm 5.2). Güçlü
CYP2C19 inhibitörleri ile etkileşim (örn. omeprazol, lansoprazol, pantoprazol, rabeprazol,
fluoksetin, fluvoksamin) göz ardı edilemez.
Yiyeceklerle beraber alındığında sertralinin serum doruk konsantrasyonu artabilir.
Özel popülasyonlara ilişkin ek bilgiler:
Pediyatrik popülasyon:
Pediyatrik majör depresyon hastalarında etkililiği gösterilmemiştir. 6 yaşından küçük
çocuklarda kullanımına ve etkileşimine ilişkin veri yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/doğum kontrolü (kontrasepsiyon)
Çocuk doğurma potansiyeli olan kadınlar, sertralin kullanıyorlar ise uygun bir doğum kontrol
yöntemi uygulamalıdırlar.
11Gebelik dönemi
Gebelerde yapılmış kontrollü çalışma yoktur. Bununla birlikte, önemli miktarda veri,
sertralinin konjenital malformasyonları indüklediğine dair kanıt ortaya koyamamıştır. Hayvan
çalışmaları, muhtemelen, bileşimin farmakodinamik etkisinin ve/veya bileşiğin fetüs
üzerindeki doğrudan farmakodinamik etkisinin neden olduğu maternal toksisiteye bağlı olarak
üreme sistemi üzerindeki etkilerine ilişkin kanıtlar göstermiştir (bkz. Bölüm 5.3).
Hamilelik sırasında sertralinin kullanımının bazı yenidoğanlardaki geri çekilme reaksiyonları
ile uyumlu semptomlara neden olduğu bildirilmiştir. Bu durum diğer SSRI antidepresanlar ile
de gözlenmiştir Annenin tedavisinden beklenen yararın öngörülen risklerden fazla olduğuna
karar verilmediği sürece sertralin kullanımı önerilmez.
Gözlemsel veriler, SSRI ve SNRI maruziyetini takiben doğumdan önceki ay içinde
postpartum hemoraji riskinin (2 katından az) arttığını göstermektedir (bkz. Bölüm 4.4 ve 4.8).
Gebeliğin ilerleyen dönemlerinde, özellikle üçüncü trimesterde sertralin kullanımı devam
ettiyse yenidoğanlar yakından izlenmelidir. Gebeliğin ilerleyen dönemlerinde sertralin
kullanımı sonucu yenidoğanlarda şu semptomlar görülebilir: solunum yetmezliği, siyanoz,
apne, nöbet, vücut sıcaklığında değişkenlik, beslenme güçlüğü, kusma, hipoglisemi, hipertoni,
hipotoni, hiperrefleksi, tremor, sinirlilik, huzursuzluk, letarji, sürekli ağlama, somnolans ve
uyku zorluğu. Bu semptomlar serotonerjik etkilere veya yoksunluk sendromuna bağlı olabilir.
Vakaların çoğunda komplikasyonlar doğumdan hemen sonra veya çok kısa bir zamanda (24
saatten az) ortaya çıkar.
SSRI grubu ilaçların hamilelik süresince alımında yeni doğanda potansiyel dirençli pulmoner
hipertansiyon riski bulunmaktadır. Epidemiyolojik veriler, hamilelikte özellikle gebeliğin
ilerleyen dönemlerinde SSRI’lara maruz kalmanın, yenidoğanlarda dirençli pulmoner
hipertansiyon (YDPH) riskini artırabileceğini göstermiştir. Gözlenen risk, her 1.000 gebelikte
yaklaşık 5 vakadır. Genel popülasyonda 1.000 doğumdan 1-2’sinde YDPH vakası ortaya
çıkmaktadır.
Sertralinin gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir (bkz.
Bölüm 5.3). İnsanlara yönelik potansiyel risk bilinmemektedir.
SELECTRA gerekli olmadıkça gebelik döneminde kullanılmamalıdır.
Laktasyon dönemi
Sertralin anne sütüne geçer. Anne sütündeki sertralin düzeyi ile ilgili yayınlanmış veriler,
sertralin ve N-desmetilsertralin metabolitinin süte az miktarda geçtiğini göstermektedir. Az
sayıdaki emziren annede ve çocuklarında yapılan izole çalışmalarda anne sütündeki sertralin
seviyeleri annenin serumundakinden daha konsantre olduğu halde, bebeklerin serumundaki
sertralin seviyelerinin ihmal edilebilir veya saptanamayacak seviyelerde olduğu gösterilmiştir.
Sadece bir vakada bebekteki serum seviyesi annedekinin %50’si olmuştur, ancak bebekte
herhangi bir sağlık problemi görülmemiştir. Bugüne kadar sertralin kullanımı sırasında
emziren annelerle ilgili herhangi bir advers etki bildirilmemiş olsa da, risk göz ardı edilemez.
Doktor tarafından beklenen yararın öngörülen risklerden fazla olduğuna karar verilmediği
sürece emziren annelerde kullanılması önerilmez.
12Üreme yeteneği/fertilite
Hayvan çalışmalarından elde edilen veriler sertralinin fertilite üzerine etkisi olduğunu
göstermemektedir (bkz. Bölüm 5.3).
İnsan vaka raporları, bazı SSRI’ların sperm kalitesi üzerine etkisinin geri dönüşlü olduğunu
göstermiştir.
İnsan fertilitesi üzerine bugüne kadar herhangi bir etki gözlenmemiştir.
4.7. Araç ve makine kullanımı üzerindeki etkiler
Klinik farmakoloji çalışmaları sertralinin psikomotor performans üzerine hiçbir etkisi
olmadığını göstermiştir. Ancak psikotrop ilaçlar, vasıta sürme veya makine kullanma gibi
potansiyel olarak tehlikeli işlerin yapılabilmesi için gerekli zihinsel veya fiziksel kabiliyetleri
bozabileceğinden hasta bu konuda gereğince uyarılmalıdır.
4.8. İstenmeyen etkiler
Bulantı en sık görülen istenmeyen etkidir. Sosyal anksiyete bozukluğunda, erkeklerde cinsel
disfonksiyon (ejakülasyon bozukluğu) sertralinde %14 oranında gerçekleşmişken bu oran
plaseboda %0’dır. Bu istenmeyen etkiler genellikle doza bağlıdır ve tedavinin devamında
geçici olmuştur.
Obsesif kompulsif bozukluk, panik bozukluğu, travma sonrası stres bozukluğu ve sosyal
anksiyete bozukluğu hastalarında yapılan çift kör, plasebo kontrollü çalışmalarda sıklıkla
görülen istenmeyen etki profili depresyonlu hastalarda görülene benzer olmuştur.
Aşağıda depresyon, obsesif kompulsif bozukluk, panik bozukluğu, travma sonrası stres
bozukluğu ve sosyal anksiyete bozukluğunda, pazarlama sonrası deneyimlerde (sıklığı
“bilinmiyor” olarak geçmektedir) ve plasebo kontrollü çalışmalarda (2.542 sertralin ve 2.145
plasebo alan hasta dahil edilmiştir) görülen advers etkiler verilmektedir. İstenmeyen etkiler
sıklık ve sistem organ sınıfı açısından aşağıdaki şekilde sınıflandırılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Enfeksiyon ve enfestasyonlar
Yaygın: Üst solunum yolu enfeksiyonu, farenjit, rinit
Yaygın olmayan: Gastroenterit, orta kulak iltihabı
Seyrek: Divertikülit§
İyi huylu ve kötü huylu neoplazmalar (kist ve polipler de dahil olmak üzere)
Yaygın olmayan: Neoplazma
Kan ve lenf sistemi hastalıkları
Seyrek: Lenfadenopati, lökopeni*§, trombositopeni*§
Bağışıklık sistemi hastalıkları
Yaygın olmayan: Hipersensitivite*, mevsimsel alerji*
Seyrek: Anafilaktoit reaksiyon*
13Endokrin hastalıklar
Yaygın olmayan: Hipotiroidizm*
Seyrek: Hiperprolaktinemi*§, uygunsuz antidiüretik hormon salınımı*§
Metabolizma ve beslenme hastalıkları
Yaygın: İştah azalması, iştah artışı*
Seyrek: Diabetes mellitus*, hiperkolesterolemi, hipoglisemi*, hiperglisemi*§,
hiponatremi*§
Psikiyatrik hastalıklar
Çok yaygın: Uykusuzluk
Yaygın: Depresyon*, depersonalizasyon, kabus görme, anksiyete*, ajitasyon*,
gerginlik, libido azalması*, diş gıcırdatma*
Yaygın olmayan: İntihar düşüncesi/davranışı, psikotik bozukluk*, apati, anormal düşünce
halüsinasyon*, agresyon*, öfori*, paranoya
Seyrek: Konversiyon bozukluğu*§, paroniri*§, ilaca bağlılık/çekilme sendromu,
uyurgezerlik, erken boşalma
Sinir sistemi hastalıkları
Çok yaygın: Sersemlik hali, baş ağrısı*, somnolans
Yaygın: Tremor, hareket bozuklukları (hiperkinezi, hipertoni, distoni, diş
gıcırdatma ve yürüyüşte anormallik gibi ekstrapiramidal semptomlar
dahil), parastezi*, hipertoni*, disguzi, dikkat dağınıklığı
Yaygın olmayan: Amnezi, hipoestezi*, istemsiz kas kasılması*, senkop*, hiperkinezi*,
migren*, konvülsiyon*, postural baş dönmesi, koordinasyon bozukluğu,
konuşma bozukluğu
Seyrek: Koma*, akatizi (bkz. Bölüm 4.4), diskinezi, hiperestezi, serebrovasküler
spazm (geri dönüşlü serebral vazokonstriksiyon sendromu ve Call-
Fleming sendromu (diffüz serebral vazokonstriksiyon) da içerecek
şekilde)*§, psikomotor huzursuzluk (bkz. Bölüm 4.4), duyularda
bozukluk, koreoatetoz§. Ayrıca serotonin sendromu* ve nöroleptik
malign sendromla ilişkili bulgu ve belirtiler bildirilmiştir: Bazı vakalarda
serotonerjik ilaçların birlikte kullanılmasıyla ilişkili ajitasyon,
konfüzyon, diaforez, diyare, ateş, hipertansiyon, rijidite ve taşikardi§
Göz hastalıkları
Yaygın: Görme bozukluğu*
Yaygın olmayan: Midriyazis*
Seyrek: Glokom, lakrimal bozukluk, skotom, diplopi, fotofobi, hifema*§,
anormal görüş§, göz bebeklerinde eşitsizlik*§
Bilinmiyor: Makulopati
Kulak ve iç kulak hastalıkları
Yaygın: Kulak çınlaması*
Yaygın olmayan: Kulak ağrısı
14Kardiyak hastalıklar
Yaygın: Çarpıntı*
Yaygın olmayan: Taşikardi*, kardiyak bozukluk
Seyrek: Miyokard infarktüsü*§, bradikardi, QTc uzaması* (bkz. Bölüm 4.4, 4.5
ve 5.1), Torsades de Pointes*§ (bkz. Bölüm 4.4, 4.5 ve 5.1)
Vasküler hastalıklar
Yaygın: Sıcak basması*
Yaygın olmayan: Hipertansiyon*, flushing (al basması), anormal kanama (gastrointestinal
kanama gibi)*, hematüri*
Seyrek: Periferik iskemi
Solunum, göğüs hastalıkları ve mediastinal hastalıklar
Yaygın: Esneme*
Yaygın olmayan: Bronkospazm*, dispne, burun kanaması*
Seyrek: Laringospazm, hiperventilasyon, hipoventilasyon, hırıltılı solunum*§,
disfoni, hıçkırık, interstisyel akciğer hastalığı*§
Gastrointestinal hastalıklar
Çok yaygın: Diyare, bulantı, ağız kuruluğu
Yaygın: Abdominal ağrı*, kusma*, kabızlık*, dispepsi, gaz oluşumu
Yaygın olmayan: Özofajit, disfaji, hemoroid, aşırı tükürük salgısı, dilde bozukluk,
geğirme, diş bozukluğu, melena, glossit
Seyrek: Ağızda ülser, hematokezya, stomatit, dilde ülser, pankreatit*§
Bilinmiyor: Mikroskobik kolit*
Hepato-bilier hastalıklar
Seyrek: Anormal karaciğer fonksiyonu, hepatit, sarılık ve karaciğer yetmezliği
dahil ciddi karaciğer olayları
Deri ve deri altı doku hastalıkları
Yaygın: Döküntü*, aşırı terleme
Yaygın olmayan: Periorbital ödem*, purpura*, alopesi*, soğuk terleme, cilt kuruluğu,
ürtiker*, pruritus*, dermatit, yüz ödemi
Seyrek: Nadiren ciddi kütanöz advers reaksiyonlar bildirilmiştir (örn. Stevens-
Johnson Sendromu* ve epidermal nekroliz*§, cilt reaksiyonları*§,
anjiyoödem, fotosensitivite§), büllöz dermatit, foliküler döküntü,
anormal saç dokusu, anormal deri kokusu
Kas-iskelet hastalıkları, bağ doku ve kemik hastalıkları
Yaygın: Artralji*, miyalji, sırt ağrısı
Yaygın olmayan: Osteoartrit, kas güçsüzlüğü, kas seğirmesi, kas krampları*
Seyrek: Rabdomiyoliz*§, kemik bozukluğu
Bilinmiyor: Trismus*
15Böbrek ve idrar yolu hastalıkları
Yaygın olmayan: Sık idrara çıkma (pollakiüri), noktüri, üriner retansiyon, poliüri, miksiyon
bozukluğu, üriner inkontinans*
Seyrek: Oligüri, kesik kesik idrar yapma*
Üreme sistemi ve meme hastalıkları
Çok yaygın: Ejakülasyon bozukluğu
Yaygın: Erektil disfonksiyon, menstrüel düzensizlikler*
Yaygın olmayan: Vajinal hemoraji, cinsel disfonksiyon (bkz. Bölüm 4.4), menoraji, kadında
cinsel disfonksiyon (bkz. Bölüm 4.4)
Seyrek: Atrofik vulvovajinit, balanopostit*§, genital akıntı, jinekomasti*, priapizm*,
galaktore*
Bilinmiyor: Postpartum hemoraji*†
Genel bozukluklar ve uygulama bölgesine ilişkin hastalıklar
Çok yaygın: Yorgunluk*
Yaygın: Göğüs ağrısı*, kırıklık*, ateş*, asteni*
Yaygın olmayan: Periferik ödem*, ürperme, yürüme güçlüğü*, susama
Seyrek: Herni, ilaç toleransının düşmesi
Araştırmalar
Yaygın: Kilo artışı*
Yaygın olmayan: Alanin aminotransferaz (ALT) düzeyinde artış*, aspartat aminotransferaz
(AST) düzeyinde artış*, kilo kaybı*
Seyrek: Anormal semen, serum kolesterol düzeyinde artış*, trombosit fonksiyonunun
değişmesi*§, anormal klinik laboratuvar sonuçları
Yaralanma ve zehirlenme
Yaygın: Yaralanma
Cerrahi ve tıbbi prosedürler
Seyrek: Vazodilatasyon
Advers reaksiyon depresyon, obsesif kompulsif bozukluk, panik bozukluğu, travma sonrası
stres bozukluğu veya sosyal anksiyete bozukluğunda ortaya çıktıysa, organ sınıfı depresyon
çalışmalarındaki organ sınıfına göre gruplanmıştır.
* Bu advers reaksiyonlar pazarlama sonrası deneyimlerde de görülmüştür
§ Bu advers reaksiyonlar “3 kuralı” kullanılarak %95 güven aralığının tahmin edilen üst sınırı
ile temsil edilmiştir.
† Bu olay, SSRI ve SNRI’ların terapötik sınıfı için rapor edilmiştir (bkz. Bölüm 4.4 ve 4.6).
16Sertralin tedavisi sonlandırıldığında görülen yoksunluk semptomları
Sertralin tedavisinin sonlandırılması (özellikle aniden) genellikle yoksunluk semptomlarına
yol açar. Baş dönmesi, duyusal bozukluklar (paraestezi dahil), uyku bozuklukları (uykusuzluk
ve yoğun rüyalar dahil), ajitasyon veya anksiyete, bulantı ve/veya kusma, tremor ve baş ağrısı
en sık bildirilenlerdir. Genellikle bu olaylar hafif ile orta şiddette ve kendiliğinden sınırlıdır.
Bununla birlikte, bazı hastalarda ciddi ve/veya uzun süreli olabilirler. Bu nedenle, sertralin
tedavisine artık ihtiyaç duyulmadığında, doz azaltma yoluyla kademeli olarak kesilmesi
önerilmektedir (bkz. Bölüm 4.2 ve 4.4).
Özel popülasyonlara ilişkin ek bilgiler:
Pediyatrik popülasyon:
Sertralin ile tedavi edilen 600’den fazla pediyatrik hastada görülen istenmeyen etkilerin
profili, genel olarak yetişkin çalışmalarında görülenlere benzer olmuştur. Kontrollü klinik
çalışmalarda (n=281 sertralin tedavisi alan hasta) aşağıdaki advers reaksiyonlar bildirilmiştir:
Çok yaygın (≥ 1/10): Baş ağrısı (%22), uykusuzluk (%21), diyare (%11) ve bulantı (%15)
Yaygın (≥ 1/100 ila < 1/10): Göğüs ağrısı, mani, ateş, kusma, anoreksi, afekt değişkenliği,
agresyon, ajitasyon, sinirlilik, dikkat dağınıklığı, sersemlik, hiperkinezi, migren, somnolans,
tremor, görme bozukluğu, ağız kuruluğu, dispepsi, kabus görme, yorgunluk, üriner
inkontinans, döküntü, akne, burun kanaması, karında şişkinlik ve gaz oluşumu.
Yaygın olmayan (≥ 1/1.000 ila < 1/100): EKG’de QT aralığının uzaması (bkz. Bölüm 4.4, 4.5
ve 5.1), intihar girişimi, konvülsiyon, ekstrapiramidal bozukluk, parestezi, depresyon,
halüsinasyon, purpura, hiperventilasyon, anemi, karaciğer fonksiyonlarında anormallik, alanin
aminotransferazda artış, sistit, herpes simpleks, dış kulak iltihabı, kulak ağrısı, göz ağrısı,
midriyazis, kırıklık, hematüri, püstüler döküntü, rinit, yaralanma, kilo kaybı, kas seğirmesi,
anormal rüya, apati, albuminüri, pollaküri, poliüri, meme ağrısı, menstrüel bozukluk, alopesi,
dermatit, deri bozukluğu, deri kokusunda anormallik, ürtiker, diş gıcırdatma, flushing (al
basması).
Bilinmiyor: Gece işemesi (enürezis)
Geriyatrik popülasyon:
SSRI ve SNRI grubu ilaçlar, yaşlı hastalarda klinik olarak anlamlı hiponatremi ile
ilişkilendirilmiştir. Bu hastalar için bu advers olay daha yüksek risk teşkil edebilir. 50 yaş üstü
hastalarda yapılan epidemiyolojik çalışmalar SSRI ve TSA kullanan hastalarda kemik
kırıklarında artış olduğunu göstermiştir. Bu durumun mekanizması bilinmemektedir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
174.9. Doz aşımı ve tedavisi
Toksisite
Sertralinin hasta popülasyonuna ve/veya eş zamanlı ilaca bağlı olarak bir güvenlik sınırlaması
vardır. Aşırı dozda kullanılan sertralinin, tek başına ya da alkol ve/veya diğer ilaçlarla birlikte
alındığında ölüm vakaları bildirilmiştir. Bu nedenle, her türlü doz aşımı yoğun bir şekilde
tedavi gerektirir.
Semptomlar
Doz aşımının semptomları, somnolans, gastrointestinal rahatsızlıklar (bulantı ve kusma v.b.),
taşikardi, titreme, ajitasyon ve sersemlik hali gibi serotonin aracılı yan etkileri içerir. Koma
daha seyrek sıklıkta olsa da bildirilmiştir.
Sertralinin doz aşımını takiben QTc uzaması/Torsades de Pointes bildirilmiştir. Bu nedenle
tüm doz aşımlarında EKG takibi önerilir (bkz. Bölüm 4.4, 4.5 ve 5.1).
Doz aşımı tedavisi
Sertraline karşı spesifik bir antidot yoktur. Gerektiğinde havayolu açılır ve yeterli
oksijenasyon ve ventilasyon sağlanması önerilir. Doz aşımı tedavisinde lavaj kadar veya daha
etkili olması nedeniyle bir katartik ile birlikte kullanılabilen aktif kömür uygulaması
düşünülmelidir. Kusturma tavsiye edilmez. Genel semptomatik ve destekleyici tedavi yanında
ayrıca kardiyak (örn: EKG) ve vital bulguların monitorize edilmesi önerilmektedir. Sertralinin
büyük dağılım hacmi nedeni ile zorlu diürez, diyaliz, hemoperfüzyon ve değişim
transfüzyonunun yararlı olması beklenmez.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sinir Sistemi; Psikoanaleptikler; Antidepresanlar; Selektif Serotonin
Gerialım İnhibitörleri (SSRI’lar)
ATC kodu: N06AB06
Etki mekanizması
Sertralin, nöronal 5-HT’nin in vitro güçlü ve spesifik bir gerialım inhibitörüdür ki bu
hayvanlarda 5- HT’nin etkilerinin kuvvetlendirilmesi ile sonuçlanır. Norepinefrin ve dopamin
nöronal gerialımı üzerinde sadece çok küçük bir etkisi vardır. Klinik dozlarda, sertralin
trombositlere serotonin alımını bloke eder. Hayvanlarda stimulan, sedatif veya antikolinerjik
aktivitesi ya da kardiyotoksisitesi yoktur. Sağlıklı gönüllülerde yapılan kontrollü klinik
çalışmalarda sertralin sedasyon yapmamıştır ve psikomotor performansı etkilememiştir. 5-HT
geri alımı üzerine yaptığı selektif inhibisyon ile uyumlu olarak, sertralin katekolaminerjik
aktiviteyi artırmaz. Sertralinin muskarinik (kolinerjik), serotonerjik, dopaminerjik, adrenerjik,
histaminerjik, GABA veya benzodiazepin reseptörlerine belirgin afinitesi yoktur.
Hayvanlarda sertralinin kronik uygulanması, klinik olarak etkili diğer antidepresanlar ve
antiobsesif ilaçlarda gözlendiği gibi beyin norepinefrin reseptörlerinin azalması (down-
regülasyon) ile ilişkilidir.
18Sertralinin suistimal edilme potansiyeli saptanmamıştır. İnsanlarda sertralin, alprazolam ve d-
amfetaminin suistimal eğiliminin karşılaştırıldığı plasebo kontrollü, çift kör, randomize
çalışmada, sertralin suistimal potansiyelinin pozitif subjektif etkilerinin belirtilerini
göstermemiştir. Buna karşın, hem alprazolam hem de d-amfetamin ile tedavi edilen vakalarda
ilaca eğilim, öfori ve suistimal potansiyeli plasebodan anlamlı şekilde daha fazla olarak
ölçülmüştür. Sertralin, d-amfetaminin neden olduğu anksiyete ve stimülasyon veya
alprazolamın neden olduğu sedasyon ve psikomotor bozukluklara yol açmamıştır. Sertralin,
kendi kendine kokain almak için eğitilmiş rhesus maymunlarında bir pozitif pekiştirici gibi
fonksiyon göstermemiştir, ayrıca rhesus maymunlarında d-amfetamin veya pentobarbital için
ayırıcı stimulus yerine geçmemiştir.
Klinik etkililik ve güvenlilik
Majör Depresif Bozukluk
Başlangıç olarak 8 hafta süreli açık tedavi fazında, 50–200 mg/gün sertralin uygulamasına
yanıt veren ve ayaktan tedavi alan depresyon hastalarını içeren bir çalışma yürütülmüştür. Bu
hastalar (n=295) rastgele olarak 44 hafta süreyle çift kör 50–200 mg/gün sertralin veya
plasebo tedavisi gruplarına ayrılmıştır. Sertralin kullanan hastalarda, plasebo uygulanan
hastalara kıyasla istatistiksel olarak anlamlı ölçüde daha düşük relaps oranı gözlenmiştir.
Çalışmayı tamamlayan hastalar için ortalama doz 70 mg/gün olmuştur. Sertralin ve plasebo
kolları için yanıt verenlerin (nüksetmeyen hastalar olarak tanımlandı) yüzdesi sırasıyla %83,4
ve %60,8 idi.
Travma-Sonrası Stres Bozukluğu (TSSB)
Popülasyon genelinde TSSB üzerine yapılan 3 çalışmadan elde edilen veriler erkeklerde
alınan yanıtın kadınlara göre daha düşük olduğunu göstermiştir. İki pozitif genel popülasyon
çalışmasında, erkek ve kadınlarda sertralin ve plaseboya verilen cevap oranı benzerdir
(kadınlarda %57,2 sertraline karşılık %34,5 plasebo, erkeklerde %53,9 sertraline karşılık
%38,2 plasebo). Derlenmiş genel popülasyon çalışmalarında erkek ve kadın hasta sayıları
sırasıyla 184 ve 430 olmuştur. Bu nedenle kadınlarda alınan sonuçlar daha sağlıklıdır ve
erkekler, daha düşük etkiyi açıklayan farklı başlangıç değişkenleriyle (daha fazla madde
kötüye kullanım oranları, hastalığın daha uzun süredir devam etmesi, travmanın kaynağı, vs.)
ilişkilidir.
Kardiyak Elektrofizyoloji
Sağlıklı gönüllülerde supraterapötik maruziyet seviyelerinde kararlı durumda yürütülen özel
kapsamlı bir QTc araştırmasında (önerilen maksimum günlük dozun iki katı olan 400 mg/gün
dozunda tedavi uygulanmıştır), sertralin ile plasebo arasında QTcF bakımından zamana göre
eşleştirilmiş En Küçük Kareler ortalama farkı için 2 yönlü %90 GA değerlerinin üst sınırı
(11,666 msn), doz sonrası 4. saat zaman noktasında, önceden tanımlanmış 10 msn’lik eşik
değerin üzerindedir. Maruziyet-yanıt analizi QTcF ile sertralin plazma konsantrasyonları
arasında hafifçe pozitif bir ilişki olduğunu göstermiştir [0,036 msn/(ng/mL); p <0,0001].
Maruziyet-yanıt modeline göre, klinik olarak anlamlı QTcF uzama eşiği (yani 10 msn’yi
aşması için hesaplanan %90 GA için), önerilen en yüksek sertralin dozunu (200 mg/gün)
takiben ortalama Cmaks değerinden (86 ng/mL) en az 2,6 kat daha fazladır (bkz. Bölüm 4.4,
4.5, 4.8 ve 4.9)
19Pediyatrik Obsesif Kompulsif Bozukluk
50-200 mg/gün dozlarında sertralinin etkililiği ve güvenliliği, obsesif kompulsif bozukluğun
ayaktan tedavisinde depresyonu olmayan çocuklarda (6-12 yaş arası) ve ergenlerde (13-17 yaş
arası) incelenmiştir. Bir haftalık tek kör plasebo uygulamasından sonra, hastalar 12 haftalık
plasebo veya sertralin esnek tedavisi olarak rastgele gruplara ayrılmıştır. 6-12 yaş arası
çocuklarda günde 25 mg doz ile başlanmıştır. Sertralin grubuna randomize edilen çocuklar,
Çocuklar İçin Yale-Brown Obsesif Kompülsif Bozukluk Skalası (CY-BOCS) (p=0,005),
NIMH Global Obsesif Kompülsif Bozukluk Skalası (p=0,019) ve CGI İyileşme (p=0,002)
ölçeklerine göre plaseboya kıyasla anlamlı ölçüde iyileşme göstermiştir. Buna ek olarak, CGI
Hastalık Şiddeti (p=0,089) ölçeğine göre de sertralin grubunda plaseboya kıyasla daha fazla
iyileşme eğilimi görülmüştür. CY-BOCS ölçeğine göre plasebo grubu için başlangıç
ortalaması 22,25+6,15 ve başlangıca göre değişim -3,4+0,82 olmuştur. Sertralin grubunda bu
değerler başlangıç ortalaması için 23,36+4,56 ve başlangıca göre değişim için -6,8+0,87
olmuştur. Başlangıçtan sonlanım noktasına kadar CY-BOCS’de (primer etkililik ölçeği) %25
veya daha fazla azalma gösteren hastaların tedaviye yanıt veren olarak değerlendirildiği
çalışma sonrası yapılan bir analizde, sertralin grubunda tedaviye yanıt verenler %53 iken
plaseboda %37 olmuştur (p=0,03).
Bu pediyatrik popülasyonda uzun süreli kullanım için güvenlilik ve etkililik verileri yeterli
değildir.
6 yaşın altındaki çocuklar için veri mevcut değildir.
Obsesif-Kompulsif Bozukluk (OKB)
Depresyonu olmayan erişkinlerde (18-65 yaş) yapılan üç çok merkezli, plasebo kontrollü
çalışmada (OKB-1, OKB-2 ve OKB-3 çalışmaları) sertralin hidroklorürün OKB tedavisindeki
etkililiği gösterilmiştir. Her üç çalışmadaki hastalarda orta-ağır OKB (DSM-III ya da DSM-
III-R) olup Yale-Brown Obsesif-Kompulsif Ölçeği (Y-BOCS) ile yapılan başlangıç
değerlendirilmesinde toplam puan 23 ile 25 arasında değişmiştir.
• OKB-1 çalışması 50-200 mg/gün aralığında esnek sertralin hidroklorür dozlarının
kullanıldığı ve sertralin hidroklorürün maksimum tolere edilen doza kadar 4 günde bir
50 mg’lık doz artışları ile titre edildiği 8 haftalık randomize, plasebo kontrollü bir
çalışmadır. Çalışmayı tamamlayanlarda ortalama doz 186 mg/gün olmuştur. Sertralin
hidroklorür alan hastalarda (n=43) Y-BOCS toplam skorunda ortalama azalma
yaklaşık 4 puan olup plasebo ile tedavi edilen hastalardaki (n=44) 2 puanlık
azalmadan istatistiksel olarak anlamlı oranda daha fazladır. Başlangıçtan son vizite Y-
BOCS skorunda ortalama değişiklik (birincil etkililik sonlanım noktası) sertralin
hidroklorür için -3,79 ve plasebo için -1,48’dir.
• OKB-2 çalışması sertralin hidroklorürün 50, 100 ve 200 mg/gün dozlarında verildiği
12 haftalık, randomize, plasebo kontrollü, sabit dozlu bir çalışmadır. Sertralin
hidroklorür (n=240) iki hafta boyunca 4 günde bir 50 mg’lık doz artışları ile titre
edilmiştir. 50 mg ve 200 mg/gün dozlarında sertralin hidroklorür alan hastaların
toplam Y-BOCS skorlarında ortalama azalmalar yaklaşık 6 puan olup plasebo ile
tedavi edilen hastalarda (n=84) görülen 3 puanlık azalmadan istatistiksel olarak
anlamlı oranda daha fazladır. Başlangıçtan son vizite Y-BOCS skorunda ortalama
değişiklik (birincil etkililik sonlanım noktası) sertralin hidroklorür için -5,7 (50 mg,
100 mg ve 150 mg için toplu sonuçlar) ve plasebo için -2,85’dir.
20• OKB-3 çalışması 50-200 mg/gün doz aralığında esnek sertralin hidroklorür dozlarının
kullanıldığı 12 haftalık randomize, plasebo kontrollü bir çalışmadır; çalışmayı
tamamlayanlarda ortalama doz 185 mg/gün olmuştur. Sertralin hidroklorür (n=241)
hastanın randomize edildiği doza kadar 4 günde bir 50 mg’lık doz artışları ile titre
edilmiştir. Sertralin hidroklorür alan hastalarda Y-BOCS toplam skorunda ortalama
azalma yaklaşık 7 puan olup plasebo ile tedavi edilen hastalardaki (n=84) yaklaşık 4
puanlık azalmadan istatistiksel olarak anlamlı derecede daha fazladır. Başlangıçtan
son vizite Y-BOCS skorunda ortalama değişiklik (birincil etkililik sonlanım noktası)
sertralin hidroklorür için -6,5 ve plasebo için -3,6’dır.
Yaşın ve cinsiyetin sonuca etkileri için yapılan analizler yaşa ya da cinsiyete göre yanıtta
farklılık olduğunu düşündürmemiştir.
Sertralin hidroklorürün etkililiği, OKB relapsı riskinin azalması açısından incelenmiştir.
OKB-4 çalışmasında OKB için DSM-III-R kriterlerine uyan 18–79 yaş arasında, 52 haftalık
tek kör çalışmasında 50-200 mg/gün dozunda sertralin hidroklorüre yanıt veren hastalar
(n=224), relaps ya da yetersiz klinik yanıt nedeniyle tedavinin bırakılması analizinin
yapılması için 28 haftaya kadar bir gözlem süresi için sertralin hidroklorüre devam etmeye ya
da yerine plasebo kullanmaya randomize edilmiştir. Tek kör çalışma sırasında yanıt Y-BOCS
skorunda başlangıca göre ≥%25 azalma ve CGI iyişleşmenin 1 (çok iyileşme), 2 (epey
iyileşme) ya da 3 (minimal iyileşme) olması olarak tanımlanmıştır. Çift kör fazda yetersiz
klinik yanıt, hastanın durumunda araştırmacının değerlendirmesine göre çalışmanın
bırakılması ile sonlanan kötüleşmeyi göstermiştir. Çift kör faz sırasında relaps, aşağıda
belirtilen koşulların karşılanması olarak tanımlanmıştır (Koşul 1 ve 2’nin üç ardışık vizitte ve
koşul 3’ün 3. vizitte karşılanması):
• Koşul 1: Y-BOCS skorunun ≥ 5 puan artması ve başlangıca göre minimum 20 puan
artışı
• Koşul 2: CGI-I’nin ≥ 1 puan artması
• Koşul 3: Hastanın durumunda araştırmacının kanısına göre alternatif bir tedaviyi
gerektiren kötüleşme
Takip eden 28 haftalık dönemde plasebo alan hastalarla karşılaştırıldığında sürekli sertralin
hidroklorür alan hastalarda relaps ya da yetersiz klinik yanıt nedeniyle çalışmayı bırakma
oranları istatistiksel olarak anlamlı oranda daha düşük olmuştur. Bu patern hem kadın hem de
erkek gönüllülerde gösterilmiştir.
Panik Bozukluğu
Uzun süreli bir çalışmada, 52 haftalık, açık etiketli, 50–200 mg/gün sertralin kullanımına
yanıt alınmış olan ve Panik Bozukluğu için DSM-III-R kriterlerini karşılayan hastalar
(n=183), relaps veya yetersiz klinik yanıt nedeniyle çalışmadan ayrılmaların gözlenmesi için
28 hafta süreyle rastgele olarak sertraline devam veya plasebo ikamesi uygulamalarına
ayrılmıştır. Sertralin tedavisine devam eden hastalarda, 28 haftalık süre boyunca, relaps veya
yetersiz klinik yanıt nedeniyle çalışmadan ayrılma oranının, plasebo uygulanan hastalara
kıyasla anlamlı ölçüde düşük olduğu görülmüştür. Bu patern kadın ve erkek hastalarda
gösterilmiştir.
21Sosyal Fobi (Sosyal Anksiyete Bozukluğu)
Sertralin hidroklorürün SAB (aynı zamanda sosyal fobi olarak da bilinir) tedavisinde etkililiği
SAB için DSM-IV kriterlerine uyan erişkin poliklinik hastalarında yapılan iki çok merkezli,
randomize, plasebo kontrollü çalışmada (SAB-1 ve SAB-2 çalışmaları) gösterilmiştir.
SAB-1 çalışması sertralin hidroklorürü (50-200 mg/gün, n=211) plasebo (n=204) ile
karşılaştıran ve sertralin hidroklorürün ilk hafta 25 mg/gün dozunda başlanarak iki haftada bir
50 mg’lık artışlarla maksimum tolere edilen doza kadar titre edildiği 12 haftalık esnek doz
çalışmasıdır. Çalışma sonuçları aşağıda belirtilen ölçümlerle değerlendirilmiştir:
1) Liebowitz Sosyal Anksiyete Ölçeği (LSAS), sosyal ve performans durumlarında
korku, endişe ve kaçınmayı ölçen, klinisyenin uyguladığı 24 maddeli bir araçtır.
2) Klinik Global İyileşme İzlenimi (CGI-I) kriteri CGI-I≤2 (çok veya epey iyileşme)
olması ile tanımlanan tedaviye yanıt veren hastaların oranı.
Sertralin hidroklorür LSAS ve yanıt veren hastaların yüzdesi ile yapılan ölçümlere dayanarak
plasebodan anlamlı olarak daha etkili bulunmuştur.
SAB-2 çalışması sertralin hidroklorürü (50-200 mg/gün, n=135) plasebo (n=69) ile
karşılaştıran 20 haftalık esnek doz çalışmasıdır. Sertralin hidroklorür maksimum tolere edilen
doza kadar 3 haftada bir 50 mg’lık artışlarla titre edilmiştir. Çalışma sonuçları aşağıda
belirtilen ölçümlerle değerlendirilmiştir:
1) Sosyal ya da performans durumlarından korkuyu, kaçınmayı ve bunlara psikolojik
yanıtı ölçen klinisyenin puanladığı çok maddeli bir araç olan Duke Kısa Sosyal Fobi
Ölçeği (BSPS)
2) Fobik kaçınma ve sıkıntının şiddetindeki değişikliği ölçen 5 maddeli, hastanın
puanladığı bir araç olan Marks Korku Anketi Sosyal Fobi Alt Ölçeği (FQ-SPS)
3) CGI-I yanıt verme kriteri olan ≤2
Sertralin hidroklorürün BSPS toplam skoru ve korku, kaçınma ve psikolojik faktör skorları ve
bunun yanı sıra FQ-SPS toplam skoru ile yapılan ölçümlere dayanarak plasebodan istatistiksel
olarak anlamlı oranda daha etkili olduğu ve CGI-I ile tanımlandığı şekilde sertralin
hidroklorüre yanıt veren hastaların plaseboya göre istatistiksel olarak anlamlı oranda daha
fazla olduğu gösterilmiştir. Alt grup analizleri tedavi sonucunda cinsiyet temelinde farklılıklar
olduğunu düşündürmemiştir. Irkın ya da yaşın sonucun üzerindeki etkisini belirlemek için
bilgi yetersizdir.
SAB-3 çalışmasında SAB için DSM-IV kriterine uyan ve 20 haftalık plasebo-kontrollü
çalışmada 50-200 mg/gün sertralin hidroklorür almaya randomize edilen ve yanıt veren (CGI-
I 1 ya da 2) hastalar 24 hafta boyunca relaps açısından gözlemlemek için sertralin
hidroklorüre devam etmek ya da yerine plasebo kullanmak üzere randomize edilmiştir.
Relaps, Hastalığın Şiddetinin Klinik Global İzleniminde (CGI-S) başlangıca göre ≥2 puan
artış ya da etkisizlik nedeni ile çalışmanın bırakılması olarak tanımlanmıştır. Bu 24 haftada
tedaviye sertralin hidroklorür ile devam eden hastalarda plasebo ikame alan hastalara göre
relaps istatistiksel olarak anlamlı oranda daha düşük olmuştur.
225.2. Farmakokinetik özellikler
Genel Özellikler
Emilim:
Erkeklerde, 14 gün boyunca günde tek doz 50-200 mg uygulanmasını takiben, sertralin doruk
plazma düzeylerine 4,5–8,4 saatte ulaşılır. Gıdalar ile beraber alınması sertralin tabletin
biyoyararlanımını anlamlı ölçüde değiştirmez.
Dağılım:
Dolaşımdaki ilacın takriben %98’i plazma proteinlerine bağlıdır.
Biyotransformasyon:
Sertralin, büyük oranda karaciğerde ilk geçiş metabolizmasına uğrar.
Klinik ve in vitro verilerin ışığında, sertralinin karaciğerde çoklu biyotransformasyon
yolakları (CYP3A4, CYP2C19 ve CYP2B6 dahil) aracılığıyla metabolize olduğu
saptanmıştır. Sertralin ve majör metaboliti N-desmetilsertralin aynı zamanda p-glikoproteinin
in vitro substratıdır.
Eliminasyon:
Ortalama sertralinin yarılanma ömrü yaklaşık 26 saattir (22-36 saat aralığında). Terminal
eliminasyon yarılanma ömrüne uygun olacak şekilde, bir haftalık günde tek doz uygulama ile
elde edilen kararlı durum konsantrasyonlarının yaklaşık iki katına kadar birikim olabilir. N-
desmetilsertralinin yarılanma ömrü takriben 62-104 saattir. Sertralin ve N-desmetilsertralin
yoğun bir biçimde metabolize olur ve sonuçta oluşan metabolitler idrar ve feçesle eşit
miktarlarda atılır. Sertralinin sadece çok az bir miktarı (<%0,2) değişmeden idrarla atılır.
Doğrusallık/Doğrusal olmayan durum:
50-200 mg doz aralığında sertralin doza bağlı bir farmakokinetik profil sergiler.
Hastalardaki karakteristik özellikler
Karaciğer yetmezliği:
Karaciğer hasarı olan hastalarda sertralinin yarı ömrü uzar ve EAA 3 kat artar (bkz. Bölüm
4.2 ve 4.4).
Böbrek yetmezliği:
Orta ve ciddi böbrek yetmezliği olan hastalarda, önemli derecede sertralin birikimi
olmamıştır.
OKB’li pediyatrik popülasyon:
Sertralin farmakokinetiği, OKB’si bulunan 6-12 yaş arası 29 pediyatrik hasta ile 13-17 yaş
arası 32 ergen hastada çalışılmıştır. Hastalar, 25 mg’lık başlangıç dozu 25 mg’lık aralıklarla
arttırılarak, ya da 50 mg’lık başlangıç dozu 50 mg’lık aralıklarla arttırılarak, 32 gün içinde
200 mg/gün dozuna yükseltilmiştir. 25 mg ve 50 mg’lık tedaviler benzer şekilde tolere
edilmiştir. 200 mg’lık dozun kararlı durumunda, 6-12 yaş grubunda sertralin plazma
seviyeleri, 13-17 yaş grubuna göre %35, erişkin gruba göre %21 daha yüksek olmuştur.
Klerens bakımından erkek ve kız çocuklar arasında fark olmamıştır. Bu nedenle çocuklarda,
özellikle düşük vücut ağırlığında olanlarda, 25 mg’lık başlangıç ve titrasyon aralığı dozu
önerilmektedir. Adölesanlar da yetişkinler gibi dozlanabilir.
23Pediyatrik hastalar, sertralini biraz daha büyük oranda verimlilikle metabolize etseler de
pediyatrik OKB hastalarında, sertralinin farmakokinetiği yetişkinlerle karşılaştırılabilir
durumdadır. Ancak, düşük vücut ağırlığına (özellikle 6-12 yaş arası hastalarda) bağlı olarak,
aşırı plazma seviyelerinden kaçınmak için, pediyatrik hastalarda daha düşük dozlar
önerilebilir.
Adölesanlar ve yaşlılar:
Sertralinin ergenlerdeki ve yaşlılardaki farmakokinetik profili 18-65 yaş arası erişkinlerden
farklı değildir.
Farmakogenomik:
Sertralinin plazma seviyesi, CYP2C19 zayıf metabolize edicilerde güçlü metabolize edicilere
göre yaklaşık %50 daha yüksek bulunmuştur. Klinik anlamı net değildir, hastalarda klinik
yanıta göre titrasyon yapılması gerekir.
5.3. Klinik öncesi güvenlilik verileri
Güvenlilik farmakolojisi, tekrarlanan doz toksisitesi, genotoksisite ve karsinogenez
çalışmalarından elde edilen klinik öncesi veriler insanlar için özel bir tehlikeye işaret
etmemektedir. Hayvanlar üzerinde yapılan üreme toksisitesi çalışmaları teratojenite veya
erkek fertilitesi üzerinde advers etki göstermemiştir. Fototoksisite muhtemelen maternal
toksisite ile ilişkilidir. Köpek yavrularında doğum sonrası hayatta kalım oranı ve kilo sadece
doğumdan sonraki ilk birkaç günde düşüktür. Erken doğum sonrası mortalitenin hamileliğin
15. günü sonrası rahim içi maruziyet nedenli olduğunu gösteren bulgular vardır. Tedavi
uygulanan anne köpeklerin yavrularında doğum sonrası görülen gelişme geriliklerinin, anne
köpeklerdeki etkilerden kaynaklandığı düşünülmektedir ve insandaki risklerle ilgili değildir.
Hayvanlar üzerinde yapılan geniş çaptaki kronik güvenlilik değerlendirme çalışmaları,
sertralinin klinik açıdan etkili olduğu dozdan birkaç katı daha fazla verilmesi durumunda bile
genellikle iyi tolere edildiğini göstermiştir. Ayrıca sertralinin mutajenik etkilerinin olmadığı
gösterilmiştir.
Kemirgen veya kemirgen olmayan hayvan çalışmalarında fertilite üzerinde herhangi bir etki
gözlenmemiştir.
Juvenil hayvan çalışmaları
Doğum sonrası 21’inci günden 56’ncı güne kadar (10, 40 veya 80 mg/kg/gün dozlarında) oral
olarak sertralin uygulanan ve 196’ncı güne kadar herhangi bir doz uygulanmayan iyileşme
fazı ile birlikte erkek ve dişi sıçanlarda bir juvenil toksisite çalışması değerlendirilmiştir.
Erkek ve dişi sıçanlarda farklı doz seviyelerinde (erkeklerde 80 mg/kg, dişilerde ≥10 mg/kg
dozlarında) cinsel olgunlaşmada gecikme gözlenmiştir. Ancak bu bulguya rağmen erkek ve
dişi sıçanların hiçbirinin üreme sonlanım noktasında sertralin nedenli bir etki gözlenmemiştir.
Bununla birlikte doğum sonrası 21’inci ve 56’ncı günlerde, dehidrasyon, burundan pigmentli
salgı boşalması ve ortalama vücut ağırlığı artışında azalma gözlenmiştir. Yukarıda bahsedilen
sertralin kullanımı ile görülen tüm etkiler doz uygulanmayan iyileşme fazı süresince geri
dönüşlü olmuştur. Sertralin uygulanan sıçanlarda görülen bu etkilerin klinik ilişkisi
belirlenmemiştir.
246. FARMASÖTİK ÖZELLİKLER
6.1. Yardımcı maddelerin listesi
Dikalsiyum fosfat dihidrat
Mikrokristalin selüloz PH 101
Hidroksipropil selüloz
Sodyum nişasta glikolat
Magnezyum stearat
FD&C Blue No: 2 Alüminyum Lake AM5411
FD&C Blue No: 2 Alüminyum Lake AM8259
Hipromellos
Titanyum dioksit (E 171)
Polietilen glikol
Laktoz monohidrat (sığır kaynaklı)
6.2. Geçimsizlikler
Geçerli değil
6.3. Raf ömrü
24 ay
6.4. Saklamaya yönelik özel tedbirler
25 C’nin altındaki oda sıcaklığında saklayınız.
6.5. Ambalajın niteliği ve içeriği
28 film kaplı tablet içeren opak PVDC / Alüminyum folyo blister ve karton kutu ambalaj
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Adı : SANOVEL İLAÇ SAN. VE TİC. A.Ş.
Adresi : 34460 İstinye - İstanbul
Tel No : (212) 362 18 00
Faks No : (212) 362 17 38
8. RUHSAT NUMARASI
2019/592
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 12.11.2019
Ruhsat yenileme tarihi:
10. KÜB’ÜN YENİLENME TARİHİ
25