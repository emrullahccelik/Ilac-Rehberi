1 
 KULLANMA TALİMATI  
 
ENELAKS 9,5/3,5 g pediatrik rektal çözelti  
Çocuklar İçin  
Rektal kullanılır  
 
• Etkin maddeler: Her 59 ml’lik uygulama dozu etkin madde olarak 9,5 g monobazik sodyum  
fosfat monohidrat ve 3,5 g dibazik sodyum fosfat heptahidrat içerir.  
 
• Yardımcı maddeler: Metil paraben , saf su  
Bu kullanma talimatında:  
1. ENELAKS (çocuklar için) nedir ve ne için kullanılır?  
2. ENELAKS  (çocuklar için)’ ı kullanmadan önce dikkat edilmesi gerekenler  
3. ENELAKS  (çocuklar için)  nasıl kullanılır?  
4. Olası yan etkiler nelerdir?  
5. ENELAKS  (çocuklar için)’ın saklanması  
 
Başlıkları yer almaktadır.  
1. ENELAKS  (çocuklar için) nedir ve ne için kullanılır?  
 ENELAKS  (çocuklar için),  hafif sarımsı renkli, berrak rektal çözelti olup, 67,5 mL’lik 
LDPE şişede, ağzı lastik diyaframlı, plastik kapak ve ucunda kanülü, üzerinde koruyucu 
kapağı bulunan beyaz polietilen şişede 66,5 mL çözelti olarak sunulmaktadır.  
 ENELAKS  (çocuklar için), kendinize uygulayabileceğiniz bir bağırsak temizleyicidir. 
Dışkınızın su içeriğini arttırarak etki eder ve bu yolla kabızlığı rahatlatmaya ve bağırsağı 
temizlemeye yardımcı olur.  
 ENELAKS (çocuklar için)’ ın içerisinde tuzlu müshil bulunur (sali n laksatif).  
Tuzlu müshiller, bağırsakta (sigmoid kolonda) su tutulmasını sağlar. Bu etki sonucunda 
2 ila 5 dakika içerisinde bağırsak uyarılır ve boşaltım gerçekleşir.  
 ENELAKS (çocuklar için), geçici kabızlığın giderilmesi veya endoskopi, bağırsak 
ameliyatı ya da röntgen incelemesi öncesi gibi bağırsak temizliğinin gerekli olduğu 
durumlarda kullanılabilir.  
 Yumuşak ve esnek püskürtücü başlık (Nozül) kayganlaştırıcı barındırdığından kısa 
sürede  konforlu bir uygulama yapılmasını sağlamaktadır.  
 Hiçbir ENELAKS  ürününde lateks kullanılmamaktadır.  
 3 ila 5 yaş arasındaki çocuklarda kullanılır.  
 5 ila 12 yaş arasındaki çocuklarda kullanılır.  
7 gün sonra kendinizi daha iyi hissetmezseniz ya da daha kötü hissederseniz bir doktor ile 
konuşmalı sınız. Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen d oktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında  yüksek 
veya düşük doz kullanmayınız.  2 
 2. ENELAKS (çocuklar için)’ı  kullan madan  önce dikkat edilmesi gerekenler  
Uygulamanın yapılması ile birlikte dışkı atılımı sulu olacaktır, bu nedenle vücutta sıvı kaybını  
engellemek için bol sıvı alınmalıdır.  
24 saat içerisinde bir şişeden fazla ENELAKS  (çocuklar için ) alınması zararlı olabilir. Doktor 
tarafından  önerilmemişse, müshil (laksatif) ürünler iki haftadan uzun süre kullanılmamalıdır.  
Bütün ilaçları çocukların görebileceği ve erişebileceği yerlerden uzak tutunuz.  
Ağızdan alınması durumunda acilen tıbbi yardım  alınız veya zehir danışma merkezine  müracaat 
ediniz.  
Rektal rahatsızlık veya yanma hissi oluşabilir.  
 
ENELAKS (çocuklar için)’ ı aşağıdaki durumlarda KULLANMAYINIZ.  
Eğer;  
 ENELAKS (çocuklar için)’ın  içindeki etkin madde ya da bu ilacın bileşenlerinden 
herhangi birine (içeriğindeki maddelerin tam listesini bu kullanma talimatının başında 
bulabilirsiniz) alerjiniz varsa.  
 Şişmiş bir kalın bağırsağınız  varsa (megakolon olarak da bilinir).  
 Anüste veya rek tumda daralma veya eksik açılma varsa.  
 Alt kolonda tıkanıklık varsa (Hirschsprung hastalığı).  
 Şüpheli bir bağırsak tıkanıklığı varsa.  
 Bağırsakta tıkanıklık veya normal bağırsak hareketlerinde bir bozukluk varsa (bazen 
paralitik ileus olarak adlandırılır)  
 Doktorunuz tarafından aşağıdaki rahatsızlıklardan birinin sizde olabileceği belirtilmiş 
ise: 
o Apandisit  
o Delinmiş/hasarlı ya da tıkanmış bağırsak.  
o Aktif iltihaplı bağırsak hastalığı (Crohn hastalığı ya da ülseratif kolit gibi)  
 Tanı konulamamış rektal kanamanı z varsa.  
 Böbrek probleminiz varsa  
 Kalbinizin tüm vücuda düzgün şekilde kan pompalamasında sorun var ise (Konjestif 
kalp yetmezliği).  
 Yakın zamanda kustuysanız veya mide bulantısı veya susuzluk yaşadıysanız.  
 Mide ağrınız varsa (abdominal ağrı).  
 3 yaşın altı ndaki hastalarda  
 
ENELAKS (çocuklar için)’ ı aşağıdaki durumlarda DİKKATLİ KULLANINIZ.  
Eğer;  
 Yaşlı veya güçsüz iseniz ENELAKS (çocuklar için)’i kullanmak için bir hasta bakıcı 
veya bir sağlık çalışanının yardımına ihtiyacınız olabilir.  
 Kontrol edilememiş kan basıncınız varsa.  
 Kalp veya böbrek hastalığınız varsa.  
 Assitten (karın boşluğunda sıvı toplanması) muzdaripseniz.  
 Rektal ülserasyon veya fissürden (yırtık) muzdaripseniz.  
 Kolostomi ameliyatı olmuşsanız.  
 Elektrolit bozukluklarından (düşük kalsiyum, düşü k potasyum, yüksek fosfat veya 
yüksek sodyum seviyeleri gibi vücudunuzdaki tuz seviyelerindeki değişiklikler) 
muzdaripseniz).  3 
 Bu uyarılar geçmişteki herhangi bir dönemde dahi olsa sizin için geçerliyse lütfen  doktorunuza 
danışınız.  
 
ENELAKS (çocuklar için) ’ın yiyecek ve içecek ile kullanılması:  
Uygulama yöntemi açısından yiyecek ve içeceklerle etkileşimi yoktur.  
 
Hamilelik  
İlacı kullanmadan önce doktorunuza veya eczacınıza danışınız.  
 
Eğer hamileyseniz, hamile olduğunuzu düşünüyorsanız ya da hamile kalmayı planlıyorsanız, 
bu ilacı kullanmadan önce doktorunuza ya da eczacınıza danışınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
ENE LAKS (çocuklar için)’ın içeriğindeki ana madde anne sütüne geçebileceği için ENELAKS 
(çocuklar için) alımından sonraki en az 24 saat boyunca anne sütünün sağılarak atılması 
önerilmektedir.  
 
Araç ve makine kullanımı:  
 
ENELAKS  (çocuklar için) ’ın araç ve makine kullanımına doğrudan etkisi olmasa da bu ilacı 
kullandıktan sonra tuvalete yakın kalmanız gerekmektedir.  
 
ENELAKS (çocuklar için)’ ın içeriğinde bulunan bazı yardımcı maddeler hakkında  
önemli bilgiler  
Bu tıbbi ürün metil paraben içermektedir . Alerjik reaksiyonlara (muhtemelen gecikmiş) neden 
olabilir. Metil parabene duyarlılığı olan hastalar uyarılmalıdır.  
 
Diğer ilaçlar ile birlikte kullanımı  
Aşağıda yer alan türden reçeteli ya da reçetesiz herhangi bir ilacı şu anda kullanıyorsanız veya  
son zamanlarda kullandınız ise lütfen doktorunuza veya eczacınıza bunlar hakkında bilgi  
veriniz:  
 ACE -inhibitörleri (örn. enalapril, ramipril, lisinopril) ve anjiotensin reseptör blokörleri 
(örn. losartan, kandesartan, eprosartan, irbesartan, olmesartan, telmisartan, valsartan) 
gibi yüksek tansiyon veya anjina (bir çeşit kalp hastalığı) için kullanılan ilaçlar 
(kalsiyum kanal blokörleri).  
 Mesane boşaltıcı ilaçlar (diüretikler).  
 Ruhsal bozukluklar için bazı ilaçlar (lityum).  
 Vücudu susuz bırakabilecek veya elektrolit dengesi olarak bilinen vücudunuzdaki tuz 
seviyesini (potasyum, sodyum, fosfat veya su) değiştirebilecek diğer ilaçlar.  
 Bağırsak temizleyici bazı ilaçlar (sodyum fosfatlar).  
 Amiodaron, arsenik trioksit, astemizol, azitromisin, eritromisin, klarit romisin, 
klorpromazin, sisaprid, sitalopram, domperidon, terfenadin, prokainamid gibi kalp 
ritminizi (QT aralığını uzatan) değiştirebilen ilaçlar.  4 
  Ağrı kesici olarak kullanılan aspirin ya da ibuprofen gibi non -steroidal antienflamatuar 
ilaçlar (NSAİİ’ler)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.  
 
3. ENELAKS  (çocuklar için) nasıl kullanılır?  
 Uygun kullanım ve doz/uygulama sık lığı için talimatlar:  
Yalnızca rektal (anal) yoldan alınır.  
Hekim tarafından aksi belirtilmemişse;  
5 ila 12 yaş arasındaki çocuklarda günde en fazla bir şişe,  
3 ila 5 yaş arasındaki çocuklarda günde en fazla yarım şişe kullanılır.  
Enjekte etmeye başlamadan  önce koruyucu kapağı çıkartınız.  
Eğer direnişle karşılaşma olursa kullanma bırakılır. Enema’nın zorlanması zedelenmelere  sebep 
olabilir.  
Not: Şişeyi tamamen boşaltmaya gerek yoktur. Etkili kullanım için şişe içindeki miktar  tedavi 
dozundan daha fazladır. Kullanımdan sonra bir miktar likit şişede artacaktır.  
Tamamen boşaltma olana kadar pozisyon korunur. (Genellikle 2 -5 dakika)  
 
Uygulama Yolu ve Metodu:  
Sol Yan Pozisyonu:  
Sola yatılır. Dizler sağa doğru bükülür ve kollar serbestçe salınır.  
 
 
Diz-göğüs pozisyonu:  
Diz çökülür. Baş aşağı doğru eğilir ve göğüs ileriye doğru götürülür. Yüzün sol tarafı yüzeye  
yaklaştırılır ve sol kola rahat bir şekilde yerleştirilir.  
 
 
 
1- Yukarıdaki iki pozisyondan (Sol -yan pozisyonu veya diz -göğüs pozisyonu) uygun olanını  
tercih ediniz.  
2- Koruyucu kapağı çıkarınız. Şişeyi dik tutarak parmakla oluklu şişenin kapağını kavrayınız.  
Diğer elle koruyucu kapağı yavaşça çekerek çıkarınız.  
3- Şişenin ucunu makat merkezini hedefleyerek, sabit bir basınçla nazikçe rektuma  yerleştiri niz. 
4- Ucu rektuma yerleştirirken aşırı kuvvet uygulamayınız çünkü hasara neden olabilir.  
5- Makata bağırsak boşaltım hareketi verilirse (Dışkı atım hareketi sağlanması) uç daha kolay  
yerleştirilir. Bu hareket makatın (Anüs) etrafındaki kasların gevşemesi ni sağlar.  
6- Sıvının neredeyse tamamı boşalana kadar şişeyi sıkınız.  
7- Ucu rektumdan çıkarınız ve bağırsakta boşaltım hareketi başlayana kadar pozisyonunuzu  
koruyunuz (Normal olarak 2 -5 dakika)  
 
5 
  
Eğer rektal kanama farkederseniz , uygulamayı hemen durdurmalı ve acilen bir doktor ile 
iletişime geçmelisiniz.  
 
Bir doz ENELAKS (çocuklar için) aldıktan sonra 5 dakika içinde sık sık gelen ishal benzeri 
bağırsak hareketlerine hazırlıklı olunuz. Bu normaldir ve ilacın işe yaradığını göst erir. Bu süre 
içinde bağırsak hareketiniz olmadıysa, doktorunuza danışınız. Doktorunuz tarafından 
belirtilmediği sürece daha fazla ENELAKS (çocuklar için) kullanmayınız. Etkiler zamanla 
kayboluncaya kadar tuvalet yakınında kalınız.   
  
Vücuttaki su kaybını  önlemek için bol miktarda berrak çorba, bitki çayı, siyah çay ya da kahve 
ya da seyreltilmiş posasız meyve suyu gibi berrak sıvı tüketiniz. Genel olarak, ENELAKS 
(çocuklar için)’ın etkileri zamanla geçinceye kadar her saat başı 250 ml (küçük bir su bardağ ı) 
sıvı almalısınız. Bundan sonra, hastane prosedürünüze kadar ya da doktorunuz tarafından 
yönlendirilinceye kadar susuzluğunuzu gidermek için berrak sıvılar – tercihen su – içiniz.  
 
Değişik yaş grupları:  
Çocuklarda kullanımı:  3 ila 12 yaş aralığındaki ç ocuklarda doktor tarafından öneril diği 
şekilde kullanılmalıdır. 3 yaş altındaki çocuklarda kullanılmaz.  
 
Yaşlılarda kullanımı:  Doz ve uygulama şekli yetişkinlerde olduğu gibidir.  
 
Özel kullanım durumları:  
Böbrek Yetmezliği:  
Böbrek hastalığınız varsa, ENEL AKS (çocuklar için)’ı doktorunuz önermedikçe 
kullanmayınız.  
 
Karaciğer Yetmezliği:  
Karaciğer yetmezliğiniz varsa herhangi bir doz ayarlamasına gerek yoktur.  
Eğer ENELAKS (çocuklar için)’ ın etkisinin çok güçlü veya zayıf olduğuna dair bir  izleniminiz 
var ise doktorunuz veya eczacınız ile konuşunuz.  
 
Kullanmanız gerekenden daha fazla ENELAKS  (çocuklar için) kullandıysanız:  
Eğer kullanmanız gerekenden daha fazla ENELAKS (çocuklar için) kullandıysanız ya da 
yanlışlıkla içtiyseniz, acilen bir doktor veya eczac ı ile konuşunuz. Kullanmanız gerekenden 
daha fazla ENELAKS kullandıysanız, vücudunuzun su kaybettiğini hissedebilir, susuz 
olabilirsiniz ya da kas sertliğiniz olabilir. Mümkünse ilaç şişesini ya da kutusunu doktorunuza 
ya da eczacınıza göstermek için yanın ıza alınız.  
 
ENELAKS  (çocuklar için)’dan kullanmanız gerekenden fazlasını kullanmışsanız bir doktor  
veya eczacı ile konuşunuz.  
 
ENELAKS  (çocuklar için) kullanmayı unutursanız  
ENELAKS (çocuklar için) kullanmayı unutursanız, yine normal dozlarda kullanınız.  
 
Unutulan dozları dengelemek için çift doz almayınız.  
 
ENELAKS  (çocuklar için) ile tedavi sonlandırıldığında oluşabilecek etkiler  
Tedavi sonlandırıldığında, herhangi bir etki olduğuna dair veri bulunmamaktadır.  
 6 
 4. Olası yan etkiler nelerdir?  
Tüm ilaçlar g ibi ENELAKS (çocuklar için)’ ın içeriğinde bulunan maddelere duyarlı  kişilerde 
yan etkiler olabilir.  
ENELAKS  (çocuklar için) ile görülen istenmeyen etkilerin görülme sıklığı çok seyrektir.  
 
Aşağıdakilerden biri olursa, ENELAKS  (çocuklar için)’ı kullanmayı durdurunuz ve  
DERHAL doktorunuza bildiriniz veya size en yakın hastanenin acil bölümüne  
başvurunuz:  
 Rektal kanama (Bağırsaktan kanlı dışkı veya kan gelmesi) .  
 Aşırı duyarlılık: alerjik reaksiyon (döküntülü veya döküntüsüz kaşıntı, yüz ve 
dudakların şişmesi ya da ağız ve  boğazın yutmayı veya nefes almayı zorlaştıracak 
şekilde şişmesi) güç nefes alma  ataklarıyla seyreder ve baygınlık hissi ya da bas 
dönmesi görülebilir.  
 ENELAKS  (çocuklar için) verildikten sonra bağırsakta hiçbir hareket veya dışkı atılımı  
olmaması.  
Bunların hepsi çok ciddi yan etkilerdir.  
 
Eğer bunlardan biri sizde mevcut ise, acil tıbbi  müdahaleye veya hastaneye yatırılmanıza gerek 
olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
 Yaygın: 10 hastanın birinden az, fakat 100 hastanın birinden fazla görülebilir.  
 Yaygın olmayan: 100 hastanın birinden az, fakat 1.000 hastanın birinden fazla 
görülebilir.  
 Seyrek: 1.000 hastanın birinden az, fakat 10.000 hastanın birinden faz la görülebilir.  
 Çok seyrek: 10.000 hastanın birinden az görülebilir.  
 Bilinmiyor: Mevcut verilerden hareketle tahmin edilememektedir.  
 
Aşağıdakilerden herhangi birini fark ederseniz, hemen doktorunuza bildiriniz veya size  
en yakın hastanenin acil bölümüne b aşvurunuz:  
Çok seyrek:  
 Dehidratasyon (Vücudun aşırı su kaybetmesi)  
 Kandaki tuz (elektrolit) miktarında görülen değişiklikler nedeniyle kaslarda seğirme ve 
kasılmalar.  
 Kanda fosfat seviyesinin yükselmesi (hiperfosfatemi)  
 Kalsiyum seviyesinin düşmesi (hipoka lsemi)  
 Kanda potasyum seviyesinin düşmesi (hipokalemi)  
 Kandaki sodyum seviyesinin düşmesi (hiponatremi)  
 Vücuttaki asit atılımının bozulması (metabolik asidoz)  
 Karın ağrısı veya şişkinlik (distansiyon)  
 Mide -bağırsak kanalında ağrı  
 Kusma veya mide bulantısı  
 Anal bölgede kaşıntı, batma, ağrı ya da rahatsızlık  
 Proktalji (makat ağrısı)  
 Deride içi sıvı dolu kabarcıklar oluşması (vezikül), kaşıntı, batma  
 İshal  
 Üşüme hissine eşlik eden titreme  
 
Bunların hepsi ciddi yan etkilerdir. Acil tıbbi müdahale gerekebilir.  7 
  
Eğer bu kullanma talimatında bahsi geçmeyen herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijila ns Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın  
güvenliliği hakkında daha fazla bilgi edinilmesine katkı sağlamış olacaksınız.  
 
5. ENELAKS  (çocuklar için)’ın saklanması  
 
ENELAKS (çocuklar için)’ ı çocukların göremeyeceği, erişemeyeceği yerlerde ve  ambalajında 
saklayınız.  
25ºC altındaki oda sıcaklığında saklayınız.  
Dondurmayınız.  
 
Son kullanma tarihiyle uyumlu olarak kullanınız.  
 
Ambalajdaki/ şişedeki son kullanma tarihinden sonra ENELAKS (çocuklar için)’ı  
kullanmayınız.  
 
Eğer üründe ve/veya ambalajında bozukluklar fark ederseniz ENELAKS (çocuklar için)’ı  
kullanmayınız.  
 
Son kullanma tarihi geçmiş veya kullanılmayan il açları çöpe atmayınız! Çevre, Şehircilik  ve 
İklim Değişikliği Bakanlığınca belirlenen toplama sistemine veriniz.  
 
 
Ruhsat Sahibi:  
Liba Laboratuarları A.Ş.  
Beykoz / İstanbul  
 
Üretim Yeri:  
Recordati İlaç Sanayi ve Ticaret A.Ş.  
Esenyurt / İstanbul  
 
 
 
Bu kullanma talimatı          tarihinde onaylanmıştır.  
 8 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR:  
 
Doğuştan megakolon, bağırsak tıkanıklığı, imperforat anüs veya konjestif kalp hastalığı olan  
kişilerde kullanılmamalıdır. Böbrek bozukluğu, önceden süregelen elektrolit bozukluklar veya  
kolostomi yapılmış veya diüretik kullanan veya elektrolit seviyelerini etkileyen hipokalsemi,  
hiperfosfatomi, hipernatremi gibi ilaçları kullanan veya asidoz görülmüş kişilerde dikkatle  
kullanılmalıdır,  
ENELAKS’ ın yetişkin ve çocuk formları bulunduğundan reçetelendirme buna göre  
yapılmalıdır.  
 