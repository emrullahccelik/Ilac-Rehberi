KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirme-
leri beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HEMOFIL-M 500 IU IV infüzyon için liyofilize toz içeren flakon
Antihemofilik Faktör (İnsan) Metod M, Monoklonal Saflaştırılmış
Nanofiltrelenmiş
Steril
2. KALİTATİF VE KANTİTATİF BİLEŞİM
Etkin madde:
Antihemofilik faktör (AHF): 500 IU (nominal olarak).
Yardımcı madde(ler):
• Sodyum klorür: 0,15 mmol/mL
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk çözelti hazırlamak için kuru toz.
Çözücü: Steril enjeksiyonluk su.
4. KLİNİK ÖZELLİKLER
4.1. Terapötik endikasyonlar
HEMOFIL M hemofili-A hastalarında görülen kanama dönemlerinin önlenmesi ve kontrol
altına alınmasında kullanılır.
HEMOFIL M von Willebrand hastalığında endike değildir.
4.2. Pozoloji ve uygulama şekli
Pozoloji / uygulama sıklığı ve süresi:
HEMOFIL M yalnızca intravenöz yoldan uygulanmalıdır.
IU/dL plazma ya da normalin yüzdesi olarak ifade edilen in vivo maksimum AHF düzeyi,
vücut ağırlığının kilogramı başına uygulanan dozun (IU/kg) ikiyle çarpılmasıyla belirlenebilir.
Bu hesaplama Abildgaard ve arkadaşlarının(1) klinik bulgularına dayanmaktadır. Bu klinik
bulgular 15 değişik lot HEMOFIL M kullanılarak 56 hemofili hastasında in vivo sağlanan
konsantrasyonlar ve sağkalımın araştırıldığı ortak bir çalışmanın(2) verileriyle de
desteklenmektedir. Bu çalışmada her kilogram için uygulanan 1 IU dozun infüzyon öncesi
döneme göre yaklaşık 2,0 IU/dL yükselme sağladığı gösterilmiştir.
1 Abildgaard CF, Simone JV, Corrigan JJ, et al: Treatment of hemophilia with glycine-precipitated Factor
VIII. New Eng J Med 275:471-475, 1966.
2 Addiego, Jr. JE, Gomperts E, Liu S. et al: Treatment of hemophilia A with a highly purified Factor VIII
concentrate prepared by Anti-FVIIIc immunoaffinity chromatography. Thrombosis and Haemostasis 67:19-
27, 1992.
1Örneğin:
(1) 70 kg ağırlığındaki bir hastaya uygulanan 1750 IU AHF dozuyla ya da bir başka deyişle
25 IU/kg (1750/70) AHF dozuyla infüzyon sonrası sağlanabilecek maksimum AHF artışı
25 x 2 = 50 IU/ dL (normalin %50’si) olarak beklenmelidir.
(2) 40 kg ağırlığındaki bir çocuk için %70’lik bir maksimum AHF düzeyi isteniyorsa bu
durumda doz 70/2 x 40 = 1400 IU olmalıdır.
Önerilen dozaj şeması:
Dozun hekim tarafından belirlenmesi önerilir. Ancak aşağıdaki doz şeması, dozun
belirlenmesinde yol gösterici olarak kullanılabilir.
Kanamalı Durumlar:
Kanda infüzyon sonrasında
istenen antihemofilik
Kanama Derecesi faktör etkinliği (normalin İnfüzyon sıklığı
yüzdesi ya da IU/ dL
plazma olarak)
Ağrıyla seyreden kanama
dönemi düzelene ya da
Erken dönemde hemartroz,
iyileşme sağlanana kadar, 1-3
veya kaslarda ya da ağız 20 - 40
gün için her 12-24 saatte bir
içinde kanama
olacak şekilde infüzyona
başlanmalıdır.
Ağrı ve hareket kısıtlılığı
düzelene kadar, genellikle 3
Daha yaygın hemartroz, kas
30 - 60 gün ya da daha uzun süreyle,
kanaması ya da hematom
her 12-24 saatte bir infüzyon
tekrarlanmalıdır.
Kafa travması, boğaz
Tehdit geçene kadar 8 – 24
kanaması ya da şiddetli karın
60 - 100 saatte bir infüzyon
ağrısı gibi yaşamı tehdit eden
tekrarlanmalıdır.
kanamalar
Cerrahi Girişimler
Ameliyat tipi
Bir saatlik süre içinde yapılan
oral fibrinolitik tedaviye ek
Ufak cerrahi girişimler (diş
60 - 80 olarak tek infüzyon yapılması
çekimi dahil)
vakaların yaklaşık %70’inde
yeterli olur.
80 – 100 İyileşme durumuna bağlı
Büyük ameliyatlar (ameliyat öncesi ve olarak her 8-24 saatte bir
sonrası) infüzyon tekrarlanmalıdır.
2Reçetelenen dozlarla kanamanın kontrol altına alınamadığı durumlarda, Faktör VIII’in plazma
düzeyleri belirlenerek, tatmin edici bir klinik yanıtı sağlamak için yeterli dozlarda HEMOFIL
M uygulanmalıdır.
Belirli durumlarda (örn. düşük titreli inhibitör varlığında) her bir standart uygulamada
reçetelenenden daha yüksek dozlar gerekebilir. Yüksek titreli Faktör VIII inhibitörü olan
hastalarda HEMOFIL M tedavisi etkili olmayabilir, bu tür hastalarda diğer tedavi seçenekleri
dikkate alınmalıdır.
Dozaj ve tedavi süresi Faktör VIII eksikliğinin şiddetine, kanamanın yerine, derecesine ve
hastanın klinik durumuna göre değişir. Büyük cerrahi girişimlerde ya da yaşamı tehdit eden
kanama durumlarında, replasman tedavisinin dikkatli şekilde kontrol edilmesi özellikle
önemlidir.
Dozun yukarıdaki hesaplamalara göre belirlenebilmesine karşın, uygun AHF düzeylerine
ulaşıldığından ve idame ettirildiğinden emin olmak için, mümkünse uygun aralıklarla hastanın
plazmasından seri AHF belirlenmeleri dahil, uygun laboratuvar testlerinin yapılması önerilir.
Uygulama şekli:
Steril enjeksiyonluk su ile seyreltildikten sonra intravenöz yoldan uygulanır.
HEMOFIL M’in uygulama öncesi kullanıma hazırlanması: Aseptik teknik kullanınız
1. HEMOFIL M (kuru toz içeren konsantre) ve enjeksiyonluk steril su (çözücü)
buzdolabından alınarak, sıcaklığının oda sıcaklığına gelmesi sağlanır.
2. Her iki flakonun (HEMOFIL M kuru toz içeren flakon ve çözücü içeren flakon) kapağı
çıkarılarak lastik tıpaların merkezleri görünür duruma getirilir.
3. Tıpalar antiseptik çözeltiyle silinir.
4. İki uçlu iğnenin bir ucundaki koruyucu çıkarılarak, çözücü içeren flakonun tıpasına
uygulanır.
5. İğnenin diğer ucundaki koruyucu da çıkarılarak, hızlıca daha önce uygulandığı çözücü
flakonuyla birlikte HEMOFIL M içeren flakona, tıpanın merkezinden uygulanır.
HEMOFIL M flakonundaki vakum, çözücü flakon içindeki enjeksiyonluk suyu çekecektir.
6. Önce çözücü flakonundan olmak üzere iğne, flakonlardan ayrılır. Etkin madde tamamen
çözünene kadar flakon yavaşça döndürülür. Flakon içindeki materyalin tümüyle
çözünmesi sağlanmalıdır. Aksi takdirde aktif materyal filtre tarafından uzaklaştırılacaktır.
Not: Hazırlanan preparat buzdolabına konmamalıdır.
Uygulama: Aseptik teknik kullanınız
Oda sıcaklığında uygulayınız.
HEMOFIL M hazırlandıktan sonra en geç 3 saat içinde uygulanmalıdır.
Enjektörle intravenöz uygulama:
Parenteral preparatlar, uygulama öncesi, içerisindeki parçacık bulunup bulunamadığı ve
renginde bir değişiklik olup olmadığını belirlemek amacıyla gözle kontrol edilmelidir.
Partikül içerdiği ya da renk değişikliği oluştuğu belirlenen flakonlar kullanılmamalıdır.
Bu tür çözeltilerin uygulanması sırasında cama yapışma görülebileceğinden, plastik enjektör
kullanılması önerilir.
31. Filtre içeren iğne, tek kullanımlık plastik bir enjektörün ucuna yerleştirilerek, enjektöre
hava çekilir.
2. İğne, kullanıma hazır duruma getirilmiş HEMOFIL M içeren flakona batırılır.
3. Flakona enjektör içindeki hava enjekte edildikten sonra, kullanıma hazır preparat
enjektöre çekilir.
4. Enjektörden filtre içeren iğne ayrılır, uygun bir iğne takıldıktan sonra, uygulama hızı
bölümünde önerildiği biçimde intravenöz olarak uygulanır.
5. Hastada bir flakondan fazla HEMOFIL M uygulanmasına gerek duyulursa, iki flakonun
içeriği, her bir flakon için ayrı bir filtreli iğne kullanarak tek enjektöre çekilebilir. Bu
uygulamayla bir filtreli iğnenin, yalnız bir HEMOFIL M flakonunun içeriğini filtre
etmeye yeteceği unutulmamalıdır.
Uygulama hızı:
HEMOFIL M, önemli bir reaksiyona yol açmaksızın 10 mL/dak.'ya kadar hızlarda
uygulanabilir (Bkz. Bölüm 4.4. Özel kullanım uyarıları ve önlemleri: Nabız sayısında artış).
Özel popülasyonlara ilişkin ek bilgiler:
Böbrek /Karaciğer yetmezliği: Ek bilgi bulunmamaktadır.
Pediyatrik popülasyon: Doz kg başına ünite cinsinden belirlenmekte olduğundan çocuklarda
özel bir kullanım şekli yoktur.
Geriyatrik popülasyon: Yaşlılarda kullanım gerekirse doz bireysel olarak belirlenmelidir.
4.3. Kontrendikasyonlar
HEMOFIL M, bileşiminde bulunan etkin maddesine, yardımcı maddelere veya fare proteinine
karşı aşırı duyarlı olduğu bilinen hastalarda kontrendikedir.
4.4. Özel kullanım uyarıları ve önlemleri
Virüs güvenliği
HEMOFIL M, insan plazmasından elde edilmektedir. İnsan plazmasından üretilen
ilaçlar, virüsler ve teorik olarak Varyant Creutzfeldt-Jacob (v-CJD) gibi, çeşitli
hastalıklara yol açabilen enfeksiyon yapıcı ajanlar içerebilirler. HEMOFIL M'de
Varyant Creutzfeldt-Jacob hastalığının bulaşma riski teorik olarak minimumken,
klasik Creutzfeldt-Jacob hastalığının riski hiçbir kanıtla desteklenmez. Alınan
önlemlere rağmen bu tür ürünler halen potansiyel olarak hastalık bulaştırabilirler.
Bu tip ürünlerin enfeksiyon yapıcı ajanları bulaştırma riski, plazma verenlerin belirli
virüslere önceden maruz kalıp kalmadığının izlenmesi, belirli virüs enfeksiyonlarının
halihazırda varlığının test edilmesi ve belirli virüslerin yok edilmesi ve/veya
inaktivasyonu ile azaltılmıştır. Bütün bu önlemlere rağmen, bu ürünler hala
potansiyel olarak hastalık bulaştırabilirler. Ayrıca, henüz bilinmeyen enfeksiyon
yapıcı ajanların bu ürünlerin içersinde bulunma ihtimali mevcuttur.
HIV, HBV, HCV gibi zarflı virüsler ve HAV gibi zarflı olmayan virüslerin etkisi için
önlemlerin alınmasına dikkat edilmelidir. Parvovirüs B19 gibi zarflı olmayan
virüslere karşı alınan tedbirler sınırlı sayıda olabilir. Parvovirüs B19 enfeksiyonu,
gebelikte (fetal enfeksiyon) ve immün yetmezlik ya da kırmızı kan üretiminde artış
olan hastalarda tehlikeli olabilir (hemolitik anemi gibi).
4Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
HEMOFIL M kullanılması gerekiyorsa, hekim tarafından hastalık yapıcı etkenlerin hastaya
bulaşmasını önlemek için uygun aşıların (Hepatit A, Hepatit B) yaptırılması önerilebilir.
Hastalar açısından HEMOFIL M her uygulandığında hastayla ürün seri numarası arasındaki
bağlantının korunabilmesi için ürünün adı ve seri numarası kaydedilmelidir.
Aşırı duyarlılık
HEMOFIL M uygulanması sırasında anafilaksi dahil, bronkospazm, dispne, hipotansiyon,
göğüs ağrısı, yüzde ödem, ürtiker, deri döküntüleri, yüz ve boyunda kızarma, kaşıntı ve
bulantı gibi belirtilerle seyreden alerjik tipte aşırı duyarlılık reaksiyonları görülebildiği
bildirilmiştir.
İnhibitörler
Faktör VIII’e karşı nötralize edici antikor (inhibitörler) oluşumu, hemofili A hastalarının
tedavisinde bilinen bir komplikasyondur. Bu inhibitörler genellikle faktör VIII prokoagülan
aktiviteye yönelik olan IgG immünoglobülinleridir ve modifiye tetkik kullanılarak her ml
plazmada Bethesda Ünitesi (BU olarak ölçülür. İnhibitör gelişme riski, faktör VIII'e
maruziyetin yanı sıra hastalığın şiddeti ile ilişkilidir ve bu risk ilk 50 maruziyet gününde en
yüksek seviyededir; ancak risk yaygın görülmemesine rağmen yaşam boyu devam eder.
İnhibitör gelişiminin klinik önemi inhibitör titresine bağlı olacaktır; düşük titrenin teşkil
ettiği yetersiz klinik yanıt riski, yüksek titreli inhibitörlere kıyasla daha az olacaktır.
Genel olarak, koagülasyon faktörü VIII ürünleri ile tedavi edilen tüm hastalar, uygun klinik
gözlem ve laboratuvar testleri ile inhibitörlerin gelişimi açısından dikkatle izlenmelidir.
Eğer beklenen faktör VIII aktivitesinin plazma düzeylerine ulaşılamazsa veya yeterli doz ile
kanama kontrol altına alınamazsa faktör VIII inhibitörü varlığı açısından test yapılmalıdır.
İnhibitör düzeyleri yüksek olan hastalarda faktör VIII tedavisi etkili olmayabilir ve diğer
tedavi seçenekleri dikkate alınmalıdır. Böyle hastaların tedavisi hemofili ve faktör VIII
inhibitörleri tedavisi konusunda deneyimli hekimler tarafından yönlendirilmelidir.
Fare proteinine karşı antikor oluşması
HEMOFIL M eser miktarlarda fare proteini içerir (AHF aktivitesi ünitesi başına 0,1 ng'dan
az). HEMOFIL M ile tedavi edilen hastalarda fare proteinine karşı aşırı duyarlılık gelişebilme
olasılığı bulunmaktadır. Fare proteinine karşı aşırı duyarlılık geliştiği bildirilen herhangi bir
vaka bulunmamaktadır.
Nabız sayısında artış
Preparat uygulanmadan önce ve uygulama sırasında nabız sayılmalıdır. Nabızda belirgin bir
artış olduğunda, uygulama hızının azaltılmasıyla ya da infüzyonun geçici olarak
durdurulmasıyla, genellikle belirtiler hızla kaybolur.
5Hastaların bilgilendirilmesi
Hastalara kendilerine HEMOFIL M uygulanmasından sonra gördükleri herhangi bir
-
advers reaksiyon ya da problemi hekim ya da diğer sağlık personeline bildirmeleri
söylenmelidir.
Gebe ve immün yetmezlikli bireyler Parvovirus B19'a bağlı etkiler hakkında
-
bilgilendirilmelidir. Parvovirüs B19 enfeksiyonunun semptomları, ateş, sersemlik hali/baş
dönmesi, titreme, burun akıntısı ve bu semptomlardan yaklaşık 2 hafta sonra ortaya çıkan
döküntü ve eklem ağrısıdır.
Hastalar, aralarında birkaç gün veya hafta olabilen iştahsızlık, yorgunluk ve hafif ateşten
-
sonra ortaya çıkan bulantı, kusma ve karın ağrısının da aralarında bulunduğu hepatit A'nın
bulgu ve semptomları konusunda bilgilendirilmelidir. İdrarda koyulaşma ve cilt renginde
sararma diğer yaygın semptomlardır. Hastalar bu tür semptomlar görüldüğünde
hekimlerine danışmaları konusunda teşvik edilmelidir.
Hastalar aşırı duyarlılığın erken işaretleri olan kurdeşen, yaygın ürtiker, yüzde ödem, yüz
-
ve boyunda kızarıklık, bulantı, göğüste sıkışma hissi, hırıltılı solunum, dispne,
hipotansiyon ve anafilaksi hakkında bilgilendirilmelidir. Hastalara bu tür semptomları
görmeleri durumunda ürünü kullanmayı keserek hekimlerine danışmaları önerilmelidir.
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi
ve seri numarası mutlaka hasta dosyasına kaydedilmelidir.
Sodyum içeriği
Bu tıbbi ürün her 1 mL’sinde 0,15 mmol sodyum ihtiva eder. Bu durum kontrollü sodyum
diyetinde olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
HEMOFIL M kullanılarak gerçekleştirilen herhangi bir etkileşim çalışması bulunmamaktadır.
Laboratuvar testleri
Uygun AHF düzeylerine ulaşıldığından ve idame ettirildiğinden emin olmak için, uygun
aralıklarla hastanın plazmasından seri AHF belirlenmeleri dahil, uygun laboratuvar testleri
yapılır.
Hasta plazmasında AHF düzeyi beklenen düzeylere ulaşmazsa ya da görünürde uygun
dozların kullanılmasına karşın kanama kontrol altına alınamazsa, inhibitör varlığı
düşünülmelidir. Uygun laboratuvar incelemeleriyle bu tür inhibitörlerin varlığı gösterilebilir
ve her 1 mL plazma ya da tahmin edilen toplam plazma hacmi başına nötralize edilen AHF
ünitesi şeklinde miktarı belirlenebilir.
İnhibitör miktarı düşük düzeylerdeyse (örn., 10 Bethesda Ünitesi/mL’den azsa), inhibitörleri
nötralize etmek için gerekli miktarda AHF uygulandıktan sonra uygulanacak ek AHF
miktarlarıyla, beklenen yarar sağlanabilir.
6Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon
Hiçbir etkileşim çalışması yapılmamıştır.
4.6. Gebelik ve laktasyon
Genel tavsiye:
Gebelik Kategorisi: C
Çocuk doğurma potansiyeli bulunan kadınlar/Doğum kontrolü
Bilinen bir etkileşimi yoktur.
Gebelik dönemi
HEMOFIL M’in gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik ve/veya embriyonal-fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (bkz. bölüm
5.3). İnsanlara yönelik potansiyel risk bilinmemektedir.
HEMOFIL M ile hayvan üreme çalışmaları gerçekleştirilmemiştir. HEMOFIL M’in fetüste
hasara yol açıp açmayacağı ya da üreme yeteneğini etkileyip etkilemeyeceği bilinmemektedir.
Gebe kadınlara ancak başka tedavi biçimi olmadığında uygulanmalıdır.
Laktasyon dönemi
HEMOFIL M’in emziren kadınlarda güvenliliği değerlendirilmemiştir. İlacı anne sütüne
geçip geçmediği bilinmemektedir. HEMOFIL reçete etmeden önce hekimin potansiyel riskleri
ve faydaları değerlendirmesi gerekir.
Üreme yeteneği / Fertilite
HEMOFIL M ile hayvan üreme çalışmaları gerçekleştirilmemiştir. HEMOFIL M’in fetüste
hasara yol açıp açmayacağı ya da üreme yeteneğini etkileyip etkilemeyeceği bilinmemektedir.
4.7. Araç ve makine kullanımı üzerindeki etkiler
HEMOFIL M’in araç ve makine kullanımı üzerinde etkilerini bildiren herhangi bir bilgi
bulunmamaktadır.
4.8. İstenmeyen etkiler
Güvenlilik profili özeti
Aşırı duyarlılık ya da alerjik reaksiyonlar (bunlar arasında anjiyoödem, infüzyon bölgesinde
yanma ve batma, titreme, sıcak basması, yaygın ürtiker, baş ağrısı, kurdeşen, kan basıncında
düşme, letarji, bulantı, huzursuzluk, taşikardi, göğüste sıkışma hissi, karıncalanma, kusma,
hırıltılı solunum yer alabilir) nadiren gözlenmiştir ve bazı olgularda şiddetli anafilaksiye kadar
ilerleyebilir (şok dahil).
7İlgili aşırı duyarlılık reaksiyonları ile birlikte, fare, sığır ve/veya hamster proteinine karşı
antikor gelişini çok nadiren gözlenmiştir.
HEMOFIL-M de dahil olmak üzere faktör VIII ile tedavi edilmiş hemofili A hastalarında
nötralize edici antikorlar (inhibitörler) gelişebilir (bkz. bölüm 5.1). Bu tür inhibitörler
oluşursa, durum, yetersiz klinik yanıt şeklinde kendini gösterebilir. Bu gibi durumlarda uzman
hemofili merkezleriyle bağlantı kurulması önerilmektedir.
Klinik çalışmalarda bildirilen advers reaksiyonlar:
Aşağıda sunulan advers etkiler daha önce diğer Faktör VIII konsantreleri ya da kan
ürünleriyle tedavi görmüş 74 hastada ve daha önce tedavi görmemiş 50 hastada HEMOFIL M
kullanımı sonrası görülen advers etkilerdir.
Bu yan etkilerin sıklığı aşağıdaki şekilde belirtilmiştir: Çok yaygın (≥1/10), yaygın (≥1/100
ila <1/10), yaygın olmayan (≥1/1.000 ila <1/100), seyrek (≥1/10.000 ila <1/1.000), çok seyrek
(<1/10.000), bilinmiyor (eldeki verilerden hareketle tahmin edilemiyor).
Kan ve lenf sistemi hastalıkları
Çok yaygın: *Faktör VIII inhibisyonu (HTGH)
Yaygın olmayan: *Faktör VIII inhibisyonu (TGH)
* Sıklık, şiddetli hemofili A hastalarının yer aldığı, tüm FVIII ürünleri ile yapılmış
çalışmalara dayanmaktadır. HTGH (Daha önce hiç tedavi görmemiş hastalar) TGH (Daha
önce tedavi görmüş hastalar)
Sinir sistemi hastalıkları
Yaygın olmayan: Baş dönmesi / sersemlik hali, baş ağrısı, tat duyusunda bozulma.
Genel bozukluklar ve uygulama bölgesine ilişkin hastalıklar
Yaygın: İnfüzyon yeri reaksiyonları.
Yaygın olmayan: Ateş.
HEMOFIL M daha önceden Antihemofilik Faktör (İnsan) ile tedavi görmemiş 11 hastaya
uygulanmıştır. Üç aydan dokuz aya kadar süren izlem döneminde hepatit veya HIV
enfeksiyonuna ilişkin herhangi bir belirti görülmemiştir.
HEMOFIL M ile tedavi edilerek üç aydan dokuz aya kadar izlenen 25 hastalık bir çalışmada,
fare proteinine karşı antikor yanıtı gelişimini kanıtlayan bir bulguya rastlanmamıştır. Klinik
çalışmalarda 1.000'den fazla HEMOFIL M infüzyonu gerçekleştirilmiştir. Bildirilen etkiler
arasında tek bir uygulama döneminde görülen göğüste sıkışma hali, başta ağırlaşma ve baş
dönmesi / sersemlik hali ile bir hastanın bildirdiği her infüzyon sonrası alışılmadık bir tat
duyumu bulunmaktadır.
Pazarlama sonrası bildirilen istenmeyen etkiler:
8Bağışıklık sistemi hastalıkları
Bilinmiyor:* Anafilaksi, aşırı duyarlılık reaksiyonları.
Göz hastalıkları
Bilinmiyor:* Görme bozukluğu, oküler hiperemi.
Kardiyak hastalıkları
Bilinmiyor:* Siyanoz, bradikardi, taşikardi.
Vasküler hastalıklar
Bilinmiyor:* Hipotansiyon, yüz ve boyunda kızarma.
Solunum, göğüs bozuklukları ve mediastinal hastalıklar
Bilinmiyor:* Bronkospazm, dispne, öksürük, hiperventilasyon.
Gastrointestinal hastalıkları
Bilinmiyor:* Diyare, kusma, mide bulantısı, karın ağrısı
Deri ve deri altı doku hastalıkları
Bilinmiyor:* Ürtiker, döküntü, kaşıntı, aşırı terleme
Kas-iskelet bozukluklar, bağ doku ve kemik hastalıkları
Bilinmiyor:* Kas-iskelet ağrıları
Genel bozukluklar ve uygulama bölgesine ilişkin hastalıkları
Bilinmiyor:* Yüzde ödem, ödem, titreme, yorgunluk, göğüs ağrısı, iritabilite.
* Bu yan etkilerin sıklığı eldeki verilerden hareketle tahmin edilemediğinden sıklıkları
"bilinmiyor" olarak belirtilmiştir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
HEMOFIL M’in aşırı dozda kullanımıyla ilgili bildirilen bir aşırı doz semptomu
bulunmamaktadır.
5 FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grubu: Kan koagülasyon faktörleri
ATC kodu: B02BD02
9Klinik farmakoloji:
Antihemofilik faktör (AHF), normal plazmada bulunan ve pıhtı oluşumu için gerekli bir
proteindir.
HEMOFIL M Antihemofilik Faktör (İnsan) Metod M, Monoklonal Saflaştırılmış, spesifik
etkinlikleri, içerdikleri toplam proteinlerin miligramı başına 2 ila 22 antihemofilik faktör (AHF)
Uluslararası ünite (IU) olan, kurutulmuş antihemofilik faktörlerin (Faktör VIII, Faktör VIII:C,
AHF) konsantre bir formda sunulduğu, steril ve apirojen bir preparattır. Ek olarak İnsan
Albumini eklenmediği durumlarda spesifik aktivitesi her mg protein başına yaklaşık 2,000
AHF Uluslararası Ünitesi'dir.
HEMOFIL M uygulanmasıyla plazma AHF düzeylerinde bir yükselme sağlanır ve bu şekilde
hemofili-A (klasik hemofili) hastalarında görülen pıhtılaşma bozukluklarında geçici bir
düzelme sağlanır.
Klinik Etkililik:
HEMOFIL M, insan plazması içeren bir plazma havuzundan Faktör VIII-C’ye karşı
geliştirilmiş murine monoklonal antikorlar aracılığıyla gerçekleştirilen immün-afinite
kromatografisi sonrasında daha ileri saflaştırma için iyon değişim kromatografisi ile
üretilmektedir (M-yöntemi). Kullanılan plazma, ABD lisanslı diğer üreticilerden de
sağlanabilmektedir. HEMOFIL M'in üretim yönteminde, hepatit ve diğer viral hastalıkların
bulaşma olasılığını azaltmak amacıyla virüsleri inaktive edebilmek için, organik bir çözücü
(tri-n-butil)fosfat ve deterjan etkili bir madde (oktoksinol 9) kullanılmaktadır. Son ürünün
viral güvenilirliği arttırmak için üretim sürecindeki immün-afinite kromatografisi ile iyon
değişim kromatografisi basamaklarının arasında bir nanofiltrasyon aşaması da eklenmiştir.
Antihemofilik Faktör (İnsan) üretiminde organik bir çözücünün (tri-n-bütil fosfat; TNBP)
kullanılmasıyla, AHF aktivitesi üzerinde çok az ya da hiçbir etki oluşmazken, hepatit B ve
insan immun yetmezlik virusu (HIV) gibi lipit zarflı virüsler inaktive olmaktadır. AHF-M'in
üretimine eklenmiş nonofiltrasyon aşaması, beklenmedik virüslere karşı güvenilirlik marjını
arttırmaktadır.
Her bir flakon HEMOFIL M'in AHF aktivitesi Uluslararası Ünite (IU) olarak şişesi üzerinde
belirtilmiştir. Potens belirlenmesinde Dünya Sağlık Örgütü'nün Uluslararası Standartı
kullanılmıştır.
HEMOFIL M'in saflığının potensin tam olarak ölçümünü zorlaştırdğı düşünülmektedir.
Deneyler, plastik test tüpleri ve pipetlerin kullanımı yanında normal düzeylerde von
Willebrand faktörü kullanılarak yapılan ölçümlerin aktivitenin daha kesin olarak ölçümüne
olanak sağladığını göstermektedir.
In vitro çalışmalarda, HEMOFIL M’in üretim sürecinde önemli ölçüde viral azaltma
sağlandığı gösterilmiştir. Bu viral azaltma, kimyasal işlemlerin, çözücü/deterjan uygulaması
10sırasında ayrıştırma ve/veya inaktivasyonun ve immün-afinite kromatografisinin bir
kombinasyonu sonucu elde edilmektedir.
0,.1µm'luk ön-filtreleme ile ASAHI Planova 20N nanofiltrenin kullanıldığı nanofiltrasyon
aşamasının eklenmesiyle, tip-1 insan immün yetmezlik virüsü (HIV-1), hepatit A virüsü
(HAV), bovine viral diyare virüsü (BVDV), pseudorabies virüsü (PRV), mice minute virüsü
(MMV) ve insan parvovirus B19 (B19V) için virüs temizleme kapasitesi logaritmik olarak
dört (4) kat arttırılmıştır. B19V için polimeraz zincir reaksiyonu (PCR) ölçümüyle elde edilen
virüs temizleme verileri, bir enfektivite ölçümüyle elde edilen verilerle korelasyon göstermez.
Tablo 1’de özetlenen nanofiltrasyon ve diğer üretim aşamalarındaki çalışmalarla, HIV-1;
hepatit C virüsü (HCV) gibi lipit kılıflı RNA virüsleri için bir model virüs olan BVDV;
hepatit B virüsü (HBV) gibi lipid kılıflı DNA virüsleri için bir model virüs olan PRV ile
B19V, HAV ve MMV gibi lipid kılıflı olmayan DNA virüsleri için bir model virüs olan
canine parvovirus (CPV) kullanılarak HEMOFIL M’in üretim sürecinde gerçekleşen virüs
temizlenmesini gösterilmiştir.
Tablo 1
HEMOFIL M’in üretim sürecinde gerçekleşen in vitro virüs temizlenmesi
Virüs Temizlenmesi, log
10
Değerlendirilen
Lipid kılıflı virüsler Lipid kılıflı olmayan virüsler
Üretim Aşaması
HIV-1 BVDV PRV HAV CPV MMV
Çözücü/Deterjan
>4,8 >6,8 >6,9 NT* NT* NT*
Uygulaması
İmmün-afinite
N.A.** N.A.** N.A.** ≥4,5 ≥3,9 NT
kromatografisi
Nanofiltrasyon >5,5 >4,6 >4,4 >5,4 NT >5,0
Kümülatif
>10,3 >11,4 >11,3 >9,9 ≥3,9 >5,0
Toplam, log
10
NT: Test edilmemiştir.
* Çözücü/deterjan uygulaması, lipid kılıflı olmayan virüsleri inaktive etmediğinden test
edilmemiştir.
** Başlangıç materyalinde (virüsidal) çözücü/deterjan reajanlar mevcut olduğu için, lipid
kılıflı virüsler açısından uygulanabilir değildir.
5.2. Farmakokinetik özellikler
Genel özellikler
Emilim:
Preparat intravenöz yoldan uygulandığından bu bölüm uygulanabilir değildir.
Dağılım:
Uygulanan faktör VIII, normal faktör VIII’le aynı şekilde dağılıma uğrar. HEMOFIL M’in
Faktör VIII eksikliği olan hastalara uygulandığında yarılanma süresi 14.,8 ± 3.,0 saattir.
11Biyotransformasyon:
Plazmada HEMOFIL M’den gelen faktör VIII, normal faktör VIII’le aynı şekilde tüketilerek
biyotransformasyona uğrar.
Eliminasyon:
Faktör VIII normal yollardan tüketilir ve elimine edilir.
5.3.Klinik öncesi güvenlilik verileri
Güvenlilik farmakolojisi, akut toksikoloji, tekrarlayan doz toksisitesi, lokal toksisite ve
genotoksisite konusunda yapılan çalışmalara dayanarak, klinik dışı veriler insana yönelik özel
bir risk olmadığını göstermektedir.
6. FARMASÖTİK ÖZELLİKLER
6.1 Yardımcı maddelerin listesi
• Albumin (insan)
• Polietilen glikol (3350)
• Histidin
• Fare proteini < 0,1 ng /AHF IU
• Sodyum klorür
• Kalsiyum klorür
• Steril Enjeksiyonluk Su
6.2. Geçimsizlikler
HEMOFIL M, uygulama sırasında başka ilaçlarla karıştırılmamalıdır.
6.3. Raf ömrü
Üretim tarihinden itibaren 30 aydır.
6.4. Saklamaya yönelik özel tedbirler
HEMOFIL M, ambalajında yazan son kullanma tarihine kadar 30°C’nin altındaki oda
sıcaklıklarında saklanabilir.
Dondurmayınız.
Işıktan korumak için orijinal ambalajında saklayınız.
6.5. Ambalajın niteliği ve içeriği
HEMOFIL M, tek kullanımlık flakonlar şeklinde hazırlanmıştır. Her bir flakonun AHF
aktivitesi Uluslararası Ünite olarak şişesi üzerinde belirtilmiştir.
Her ambalaj içeriğinde, 10 mL Steril Enjeksiyonluk Su, bir adet çift uçlu iğne ve bir adet
filtreli iğne içerir.
6.6. Tıbbi üründen arta kalan maddelerin imhası ve diğer özel önlemler
Sadece tek bir kullanım içindir. Çözeltinin kullanılmamış bölümü atılmalıdır.
12Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Takeda Farma Sağlık Ürünleri Sanayi ve Ticaret A.Ş.
Levent-Şişli/İstanbul
8. RUHSAT NUMARASI
2016/123
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 01.02.2016
Ruhsat yenileme tarihi:
10. KÜB’ÜN YENİLENME TARİHİ
13