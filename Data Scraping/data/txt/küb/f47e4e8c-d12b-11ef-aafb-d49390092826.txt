KISA ÜRÜN BİLGİSİ
1. BEŞERİ TIBBİ ÜRÜNÜN ADI
FENKO 62.4 mg/5 ml şurup
2. KALİTATİF VE KANTİTATİF BİLEŞİMİ
Etkin madde:
Bir ölçekte (5 ml) 35,5 mg Oksolamin baz’a eşdeğer, 62,4 mg Oksolamin sitrat içermektedir.
Yardımcı madde(ler):
Her ölçekte (5 ml):
Etil alkol 400 mg
Sukroz 2800 mg
Ponceau 4R (E124) 0,8 mg
Yardımcı maddeler için 6.1’e bakınız.
3. FARMASÖTİK FORM
Şurup
Kırmızı renkli, vişne kokulu, tatlı, berrak görünüşlü şurup
4. KLİNİK ÖZELLİKLER
4.1. Terapötik endikasyonlar
Soğuk algınlığı ve üst solunum yolu enfeksiyonlarına eşlik eden öksürüğün semptomatik
tedavisinde kullanılabilir.
4.2. Pozoloji ve uygulama şekli
Pozoloji/uygulama sıklığı ve süresi:
Hekim başka bir şekilde tavsiye etmediği takdirde ortalama olarak;
6 yaşından büyük çocuklarda: 5 ml'lik 1-2 ölçek,
Yetişkinlerde: 5 ml'lik 3 ölçek,
Günde 4 kere yemekten sonra verilir.
Uygulama şekli:
Yemeklerden sonra ağız yoluyla alınır. Gereğinde eşit miktarda su ile sulandırılarak kullanılır.
1Özel popülasyonlara ilişkin ek bilgiler
Böbrek/karaciğer yetmezliği: Böbrek/karaciğer yetmezliği olan hastalarda kullanımına ilişkin
özel bir durum bulunmamaktadır.
Pediyatrik popülasyon:
6 yaşından küçük çocuklarda kullanımı kontrendikedir.
Geriyatrik popülasyon:
Geriyatrik popülasyonda kullanımına ilişkin özel bir durum bulunmamaktadır.
4.3. Kontrendikasyonlar
FENKO’nun içindeki maddelerden birine karşı önceden aşırı hassasiyet gösterdiği bilinen
kişilerde kullanılmaz.
FENKO’nun 6 yaş altında kullanımı kontrendikedir.
4.4. Özel kullanım uyarıları ve önlemleri
• Şurup alımı ağız boşluğunda geçici olan hafif hipesteziye sebep olabilir.
• FENKO, özellikle midesi hassas olanlarda yemekten sonra verilmelidir.
• Şurubun eşit miktarda su ile karıştırılması ile yan etkiler genellikle önlenebilir.
• 6 yaş altında kullanımı kontrendikedir.
Yardımcı maddeler
• Bu tıbbi üründe hacmin % 10,14’ü kadar etanol (alkol) vardır. Her dozda 400 mg alkol
vardır. Alkol bağımlılığı olanlar için zararlı olabilir. Hamile veya emziren kadınlar,
çocuklar ve karaciğer hastalığı ya da epilepsi gibi yüksek risk grubundaki hastalarda
dikkate alınmalıdır.
• Nadir kalıtımsal fruktoz intoleransı, glukoz-galaktoz malabsorbsiyon veya sukraz-
izomaltaz yetmezliği problemi olan hastaların bu ilacı kullanmamaları gerekir.
• Bu tıbbi ürün içeriğindeki ponceau 4R (E124), alerjik reaksiyonlara sebep olabilir.
4.5. Diğer tıbbi ürünler ile etkileşimler ve diğer etkileşim şekilleri:
Antikoagülan ilaçlarla tedavi görenler, FENKO kullanmadan önce doktora danışmalıdır.
Özel popülasyonlara ilişkin ek bilgiler:
Özel popülasyonlar üzerinde etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde etkileşim çalışması yapılmamıştır.
24.6. Gebelik ve laktasyon
Genel tavsiye
Gebelik kategorisi, C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
FENKO’nun çocuk doğurma potansiyeli bulunan kadınlara herhangi bir etkisi veya doğum
kontrolü (kontrasepsiyon) için kullanılan ilaçlarla herhangi bir etkileşimi bildirilmemiştir.
Gebelik dönemi
Gebe kadınlarda yeterli çalışma bulunmadığından, FENKO gebelik dönemi boyunca
kullanılmamalıdır.
Laktasyon dönemi
Emziren kadınlarda yeterli çalışma bulunmadığından, FENKO emzirme dönemi
boyunca kullanılmamalıdır.
Üreme yeteneği/Fertilite
FENKO tedavisinin insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
FENKO kullanımı, araç ve makine kullanma yeteneğini etkilemez.
4.8. İstenmeyen etkiler
İstenmeyen etkiler, aşağıdaki sıklık derecelerine göre belirtilmiştir:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1.000 ila <1/100);
seyrek (≥ 1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Sinir sistemi hastalıkları:
Yaygın olmayan: Çocuklarda optik illüzyon vakaları bildirilmiştir.
Gastrointestinal hastalıklar:
Seyrek: Özellikle hassas bireylerde aç karnına verilince bulantı, kusma, mide yanması ve
bağırsak hareketlerinde artmaya sebep olabilir. Şurubun eşit miktarda su ile karıştırılması ve
yemekten biraz sonra verilmesi ile bu durum genellikle önlenebilir.
Genel bozukluklar ve uygulama bölgesine ilişkin hastalıkları:
Çok seyrek: Ağız mukozasında geçici his azalması, aşırı hassasiyeti olanlarda ürtiker.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
3olanak sağlar. Sağlık mesleği mensuplarının herhangi bir şüpheli advers reaksiyonu
TürkiyeFarmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99
4.9. Doz aşımı ve tedavisi
Literatürde 600 mg alan 3,5 yaşındaki çocukta görülen baş dönmesi ve renk solgunluğunun
tedavisiz iyileştiği; 1300 mg alan 16 aylık çocukta görülen baş dönmesi, kusma ve ajitasyonun
sedatif ve analeptik tatbiki ile arızasız iyileştiği bildirilmiştir. Antidotu yoktur. Erkense mide
boşaltılır, semptomatik ve eliminasyonu çabuklaştırıcı tedavi uygulanır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Antitussif,
ATC kodu: R05DB07
FENKO’nun etkin maddesi oksolamin, antiinflamatuvar etkide bir ajandır. Öksürük, genellikle
solunum yolları mukozasının inflamasyonu ve tahrişi sonucu ortaya çıkan bir belirtidir.
Öksürüğü semptomatik olarak kesmekle esas tedavi yapılmış olmaz. Oksolamin, solunum
yolları mukozasının inflamasyonu ile birlikte ona bağlı ateş, ağrı ve spastik irritasyonu ortadan
kaldırır; mukolitik etkisi ile sekresyonları sulandırır; sonuç olarak öksürüğü sebebi ile birlikte
tedavi eder. Etkisinin periferik olmasından dolayı oksolamin, merkezi öksürük kesicilere has
yan etkilere (kabızlık, solunum depresyonu, baş dönmesi, sersemlik, alışkanlık) sebep olmaz;
siliyer hareketleri inhibe etmez. Tolerans çok iyidir ve tedavi marjı geniştir; tedavi dozundan
çok yüksek dozlarda dahi yan etkilere ve toksik reaksiyonlara sebep olmaz.
5.2. Farmakokinetik özellikler
Emilim, dağılım ve biyotransformasyon: Oral yoldan verilen oksolamin, hızlı bir şekilde
metabolize edilir.
Eliminasyon: Oksolamin idrar ve dışkı yolu ile 24 saat içinde tam olarak atılır.
5.3. Klinik öncesi güvenlilik verileri
Çeşitli hayvan türleri üzerinde yapılan toksikolojik çalışmalar, oksolaminin iyi tolere
edildiğini; teratojenik veya mutajenik etkiler oluşturmadığını göstermiştir. Test edilen
çeşitli hayvan türlerinde oral LD değerleri, 650-2500 mg/kg arasındadır.
50
46. FARMASÖTİK ÖZELLİKLER
6.1. Yardımcı maddelerin listesi
Gliserol (E422)
Etil alkol
Benzoik asit (E210)
Vişne esansı
Sukroz
Ponceau 4R (E124)
Sitrik asit
Deiyonize su
6.2. Geçimsizlik
Bildirilmemiştir
6.3. Raf ömrü
36 aydır.
6.4. Saklamaya yönelik özel tedbirler
25°C’nin altındaki oda sıcaklığında ambalajında saklayınız. Işıktan koruyunuz.
6.5. Ambalajın niteliği ve içeriği
Ambalajı, karton kutuda ve HDPE kapaklı 125 ml’lik bal renkli cam şişede, 5 ml ölçekli
plastik kaşık ile beraber
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da artık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir. Özel
bir gereklilik yoktur.
7. RUHSAT SAHİBİ
İlsan İlaç ve Hammaddeleri San. Tic. A.Ş.
Merve mah.Uzungöl cad. No:4/A
Sancaktepe/İSTANBUL
Tel : 0216 561 30 64
8. RUHSAT NUMARASI
221/58
59. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 04.11.2009
10. KÜB’ÜN YENİLENME TARİHİ
6