KISA ÜRÜN BİLGİSİ
1. BEŞERİ TIBBİ ÜRÜNÜN ADI
PSORCUTAN® % 0.005 merhem
2. KALİTATİF VE KANTİTATİF BİLEŞİM
Etkin madde:
1 g PSORCUTAN®;
Kalsipotriol 0.05 mg
Yardımcı madde(ler):
1 g PSORCUTAN®;
Propilen glikol 100 mg
Diğer yardımcı maddeler için 6.1’e bakınız.
3. FARMASÖTİK FORM
Merhem
Açık beyaz sarımsı beyaz yarı şeffaf merhem
4. KLİNİK ÖZELLİKLER
4.1 Terapötik endikasyonlar
Topikal tedaviye cevap veren pullanma, kabuklanma ile seyreden sedef hastalığının
(psöriazis vulgaris) topikal tedavisi.
4.2 Pozoloji ve uygulama şekli
Pozoloji/uygulama sıklığı ve süresi:
PSORCUTAN® günde 1 veya 2 defa uygulanır. Hızlı iyileşme için günde 2 defa
uygulanmalıdır. Haftalık kullanılan doz 100 g’ ı geçmemelidir.
PSORCUTAN® krem veya scalp çözelti ile birlikte kullanıldığında toplam kalsipotriol dozu
haftada 5 mg’ı aşmamalıdır. Örneğin 60 ml scalp çözelti ile 30 g merhem veya krem, ya da
30 ml scalp çözelti ile 60 g merhem veya krem kullanılabilir.
Uygulama şekli:
Hastalıktan etkilenen bölgeye sürülerek uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
1Böbrek/Karaciğer yetmezliği olan hastalarda kullanılmamalıdır.
Pediyatrik popülasyon:
12 yaşından büyük çocuklar: PSORCUTAN® hastalıklı deriye günde iki defa
sürülmelidir. Haftalık doz 75 g’ ı geçmemelidir.
6-12 yaş arası çocuklar: PSORCUTAN® hastalıklı deriye günde iki defa sürülmelidir.
Haftalık doz 50 g’ı geçmemelidir.
6 yaşından küçük çocuklar: PSORCUTAN®’ın bu yaş grubunda kullanımı ile ilgili sınırlı
deneyim bulunmaktadır. Uygulanabilecek en yüksek güvenli doz henüz belirlenmemiştir.
2 yaşın altındaki çocuklarda kullanılması önerilmez.
Bu doz için öneriler yetişkinlerdeki geniş tecrübelere dayanmaktadır. Çocuklar için
değerlendirildiğinde, PSORCUTAN® ile klinik tecrübe preparatın; 8 haftanın üzerinde,
hastalar arasında bireysel geniş değişkenlik gösteren dozlarda ortalama 15g/hafta doz ile,
etkili ve güvenli olduğunu göstermektedir. Hastanın bireysel doz gereksinimleri psöriazisin
yaygınlığına göre değerlendirilmeli, ancak yukarıda yer alan öneriler aşılmamalıdır.
PSORCUTAN® formlarının (krem, merhem, scalp çözelti) çocuklarda birlikte
uygulanması önerilmez.
Geriyatrik popülasyon:
Kalsipotriol merhemle yürütülen klinik araştırmalara yaklaşık %12’si 65 yaşında veya daha
büyük, %4’ü ise 75 yaş ve üstüydü. 65 yaşın üzerindeki hastalarda gözlenen yan etkilerle 65
yaş altındakilerde gözlenenler kıyaslandığında anlamlı bir fark görülmemiştir. Ancak yaşlı
bireylerin hassas oldukları göz ardı edilemez.
4.3 Kontrendikasyonlar
PSORCUTAN®, bilinen kalsiyum metabolizması bozukluğu, ciddi böbrek ve karaciğer
rahatsızlığı olan hastalarda kontrendikedir.
Diğer topikal preparatlarla olduğu gibi, PSORCUTAN® bileşiminde bulunan
maddelerden herhangi birine karşı aşırı duyarlılık olduğu bilinen durumlarda kontrendikedir.
4.4 Özel kullanım uyarıları ve önlemleri
PSORCUTAN® yüze uygulanmamalıdır. PSORCUTAN® uygulandıktan sonra eller
yıkanmalı ve merhemin istenmeden vücudun diğer kısımlarına ve özellikle yüze teması
önlenmelidir.
Tedavide önerilen dozlar uygulandığı sürece hiperkalsemi riski minimum seviyededir.
PSORCUTAN®’ın haftalık maksimum dozu aşıldığı takdirde hiperkalsemi görülebilir.
Jeneralize püstüler ve psöriatik eksfolyatif eritroderma gibi psöriazisin farklı
tiplerinin görüldüğü hastalarda, tedaviye son verilmesiyle düzelen hiperkalsemi görülmesi
nedeniyle bu hastalara özen gösterilmelidir. Bununla birlikte, tedavinin sonlanmasıyla
kandaki kalsiyum seviyesi hızla normale döner.
2PSORCUTAN® tedavisi esnasında doktorların hastalarına doğal ya da suni güneş ışığına
aşırı maruz kalmamalarını ya da aşırı maruziyeti sınırlandırmalarını önermesi tavsiye
edilir. Topikal kalsipotriol ancak doktor ve hasta bu tedavinin yararlarının, potansiyel
risklerine üstün olduğuna karar vermişse UV radyasyonu ile birlikte uygulanmalıdır (bölüm
5.3’e bakınız).
PSORCUTAN® yardımcı madde olarak propilen glikol içerir. Bu nedenle ilacın kullanılacağı
deri bölgesinde tahriş gözlenebilir.
4.5 Diğer tıbbi ürünler ile etkileşim ve diğer etkileşim şekilleri
Aynı bölgeye aynı zamanda uygulanan diğer antipsöriatik ilaçlarla birlikte kullanılması ile
ilgili bir deneyim yoktur.
Özel popülasyonlara ilişkin ek bilgiler
Özel popülasyonlar ile ilgili olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik kategorisi: C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
Gebelik dönemi
Hayvanlarda yürütülen çalışmalarda kalsipotriolün oral olarak uygulanmasıyla yapılmış
deneysel çalışmalar üreme toksisitesi olduğu görülmüştür. Kalsipotriolün insanlarda gebelik
esnasında kullanımının güvenliliği kesin olarak saptanamamıştır. Kesin olarak gerekmedikçe
gebelikte kullanılmamalıdır.
Laktasyon dönemi
Kalsipotriolün anne sütüne geçip geçmediği bilinmemektedir. Emzirmeden ya da
PSORCUTAN® ile tedaviden vazgeçme kararı verilirken emzirmenin
yenidoğanlara/infantlara ve PSORCUTAN® ile tedavinin kadına yararı göz önünde
bulundurulmalıdır.
4.7 Araç ve makine kullanımı üzerindeki etkiler
PSORCUTAN®’ın araç ve makina kullanma yeteneği üzerine etkisi yoktur veya
önemsenmeyecek düzeydedir.
4.8 İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
3seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerle
tahmin edilemiyor).
Klinik çalışmalar göz önüne alındığında PSORCUTAN® ile tedavi edilen hastaların
yaklaşık %25’i genelde hafif istenmeyen etkilere maruz kalmışlardır.
Bağışıklık sistemi bozuklukları
Çok seyrek: Alerjik reaksiyonlar (anjiyoödem de dahil)
Metabolizma ve beslenme bozuklukları
Çok seyrek: Hiperkalsemi, hiperkalsiüre, özellikle önerilen doz aşıldığı takdirde (Bkz. bölüm
4.2)
Deri ve deri altı doku bozuklukları
Çok yaygın: Deri iritasyonu
Yaygın: Döküntü*, yanma hissi, batma hissi, ciltte kuruma, kaşıntı, eritem, fasiyel ve
perioral dahil kontakt dermatiti
Yaygın olmayan: Psöriazisin alevlenmesi egzema
Bilinmeyen sıklıkta: Deri pigmentasyonunda geçici değişmeler, ışığa geçici duyarlılık,
ürtiker, anjiyoödem, periorbital veya yüz ödemi.
* pullu, eritematöz, makülopapüler, püstüler, büllöz
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Topikal kalsipotriolün aşırı kullanımıyla yükselen serum kalsiyum düzeyleri gözlenmiştir.
Artan serum kalsiyum düzeyleri gözlendiğinde, normal kalsiyum düzeyleri tekrardan
sağlanana kadar tedaviye ara verilmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal kullanılan diğer antipsoriatikler
ATC kodu: D05AX02
Kalsipotriol bir vitamin D3 türevidir. İn vitro veriler kalsipotriolün keratinositlerin
farklılaşmalarını indüklerken proliferasyonlarını. baskıladığını göstermektedir. Bunun
psöriazisteki etkinliğe temel teşkil ettiği düşünülmektedir.
5.2 Farmakokinetik özellikler
4Genel özellikler
İnsanlarda D vitamininin doğal kaynağı ultraviyole ışınlarına maruziyete bağlı olarak 7-
dehidroksikolesterolün deride D3 vitaminine (kolekalsiferol) dönüşümüne dayanmaktadır.
Maternal 1,25-dihidroksi D3 vitamini (kalsitriol) fötal dolaşıma geçebilir ancak anne sütüne
salımının olup olmadığı bilinmemektedir. Kalsipotriolün anne sütüne sistemik dağılımının,
vitaminin doğal yayılımıyla benzer olması beklenmektedir.
Emilim:
Kalsipotriolün perkutan absorbsiyon oranının uygulanan dozun %1-%5’i arasında
olduğu gösterilmiştir.
Değerlendirilebilir 5 psöriazis hastası içeren bir çalışmada hastalara 0.3-1.7 g dozlarında, 50
microgram/g trityum işaretli kalsipotriol merhem tedavisi uygulanmıştır. Veriler
absorbsiyonun %1’den daha az olduğunu göstermiştir.
Dağılım:
Trityum işaretli izotopun dokulara yayılması ile ilgili bir veri yoktur.
Biyotrasformasyon:
Deriden absorbe olan kalsipotriol uygulamayı takip eden 24 saat içerisinde inaktif
metabolitlerine dönüşür. Vitaminin aktif formu 1,25-dihidroksi D3 vitamini (kalsitriol),
karaciğerde geri kazanılır ve safraya salgılanır.
Eliminasyon:
Kalsipotriolün sistemik dolaşıma geçişini takiben metabolizması hızlıdır ve doğal hormon
ile benzer yolaklarla olur.
96 saat sonunda trityum işaretli izotopun tamamının geri kazanımı %6.7 - %32.6 aralığında
değişmektedir. Bu sayılar, düzeltilmemiş kimyasal ışıma yöntemiyle belirginleştirilmiştir.
³H’un akciğerlerden atılması ile ilgili bir veri yoktur.
Farmakokinetik/farmakodinamik ilişkiler:
Radyoaktif olarak işaretlenmiş kalsipotriol merhem kullanılan klinik araştırmalarda topikal
olarak psöriazis plaklarına uygulanan dozun yaklaşık %6 (±%3, SS)’sının normal deriye
uygulandığında %5 (±%2.6, SS)’inin sistemik olarak absorbe olduğu görülmüştür.
5.3 Klinik öncesi güvenlilik verileri
Kalsipotriolün kalsiyum metabolizması üzerine etki potansiyelinin doğal hormondan
yaklaşık olarak 100 defa daha az olduğu görülmüştür.
Kalsipotriolün oral olarak, sırasıyla, 54 mcg/kg/gün ve 12 mcg/kg/gün dozlarda sıçanlara ve
tavşanlara uygulanmasıyla, maternal ve fetal toksisite görülmüştür. İskelette gelişim
bozukluğu (pubis kemiklerinde, parmaklarda ve frontalde osifikasyonun tamamlanmaması)
ve kaburga kemiklerinin normalden fazla olma insidansında artış ile kendini gösteren fetal
anomaliler ve bunlara eşlik eden maternal toksisite gözlenmiştir.
5Embriyofetal etkiler için güvenlilik aralığının saptanmasını sağlayacak, yeterli
farmakokinetik veri bulunmamaktadır.
Fareler üzerinde yapılan dermal karsinojenisite çalışması insanlar üzerinde bir riske işaret
etmemektedir.
Albino tüysüz sıçanların 40 hafta boyunca tekrarlanan bir şekilde; ultraviyole (UV)
radyasyonuna ve 9, 30, 90 mcg/m²/gün dozlarına tekabül eden (60kg’ lık bir yetişkin için
günlük tavsiye edilen dozun, sırasıyla, 0.25, 0.84, 2.5 katı) kalsipotriolün dermal
uygulamalarına maruz bırakılması ile deri tümörü oluşması için gerekli olan UV
radyasyonuna maruz kalma süresinin azaldığı saptanmıştır (istatiksel olarak yalnızca
erkeklerde anlamlı). Bu, kalsipotriolün deri tümörüne neden olan UV radyasyonunun
etkisini, arttırabileceğini düşündürmektedir. Bu sonuçların klinik açıdan anlamı
bilinmemektedir.
6. FARMASÖTİK ÖZELLİKLER
6.1 Yardımcı maddelerin listesi
Disodyum edetat
Disodyum fosfat dihidrat
DL- α-tokoferol
Likid parafin
Polioksietilen-2-stearil eter
Propilen glikol
Saf su
Beyaz yumuşak parafin
6.2 Geçimsizlikler
Geçimsizliği yoktur.
PSORCUTAN® başka ilaçlarla karıştırılmamalıdır.
6.3 Raf ömrü
24 ay
Açıldıktan sonraki kullanım süresi: 6 ay
6.4 Saklamaya yönelik özel tedbirler
25°C’nin altında oda sıcaklığında saklayınız.
6.5 Ambalajın niteliği ve içeriği
30 g PSORCUTAN® vidalı kapaklı aluminyum tüp içerisinde bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
6“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Abdi İbrahim İlaç San. ve Tic. A.Ş.
Reşitpaşa Mah. Eski Büyükdere Cad. No: 4 34467
Maslak /Sarıyer/ İSTANBUL
Tel: (0212) 366 84 00
Faks: (0212) 276 20 20
8. RUHSAT NUMARASI
2019/566
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 16.11.2012
Yeni ruhsat tarihi: 25.10.2019
Ruhsat yenileme tarihi:
10. KÜB’ÜN YENİLENME TARİHİ
25.10.2019
7