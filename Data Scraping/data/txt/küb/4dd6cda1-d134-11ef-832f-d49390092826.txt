KISA ÜRÜN BİLGİSİ
1- BEŞERİ TIBBİ ÜRÜNÜN ADI
CALCİMED D efervesan tablet
3
2- KALİTATİF VE KANTİTATİF BİLEŞİMİ:
Etkin madde:
Her bir efervesan tablette, 600 mg iyonize kalsiyuma eşdeğer 1500 mg kalsiyum karbonat
ve 400 IU vitamin D3 (10 μg kolekalsiferol).
Yardımcı Maddeler:
Sodyum hidrojen karbonat 92.0 mg
Sodyum siklamat 51.0 mg
Lezzet verici 50.0 mg
(“BSL” Kod no:119)
Sodyum karbonat anhidrous 46.0 mg
Maltodekstrin 32.2 mg
Sakkarin sodyum 9.0 mg
Kısmi hidrojene soya yağı 0.060 mg
Yardımcı maddeler için 6.1’e bakınız.
3- FARMASÖTİK FORMU:
Efervesan tablet
Yuvarlak bombesiz, pürüzsüz beyaz tabletler
4- KLİNİK ÖZELLİKLERİ:
4.1 Terapötik endikasyonlar
 D3 vitamini ve kalsiyum yetersizliğinin önlenmesi ve tedavisi
 Vitamin D3 ve Kalsiyum eksikliğine bağlı olarak ortaya çıkan osteoporoz, osteomalazi
ve gibi hastalıkların önlenmesi ve tedavisi
4.2 Pozoloji ve uygulama şekli
Pozoloji/uygulama sıklığı ve süresi
Doktora danışılmadan kullanılmamalıdır. Doktor tarafından başka bir şekilde tavsiye
edilmediği takdirde aşağıdaki dozlarda kullanılır.
Adolesanlar ve yetişkinler: Günde 1-2 defa (sabah ve akşam) 1 efervesan tablet kullanılır
(600-1200 mg Kalsiyum ve 400-800 IU Vitamin D3’e eşdeğer)
Uygulama Şekli
CALCİMED D3 yemekle birlikte veya yemek aralarında bir bardak suda (yaklaşık 200 ml)
eritilerek hemen içilmelidir.
Özel popülasyona ilişkin ek bilgiler:
Böbrek yetmezliği:
CALCİMED D3 böbrek yetmezliği olanlarda kullanılmamalıdır.
Karaciğer yetmezliği:
Karaciger yetmezligi olan hastalarda CALCİMED D3 ile tedavi sırasında özel bir doz
ayarlamasına gerek yoktur.
1Pediyatrik popülasyon:
Çocuklar: Günde 1 efervesan tablet.
4-8 yas arası çocuklarda doktor tarafından başka bir şekilde tavsiye edilmediği takdirde
günde 1 efervesan tablet kullanılır.
Farmasötik formu nedeniyle 4 yaş altı çocuklarda ve bebeklerde kullanımı
önerilmemektedir.
Geriyatrik popülasyon:
Yaşlı hastalarda özel bir doz ayarlamasına gerek yoktur. Doktor tarafından başka şekilde
tavsiye edilmedigi takdirde günde 1-2 efervesan tablet kullanılır.
Diğer:
Hamileler ve emziren anneler: Alınan günlük kalsiyum miktarı 1500 mg’ı, D3 vitamini
miktarı 600 I.U.’yu aşmamalıdır. Bu nedenle günlük dozun, en çok 1 efervesan tablet
olması gerekir.
4.3 Kontrendikasyonlar
 Aktif maddeler, soya, fıstık veya efervesan tabletin içerisindeki maddelerden herhangi
birine karşı aşırı duyarlılık,
 Hiperkalsemi ve hiperkalsiüri’ye neden olan hastalık ve koşullarda,
 Nefrokalsinoz, nefrolitiyazis
 D vitamini hipervitaminozu durumlarında,
 Hiperkalsemi ve hiperkalsiürinin eşlik ettiği uzun süreli immobilizasyon olan
hastalarda,
 Böbrek fonksiyon bozukluğunda.
Doktor tavsiyesi dışında yüksek doz vitamin D ile beraber kullanılmaz.
4.4 Özel Kullanım Uyarıları ve Önlemleri
Uzun süreli kullanım sırasında serum kalsiyum düzeyleri ve serum kreatinin
konsantrasyonları ölçülerek böbrek fonksiyonu izlenmelidir. Hastaların izlenmesi, özellikle
aynı zamanda kardiyak glikozitleri ve tiyazid sınıfı diüretik kullanan hastalarda ve böbrek
taşı oluşum eğilimi yüksek olan hastalarda önemlidir.
Hiperkalsemi ya da böbrek fonksiyon bozukluğunu gösteren herhangi bir belirti gelişirse,
doz azaltılmalı ya da tedavi durdurulmalıdır.
D vitamini, hafif ve orta şiddette böbrek fonksiyon bozukluğu olan hastalarda dikkatle
kullanılmalı ve tedavinin, kalsiyum ve fosfat düzeyleri üzerindeki etkileri izlenmelidir.
Yumuşak dokuda kireçlenme riski, hesaba katılmalıdır.
Kolekalsiferol formundaki D vitamini, ağır renal yetmezliği olan hastalarda normal şekilde
metabolize edilemediğinden, söz konusu hastalarda, D vitamininin diğer formları
kullanılmalıdır.
CALCIMED D3, D vitamininin aktif metaboliti yönündeki metabolizmasının artmış olması
nedeniyle, sarkoidoz hastalarında dikkatle kullanılmalı ve bu hastaların serum ve
idrarlarındaki kalsiyum düzeyleri izlenmelidir.
2İlave olarak D vitamini takviyesi alındığı durumlarda D vitamini içeriği birim dozu (400
3
I.U.) değerlendirilmelidir. Calcimed D D vitamini içerdiği için ek olarak alınan kalsiyum
3, 3
ve D vitamini yakın tıbbi gözetim altında kullanılmalıdır. Bu gibi hastalarda serum ve idrar
kalsiyum düzeyleri sık sık kontrol edilmelidir.
CALCİMED D3 saflaştırılmış araşit yağı fıstık proteinlerini içerebilir. Fıstık ya da soyaya
alerjisi olan hastalarda kullanılmaması tavsiye edilir.
Bu tıbbi ürün sukroz içermektedir. Nadir kalıtımsal fruktoz intoleransı, glikoz-galaktoz
malabsorbsiyon veya sukroz-izomaltaz yetmezligi problemi olan hastaların bu ilacı
kullanmamaları gerekir.
1 efervesan tablet, 0.003 Karbonhidrat Ünitesi içerdiğinden, diyabet hastalarının kullanması
açısından uygundur.
Bu tıbbi ürün her dozunda 52 mg sodyum karşılığı olan 2,3 mmol sodyum içermektedir.
Bundan dolayı sodyum alımlarını kontrol eden hastalarda ( düşük sodyum/ düşük tuz
diyeti) bu miktar göz önüne alınmalıdır.
4.5 Diğer tıbbi ürünler ile etkileşim ve diğer etkileşim şekilleri
Tiyazid sınıfı diüretikler, idrara çıkan kalsiyum miktarını azaltır. CALCİMED D ’ün böyle
3
bir diüretikle birlikte kullanılmasına hiperkalsemi eşlik edebileceğinden, serum kalsiyum
düzeyi düzenli olarak izlenmelidir.
Sistemik kortikosteroidler, CALCİMED D emilimini azaltır. Birlikte kullanım sırasında
3
CALCİMED D dozunun artırılması gerekebilir.
3
CALCİMED D ’ün kolestiramin gibi iyon değiştirme reçineleriyle veya parafin yağı gibi
3
laksatiflerle birlikte kullanılması, D vitamininin gastrointestinal kanaldan emilimini
azaltacağından; CALCİMED D ’ün bu preparatların alımından en az 2 saat önce veya 4-6
3
saat sonra verilmesi önerilir
CALCİMED D ile birlikte kullanıldıklarında aluminyum ve bizmut tuzlarının emilimi ve
toksisiteleri artabilir
Levotiroksin ile birlikte alındığında T4 emilimini azaltabilir. Bu nedenle en az 4 saat ara ile
alınmalıdır.
Kalsiyum ve D vitamini tedavisi sırasında gelişebilecek hiperkalsemi, kardiyak
glikozidlerin toksisitesini artırabilir. Hastalar, elektrokardiyogram (EKG) ve serum
kalsiyum düzeyleri yönünden izlenmelidir.
CALCİMED D ile birlikte bifosfonat, florokinolon, sefalosporin, tetrasiklin, ketokonazol,
3
demir, estramustin veya sodyum florür kullanılırsa, gastrointestinal emilimi
azaltabileceginden, bu ilaçlar CALCİMED D ’den en az 2 saat önce verilmelidir.
3
Oksalik asit (ıspanakta ve ravent adlı bitkide mevcuttur), fosfat ya da fitik asit (tahıllarda
mevcuttur), kalsiyum iyonlarıyla çözünmez bileşikler meydana getirerek kalsiyum
emilimini inhibe edebilir. Hasta, oksalik asit ve fitik asit bakımından zengin besinler
yemesini izleyen 2 saat içerisinde kalsiyum ürünleri almamalıdır.
3Fenitoin ya da barbitüratlarla birlikte kullanımı D vitamini metabolizmasını artırabilir ve
3
etkinliğini azaltabilir.
Özel popülasyonlara iliskin ek bilgiler
Etkileşim çalışması yapılmamıştır.
Pediyatrik popülasyon:
Etkileşim çalışması yapılmamıştır.
4.6. Gebelik ve Laktasyon
Genel tavsiye:
Gebelik kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
CALCİMED D ’un doğum kontrol yöntemleri üzerine bir etkisi bulunduğuna dair
3
veri bulunmamaktadır.
CALCİMED D kullanılırken doğum kontrolü uygulanması gerekliliğine dair veri
3
bulunmamaktadır
Gebelik dönemi:
CALCİMED D gerekli olmadıkça gebelik döneminde kullanılmamalıdır
3
Kombine D vitamini ve kalsiyum eksiklikleri, gebelik sırasında düzeltilebilir.
Hamilelerdeki uzun süreli hiperkalsemiye, çocukta bazen fiziksel ve zihinsel gelişmede
gecikme, supravalvüler aort stenozu ve retinopati eşlik edebildiğinden; günlük doz
uygulamasında kalsiyum için 1500 mg, D3 vitamini için 600 IU düzeyi geçilmemeli,
gebelik döneminde önerilen kolekalsiferol dozunun aşılmasından kaçınılmalıdır.
Laktasyon dönemi
CALCİMED D emzirme döneminde kullanılabilir.
3
CALCİMED D ’ün tüm dozlarında, emzirilen çocuk üzerinde herhangi bir etki
3
öngörülmemektedir. Ancak kalsiyum ve vitamin D3 anne sütü ile atılmaktadır (süte
geçmektedir). Bu sebeple emzirilen çocuğa ilave vitamin D verileceği zaman bu durum göz
önünde bulundurulmalıdır.
Emziren annelerde, demir emiliminin azalma olasılığından dolayı, kalsiyum preparatlarının
alımı ile öğünler arasında en az 2 saatlik ara bulunmalıdır
Üreme yeteneği /Fertilite
Hayvanlarda yapılan çalışmalarda D vitaminin yüksek dozlarının üreme toksisitesine neden
olduğu gösterilmiştir.
4.7 Araç ve makine kullanımını üzerindeki etkiler
CALCİMED D3’ün araç ve makine kullanma yeteneği üzerinde bilinen herhangi bir
olumsuz etkisi yoktur.
4.8 İstenmeyen Etkiler
Listelenen advers etkiler organ sistemlerine ve sıklıklarına göredir.
Sıklık ifadeleri şu şekilde tanımlanmıştır:
4Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1,000 ila < 1/100);
seyrek (≥ 1/10,000 ila < 1/1,000); çok seyrek (< 1/10,000), bilinmiyor (eldeki verilerden
hareketle tahmin edilemiyor).
İmmün sistem bozuklukları
Çok seyrek: Anjiyoödem ve larenjeal ödem gibi hipersensitivite reaksiyonları
Metabolizma ve beslenme bozuklukları
Yaygın olmayan: Hiperkalsemi, hiperkalsiüri, hiperfosfatemi
Gastrointestinal sistem:
Seyrek : Karın ağrısı, kabızlık, diyare, bulantı, kusma, flatulans, karın bölgesinde
distansiyon.
Deri ve deri altı doku bozuklukları
Seyrek : Prurit, ürtiker ve raş.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0 312 218 35
99)
4.9. Doz aşımı ve tedavisi:
Doz aşımı hiperkalsiüri ve hiperkalsemiye neden olabilir.
Hiperkalsemi belirtileri; bulantı, kusma, susama, polidipsi, poliüri, dehidratasyon ve
konstipasyondur. Kronik doz asımının neden olduğu hiperkalsemi damar ve organ
kalsifikasyonuna neden olabilir.
Paratiroid fonksiyonu normal olan insanlarda D vitamini entoksikasyonuna yol açan esik
değer günde 40.000 – 100.000 I.U. arasında değişirken, kalsiyum için eşik değere günde
2000 mg’ı aşan dozların aylarca kullanılması durumunda ulaşılır
Doz aşımı tedavi:
İntoksikasyon durumunda, kalsiyum ve D vitamini ile tedavi hemen kesilmeli ve sıvı kaybı
giderilmelidir.
Hiperkalseminin mevcut oldugu kronik doz asımlarında, ilk terapötik adım i.v izotonik
sodyum klorür çözeltisi ile hidratasyondur. Kalsiyum atılımını artırmak ve hacim artısını
önlemek için, kıvrım diüretikleri (ör. furosemid) kullanılabilir, ancak tiazid diüretiklerinden
sakınılmalıdır. Renal yetmezliği olan hastalarda hidratasyon etkisizdir, diyaliz
uygulanmalıdır. İnatçı hiperkalsemi durumunda, vitamin A ya da D hipervitaminözü,
primer hiperparatiroidizm, maligniteler, renal yetmezlik ya da immobilizasyon gibi
yardımcı faktörler dışlanmalıdır.
55 Farmakolojik Özellikler
5.1. Farmakodinamik özellikleri
Farmakoterapötik Grubu: Mineral destekleri
ATC kodu: A12AX
CALCİMED D3 Kalsiyumun ve D vitamininin sabit bir kombinasyonudur. Her birim
dozdaki yüksek kalsiyum ve D vitamini içeriği kalsiyumun, sınırlı sayıda dozda, yeterince
emilmesine olanak sağlar. Kalsiyum ve D3 vitamini takviyesi, gizli D vitamini eksikligini
ve sekonder hiperparatiroidizmi düzeltir.
Kalsiyum: Nöromüsküler iletide kardiyak kasın eksitasyon-kontraksiyon kenetinde,
mukozal membranların bütünlüğünün sağlanmasında görev alan kalsiyum, vücutta mekanik
ve metabolik fonksiyonlara sahip bir mineraldir.
D vitamini: Kalsiyum-fosfor metabolizmasında rol oynayan bir vitamindir. Her iki
3
mineralin de barsaklardan aktif bir şekilde emilmesini ve kemikler tarafından alınmasını
sağlar.
D vitamini ile kalsiyumun değişik yaş gruplarına göre, uygun günlük toplam gereksinim
miktarları ile günlük maksimum miktarları asagıdaki tabloda özetlenmiştir (Tabloda yer
alan kategoriler, CALCİMED D3’ün kullanım grubuna göre sıralanmıştır):
D Vitamini Kalsiyum
Kategori Yaş (yıl) Günlük Günlük Günlük Günlük
önerilen maksimum önerilen maksimum
miktar miktar (µg) miktar miktar (mg)
(µg) (mg)
Çocuk 1-3 5 50 500 2500
4-8 5 50 800 2500
9-13 5 50 1300 2500
14-18 5 50 1300 2500
Erişkin/ 19-30 5 50 1000 2500
Yaşlı 31-50 5 50 1000 2500
(Kadın) 50-70 5 50 1200 2500
>70 5 50 1200 2500
Erişkin/ 19-30 5 50 1000 2500
Yaşlı 31-50 5 50 1000 2500
(Erkek) 50-70 5 50 1200 2500
> 70 5 50 1200 2500
Hamile < 18 5 50 1300 2500
19-30 5 50 1000 2500
> 31 5 50 1000 2500
Emziren < 18 5 50 1300 2500
anne 19-30 5 50 1000 2500
> 31 5 50 1000 2500
6CALCİMED D3, ne kadar doz ve sürede alındığında toksik belirtilerin ortaya çıkabileceği
ile ilgili spesifik bir veri yoktur. Kalsiyumun plazma düzeyinin ve hücre içi
konsantrasyonunun değişik mekanizmalarla sürekli kontrol altında tutulması,
hipotiroidizm ya da hiperparatiroidizm olmaksızın hiperkalsemik olgunun oluşmaması
kalsiyum toksisitesi konusunun spesifik olarak öne çıkmasını önlemektedir.
CALCİMED D3'den günlük toplam gereksinimin karşılanabilmesi için, yetişkinlerin
günde 1-2 efervesan tablet, hamileler ve emziren annelerin ise, günde en fazla 1 efervesan
tablet kullanması yeterlidir.
5.2. Farmakokinetik özellikleri
Genel özellikler
Kalsiyum:
Emilim: iyonize kalsiyumun emilimi bağırsak mukozasında gerçekleşir. Uzun süreli ve
yüksek dozlarda çözünmüş, iyonize kalsiyum alımıyla intestinal emilimi artar. Asidik ortam
kalsiyum çözünürlüğünün artmasına sebep olur. Kalsiyumun emilimi hormon denetimi
altındadır. Emilim oranı yasla birlikte azalır, hipokalsemik durumlarda ise artar. Normal
erişkinlerde emilen kalsiyumun (ortalama 360 mg) yarıdan biraz fazlası (190 mg), bağırsak
salgı bezleri tarafından dışarı salındığı için net emilim 170 mg kadardır. Bu miktar idrarla
atılan miktara eşittir.
Dağılım: Kalsiyumun büyük bir bölümü (yaklaşık 1000 mg) kemiklere bağlanmış
durumdadır. Emilen kalsiyum iyonlarının %99’u kemik ve dişlerde depolanır. Kemikler ana
kalsiyum deposunu oluşturur. Kemiklerle, vücut sıvıları arasında sürekli kalsiyum
sirkülasyonu söz konusudur; kararlı durumda günlük giriş ve çıkış birbirine eşittir. İyonize
kalsiyum gebelik süresinde plasentadan geçer ve emzirme döneminde anne sütüne karışır.
Biyotransformasyon: Kalsiyum çözünmeyen tuzlarına dönüştürülerek vücuttan atılır.
Eliminasyon: İyonize kalsiyumun %80’i feçes ile geri kalan kısmı da idrarla atılır.
Kalsiyumun büyük bir kısmı laktasyon sırasında süte karışır, ayrıca çok az bir miktarı ter
ile atılmaktadır.
Doğrusallık/doğrusal olmayan durum:
Kalsiyum emilimi, vitamin D miktarı ile doğru orantılı olarak artar.
D vitamini:
3
Emilim: D3 vitamini ince bağırsaktan emilir; bu olay besinsel lipid emiliminde olduğu gibi
safra asitlerinin varlığını gerektirir. D3 vitamini daha çabuk ve daha fazla emilir. Karaciğer
ve safra hastalıklarında ve steatore durumunda bu vitaminlerin emilimi azalır. Emilen D
vitaminlerinin büyük kısmı silomikronlara katılır ve lenf içinde kan dolaşımına geçer.
1,25(OH)2D3 (1,25- dihidroksikolekalsiferol) bağırsaktan yaklaşık %90 oranında emilir.
Dağılım: D vitaminleri ve aktif metabolitleri kanda özel bir D vitamini-bağlayan protein
tarafından taşınırlar. Yarılanma ömürleri 3-4 hafta kadardır. Kanda en fazla bulunan
fraksiyon karaciğerde oluşan 25-(OH) metabolitidir, bunun yarılanma ömrü 19 gün, 1,25-
(OH)2 metabolitininki 3-5 gün kadardır. D vitaminleri oldukça lipofilik maddelerdir,
7karaciğerde ve yağ dokusunda birikirler; buradaki vitamin depo görevi yapar. Günlük
vitamin alımındaki eksiklik veya yokluk; bu depo sayesinde altı aya kadar telafi edilebilir.
Biyotransformasyon: Kolekalsiferol iki basamaklı bir biyotransformasyona uğrayarak asıl
etkin şekli olan 1,25-(OH)2D3’e (kalsitriol) çevrilir. İlk basamak 25-hidroksilasyon
basamağıdır. Karaciğer hücrelerinde mikrozomal ve mitokondriyel yerleşim gösteren bir
oksidaz tarafından 25- hidroksikolekalsiferol’e dönüştürülür. Bu metabolitin oluşumu sıkı
kontrol altında değildir ve 1,25-(OH)2D3 sentezinde hız kısıtlayıcı basamağı teşkil etmez.
Dolaşımda 25- hidroksikolekalsiferol düzeyi, substrat düzeyine yani vücuda D vitamini
girişine ve vücutta oluşumuna bağlıdır. Cildin güneşe fazla maruz kalması veya ağızdan
fazla vitamin D alınması sonucu 25-hidroksilli metabolit düzeyi artar.
Fazla miktarda 25-hidroksikolekalsiferol oluşursa, son ürün inhibisyonu sonucu bu
dönüşüm yavaşlar. Bu nedenle fazla D vitamini alındığında kolekalsiferolün ve kalsiferolün
metabolize edilmesi yavaşladığından ciltte ve plazmada birikir. D vitaminlerinin 25-
hidroksi türevi D vitamini-bağlayan proteine en fazla afinite gösteren türev olması
nedeniyle, kanda en fazla bulunan metabolittir. Kanda eliminasyon yarılanma ömrü 19 gün
kadardır. İkinci basamak, 1- hidroksilasyon basamağıdır ve böbreklerde proksimal
tubuluslarda olur. Burada 25-hidroksikolekalsiferol, mitokondriyel bir sitokrom P450
enzimi olan 1-hidroksilaz tarafından en etkin hormon sekli olan 1,25-
dihidroksikolekalsiferole (1,25-(OH)2D3) dönüştürülür. İnsanda bu son metabolitin
konsantrasyonu, 25-OH metabolitinin yaklaşık binde biri kadardır. 1-hidroksilaz böbrek
dışında plasenta, desidua, cilt ve granülomatöz doku ve makrofajlarda bulunur. Bu
dönüşüm etkin hormon sentezinde hız kısıtlayıcı basamağı oluşturur ve çeşitli düzenleyici
faktörler tarafından etkilenir. Bu enzim etkinliğinin ana düzenleyicisi paratiroid hormon
(PTH) ve enzimin substratı olan 1,25-(OH)2D3’tür. Söz konusu enzim, PTH tarafından
eğer hipokalsemi varsa daima uyarılır; hiperkalsemi varsa bazen uyarı olmaz. Hipokalsemi
1,25-(OH)2D3 oluşumunu hem doğrudan etkisiyle hem de PTH aracılığıyla artırır. 1,25-
(OH)2D3 ise enzimi son ürün inhibisyonu aracılığı ile baskılar.
Ayrıca, 1,25-(OH)2D3 paratiroid hücrelerinde kendine özgü reseptörleri aktive ederek PTH
salgılanmasını baskılar ve böylece kendi sentezini düzenler. Diğer bir düzenleyici faktör
fosfattır. Hipofosfatemi, 1-hidroksilazı uyarır; hiperfosfatemi ise bu enzimi baskılar. Söz
konusu enzim, kalsitonin tarafından etkilenmez veya zayıf şekilde baskılanabilir.
Eliminasyon: D vitamini metabolitlerinin büyük kısmı safra içinde atılır. 25-
hidroksikolekalsiferol ve 1,25- (OH)2D3 enterohepatik dolaşıma girerler.
Doğrusallık/doğrusal olmayan durum:
Normal bireylerde, vitamin D çok yüksek dozlara kadar lineer bir emilim gösterir. Ancak
endojen vitamin D miktarı, emilim bozuklukları, gıda alımı ve genetik durum vitamin D
emilimini etkiler.
5.3 Klinik öncesi güvenlik verileri:
Kalsiyum karbonat ve D vitamini, özellikleri iyi bilinen ve yaygın kullanılan maddelerdir.
Uzun süredir klinik çalışmalarda ve tedavilerde kullanılmaktadır. Toksisite, genellikle
kronik doz asımında görülebilen hiperkalsemi sonucunda gelişir.
Hayvan çalışmalarında, insan terapötik doz sınırlarının çok üstündeki dozlarda teratojenite
gözlenmiştir
86-FARMASÖTİK ÖZELLİKLERİ
6.1. Yardımcı maddelerin listesi
Gelatin
Sitrik asit anhidrous
Malik asit
Sodyum hidrojen karbonat
Sodyum siklamat
Lezzet verici
(“BSL” Kod no:119)
Sodyum karbonat anhidrous
Maltodekstrin
Nohut nişastası
Sakkarin sodyum
Sukroz
Kısmi hidrojene soya yağı
6.2. Geçimsizlik
Geçerli değildir.
6.3. Raf Ömrü:
Raf ömrü 2 yıldır.
Bu ilaç son kullanma tarihinden sonra kullanılmamalıdır.
6.4. Saklamaya yönelik özel tedbirler:
250C altındaki oda sıcaklığında saklanmalıdır. Nemden koruyunuz.
6.5. Ambalajın niteliği ve içeriği:
Kutuda, kurutucu içeren polipropilen kapaklı, emniyet halkalı polipropilen tüpte 20 adet.
7. Beşeri tıbbi üründen arta kalan maddelerin imhası ve diğer özel önlemler:
Kullanılmamış olan ürünler ya da materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
8. RUHSAT SAHİBİ:
Genesis İlaç ve Sağlık Ürünleri A.Ş: Ömer Avni Mah. İnebolu Sok.
Sümbül Konak Apt.No.: 85, Beyoğlu, İstanbul.
9. RUHSAT NUMARASI:
125/7
10. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 7.07.2008
Ruhsat yenileme tarihi:
11. KÜB’ÜN REVİZYON TARİHİ:
9