1/7 KULLANMA TALİMATI  
DİABİG® 50 mg efervesan tablet  
Ağız yolu i le alınır.  
 
• Etkin madde: Her bir efervesan tablet  etkin madde olarak 50 mg miglitol içerir.   
•Yardımcı maddeler: Potasyum hidrojen karbonat, sitrik asit anhidrus, laktoz monohidrat 
(sığır kaynaklı), portakal aroması , gliserol distearat.  
 
 
 
 
 
 
Bu Kullanma Talimatında:  
1. DİABİG® nedir ve ne için kullanılır?  
2. DİABİG®’i kullanmadan önce dikkate edilmesi gerekenler  
3. DİABİG® nasıl kullanılır? 
4. Olası yan etkiler nelerdir? 
5. DİABİG®’in saklanması  
Başlıkları yer almaktadır.  
1. DİABİG® nedir ve ne için kullanılır?  
DİABİG® 50 mg miglitol içeren sarımsı beyaz renkte düz yüzeyli, yuvarlak efervesan 
tabletler  şeklindedir. DİABİG® 50 mg tablet (10x10) efervesan tablet içeren polipropilen 
plastik tüp /LDPE silika jel kapaklı ambalajlarda piyasaya sunulmaktadır.  
DİABİG®'in içeriğ indeki etken madde olan miglitol, alfa glukozidaz inhibitörleri adı 
verilen bir ilaç grubuna aittir.  
Miglitol vücuttaki karbonhidrat (şeker formu) sindirimini geciktirir. Bu durum, yemekten 
sonra vücuda geçen şeker miktarını azaltır ve hiperglisemi (yüksek kan şekeri) oluşumunu 
önler. Miglitol insüline bağlı olmayan tip 2 diyabet (şeker hastalığı) tedavisinde kullanılır. 
 
 
 
 Bu ilacı kullanmaya başlamadan önce KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında doktora veya hastaneye gittiğinizde bu ilacı 
kullandığınızı doktorunuza söyl eyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz  kullanmayınız. 
2/7 2. DİABİG®'i kullanmadan önce dikkat edilmesi gerekenler  
DİABİG®'i aşağıdaki durumlarda KULLANMAYINIZ  
Eğer,  
• Miglitole veya ürünün içindeki yardımcı maddelerden herhangi birine karşı alerjiniz 
varsa,  
• Diyabetik ketoasidozunuz (şeker hastalarında açlık durumunda kanda aşırı miktarda 
asit birikimi) varsa,  
• İltihabi barsak hastalığı, kolon ülseri veya kısmi barsak tıkanıklığı ve kısmi barsak 
tıkanıklığına yatkınlığınız varsa,  
• Sindirim, emilim bozukluğu veya barsakta gaz oluşumun arttığı durumlar ile ilgili 
kronik barsak hastalığınız varsa.  
 
DİABİG®'i aşağıdaki durumlarda DİKKATLİ KULLANINIZ  
• Böbrek probleminiz varsa,  
• Hamileyseniz ya da hamile kalmayı planlıyorsanız, 
• Emziriyorsanız,  
• Mide ya da barsak probleminiz varsa.  
Eğer ateş ya da enfeksiyon (iltihap oluşturan hastalık) gelişirse doktorunuzu bu durum ile 
ilgili bilgilendiriniz. Kan ş eker seviyelerini bir süre kontrol edebilmeniz için insülin 
kullanmaya ihtiyacınız olabilir.  
Bu uyarılar geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
DİABİG®'in yiyecek ve içecek ile kullanılması  
DİABİG® yemekler  ile birlikte (ilk lokma ile) alınmalıdır.  
Kan şekeri seviyenizi kontrol altında tutabilmeniz için doktorunuzun size verdiği beslenme 
programına uyunuz.  
Alkolü dikkatli kullanınız. Alkol kan şekeri seviyenizi etkileyebilir.  
 
Hamilelik  
İlacı kullanmadan önce doktorunuza veya eczacınıza danışınız.  
DİABİG® gerekli olmadıkça gebelik döneminde kullanılmamalıdır.  
Tedaviniz sırasında hamile olduğunuzu fark ederseniz hemen doktorunuza veya 
eczacınıza danışınız. 
3/7 Emzirme  
İlacı kullanmadan önce doktorunuza veya eczacınıza danışınız.  
Miglitol anne sütüne geçmektedir. DİABİG®’in emziren annelerde kullanılmaması 
önerilmektedir.  
 
Araç ve  makine kullanımı  
DİABİG®'in araç ve makine kullanımı üzerine etkisi bilinmemektedir.  
 
DİABİG®’in içeriğ inde bulunan bazı yardımcı maddeler hakkında önemli bilgiler  
DİABİG® her dozunda 116,88 mg potasyum ihtiva eder. Bu durum, böbrek 
fonksiyonlarında  azalma olan hastalar ya da kontrollü potasyum diyetinde olan hastalar 
için göz önünde bulundurulmalıdır.  
DİABİG® laktoz içerir. Nadir kalıtımsal galaktoz intoleransı, Lapp laktaz yetmezliği ya da 
glukoz- galaktoz malabsorbsiyon problemi olan hastaların bu ilacı kullanmamaları gerekir.  
 
Diğer ilaçlar ile birlikte kullanımı  
Pankreatin (amilaz, proteaz, lipaz) gibi sindirim enzimi takviyeleri miglitolün etkisini 
düşürürler.  
Bu tür ilaçlar miglitol ile beraber alınmamalıdır.  
Eğer;  
- Propranolol,  
- Ranitidin,  
- Digoksin,  
- Gliburid, glipizid, metformin gibi diğer şeker hasta lığı tedavisinde kullanılan 
ilaçlar,  
- Hidroklorotiyazid, klorotiyazid, klortalidon, indapamit gibi  Tiyazid grubu diüretik  
(idrar söktürücü) ilaçlar,  
- Prednizon, metilprednizolon gibi steroid ilaçlar, 
- Östrojen veya östrojen içeren doğ um kontrol hapları, 
- Tiroid tedavisinde kullanılan ilaçlar, 
- Fenitoin,  
- Verapamil, diltiazem, nifedipin gibi yüksek tansiyon ve kalp problemlerinde 
kullanılan ilaçları kullanıyorsanız, DİABİG® almadan ö nce mutlaka doktorunuza 
söyleyiniz. 
4/7 Yukarıdaki ilaçlar miglitol ile etkileşime girebilir veya kan şekeri seviyesini etkileyebilir. 
Bu ilaçları kullanırken doz ayarlaması veya sürekli gözetim altında tutulmanız gerekebilir.  
Eğer reçeteli ya da reçetesiz her hangi bir ilacı şu anda kullanıyorsanız veya son 
zamanlarda kullandınızsa lütfen doktorunuza veya eczacınıza bunlar hakkında bilgi 
veriniz.  
 
3. DİABİG® nasıl kullanılır?  
Uygun kullanım ve doz/uygulama sıklığı için talimatlar:  
Doktor başka bir ş ekilde tavsiye etmediği takdirde; Aşağıda, belirli yaş aralıklarında 
alınması önerilen dozlar verilmiştir:  
Yetişkinler için: Başlangıç dozu günde 3 defa 25 mg ve her öğünün başlangıcında (ilk 
lokma ile) alınmalıdır. 8 hafta sonra doktorunuz dozu günde 3 defa 50 mg'a çıkarabilir. 
Sonraki 12 haftada ise doktorunuz dozu günde 3 defa 100 mg'a çıkarabilir. 
Doktorunuz DİABİG® ile tedavinizin ne kadar süreceğini size bildirecektir. 
 
Uygulama yolu ve metodu:  
DİABİG® sadece ağızdan kullanım içindir. 
DİABİG® yemekler ile birlikte (ilk lokma ile) alınmalıdır.  
DİABİG® bir bardak suda eritilerek içilmelidir. Suda çözülerek kullanıma hazırlanan ilaç 
bekletilmeden içilmelidir. Efervesan tabletler çiğnenmemeli ve yutulmamalıdır.  
 
Değişik yaş grupları:  
Çocuklarda kullanımı:  
DİABİG®’in çocuklarda kullanımı ile ilgili yeterli bilgi yoktur.  
 
Yaşlılarda kullanımı:  
DİABİG®’in etkinliği ve güvenilirliği açısından, yaşlı hastalar ile genç hastalar arasında 
farklılık gö zlenmez, bu nedenle yaşlı hastalarda DİABİG® dozunun özellikle 
ayarlanmasına gerek yoktur.  
 
Özel kullanım durumları 
Böbrek / Karaciğer yetmezliği:  
Eğer böbrek yetmezliği veya karaciğer yetmezliğ iniz var ise, bu durumu tedaviye 
başlamadan önce mutlaka doktorunuza bildiriniz.  
5/7 DİABİG®'in doz ayarlaması veya sıkı kontrol altında kullanımı  gerekebilir.   
Sülfonilüre veya insülin alan hastalar:  
Miglitol tek başına, hastalara açlık koşullarında verildiğinde bile hipoglisemiye neden 
olmaz. Sülfonilüre ilaçlar ve insülin belirtilere neden olabilecek kadar kan şekerini 
düşürebilir veya bazen hayatı tehdit edici derecede kan şeker düzeyinde azalmaya 
(hipoglisemi) neden olabilir. Miglitol bir sülf onilüre veya insülin ile birlikte 
kullanıldığında kan şekerinde daha fazla azalmaya neden olacaktır. Bu ilaçlar hipoglisemi 
potansiyelini artırabilir. Hipoglisemi riski, semptomları, tedavisi ve gelişimine zemin 
hazırlayan koşullar hastalar ve sorumlu aile  üyeleri tarafından iyi anlaşılmalıdır. Miglitol 
sofra şekerinin parçalanmasını önlediğinden, DİABİG® sülfonilüre veya insülin ile birlikte 
alınırken bir glukoz kaynağı (dekstroz, D -glukoz) düşük kan seviyelerinin semptomlarının 
tedavisi için hazır bulundurulmalıdır.  
 
Hipoglisemi meydana gelirse bu maddelerin dozunda uygun ayarlama yapılmalıdır. Olası 
hipoglisemi semptomları: Açlık hissi, terleme, huzursuzluk, parezteziler, çarpıntı ve 
yerinde duramama, halsizlik, yorgunluk, baş dönmesi, baş ağrısı, konfüzyon, davranış 
değişiklikleri, algılama bozukluğu, bulanık görme, diplopi (çift görme)'dir.  
Eğer DİABİG® in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla DİABİG® kullandıysanız  
DİABİG®'den kullanmanız gerekenden fazlasını kullanmış sanız bir doktor veya eczacı ile 
konuşunuz. 
DİABİG®’in aşırı dozda kullanımı pek karşılaşılan bir durum değildir. Aşırı doz kullanımı  
sonucu oluşan belirtiler bilinmemektedir fakat karın ağrısı, gaz, şişkinlik veya ishal gibi 
belirtiler beklenebilir. Eğer aşırı doz aldıysanız bir doktor veya eczacı ile konuşunuz. 
 
DİABİG®'i kullanmayı unutursanız  
Eğer almanı z gereken dozu zamanında almayı unutursanız, hatırlar hatırlamaz o dozu 
uygulayınız. Eğer dozu almayı unuttuğunuzu diğer doz saatine yakın bir sürede 
hatırlarsanız, kaçırdığınız dozu almayın ve bir sonraki dozdan tedavinize olağan şekilde 
devam ediniz.  
Unutulan dozları dengelemek için çift doz almayınız. 
 
6/7 DİABİG® ile tedavi sonlandırıldığındaki oluşabilecek etkiler  
DİABİG® ile tedavi normal olarak uzun süreli bir tedavidir. Eğer tedaviye ara verirseniz 
veya tedaviyi durdurursanız, biliniz ki istenen kan şekerini düşürücü etki elde edilemez ve 
hastalık yeniden kötüleşir. Doktorunuz size ilacı bırakmanızı söyleyene kadar DİABİG® 
almayı devam ediniz. Bu ürünün kullanımıyla ilgili daha başka sorularını z varsa, 
doktorunuza veya eczacınıza sorunuz. 
 
4. Olası yan etkiler nelerdir? 
Tüm ilaçlar gibi DİABİG®'in içeriğinde bulunan maddelere duyarlı olan kişilerde yan 
etkiler olabilir.  
Aşağıdakilerden biri olursa DİABİG®'i kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Vücutta alerji oluşturan maddelere karşı verdiği çok şiddetli yanıt (nefes darlığı, 
gırtlağın tıkanması veya dilinizin, dudaklarınızın veya yüzünüzün şişmesi), a ni aşırı 
duyarlılık  
Bunların hepsi çok ciddi yan etkilerdir.  Eğer bunlardan biri sizde mevcut ise, acil  tıbbi 
müdahaleye veya hastaneye yatırılmanıza gerek olabilir. 
 
Aşağı dakilerden herhangi birini fark ederseniz, hemen doktorunuza bildiriniz veya 
size en yakın hastanenin acil bölümüne başvurunuz:  
• Kanda düşük demir seviyesi  
Bunların hepsi ciddi yan etkilerdir. Acil tıbbi müdahale gerekebilir.  
Ciddi yan etkiler çok seyrek görülür. 
 
Aşağıdakilerden herhangi birini fark ederseniz doktorunuza söyleyiniz:  
• Karın ağrısı  
• İshal 
• Cilt döküntüsü 
• Midede gaz  
Bunlar DİABİG®'in hafif yan etkileridir.  
Eğer bu kullanma talimatında bahsi geçmeyen herhangi  bir yan etki ile  karşılaşırsanız 
doktorunuzu veya eczacınızı bilgilendiriniz.  
 
 
7/7 Yan etkilerin raporlanması   
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan ‘İlaç Yan Etki Bildirimi’ ikonuna tıklayarak ya 
da 0800 314 00 08 numaralı yan etki bildirim hattını arayarak Türkiye  Farmakovijilans 
Merkezi (TÜFAM)’ne bildiriniz. Meydana gel en yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. DİABİG®'in saklanması  
DİABİG®'i çocukların göremeyeceği, erişemeyeceği yerlerde ve ambalajında saklayınız.  
25 °C'nin altındaki oda sıcaklığında ve kuru yerde saklayınız. Kullandıktan sonra tüpün 
kapağını kapatmayı unutmayınız. 
 
Son kullanma tarihiyle uyumlu olarak kullanınız. 
Ambalajdaki son kullanma tarihinden sonra DİABİG®'i kullanmayınız.  
Son kullanma tarihi ambalajın üzerinde belirtilen ayın son gününü ifade eder. 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik 
ve İklim Değişikliği Bakanlığınca belirlenen toplama sistemine veriniz.  
Eğer üründe ve/veya ambalajında bozukluklar fark ederseniz DİABİG®’i kullanmayınız. 
 
Ruhsat sahibi:    Helba İlaç İç ve Dış San. Tic. A.Ş. 
   Çamlık Mah. Pamuk Sok. A Blok Apt. No:12-16/17 
   Ümraniye/İSTANBUL  
 
Üretim yeri:   Merkez Laboratuarı İlaç San. ve Tic. A.Ş.  
    Sırrı Çelik Bulvarı Ayça Sok. No:6 34788  
    Taşdelen – Çekmeköy/İSTANBUL  
     
Bu kullanma talimatı  …/…/… tarihinde onaylanmıştır.  
 
