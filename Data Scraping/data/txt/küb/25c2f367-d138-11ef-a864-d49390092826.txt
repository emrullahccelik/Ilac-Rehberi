KISA ÜRÜN BİLGİLERİ
1. BEŞERİ TIBBİ ÜRÜNÜN ADI
GE-ORAL
Rehidratasyon Tozu
2. KALİTATİF VE KANTİTATİF BİLEŞİM
Etkin Madde:
1 Poşette;
Glukoz susuz …………………….. 13,5 g
Sodyum klorür ……………………. 2,6 g
Trisodyum sitrat di hidrat ………… 2,9 g
Potasyum klorür ………………….. 1,5 g
Yardımcı Maddeler:
Yardımcı maddeler için 6.1’e bakınız.
3. FARMASÖTİK FORM
Toz karışım
Beyaz renkli, homojen görünüşlü toz.
4. KLİNİK ÖZELLİKLER
4.1 Terapötik Endikasyonlar
İshalde vücuttan kaybolan su ve elektrolitlerin yerine koyulmasını sağlar.
4.2 Pozoloji ve Uygulama Şekli
Pozoloji
• İshalli çocuk bir günde en az kilosunun sayısında çay bardağı dolusu karışımı içmelidir.
( 5 kilo ise 5 bardak ).
• Yetişkinler her sulu dışkılamadan sonra 1 bardak içebilir.
Uygulama sıklığı ve süresi
• İshal başlar başlamaz bu karışımın verilmesi tedavide önem taşır.
• İshalli bebeklere ve çocuklara içebildiği kadar bu karışımdan verilmelidir. Kolay
içemeyen çocuklara 5 – 10 dakika ara ile kaşık kaşık verilebilir.
• Karışım ayran veya meyve suları ile karıştırılarak verilebilir.
• Bu karışımın verildiği sırada ishalli bebek / çocuk uygun beslenmeye devam edilmelidir.
• Anne sütü alan bebeklerin sütü kesilmemelidir.
Uygulama Şekli:
Çocuklar ve yetişkinler için bir litre (5 büyük su bardağı) kaynatılıp soğutulmuş içme suyu
içine 1 poşet konup, iyice karıştırılarak eritildikten sonra içilir.
Özel popülasyona ilişkin ek bilgiler:
Böbrek/ Karaciğer yetmezliği: Böbrek ve karaciğer hastalarında kullanılmaz.
Pediyatrik popülasyon: GE-ORAL pediyatrik hastalarda pozoloji kısmında belirtildiği gibi
uygulanmalıdır.
1Geriyatrik popülasyon: GE-ORAL geriyatrik hastalarda yetişkinlerle aynı doz uygulanabilir.
4.3 Kontrendikasyonlar
Glukoz, sodyum klorür, potasyum klorür veya GE-ORAL’ in diğer herhangi bir bileşenine
karşı aşırı duyarlı olduğu bilinen kişilerde kullanılmamalıdır.
GE-ORAL ile tedavinin uygun olmayacağı, örneğin cerrahi müdahale gerektiren barsak
tıkanması gibi çeşitli durumlar söz konusu olabilir.
İlacın bileşiminde bulunan potasyum tuzları ağız yolu ile alındığında çok önemsiz bir toksisite
gösterir. Herhangi bir nedenden ötürü meydana gelen potasyum fazlalığında, ateşli
kramplarda, akut dehidratasyonda, tedavi edilmemiş addison hastalığında, kas yorgunluğunda
veya idrar azlığı, kanda azot artığı fazlalığı ile ortaya çıkan muhtelif böbrek yetmezliği
durumlarında potasyum tuzları kontrendikedir.
Sodyum klorürün genel olarak toksik etkisi yok kabul edilmesine rağmen, bazen ciddi
öldürücü veya zehirleyici etkiler yapabilir. Beslenme bölgesinde lokal tahrişler yapar ve
üreme sisteminin de düzenini bozabilir.
4.4 Özel kullanım uyarıları ve önlemleri
Sadece ağız yolu ile kullanım içindir.
İshali olan 2 yaşın altındaki küçük bebekler mümkün olan en kısa sürede doktor tarafından
görülmelidir. Daha büyüklerde özel önlemler gerekli değildir.
GE-ORAL Karaciğer veya böbrek hastalığı olanlar, düşük potasyum veya sodyum diyetinde
olanlar veya diyabetli hastalar kendi başına tedavi için kullanmamalıdır. Bu durumda olan
hastalarda doktor gözetimi altında GE-ORAL kullanılmalıdır.
2 yaşın altındaki çocuklarda, düşük potasyum diyetinde olanlarda, şeker hastalarında dikkatli
kullanılmalıdır.
İlaç kaynatılıp soğutulmuş suda eritilmelidir. Karışım hazırlandıktan sonra serin bir yerde
veya buzdolabında ağzı kapalı olarak saklanmalıdır. Herhangi bir nedenden dolayı artan
karışım 24 saatten sonra kullanılmamalıdır.
24 saat bu karışımdan verilmesine rağmen, hala vücuttan su kaybı belirtileri ( ağızda kuruluk,
bıngıldak ve gözlerde çökme, cilt esnekliği ve idrar miktarında azalma ) bulunuyorsa veya
ateş, kusma devam ediyorsa, hemen hekime başvurmalıdır.
Ciddi dehidratasyon varsa ( vücut ağırlığının % 10’undan daha fazla sıvı kaybı vardır)
hastalarda belirgin olarak şuur bulanıklığı, idrar miktarında azalma, ekstremitelerde soğukluk
ve nem, hızlı ve zayıf nabız, hipotansiyon, periferik siyanoz görülür.
Bu gruptaki hastalar mutlaka klinikte takip edilmeli, sıvı IV yoldan verilmelidir. Yine tercih
edilecek sıvı “Ringer Laktat” solüsyonu, yoksa izotonik NaCl solüsyonudur. Verilecek sıvı
miktarı vücut ağırlığının %10'u yani 3000-3500 ml/m²/gün kadardır.
4.5 Diğer tıbbi ürünler ile etkileşimler ve diğer etkileşim şekilleri
Herhangi bir etkileşim bildirilmemiştir.
4.6 Gebelik ve laktasyon
Genel tavsiye
Gebelik kategori C.
2Çocuk doğurma potansiyeli bulunan kadınlar/ Doğum kontrolü (Kontrasepsiyon)
GE-ORAL’in gebe kadınlarda kullanımına ilişkin yeterli veri mevcut değildir.
Gebelik dönemi:
GE-ORAL’in gebelik sırasında güvenliliği kanıtlanmamıştır; fakat ürünün bu dönem sırasında
bir zararlı etki oluşturduğu düşünülmemektedir.
Laktasyon Dönemi:
Emzirilen çocuk üzerinde herhangi bir etki öngörülmemektedir.
4.7 Araç ve makine kullanımı üzerindeki etkiler
Araç ve makine kullanma yeteneği üzerinde bilinen bir etkisi yoktur.
4.8 İstenmeyen etkiler
İstenmeyen etkilerin sıklık gruplandırması şöyledir:
Çok yaygın (≥1/10); yaygın (≥ 1/100 ila < 1/10); yaygın olmayan (≥1/1.000 ila < 1/100); seyrek
(≥1/10.000 ila < 1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Döküntü, yutkunma ve nefes almada zorluk, dudak, yüz, boğaz ve dilin şişmesi gibi alerjik
reaksiyonlar
Kardiyak bozukluklar
Seyrek: Nabız atışlarında düzensizlik, ritm bozukluğu, potasyum eksikliğinin elektrokardiyografik
olarak ortaya çıkması.
Vasküler bozukluklar
Seyrek: Tansiyon düşüklüğü.
4.9 Doz aşımı ve tedavisi
Aşırı dozda alındığında alkaloz ( alkali fazlalığı ) meydana gelebilir.
Önemli derecede doz aşımı olması durumunda serum elektrolitleri mümkün olduğunca çabuk
ölçülmeli, herhangi bir anormalliği düzeltmek için uygun adımlar atılmalı ve normale
döndüğü belirlenene kadar seviyeler izlenmelidir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Elektrolitler-Karbonhidratlar
ATC Kodu: A07CA
GE-ORAL bir oral rehidrasyon tedavisidir. Elektrolitlerin kombinasyonu gastrointestinal
kanaldan su ve elektrolit emilimini arttırarak ishalde dehidratasyonu önlemektedir.
35.2 Farmakokinetik özellikler
Emilim
Sodyum ve glukoz membran yoluyla aktif olarak enterositlere taşınır.
Dağılım
Sodyum hücrelerarası boşluklara iletilir ve neticesinde oluşan osmotik fark su ve
elektrolitlerin bağırsaklardan geri emilerek dolaşıma girmesine sebep olur.
5.3 Klinik öncesi güvenlik verileri
Bulunmamaktadır.
6. FARMASÖTİK ÖZELLİKLER
6.1 Yardımcı maddelerin listesi
Bulunmamaktadır.
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay.
Poşet açılıp, suda eritildikten sonra 24 saat içinde tüketilmelidir.
6.4 Saklamaya yönelik özel tedbirler
25 °C’nin altındaki oda sıcaklığında saklayınız.
Poşetler güneş görmeyen ve rutubetsiz yerde saklanmalı ve yırtılmamasına özen
gösterilmelidir.
6.5 Ambalajın niteliği ve içeriği
PE / Alüminyum / Kuşe kağıt
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
7. RUHSAT SAHİBİ
KANSUK LABORATUARI San. ve Tic. A.Ş .
Beşyol Mah. Eski Londra Asfaltı. No: 4 34620 Sefaköy- İstanbul
Tel: 0 212 592 15 76
Fax: 0 212 580 37 72
8. RUHSAT NUMARASI
135 / 63
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 13 Şubat 1985
Ruhsat yenileme tarihi: 26 Ağustos 1999
10. KÜB’ÜN YENİLENME TARİHİ
4