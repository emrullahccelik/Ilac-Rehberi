KISA ÜRÜN BİLGİSİ
1. BEŞERİ TIBBİ ÜRÜNÜN ADI
BİO-SİDOZ® 500 mg Gastro Rezistan Yumuşak Kapsül
2. KALİTATİF VE KANTİTATİF BİLEŞİM
Etkin madde:
Her bir gastro rezistan yumuşak kapsülde 500 mg Sodyum bikarbonat bulunur.
Yardımcı maddeler:
Hidrojene soya fasülyesi yağı……………..... 15.0 mg
Kısmen Hidrojene soya yağı …...………….. 60,0 mg
Sorbitol %70 (Kristallenmeyen)(E420)..….....100 mg
Yardımcı maddeler için 6.1’e bakınız.
3. FARMASÖTİK FORM
Gastro rezistan yumuşak kapsül.
Kiremit renkli, oval, gastro rezistan yumuşak kapsül
4. KLİNİK ÖZELLİKLER
4.1 Terapötik endikasyonlar
Özellikle kronik böbrek yetmezliğinde olmak üzere değişik nedenlere bağlı metabolik
asidozun tedavisi ve proflaksisi
4.2 Pozoloji ve uygulama şekli
Pozoloji/Uygulama sıklığı ve süresi:
Doz, kandaki metabolik asidozun derecesine bağlıdır. Hekim tarafından başka şekilde
reçete edilmedi ise doz, günde alınan 6–9 kapsüldür. Bu doz, 3-4,5 gram (40-65
mg/kg/gün) sodyum bikarbonata eşittir.
Uygulama şekli:
Kapsüller gün içinde belirli aralıklarla bir miktar sıvı ile birlikte bütün olarak oral
yolla alınmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
BİO-SİDOZ® özellikle böbrek yetmezliğinde kullanılan bir ilaçtır.
1 / 8Pediyatrik popülasyon:
Pediyatrik popülasyonda kullanımına ilişkin bir bilgi bulunmamaktadır.
Geriyatrik popülasyon:
Geriyatrik popülasyonda kullanımına ilişkin bir bilgi bulunmamaktadır.
4.3 Kontrendikasyonlar
BİO-SİDOZ®’a veya ilacın formülasyonunda bulunan herhangi bir içeriğe karşı aşırı
duyarlı olduğu bilinen kişilerde kontrendikedir. Baz fazlalığı (metabolik alkaloz)
mevcutsa veya serum sodyum seviyesinin artışı (hipernatremi) söz konusu ise
kontrendikedir.
BİO-SİDOZ® hidrate soya yağı içerdiği için fıstık veya soya alerjisi olanlarda
kullanılmamalıdır
Nadir kalıtımsal fruktoz intolerans problemi olan hastaların bu ilacı kullanmamaları
gerekir.
4.4 Özel kullanım uyarıları ve önlemleri
BİO-SİDOZ® hidrojene soya fasülyesi yağı ve kısmen hidrojene soya yağı ihtiva eder.
Eğer fıstık ya da soyaya alerjiniz varsa bu tıbbi ürünü kullanmayınız.
BİO-SİDOZ® sorbitol (E420) ihtiva ettiğinden hafif derecede laktasif etkisi olabilir.
Sorbitol (E420) kalorifik değeri 2.6 kcal/g sorbitoldür.
BİO-SİDOZ® sodyum içerdiğinden kontrollü sodyum diyetinde olan hastalarda
dikkatli kullanılmalıdır. Tedavi sırasında aşırı sodyum alımı engellenmelidir. Tedavi
sırasında asidozun durumu yakından takip edilmeli, idrarın asiditesi düzenli
aralıklarla kontrol edilmelidir. BİO-SİDOZ® peptik ülser tedavisi için
kullanılmamalıdır.
Kan pH değeri 7,2’nin altında olan hastalarda infüzyon ile asidozun düzeltilmesi
gerekmektedir. BİO-SİDOZ®’un etkinliği başlangıçta ve yüksek dozlarda 1-2 hafta
ara ile izlenmelidir (örn. pH ölçümü, standart bikarbonat, alkali rezervleri ile).
Ayrıca plazma elektrolitleri, özellikle sodyum, potasyum ve kalsiyum düzenli olarak
izlenmelidir. Doz bu izlemelerin sonucuna bağlı olarak belirlenir. İyi şekilde
ayarlanmış uzun süreli tedavide ara sıra izleme yeterli olacaktır. Herhangi bir alkaloz
durumu doz azaltılması ile kolayca düzeltilebilir.
4.5 Diğer tıbbi ürünlerle etkileşimler ve diğer etkileşim şekilleri
İdrarın alkalileşmesi nedeniyle, amfetamin, efedrin, psödoefedrin, fleakinid, kinidin
ve kinin seviyesi ve buna bağlı olarak toksisite riski artabilir, lityum, klorproamid ve
salisilatların ise seviyeleri ve buna bağlı olarak etkileri azalabilir.
Demir ile eşzamanlı alındığında demir emilimi azalabilir.
2 / 8Özel popülasyonlara ilişkin ek bilgiler
Özel popülasyonlarla alakalı olarak herhangi bir etkileşim çalışması bulunmamaktadır.
Pediyatrik popülasyon:
Pediyatrik popülasyonlara ilişkin etkileşim çalışması bulunmamaktadır.
4.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/ Doğum kontrolü (Kontrasepsiyon)
BİO-SİDOZ®’un gebelikte kullanımına ilişkin veri mevcut değildir. Ancak çocuk
doğurma potansiyeli bulunan kadınların sodyum bikarbonat kullanımı sırasında
doğum kontrolü uygulamasını gerektiren herhangi bir veri bulunmamaktadır.
Sodyum bikarbonat çocuk doğurma potansiyeli bulunan kadınlarda kullanılabilir.
BİO-SİDOZ®’un doğum kontrol yöntemleri üzerine bilinen herhangi bir etkisi
bulunmamaktadır.
Gebelik dönemi
BİO-SİDOZ® için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik/embriyonal/fetal gelişim/doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (Bkz. Bölüm 5.3). Gebe kadınlara verilirken tedbirli olunmalıdır.
Bütün ilaçlarda olduğu gibi gebelik döneminde ilaç kullanımına, fayda/risk ilişkisi
dikkatle değerlendirilerek karar verilmelidir.
Laktasyon dönemi
Sodyum bikarbonat doğal olarak biyolojik sistemlerde bulunan bir maddedir. Bu
nedenle sodyum bikarbonatın süt ile atılımı hayvanlar üzerinde araştırılmamıştır.
Emzirmenin durdurulup durdurulmayacağına ya da BİO-SİDOZ® tedavisinin devam
edileceğine ilişkin karar verilirken, emzirmenin çocuk acısından faydası ve BİO-
SİDOZ® tedavisinin emziren anne açısından faydası dikkate alınmalıdır.
Üreme yeteneği/Fertilite
Sodyum bikarbonatın üreme yeteneği üzerine etkisi ile ilgili kontrollü çalışmalar
bulunmamaktadır.
3 / 84.7 Araç ve makine kullanımı üzerindeki etkiler
BİO-SİDOZ®’un araç ve makine kullanımı üzerine bilinen bir etkisi bulunmamaktadır.
4.8 İstenmeyen etkiler
Tüm ilaçlar gibi, BİO-SİDOZ®’un içeriğinde bulunan maddelere duyarlı olan kişilerde
yan etkiler olabilir.
Sodyum bikarbonat ile yapılan klinik araştırmalarda karşılaşılan yan etkilerin tamamı
aşağıdadır.
Advers reaksiyonların sıklığı aşağıdaki gibi sıralanmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
Gastrointestinal sistem hastalıkları:
Seyrek: Mevcut gastrointestinal şikayetlerin (örn. diyare) şiddetinde artma
Bilinmiyor: Gaz ve karın ağrısı
Deri ve deri altı doku hastalıkları:
Çok seyrek: İçeriğinde bulunan soya yağına bağlı alerjik reaksiyonlar
Kas-iskelet, bağ doku ve kemik hastalıkları:
Bilinmiyor: Aşırı doz durumunda hipokalsemik tetani (düşük kalsiyuma bağlı olarak
kas hassasiyeti)
Böbrek ve idrar hastalıkları:
Bilinmiyor: Uzun süreli kullanımlarda böbrekte kalsiyum veya magnezyum fosfat
taşlarının oluşumu kolaylaşabilir.
Özel popülasyonlara ilişkin ek bilgiler:
Böbrek/Karaciğer yetmezliği:
BİO-SİDOZ® özellikle böbrek yetmezliği durumunda kullanılan bir ilaçtır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük
önem taşımaktadır. Raporlama yapılması, ilacım yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri
gerekmektedir (www.titck.gov.tr; e-posta: tufam@titck.gov.tr; tel: 0 800 314 00 08;
faks: 0312 218 35 99).
4 / 84.9 Doz aşımı ve tedavisi
Aşırı doz durumunda düşük kalsiyum seviyesine bağlı kas spazmları (hipokalsemik
tetani, baş dönmesi, kas güçsüzlüğü, yorgunluk, siyanoz, hipoventilasyon ve tetani
ihtimali vardır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Elektrolit çözeltiler
ATC kodu: B05XA02
Etki mekanizması:
BİO-SİDOZ® içinde kullanılan sodyum bikarbonat enterik kaplı yumuşak jelatin
kapsüller halindedir. Bu durumda alınan dozun tamamının sodyum bikarbonat
infüzyonuna benzer şekilde biyoyararlanımına eşit olduğu anlamına gelmektedir.
BİO-SİDOZ ® alımından sonra plazma bikarbonat seviyesi artar ve bikarbonat
eksikliği sonlanır.
BİO-SİDOZ®, hangi etiyolojiye bağlı olursa olsun, metabolik asidoz (örn. renal
asidoz, diabetik asidoz, laktik asit asidozu veya alkali atılımındaki (şiddetli diyareye
bağlı) artışa bağlı asidoz) tedavisinde kullanılır.
Farmakokinetik ve biyoyararlanım açısından oral, gastrik çözünür form ile enterik
kaplı, intestinal çözünür sodyum bikarbonat arasında temel farklılıklar vardır.
BİO-SİDOZ®, enterik kaplı, intestinal çözünür forma sahiptir.
İntestinal sistemde etkili sodyum bikarbonat etkisinin, gastrik sistemde etkili olan
sodyum bikarbonat farklılığının bilinmesi tedavi açısından gereklidir.
Oral yolla alınan gastrik çözünür sodyum bikarbonat, gastrik hidroklorik asit ile
hidrolize olur. Sodyum bikarbonat, reaksiyon sonunda, sodyum klorür ve karbon
dioksite ayrışır. (Bu farmasötik form, gastrik hiperasiditenin tedavisinde
kullanılmıştır).
NaHCO +HCI NaCl + CO +H O
3 2 2
Ortamda ancak bu reaksiyondan geriye kalan fazla miktarda sodyum hidrojen
bikarbonat olursa, bu miktar, ince bağırsaklara geçebilir. İnce bağırsağa geçen
sodyum bikarbonat, ince bağırsaktan absorbe olarak plazmanın azalmış alkali
rezervini artırmaya ve metabolik asidozun tedavisini sağlamaya çalışır. Ancak gastrik
çözünür sodyum bikarbonatın kullanıldığı yöntem, pratikte kullanılamayacak
düzeyde, aşırı miktarda hidrojen karbonat kullanılmasını gerektirecek bir yöntemdir.
Ayrıca, gastrik çözünür sodyum bikarbonat kullanımı ile reaksiyon sonunda oluşan
sodyum klorür, organizmanın sodyum yükünü artırırken midede oluşacak fazla
miktarda karbondioksit ise aşırı şişkinliğe ve rahatsızlığa neden olur.
5 / 8Bu nedenle, metabolik asidozun oral yolla tedavisinin enterik kaplı, intestinal çözünür
sodyum bikarbonat ile yapılmalıdır.
5.2 Farmakokinetik Özellikler
Genel özellikler
Emilim:
BİO-SİDOZ® gastrointestinal sistemde çözünen kapsül formundadır. Bu form, gastrik
asit ile parçalanmayan ve bağırsaklarda çözünen kapsül yapısında olduğu için,
parçalanma doğrudan absorbsiyonun gerçekleşeceği yer olan ince bağırsakta
gerçekleşir. BİO-SİDOZ® tedavisinde sodyum bikarbonat absorbe edildiği için, aşırı
sodyum klorür yüküne neden olmaz. BİO-SİDOZ® gastro rezistan yumuşak kapsül,
sodyum bikarbonat ile benzer biyoyararlanıma sahiptir. BİO-SİDOZ® ile uygulanan
doz, tam olarak absorbe olur.
Dağılım:
BİO-SİDOZ® tedavisiyle alınan hidrojen karbonat, intra ve ekstrasellüler olarak tüm
vücuda dağılır.
Biyotransformasyon:
Sodyum bikarbonat su içerisinde sodyum ve bikarbonat iyonlarına ayrışır. Sodyum
ekstrasellüler sıvının esas katyonudur. Bikarbonat ise vücut sıvılarının doğal bir
bileşenidir.
Eliminasyon:
Kandaki bikarbonat değeri 28 meq/l eşiğini aştığı durumda, fazla bikarbonat idrar ile
atılır. İdrar sekresyonu, idrarın nötralleşmesi (pH 8-9 aralığına yükselmesi) ile
anlaşılmaktadır.
5.3 Klinik öncesi güvenlilik verileri
Klinik çalışmalarda sodyum bikarbonat enterik kaplı intestinal çözünür tabletin, iyi
tolere edildiği gösterilmiştir. Şiddetli gastroenterik bozukluğu (örn. şiddetli diyare)
olan hastalarda, yan etkiler daha belirgin olabilmektedir. Aşırı doz alımında
hipokalemi daha belirgin olabilmektedir. Metabolik alkaloz ve hiponatremisi olan
kişilerde kontrendikedir. Şiddetli gastrointestinal bozukluklar daha da artabilir.
Mutajenite, karsinojenite ve teratojenite ile ilgili veri bulunmamaktadır.
6. FARMASÖTİK ÖZELLİKLERİ
6.1 Yardımcı maddelerin listesi
Kanola yağı
Sarı balmumu (Bal arısı kaynaklı)
6 / 8Hidrojene soya fasülyesi yağı
Kısmen hidrojene soya yağı
Soya lesitini
Sorbitol %70 (kristallenmeyen) (E420)
Jelatin 200 Bloom (sığır jelatini)
Propilen glikol
Kapsül yapısında, boyar madde olarak:
Kırmızı demir oksit (E172)
Şeffaf kaplama karışımı:
Hidroksipropil metil selüloz (E464)
Hidroksipropil (E463)
Talk (E553b)
Makrogol (E1521)
Enterik kaplama:
Metakrilik asit
etil akrilat
Saf su
6.2 Geçimsizlikler
Bilinen bir geçimsizliği bulunmamaktadır.
6.3 Raf ömrü
24 ay.
6.4 Saklamaya yönelik özel tedbirler
25oC'ın altındaki oda sıcaklığında saklayınız.
6.5 Ambalajın niteliği ve içeriği
Alüminyum folyo–şeffaf PVC/PVDC blister ve karton kutuda, 100 adet gastro rezistan
yumuşak kapsül içermektedir.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği”ne uygun olarak
imha edilmelidir.
7 / 87. RUHSAT SAHİBİ
Biofarma İlaç San. ve Tic. A.Ş.
Akpınar Mah. Osmangazi Cad. No:156
Sancaktepe / İstanbul
Telefon : (0216) 398 10 63
Faks : (0216) 398 10 20
8. RUHSAT NUMARASI
2024/268
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 08.08.2024
Ruhsat yenileme tarihi:
10. KÜB’ÜN YENİLENME TARİHİ
-
8 / 8