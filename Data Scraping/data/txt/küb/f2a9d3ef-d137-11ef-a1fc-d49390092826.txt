KISA ÜRÜN BİLGİSİ
1. BEŞERİ TIBBİ ÜRÜNÜN ADI
TRİANSERİL 50 mg/25 mg kapsül
2. KALİTATİF VE KANTİTATİF BİLEŞİM
Etkin madde:
Triamteren 50 mg
Hidroklorotiyazid 25 mg
Yardımcı maddeler:
Laktoz anhidrus (Pharmatose DCL 21) 164 mg
Yardımcı maddeler için 6.1’e bakınız.
3. FARMASÖTİK FORM
Sert kapsül
Mavi renkli (No:2) sert jelatin kapsüller içerisinde sarı renkli, kokusuz, homojen görünüşlü
toz
4. KLİNİK ÖZELLİKLER
4.1 Terapötik endikasyonlar
Konjestif kalp yetmezliği, karaciğer sirozu ve nefrotik sendrom eşliğinde görülen ödem
tedavisinde kullanılır. Ayrıca çeşitli ilaçların (kortikosteroid, östrojenler) neden olduğu
ödemlerle, premenstrüel ödemde de endikedir. Hafif ve orta şiddette hipertansiyonda (tek
başına veya diğer antihipertansiflerle birlikte) kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Hipertansiyonda
Tedaviye günde (kahvaltıdan sonra) alınan 1 kapsül ile başlanır ve doz giderek hastanın
ihtiyacına göre ayarlanır. Eğer başka bir antihipertansif ilaç tedavisine TRİANSERİL ilave
edilirse, diğer ilacın dozu azaltılmalı ve gerektiğinde dozu tekrar düzenlenmelidir. Eğer
TRİANSERİL tedavisine bir başka antihipertansif ilaç ilave edilirse, ikinci ilacın dozu
normalde azaltılmayacaktır. Maksimum günlük doz 4 kapsüldür.
Ödemde
Başlangıç dozu:
TRİANSERİL’in olağan başlangıç dozu günde 2 defa verilen 1 kapsül şeklindedir. Optimum
günlük dozu 3 kapsül olup, kahvaltıdan sonra 2 ve öğle yemeğinden sonra 1 kapsül
şeklindedir.
İdame dozu:
Diürez sağlandıktan sonra doz azaltılmalıdır. Genellikle günde 1 kapsül ya da gün aşırı 2
kapsül yeterli olacaktır.
Uygulama şekli:
Oral alınır. Yemeklerden sonra bir miktar su ile bütün olarak yutulmalıdır.
Sayfa 1 / 10Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda serum kreatinin ve kan üre azotu (BUN) testlerinin
periyodik olarak izlenmesi önerilmektedir. Akut veya kronik böbrek yetmezliğinde veya
belirgin bir fonksiyon bozukluğu durumunda kullanılmamalıdır.
Karaciğer yetmezliği:
Tiyazid içeren diğer ilaçlarda olduğu gibi, TRİANSERİL de karaciğer yetmezliği olan
kişilerde dikkatli kullanılmalıdır. Bu popülasyonda ideal doz ile ilgili bir bilgi
bulunmamaktadır. İlerleyen hepatik disfonksiyonda ve hepatik ensefalopatide
kullanılmamalıdır.
Pediyatrik popülasyon:
TRİANSERİL’in çocuklarda kullanılması ile ilgili sınırlı bilgi bulunmaktadır. Bu nedenle
TRİANSERİL’in çocuklarda kullanılması önerilmemektedir.
Geriyatrik popülasyon:
TRİANSERİL’in yaşlılarda kullanım dozuna ilişkin bilgiler yukarıda verilmiştir ve
TRİANSERİL genellikle 60 yaş üzeri hastalar tarafından iyi tolere edilir. Bu popülasyonda
yaşla birlikte glomerüler filtrasyondaki yavaşlama göz önünde bulundurulmalıdır.
4.3. Kontrendikasyonlar
• Triamterene, hidroklorotiyazide veya yardımcı maddelerden herhangi birine karşı aşırı
duyarlılığı olduğu bilinen hastalarda,
• Hiperkalemide,
• Akut veya kronik böbrek yetmezliğinde veya belirgin bir böbrek fonksiyon bozukluğu
durumunda,
• İlerleyen hepatik disfonksiyonda,
• Hepatik ensefelopatide,
• Hiperkalsemide,
• Diyabetik ketoasidozda,
• Addison hastalığı olanlarda kontrendikedir.
• TRİANSERİL, sprinolakton, amilorid gibi diğer potasyum tutucu ilaçlarla veya
formülasyonunda triamteren içeren başka ilaçlarla, potasyum desteği ya da
anjiyotensin dönüştürücü enzim inhibitörleri dahil olmak üzere, potasyum tuzu içeren
ilaçlar ile birlikte kullanılmamalıdır. Ağır hipokalemi durumu dışında TRİANSERİL
ile birlikte ayrıca potasyum kullanılmamalıdır.
4.4. Özel kullanım uyarıları ve önlemleri
Triamteren serum potasyum düzeylerinde yükselmeye yol açarak özellikle
diyabetlilerde, böbrek yetmezliği olanlarda, yaşlılarda ve ağır hastalarda hiperkalemiye
yol açabilir. Bu nedenle özellikle bu hastalarda (tedavinin başlangıcında uygulanan dozda bir
değişiklik yapıldığında ve böbrek fonksiyonlarını etkileyecek herhangi bir hastalık
durumunda) serum potasyum düzeyleri izlenmeli, parestezi, yorgunluk, kaslarda güçsüzlük,
bradikardi gibi hiperkalemi belirtilerine karşı dikkatli olunmalıdır. Hiperkalemi tespit
edildiğinde derhal ilacın kullanımına son verilmeli, tedaviye tek başına tiyazid grubundan bir
diüretikle devam edilmelidir. Ağır vakalarda hekimin gerekli göreceği diğer müdahalelerde
bulunulmalıdır.
Sayfa 2 / 10Tiyazid içeren diğer müstahzarlarda olduğu gibi, TRİANSERİL de karaciğer yetmezliği olan
kişilerde dikkatle uygulanmalıdır. Hepatik koma belirtilerine (konfüzyon, uyku hali, tremor)
karşı dikkatli olunmalı, ilaç kesilmelidir.
TRİANSERİL ile hipokalemi görülme riski pek yoktur; ancak yine de serum potasyum
düzeyleri izlenmeli ve ağır hipokalemi görülmesi halinde potasyum takviyesi yapılmalı ve
ilaç kesilmelidir.
Normal serum potasyum düzeyleri 3.5-5.0 mEq/litre’dir. Potasyum düzeylerinin bu değerlerin
üstüne çıkması veya altına düşmesi halinde gerekli önlemler alınmalıdır.
Karaciğer ve böbrek yetmezliği veya gut hastalığı olanlarda TRİANSERİL’in her iki etkin
maddesi de ürik asit düzeylerinde artışa neden olacağından bu hastalarda TRİANSERİL
dikkatle kullanılmalıdır.
Yaşlılarda ve böbrek yetmezliği olan hastalarda serum kreatinin ve BUN testlerinin periyodik
olarak yapılması tavsiye edilir.
Aditif etkiler ortaya çıkabileceğinden TRİANSERİL hipotansif ilaçlar ile dikkatli
kullanılmalıdır. Tiyazid diüretikleri hiperglisemi ve glikozüriyi tetikleyebileceğinden diyabet
hastaları, özellikle diyabetik nefropatisi olanlar hiperkalemi riski nedeniyle dikkatle
izlenmelidir.
TRİANSERİL kullanımı ile görülebilecek klorür eksikliği genellikle hafif düzeydedir ve
karaciğer ve böbrek hastalıkları mevcut değilse tedavi gerektirmez. Metabolik alkalozda
klorür replasmanı gerekebilir. Sıcak havada ve ödem mevcudiyetinde de hiponatremi
görülebilir. Böyle hallerde hasta çok ağır değilse tuz verilmesi yerine, su kısıtlamasına
gidilmelidir.
Kalp yetmezliği, böbrek hastalığı ve siroz mevcudiyetinde, özellikle tuz kullanımı kısıtlanmış
hastalarda, uzun süre yüksek dozda tedavi uygulandığında elektrolit dengesinin
bozulabileceği akılda tutulmalıdır.
Kusması olan, parenteral solüsyon tatbik edilen veya elektrolit dengesi bozukluğu ile ilgili
belirtileri (örn., ağız kuruluğu, susama, yorgunluk, uyku hali, huzursuzluk, kas ağrısı,
hipotansiyon, oligüri, taşikardi, gastrointestinal semptomlar) görülenlerde serum elektrolit
düzeyleri tayin edilmelidir.
Triamteren ve hidroklorotiyazid lityum itrahını azaltır ve lityum intoksikasyonuna neden
olabilir.
TRİANSERİL kullanımı ile ilişkili olarak çok seyrek sistemik lupus eritematozus (SLE)
bildirilmiştir. Pankreatiti agreve edebilir.
TRİRAMTERİL’in folat eksikliğini artırma riski nedeniyle folat antagonistleriyle birlikte,
gebelikte veya hepatik sirozu olan hastalarda kullanılması tavsiye edilmez.
TRİANSERİL belirli ışık koşulları altında idrarın mavi floresans vermesine neden olabilir.
TRİANSERİL tirod, paratiroid fonksiyonları ve folik asit tayinine ilişkin bazı laboratuvar
testlerini etkileyebilir.
Sayfa 3 / 10TRİANSERİL laktoz ihtiva eder. Nadir kalıtımsal galaktoz intoleransı, Lapp laktoz
yetmezliği ya da glukoz-galaktoz malabsorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Analjezikler
NSAİ (Nonsteroidal antiinflamatuvar) ilaçlar ile eşzamanlı tedavi alan hastalarda kan üre ve
serum potasyum düzeylerinin düzenli aralıklarla izlenmesi önerilmektedir. Triamteren ve bazı
NSAİ ilaçların birlikte kullanılması çok seyrek olarak tedavi kesilince düzelen böbrek
yetmezliğine neden olabilir. İndometazin ile triamteren birlikte kullanıldığında böbrek
fonksiyonlarının azaldığına dair bazı vakalar bildirilmiştir. Bu nedenle indometazin ile
birlikte kullanımından kaçınılmalıdır. NSAİ ilaçlar, triamteren ve hidroklorotiyazidlerin
diüretik etkisini antagonize edebilir. Ayrıca NSAİ ilaçlar ve triamterenin birlikte kullanımı
sonucunda hiperkalemi riskinde artış meydana gelir.
İyon Değiştirici Reçineler
Kolestiramin ve kolestipol, tiyazidlerin emilimini azaltır. Birlikte kullanılacaklarsa en az 2
saatlik aralıklarla uygulanmalıdırlar.
Antidepresanlar
Reboksetin ile birlikte kullanıldığında hipokalemi riskini artırır. Trisikliklerle birlikte postural
hipotansiyon riskini artırır. Monoamino oksidaz (MAO) inhibitörleriyle birlikte
kullanıldığında güçlenmiş hipotansif etki meydana gelebilir.
Antidiyabetikler
Tiyazid diüretikleri, antidiyabetik ilaçların hipoglisemik etkilerini antagonize edebilir.
Klorpropamid, tiyazidin potasyum tutucu diüretiklerle kombine kullanımında hiponatremi
riskini artırır. Sülfonilürelerle birlikte kullanımında, hipoglisemik ilacın dozunun artırılması
gerekebilir. Oral antidiyabetiklerle birlikte kullanıldığında hiponatremiye yol açabileceği
hatırlanmalıdır.
Antifungaller
Tiyazidler amfoterisin ile birlikte alınırsa hipokalemi riskinde artış olur. Hidroklorotiyazid
flukonazolun plazma konsantrasyonunu artırır.
Antihipertansif
TRİANSERİL diğer antihipertansif ilaçların etkilerini artırabilir. Prazosin gibi post sinaptik
alfa blokörlerin artmış hipotansif etki ve artmış ilk doz hipotansif etki riski vardır.
TRİANSERİL ADE inhibitörleri veya anjiyotensin II reseptör antagonistleri ile birlikte
kullanıldığında potasyum tutucu diüretiklerle oluşan hiperkalemi riski daha da artacağından
dikkat edilmelidir.
Antipsikotikler
TRİANSERİL, pimozid veya tiyoridazin (eşzamanlı kullanımdan kaçınılmalıdır), amisülpirid
ve sertindol ile birlikte kullanıldığında hipokalemi, ventriküler aritmi riskini artırmaktadır.
Kalsiyum tuzları
Tiyazidlerle eş zamanlı kullanımları hiperkalsemi riskini artırır.
Sayfa 4 / 10Kardiyak glikozitler ve Antiaritmik ilaçlar
Tiyazidlerle oluşan hipokalemi toksisitesini artırır.
Siklosporin
Triamteren ile birlikte kullanımında hiperkalemi riskinde artış meydana gelir.
Kortikosteroidler
Kortikosteroidlerle birlikte kullanıldığında aditif bir etki ile aşırı potasyum kaybına ve
hipokalemi riskinde artışa neden olacağından dikkatli kullanılmalıdır. Kortikosteroidlerin
diüretik etkiyi de antagonize ettiği bildirilmiştir.
Sitotoksikler
Sisplatin gibi platin içeren ürünlerle birlikte kullanıldığında nefrotoksisite ve ototoksisite
riskini artırdığı bildirilmiştir.
Diğer diüretikler
Asetazolamit, loop diüretikleri veya tiyazidler birlikte verilirse hipokalemi riski artar.
Spironolakton
Trianseril, hiperkalemi riski nedeni ile spironolaktonla birlikte kullanılmamalıdır.
Lityum
Triamteren ve tiyazidler lityumun itrahını azaltır ve intoksikasyona neden olabilir.
Kas gevşeticiler
Baklofen ve tizanidin ile hipotansif etki artar.
Östrojen ve progesteronlar
Östrojen ve kombine oral kontraseptifler diüretik etkiyi antagonize eder. Potasyum tutucu
diüretikler ile muhtemel hiperkalemi oluşabilir.
Potasyum takviyeleri
Triamteren ile eşzamanlı kullanımında hiperkalemi oluşma riski artar.
Böbrek yetmezliği durumunda Penisilin G potasyum ve potasyum tuzu içeren ilaçlarla birlikte
verildiğinde hiperkalemi oluşabilir. Kan bankasından temin edilen kanda da potasyum
düzeyinin yüksek olabileceği akılda tutulmalıdır.
Sempatomimetikler
Tiyazidler; bambuterol, fenoterol, eformoterol, ritodrin, salbutamol, salmeterol ve terbutalinin
yüksek dozlarıyla birlikte alınırsa hipokalemi riski artar.
Takrolimus
Potasyum tutucu diüretikler ile hiperkalemi riski artar.
Teofilin
Tiyazidlerle birlikte alınırsa hipokalemi riski artar.
Ülser iyileştirici ilaçlar
Karbenoksolon gibi diüretik etkiyi antagonize eden ilaçlar tiyazidler ile birlikte kullanılırsa
hipokalemi riski artar.
Sayfa 5 / 10D Vitamini
Tiyazidler D vitamini ile birlikte alınırsa hiperkalsemi riski artar.
Antikoagülanlar
Birlikte alındığında bu ilaçların etkililiğinde azalma olabileceği akılda tutulmalıdır.
Laksatif ilaçlar
Aşırı laksatif kullanımı, potasyum kaybını artırabileceğinden triamterenin potasyum tutucu
etkisini azaltabilir.
Laboratuvar testleri
Paratiroid fonksiyonu ile ilgili testlerde yanıltıcı sonuçlara yol açabileceğinden bu testlerden
önce ilaç kesilmelidir. Ayrıca TRİANSERİL, tiroid fonksiyonunu etkilemeden serum PBI
düzeyinde azalmaya neden olabilir ve biyolojik sıvılarda folik asit tayinini etkileyebilir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir.
Gebelik dönemi
TRİANSERİL gerekli olmadıkça gebelik döneminde kullanılmamalıdır.
Triamteren ve tiyazidlerin insanda plasentadan geçebildiği gösterilmiştir. Annenin tiyazidlerle
tedavisi sonucu yeni doğanda trombositopeni, pankreatit ya da hipogliseminin nadiren
görülebildiği bildirilmiştir. Bu nedenle tedavinin anneye sağlayacağı yararın bebekteki
muhtemel riskten daha fazla olduğu düşünülen durumlarda ve önceden var olan bir hastalık
için kullanılmadıkça TRİANSERİL kullanımından kaçınılmalıdır.
Laktasyon dönemi
TRİANSERİL’in terapötik dozları emziren kadınlara uygulandığı takdirde memedeki çocuk
üzerinde etkiye neden olabilecek ölçüde triamteren ve hidroklorotiyazid anne sütüne
geçmektedir. TRİANSERİL emzirme döneminde kullanılmamalıdır.
Üreme yeteneği/Fertilite
Triamteren ve hidroklorotiyazidin üreme yeteneği/fertilite üzerine etkisine ilişkin bilgi
bulunmamaktadır.
4.7. Araç ve makine kullanımı üzerindeki etkiler
TRİANSERİL’in araç ve makine kullanımı üzerinde bilinen bir etkisi bulunmamaktadır.
4.8. İstenmeyen etkiler
TRİANSERİL’in kullanımına ilişkin istenmeyen etkiler için aşağıdaki terimler ve sıklık
dereceleri kullanılmıştır:
Sayfa 6 / 10Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Seyrek: Trombositopenik purpura, megaloblastik anemi (triamteren kullanımıyla ilişkili),
agranülositoz, lökopeni, trombositopeni (tiyazidler tek başlarına neden olabilir)
Bilinmiyor: Hemolitik anemi
Metabolizma ve beslenme hastalıkları
Bilinmiyor: Metabolik asidoz, aşırı doz nedeniyle ya da tedavideki ikinci bir nedene bağlı
olarak elektrolit dengesizliği, tersiyer hiperparatiroidizme neden olmayan hiperkalsemi,
hiperkalemi veya hipokalemi, gut atağına neden olabilen hiperürisemi, hiperglisemi,
hiponatremi, hipokloremi, diabetes mellitus
Sinir sistemi hastalıkları
Bilinmiyor: Sersemlik, baş ağrısı, yorgunluk, parestezi
Göz hastalıkları
Bilinmiyor: Görme bulanıklığı
Kardiyak hastalıklar
Bilinmiyor: Aritmi, postural hipotansiyon
Vasküler hastalıklar
Yaygın olmayan: Hiperlipidemi, kan basıncında istenmeyen düşüş
Solunum, göğüs bozuklukları ve mediastinal hastalıklar
Çok seyrek: Akut interstisyel pnömoni, kardiyak kaynaklı olmayan pulmoner ödem
Bilinmiyor: Solunum güçlüğü
Hepato-bilier hastalıklar
Seyrek: Sarılık, akut pankreatit (tiyazidler tek başlarına neden olabilir)
Bilinmiyor: Karaciğer enzim değerlerinde değişiklikler
Gastrointestinal hastalıklar
Bilinmiyor: Bulantı, kusma, diyare veya konstipasyon, karın ağrısı, ağız kuruluğu, susama
Deri ve deri altı doku hastalıkları
Seyrek: Fotosensitivite, sistemik lupus eritamatosuz, döküntü
Kas-iskelet bozukluklar, bağ doku ve kemik hastalıkları
Bilinmiyor: Kas krampları
Böbrek ve idrar hastalıkları
Yaygın: Glomerüler filtrasyon hızının azalması, geçici olarak kan üre ve kreatinin
düzeylerinde artış (bu durum aşırı doz veya tedavideki ikincil bir nedenle oluşabilir)
Çok seyrek: Akut intersitiyel nefrit ya da triamteren ile NSAİ ilaçların etkileşimine bağlı
olarak geri dönüşümlü böbrek yetmezliği
Sayfa 7 / 10Bilinmiyor: Böbrek taşı oluşumu (triamteren içeren ilaçların kullanımı ile böbrek taşı
oluşumunun artışı arasında bir kanıt bulunmamaktadır)
Üreme sistemi ve meme hastalıkları
Bilinmiyor: İmpotens
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Doz aşımı halinde meydana gelen elektrolit dengesizliğine bağlı olarak özellikle hiperkalemi
olmak üzere poliüri, bulantı, kusma, halsizlik, ağrı, kas ağrısı, hipotansiyon, kardiyak
aritmiler, ateş ve yüz kızarması gözlenir. Aşırı dozda alındığında (örn., 50 kapsül) akut
böbrek yetmezliği görülebilir.
Hipotansiyon oluştuğunda, levarterenol gibi hipertansif ilaçlar verilerek kan basıncı
ayarlanmalıdır. Elektrolit ve sıvı dengesi kontrol edilmeli, kusturma veya gastrik lavaj yolu ile
mide boşaltılmalıdır. Kardiyak ritim izlenmelidir ve eğer gerekiyorsa hiperkalseminin
düzeltilmesi için girişimlerde bulunulmalıdır. Spesifik antidotu yoktur. Böbrek diyalizi
yüksek doz vakalarının bir kısmında yarar sağlayabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Zayıf diüretikler ve potasyum tutucu ajanlar
ATC kodu: C03EA01
Etki mekanizması:
TRİANSERİL etkin madde olarak hidroklorotiyazid ve tiramteren içerir.
Hidroklorotiyazid, tiyazid grubundan bir diüretik olup antihipertansif etkiye de sahiptir.
Hidroklorotiyazid elektrolitlerin böbrek tübüllerinden geri emilimini azaltan, böylelikle
sodyum ve klorür iyonlarının ve takiben suyun itrahını artırır. Potasyum iyonları daha düşük
bir oranda atılır.
Hidroklorotiyazidin diüretik etkisi plazma renin aktivitesinde ve aldosteron sekresyonunda
artmaya ve serumdaki potasyum düzeyinde azalmaya yol açar.
Hidroklorotiyazidin antihipertansif etkisinden sorumlu mekanizma tam olarak
bilinmemektedir. Ancak sodyum dağılımı ve itrahı ile ilişkili olduğu düşünülmektedir.
Hidroklorotiyazid normal kan basıncını etkilemez. Plazma konsantrasyonu ile kan
basıncındaki düşüş arasında orantılı bir ilişki bulunmamaktadır.
Triamteren distal böbrek tübüllerinden sodyum, potasyum ve hidrojen değişimini direkt
olarak inhibe eden potasyum tutucu bir diüretiktir.
Sayfa 8 / 10Triamteren, hidroklorotiyazide kıyasla natriüretik etkisi daha düşük, potasyum tutucu
(antikaliüretik) tesire sahip bir diüretiktir. TRİANSERİL’in diüretik ve antihipertansif etkisi
esas olarak hidroklorotiyazidten kaynaklanır.
TRİANSERİL ise hidroklorotiyazidin yol açabileceği aşırı potasyum kaybını engelleyerek bu
durumdan kaynaklanabilecek olumsuz etkileri önler. Klinik araştırmalar en iyi diüretik etkinin
triamteren ve hidroklorotiyazidin 2:1 oranında kombine edildiğinde sağlandığını göstermiştir.
5.2. Farmakokinetik özellikler
Genel Özellikler
Triamteren iyi tolere edilir. Aç veya tok karnına alınması emilimini etkilemez. İlacın etkisi
alındıktan 1 saat sonra başlar, 6-8 saat devam eder. Büyük ölçüde idrarla atılır.
Emilim:
Hidroklorotiyazid, oral yoldan alındığında tamamen olmasa da oldukça hızlı bir şekilde
emilir. Etkisi 2 saat içinde başlar ve 12 saat devam eder. Plazma yarı ömrü 3-4 saat, biyolojik
yarı ömrü 12 saattir.
Triamteren oral yoldan alındığında tamamen olmasa da hızla emilir. Plazma yarı ömrü
yaklaşık 2 saattir. Uygulamadan 1 saat sonra plazma doruk seviyesine ulaşır.
Dağılım:
Triamteren yüksek oranda plazma proteinlerine bağlanır.
Hidroklorotiyazid, % 60 plazma proteinlerine bağlanır.
Biyotransformasyon:
Hidroklorotiyazid metabolize olmaz.
Trimateren başta sülfat konjugatı olmak üzere büyük oranda metabolize olur.
Eliminasyon:
Hidroklorotiyazid değişmeden idrarla atılır.
Triamteren esas olarak metabolitleri ve değişmeyen triamteren olarak değişken miktarda idrar
ve safra yoluyla atılır.
5.3. Klinik öncesi güvenlilik verileri
İlacın içerdiği etkin maddeler klinikte uzun yıllardır kullanılmaktadır. Kullanımı ile ilgili
olarak görülebilecek olumsuz etkiler ilgili bölümlerde yer almaktadır.
6. FARMASÖTİK ÖZELLİKLER
6.1. Yardımcı maddelerin listesi
Laktoz anhidrus (Pharmatose DCL 21)
Kolloidal silikon dioksit (Aerosil 200)
Talk
İndigokarmin
Titanyum dioksit
Sayfa 9 / 106.2. Geçimsizlikler
Bilinen herhangi bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25°C’nin altındaki oda sıcaklığında nemden ve ışıktan korunarak saklanmalıdır.
6.5. Ambalajın niteliği ve içeriği
Bir yüzü şeffaf PVDC folyo, diğer yüzü üzeri baskılı aluminyum folyo kaplı 10 kapsüllük
blisterler.
Her kutu 2 blister içermektedir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Pfizer Inc A.B.D. lisansı ile
DEVA Holding A.Ş.
Halkalı Merkez Mah. Basın Ekspres Cad.
No: 1 34303 Küçükçekmece/İSTANBUL
Tel: 0 212 692 92 92
Fax: 0 212 697 00 24
8. RUHSAT NUMARASI
144/79
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 05.05.1988
Ruhsat yenileme tarihi:20.03.2013
10. KÜB’ÜN YENİLENME TARİHİ
Sayfa 10 / 10