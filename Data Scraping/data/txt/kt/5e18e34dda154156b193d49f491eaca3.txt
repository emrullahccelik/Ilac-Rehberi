 
1 
 KULLANMA TALİMATI  
 
KENGREXAL 50 mg enjeksiyonluk /infüzyonluk çözelti hazırlamada kullanılacak 
konsantre için toz  
 
Damar içine (intravenöz) uygulanır.  
Steril  
 
Etkin madde : 10 ml’lik her bir cam flakon 50 mg k angrelor a eşdeğer  55,6 mg  kangrelor 
tetrasodyum  içerir.  
Yardımcı madde (ler): Mannitol, sorbitol, sodyum hidroksit . 
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak 
yardımcı olabilirsiniz. Yan etkilerin nasıl raporlanacağını öğrenmek için 4. bölümün 
sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
    kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek    
veya düşük doz kullanmayınız.  
 
 
Bu Kullanma Talimatında:  
 
1. KENGREXAL  nedir ve ne için kullanılır?  
2. KENGR EXAL ’i kullanmadan önce dikkat edilmesi gerekenler  
3. KENGREXAL  nasıl kullanılır ? 
4. Olası yan etkiler nelerdir?  
5. KENGREXAL 'in saklanması  
 
Başlıkları yer almaktadır.  
 
1. KENGREXAL  nedir ve ne için kullanılır?  
 
KENGREXAL hastanede tıbbi personel tarafından kullanılması gereken bir ilaçtır.  
 
KENGREXAL , her 10 ml’lik cam şişede ( flakon ) 50 mg kangrelora eşdeğer kangrelor 
tetrasodyum olarak adlandırılan bir madde içeren , kanın pıhtılaşmasını önleyen antitrombotik 
bir ilaçtır.  Her bir flakon beyaz ila beyaza yakın renkte dondurularak kurutulmuş (liyofilize ) 
toz içermektedir.  
KENGREXAL tamamen çözündüğünde flakon içeriği berrak, renksiz ila açık sarı renkte dir. 
 
Antitrombotikler, kan pıh tısı (tromboz) oluşumunu önleyen ilaçlardır.  
  
2 Trombositler, kanda bulunan ve kümeleşerek  kanın pıhtılaşmasına yardımcı olan çok küçük 
hücrelerdir. Pıhtılar bazen, kalpteki atardamar gibi hasar görmüş bir kan damarının içinde 
oluşabilir . Pıhtı, kan akışını engelleyebileceğinden (trombotik olay) ve kalp krizine yol 
açabileceğinden (m iyokard enfarktüsü) oldukça tehlikeli dir. 
 
KENGREXAL  trombositlerin kümele şmesini azaltır ve kan pıhtısı oluşumu nu önler.  
 
Doktorunuz KENGREXAL 'i size kalbinizde tıkalı kan damarları (koroner arter hastalığı) 
bulun ması nedeniyle tıkanıklığı gidermek için operasyona (Perkütan koroner girişim - PKG - 
daralmış durumdaki bir koroner artere balon uçlu bir kateterle girilip, balonu şişirerek 
genişletme) ihtiyacınız olduğu durumlarda uygular. Bu işlem sırasında kan damarınızı açık 
tutmak için damarınıza küçük bir tüp (stent ) takılabilir. KENGREXAL  kullanımı bu işlemin 
pıhtı oluşturma ve kan damarlarını tekrar tıkama riskini azaltmaktadır . 
 
KENGREXAL  yalnızca yetişkinlerde kullanım içindir.  
 
2. KENGREXAL ’i kullanmadan önce dikkat edilmesi gerekenler  
 
KENGREXAL 'i aşağı daki durumlarda KULLANMAYINIZ : 
Eğer,  
• Kangrelora veya bu ilacın içerdiği diğer maddelere (bakınız ”yardımcı maddeler” ) 
alerjiniz varsa,  
• Mide veya bağırsak kanaması gibi kanamalara neden olan bir hastalığınız veya sizi 
kontrolsüz kanamalara daha duyarlı hale getiren bir hastalığınız (hemostaz bozukluğu 
veya geri dönüşümsüz koagulasyon hastalıkları) varsa,  
• Yakın zamanda önemli bir operasyon veya kemik kırığı veya trafik kazası gibi ciddi bir 
fiziksel travma geçirdiyseniz,  
• Kontrol edil emeyen çok yüksek kan basıncınız  (hipertansiyon)  varsa,  
• Beyne giden kanın geçici olarak kesilmesi nedeniyle inme veya 'mini -inme' (geçici 
iskemik atak, GİA olarak da bilinen) geçirdiyseniz , 
 
Yukarıdakilerden herhangi biri sizin için geçerli ise, KENGREXAL'i kullanmayınız.  
 
KENGREXAL'i aşağıdaki durumlarda DİKKATLİ KULLANINIZ : 
Eğer,  
• Artmış kanama riskiniz varsa veya öyle olduğunu düşünüyorsanız ; örneğin, kan 
pıhtılaşmasını etkileyen tıbbi bir sorununuz varsa veya kanama riskinizi art tırabilecek 
yakın zamanda geçirilen ciddi bir sakatlık, operasyon, inme veya geçici iskemik atak 
(GİA) öyküsü veya mide veya bağırsak kanaması gibi başka bir durum mevcutsa , 
• Böbrek yetmezliğiniz varsa ve/veya diyalize ihtiyaç duyuyorsanız , 
• KENGREXAL  veya herhangi bir bileşenine alerjik reaksiyon gösterdiyseniz , 
• Astım gibi solunum zorlukları çekiyorsanız , 
• Doktorunuz bazı şekerlere intoleransınız (duyarlılığınız) olduğunu söylediyse , 
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
KENGREXAL'i n yiyecek ve içecek ile kullanılması  
KENGREXAL'in yiyecek ve içecekler ile herhangi bir etkileşimi yoktur . 
  
3 Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz KENGREXAL kullanmamalısınız. Doktorunuz, bu tedavinin size uygun olup 
olmadığına karar verecektir.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
KENGREXAL’ in anne sütüne geçip geçmediği bilinmemektedir. Emziriyorsanız veya 
emzirmeyi planlıyorsanız, tedaviye veya emzirmeye devam etme konusunda doktorunuz 
KENGREXAL kullanmanız gerekip gerekmediğine karar verecektir.  
 
Araç ve makine kullanımı  
KENGREXAL 'in etkileri kısa süre de geçmektedir. Araç ve makine kullanma yeteneğinizi 
etkilemesi beklenmez . 
 
KENGREXAL’in içeriğinde bulunan bazı yardımcı maddeler hakkında önemli bilgiler  
 
KENGREXAL, sorbitol içermektedir. Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü kullanmadan önce 
doktorunuzla temasa geçiniz. Kalıtsal fruktoz intoleransı olan hastalarda KENGREXAL 
kullanılmamalıdır.  
 
KENGREXAL her  bir flakonda 23 mg'dan daha az sodyum ihtiva eder. Dozu nedeni ile 
herhangi bir uyarı gerekmemektedir.  
 
Diğer ilaçlarla birlikte kullanımı  
 
KENGREXAL veya başka bir tür antitrombosit ilaç (örneğin, klopidogrel) ile tedavi edilirken 
ve tedavi sonrasında asetilsalisilik asit (ASA) alabilirsiniz.  
 
Kan sulandırıcılar (antikoagülanlar örn. varfarin) ve/veya  kanama  riskini artırabilecek başka  
ilaçlar kullanıyorsanız doktorunuza söyleyiniz.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. KENGREXAL  nasıl kullanılır ? 
 
Uygun kullanım ve doz/uygulama sıklığı için talimatlar:  
KENGREXAL ile tedaviniz, kalp hastalığı olan hastaların tedavisi konusunda deneyimli bir 
doktor denetiminde gerçekleştirilecektir. Doktorunuz ilacınızın dozunu belirleyecek ve size 
uygulayacaktır. Uygulanacak doz kilonuza ve aldığınız tedaviye bağlıdır.  
 
Uygulama yolu ve metodu:  
KENGREXAL  enjeksiyon ve ardından damar içine infüzyon ( damar yolu ile ilaç uygulaması ) 
şeklinde uygulanarak kan akımınıza geçecektir.  Verilen doz kilonuza göre belirlen ir.  
  
4 Önerilen doz:  
• Enjeksiyon ile vücut ağırlığının her kilogramı başına 30 mikrogram ve hemen ardından  
• En az 2 saat, infüzyon ile (serum) v ücut ağırlığının her kilogramı başına dakikada 4 
mikrogram  
 
Daha uzun süre tedaviye ihtiyacınız olup olmadığına doktorunuz karar verecektir.  
 
Sağlık personeline yönelik bilgiler bu kullanma talimatının  sonunda yer almaktadır.  
 
Değişik yaş grupları:  
 
Çocuklarda kullanımı:  
18 yaşın altındaki ergen ve çocuklar KENGREXAL’i kullanmamalıdır.  
 
Yaşlılarda kullanımı:  
Yaşlı hastalarda doz ayarlaması gerekli değildir . 
 
Özel kullanım durumları:  
Karaciğer/Böbrek yetmezliği:  
Karaciğer fonksiyon bozukluğu  veya hafif, orta derecede şiddetli veya şiddetli böbrek  
yetmezliği olan hastalarda herhangi bir doz ayarlaması gerekli değildir.  
 
Tedavi süresi  
Tedavi süresine doktorunuz karar verecektir.  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
  
Eğer KENGREXAL’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla KENGREXAL  kullandıysanız:  
Size bu ilacı sağlık personeli uygulayacağından kullanmanız gerekenden daha fazla 
KENGREXAL uygulanması beklenmez.  
 
KENGREXAL’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
KENGREXAL’i kullanmayı unutursanız  
Bu ilaç size sağlık personeli tarafından uygulanacaktır. Size uygulanacak tedaviye, ilacı 
durdurma ve kötü etkilere karşı belirtileri takip etme de dahil olmak üzere, doktorunuz karar 
verecektir.  Bu ilacın kullanımı ile ilgili başka sorularınız varsa doktorunuza danışınız.  
 
KENGREXAL ile tedavi sonlandırıldığındaki oluşabilecek etkiler   
KENGREXAL ile tedaviye ne zaman son verileceğine doktorunuz karar vermelidir.  
 
4. Olası yan etkiler nelerdir?  
Tüm ilaçlar  gibi KENGREXAL’in  içeriğinde bulunan maddelere duyarlı olan kişilerde yan 
etkiler olabilir.   
KENGREX AL tedavisi esnasında karşılaşabileceğiniz o lası yan etkiler sıklıklarına göre 
aşağıdaki gibidir.  
 
Yan etkiler aşağıdaki kategorilerde gösterildiği şekilde sınıflandırılmıştır:  
  
5 Çok yaygın:  10 hastanın en az 1'inde görülebilir  
Yaygın:  10 hastanın 1’inden az, fakat 100 hastanın 1’inden fazla görülebilir.  
Yaygın olmayan:  100 hastanın 1’inden az, fakat 1.000 hastanın 1’inden fazla görülebilir.  
Seyrek:  1.000 hastanın 1’inden az, fakat 10.000 hastanın 1’inden fazla görülebilir.  
Çok seyrek:  10.000 hastanın 1’inden az görülebilir (izole vakalar da dahil)  
Bilinmiyor:  Eldeki verilerden hareketle sıklık derecesi tahmin edilemiyor.  
 
Aşağıdakilerden biri olursa, KENGREXAL kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Vücudun herhangi bir yerinde kanama. Kanama, KENGREXAL  tedavisi ile yaygın 
görülen bir yan etkidir (10 kişiden 1'inde görülebilir). Kanama ciddi olabilir ve ölümle 
sonuçlanan durumlar bildirilmiştir.  
• Alerjik reaksiyon (döküntü, kaşınma, boğazda sıkışma/şişme, dil veya dudaklarda 
şişme, nefes almada zorluk). Alerjik reaksiyon KENGREXAL  tedavisi ile seyrek 
görülen bir yan etkidir (1000 kişiden 1'inde görülebilir) ancak potansiyel olarak ciddi 
olabilir.  
 
Bunların hepsi çok ciddi yan etkilerdir.  Eğer  bunlardan biri sizde mevcut ise, sizin 
KENGREXAL’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
 
Asağıdakilerden herhangi birini fark ederseniz, doktorunuza söyleyiniz:  
 
Yaygın   
• Vücudun herhangi bir yerinde ufak morarmalar (deride veya enjeksiyon bölgesinde 
şişliklere yo l açabilen ufak kırmızılıklar)  
• Dispne (nefes darlığı), kan hacmi veya kırmızı kan hücreleri sayısında düşüşe yol açan 
kanama, en jeksiyon veya kateter bölgelerinden sıvı akışı.  
 
Yaygın olmayan   
• Kalp etrafında sıvı toplanması, göğüs boşluğunda kan toplanmasına veya idrarda kan 
bulunmasına neden olan kanama veya burun, sindirim kanalı, karın boşluğu, enjeksiyon 
veya kateter bölgesinde kanama.  
• Kanda, böbrek fonksiyonunun azaldığını gösteren, artmış kreatinin seviyesi (kan testleri ile 
belirlenir)  
• Kan basıncında değişiklikler  
• Döküntü, kaşıntı, ürtiker  
• Damar giriş yerinde kan birikmesi (hematom)  
 
Seyrek   
• Düşük trombosit sayısı veya anemiye yol açan kanama, gözde, beyinde (inme dahil), pelvis 
ve akciğerlerde kanama, yaralı bölgelerde kanama, ciddi alerjik reaksiyonlar ve yüzde 
şişme, kalpteki atar damalardan birinde veya duvarında, sadece damar duvarının birkaç 
katmanını tutan balon benzeri şişlik, kanın pıhtılaşmasında azalma, morarma  
 
Çok seyrek   
• Deri altında veya göz çevresinde kanama, kanayan bölgelerde enfeksiyon, şiddetli adet 
kanama sı, penis, kulak veya önceden var olan deri tümörlerinden kanama.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.   
6  
 
Yan etkilerin raporlanması  
 
Herhangi bir yan etkiyle karşılaşırsanız, doktorunuza veya eczacınıza bildiriniz. Buna, 
elinizdeki kullanma talimatında belirtilmeyen olası yan etkiler de dahildir.  Herhangi bir yan 
etki meydana gelmesi durumunda hekiminiz, eczacınız veya hemşireniz ile konuşunuz. 
Ayrıca, yan etkileri www.titck.gov.tr sitesinde yer alan “İlaç Yan Etki Bildirimi” ikonuna 
tıklayarak doğrudan Türkiye Farmakovijilans Merkezi ’ne (TÜFAM) bildirebileceğiniz gibi, 0 
800 314 00 08 numaralı yan etki bildirim hattını da kullanabilirsiniz .  
 
Meydana gelen yan etkileri bildirerek kullanmakta olduğunuz ilacın güvenliliği hakkında 
daha fazla bilgi edinilmesine katkı sağlamış olacaksınız.  
 
5. KENGREXAL 'in saklanması  
 
KENGREXAL’i  çocukların göremeyeceği , erişemeyeceği yerlerde ve ambalajında saklayınız.  
 
KENGREXAL’i 25°C altındaki oda sıcaklığında saklayınız.  Flakon seyreltmeden ve 
kullanımdan hemen önce sulandırılmalıdır. S eyreltilen çözeltinin 24 saate kadar 25°C 
altındaki oda sıcaklığında stabil olduğu gösterilmiştir . Buzdolabına koyulmamalı veya 
dondurulmamalıdır. Kullanıma hazırlama/sulandırma sonrasında mikrobiyolojik açıdan ürün 
hemen kullanılmalıdır.  Torbada ve flakonda kalan herhangi bir çözelti 24 saat sonra 
atılmalıdır.  
 
Son kullanma tarihi ile uyumlu olarak kullanınız.  
 
Ambalajdaki son kullanma tarihinden so nra KENGREXAL’i  kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat Sahibi:  
Chiesi İlaç Ticaret A.Ş  
İnkılap  Mah. Dr. Adnan Büyükdeniz Cad. Kelif Plaza No:2 İç Kapı No: 7 Ümraniye/ İstanbul  
 
Üretim yeri:  
Patheon Italia S.p.A  
Viale G.B. Stucchi 110 20900 Monza (MB) İtalya  
 
Bu kullanma talimatı … tarihinde onaylanmıştır .  
7 AŞAĞIDAKİ BİLGİLER BU İLACI UYGULAYACAK SAĞLIK MESLEĞİ 
MENSUPLARI İÇİNDİR  
 
KENGREXAL , akut koroner bakım  veya koroner müdahale prosedürlerinde deneyimli bir 
hekim tarafından uygulanmalıdır . Akut durumlarda ve hastane ortamında kullanım için 
geliştirilmiştir.  
 
Pozoloji  
PKG  hastaları için önerilen KENGREXAL  dozu, 30 mikrogram/kg intravenöz bolus ve 
hemen ardından 4 mikrogram/kg/dk intravenöz infüzyondur. Bolus ve infüzyon prosedürden 
önce başlatılmalı ve en az iki saat veya tüm prosedür süresi boyunca (hangisi daha uzunsa) 
devam ettirilmelidir . Hekimin kararıyla, infüzyon topla m dört saat devam ettirilebilir . 
 
Hastalar kronik tedavi için oral P2Y 12 terapisine geçirilmelidir. Geçiş için, kangrelor 
infüzyonu kesildikten hemen sonra bir oral P 2Y12 yükleme dozu terapisi (klopidogrel, 
tikagrelor veya prasugrel) uygulanmalıdır. Alternatif olarak, klopridogrel haricinde, bir 
tikagrelor veya prasugrel yükleme dozu infüzyon sonundan 30 da kika önceye kadar 
uygulanabilir . 
 
Hazırlık talimatları  
KENGREXAL hazırlığı için aseptik prosedürler kullanılmalıdır.  
Flakon kullanımdan hemen önce seyreltilmeden rekonstitüye edilmelidir. Her 50 mg/flakona 
5 mL steril enjeksiyonluk su ekleyerek rekonstitüye ediniz. Tüm materyal çözünene kadar 
nazikçe karıştırınız. Şiddetli çalkalamayınız. Oluşan köpüklerin sönmesini bekleyiniz. Flakon 
içeriğinin tamamen çözündüğünden ve rekonstitüye edilen materyalin berrak, renksiz ila açık 
sarı renkte olduğundan emin olunuz. Enjeksiyon ile uygulanan ürünler her zaman görsel 
olarak incelenmeli ve partikül varlığı veya renk değişimi durumunda kullanılmamalıdır.  
 
Seyreltmeden kullanmayınız. Uygulamadan önce, her flakondan 5 mL sulandırılmış çözelti 
çekilmeli ve 250 mL sodyum klorür 9 mg/mL (%0,9) enjeksiyonluk çözeltisi veya glukoz 
(%5) enjeksiyonluk çözeltisi ile tekrar seyreltilmelidir. Torbayı iyice çalkalayınız.  
 
Parenteral tıbbi ürünler, rekonstitüsyon sonrasında partiküler maddeler için görsel olarak 
incelenmelidir.  
 
KENGREXAL kilo bazlı bir dozaj ile, ilk olarak intravenöz bolus ve hemen ardından gelen 
intravenöz infüzyon şeklinde uygulanır. Bolus ve infüzyon, infüzyon çözeltisinden 
uygulanmalıdır.  
 
Bu seyrelti ile 200 mikrogram/mL konsantrasyonu elde edilir. Bu en az iki saatlik doz için 
yeterli olacaktır. 100 kg ve üzerindeki hastalar en az iki torbaya ihtiyaç duyacaktır.  
 