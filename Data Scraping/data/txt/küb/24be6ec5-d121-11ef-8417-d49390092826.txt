KISA ÜRÜN BİLGİSİ
1. BEŞERİ TIBBİ ÜRÜNÜN ADI
CETROTIDE 250 mcg enjeksiyonluk çözelti için toz ve çözücü
Steril
2. KALİTATİF VE KANTİTATİF BİLEŞİM
Etkin madde: Her bir flakon 250 mcg setroreliks’e eşdeğer 260-270 mcg setroreliks asetat
içerir.
Beraberinde verilen çözücü ile önerilen şekilde rekonstitüye edildiğinde mL başına 250 mcg
etkin madde elde edilir.
Yardımcı madde(ler):
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti için toz ve çözücü.
Tozun görünümü: Beyaz liyofilizat
Çözücünün görünümü: Berrak ve renksiz çözelti
Sulandırılmış çözeltinin pH’sı 4-6’dır.
4. KLİNİK ÖZELLİKLER
4.1 Terapötik endikasyonlar
Kontrollü over stimulasyonunu takiben, oosit toplanması ve yardımla üreme teknolojileri
uygulanan hastalarda prematüre ovulasyonun engellenmesi için kullanılır.
Klinik çalışmalarda CETROTIDE insan menopozal gonadotropin (HMG) ile birlikte
kullanılmıştır, ancak, sınırlı sayıda olmakla beraber rekombinant folikül uyarıcı hormonla
(FSH) birlikte kullanıldığında da benzer etki gözlenmiştir.
4.2 Pozoloji ve uygulama şekli
CETROTIDE yalnız bu alanda deneyimli uzmanlar tarafından reçete edilmelidir.
Pozoloji/uygulama sıklığı ve süresi
İlk CETROTIDE uygulaması bir hekimin gözetimi altında ve olası alerjik/psödo-alerjik
reaksiyonların (hayatı tehdit edici anafilaksi dahil) tedavisinin mevcut olduğu şartlar altında
yapılmalıdır. Ardından yapılacak olan enjeksiyonlar, hastanın aşırı duyarlılık reaksiyonlarını
gösteren semptomlar ve belirtiler konusunda bilgilendirilmesi ve bu olayların acil tıbbi girişim
gerektireceğini anlamış olması durumunda, kendi kendisine uygulanabilir.
1Uygulama şekli
Bir flakon içeriği (250 mcg setroreliks) sabah ya da akşam olmak üzere 24 saat aralıklarla,
günde bir defa uygulanır. İlk uygulamayı takiben, enjeksiyona alerjik/psödo-alerjik
reaksiyonu olmadığından emin olmak için hastanın 30 dakika tıbbi gözetim altında tutulması
tavsiye olunur.
CETROTIDE alt karın duvarına subkutan olarak enjekte edilir.
Enjeksiyon bölgelerinin rotasyonu, aynı bölgede enjeksiyonun geciktirilmesi ve ürünün
aşamalı emilimini kolaylaştırmak için, tıbbi ürünün yavaş hızda enjekte edilmesi ile
enjeksiyon yeri reaksiyonları en aza indirilebilir.
Sabah uygulaması: CETROTIDE ile tedaviye over stimülasyonunun 5. veya 6. gününde (over
stimülasyonu başladıktan 96 ila 120 saat sonra) üriner veya rekombinant gonadotropin ile
birlikte başlanmalı ve ovülasyonun indüksiyon günü dahil gonadotropin tedavisi boyunca
devam edilmelidir.
CETROTIDE ile tedavinin başlangıç günü, over yanıtına, yani büyüyen foliküllerin sayısı ve
büyüklüğüne ve/veya dolaşımdaki östradiol miktarına bağlıdır. Klinik deneyim,
CETROTIDE’ın stimülasyonun 5. veya 6. gününde başlanmasına dayanıyor olsa da, foliküler
büyüme bulunmuyor ise CETROTIDE’ın başlanması geciktirilebilir.
Akşam uygulaması: CETROTIDE ile tedaviye over stimülasyonunun 5. gününde (over
stimülasyonu başladıktan 96 ila 108 saat sonra) üriner veya rekombinant gonadotropin ile
birlikte başlanmalı ve ovülasyonun indüksiyon gününden bir gece öncesine kadar
gonadotropin tedavisi boyunca devam edilmelidir.
CETROTIDE ile tedavinin başlangıç günü, over yanıtına, yani büyüyen foliküllerin sayısı ve
büyüklüğüne ve/veya dolaşımdaki östradiol miktarına bağlıdır. Klinik deneyim,
CETROTIDE’ın stimülasyonun 5. veya 6. gününde başlanmasına dayanıyor olsa da, foliküler
büyüme bulunmuyor ise CETROTIDE’ın başlanması geciktirilebilir.
Özel popülasyonlara ilişkin ek bilgiler
Karaciğer yetmezliği
CETROTIDE karaciğer yetmezliği olan hastalarda incelenmemiştir; bu nedenle dikkatli
olunmalıdır.
Böbrek yetmezliği
CETROTIDE böbrek yetmezliği olan hastalarda incelenmemiştir; bu nedenle dikkatli
olunmalıdır. CETROTIDE, şiddetli böbrek yetmezliği olan hastalarda kontrendikedir (bkz.
Bölüm 4.3).
Pediyatrik popülasyon
Pediyatrik popülasyonda uygulanmaz.
Geriyatrik popülasyon
CETROTIDE’ın geriyatrik popülasyonda kullanım endikasyonu yoktur.
Hazırlama talimatı için, bölüm 6.6’ya bakınız.
24.3 Kontrendikasyonlar
CETROTIDE aşağıda listelenen durumlardan herhangi birinin varlığında kullanılmamalıdır:
 Etkin maddeye veya gonadotropin salıverici hormonun (GnRH) yapısal analoglarından
herhangi birine, ekstrinsik peptid hormonlara veya yardımcı maddelerden herhangi birine
karşı aşırı duyarlılık.
 Gebelik ve laktasyon.
 Şiddetli renal yetmezliği olan hastalar.
4.4 Özel kullanım uyarıları ve önlemleri
Alerjik Durumlar
İlk dozla, hayatı tehdit edici anafilaksiyi de içeren alerjik/psödoalerjik reaksiyon vakaları
bildirilmiştir (bkz. Bölüm 4.8).
Hikayesinde alerjik eğilim bilinen veya aktif alerjik durum belirtileri olan kadınlarda özel
önlem alınmalıdır. CETROTIDE ile tedavi şiddetli alerjik durumdaki kadınlara tavsiye
edilmez.
Over Hiperstimülasyonu Sendromu (OHSS)
Over stimülasyonu sırasında veya onu takip eden günlerde over hiperstimülasyonu sendromu
görülebilir. Bu olay gonadotropinlerle stimülasyon prosedürünün bir riski olarak
değerlendirilmelidir.
Over hiperstimülasyonu sendromu semptomatik olarak tedavi edilmelidir, örn. istirahat,
intravenöz elektrolitler/ kolloidler ve heparin tedavisi.
Luteal faz desteği üreme sağlığı merkezlerinin kendi protokollerine göre yapılmalıdır.
Tekrarlanan over stimülasyon prosedürü
Tekrarlanan bir over stimülasyon prosedürü sırasında setroreliks uygulaması ile ilgili henüz
sınırlı bir deneyim vardır. Bu nedenle tekrarlayan sikluslarda setroreliks sadece dikkatli bir
risk/yarar değerlendirmesinden sonra kullanılmalıdır.
Konjenital anomaliler
Çiftlerin infertilitesinden kaynaklanan faktörlerle mi, yardımcı üreme teknolojileri (ART)
prosedürlerine bağlı faktörlerle mi ilişkili olduğu net olmamakla birlikte, GnRH antagonistleri
kullanılsın veya kullanılmasın, ART ile konjenital anomali prevalansı kendiliğinden
gebeliklere kıyasla biraz daha yüksek olabilir. İnfertilite tedavileri için setroreliks uygulanan
kadınların 316 yeni doğan bebeğinde yapılan klinik takip çalışmalarından alınan sınırlı veriler
setroreliksin çocuklarda konjenital anomali riskini arttırmadığını göstermektedir.
4.5 Diğer tıbbi ürünler ile etkileşimler ve diğer etkileşim şekilleri
Setroreliks ile resmi ilaç-ilaç etkileşim çalışmaları yapılmamıştır. İn vitro incelemeler,
sitokrom P ile metabolize edilmiş veya bazı diğer yollar ile glukuronize veya konjuge
450
edilmiş ilaçlarla etkileşimin olası olmadığını göstermiştir. Bununla birlikte, gonadotropinler
veya duyarlı bireylerde histamin salıverilmesini indükleyebilen tıbbi ürünler ile etkileşim
olasılığı tamamen göz ardı edilemez.
3Özel popülasyonlara ilişkin ek bilgiler
Pediyatrik popülasyon: Veri bulunmamaktadır.
4.6 Gebelik ve laktasyon
Genel tavsiye:
Gebelikte kullanım kategorisi X’dir.
Çocuk doğurma potansiyeli bulunan kadınlar/Doğum kontrolü:
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
Gebelik dönemi:
CETROTIDE gebelik döneminde kontrendikedir (Bakınız bölüm 4.3).
Laktasyon dönemi:
CETROTIDE emzirme döneminde kontrendikedir (Bakınız bölüm 4.3).
Üreme yeteneği/Fertilite:
Hayvanlarda yapılan çalışmalar setroreliksin fertilite, üreme performansı ve gebelik üzerinde
doza bağlı bir etki sergilediğini göstermektedir. Tıbbi ürün gebeliğin duyarlı fazı sırasında
uygulandığında herhangi bir teratojenik etki meydana gelmemiştir.
4.7 Araç ve makine kullanımı üzerindeki etkileri
CETROTIDE’in araç ve makine kullanma yeteneği üzerine etkisi ihmal edilebilir düzeydedir
veya hiç yoktur.
4.8 İstenmeyen etkiler
Güvenlilik profilinin özeti
En sık bildirilen istenmeyen etkiler, enjeksiyon yerinde eritem, kaşıntı ve şişlik gibi lokal
reaksiyonlardır. Bunlar genellikle hafif yoğunlukta ve geçicidir. 250 mcg setroreliks’in çoklu
enjeksiyonlarını takiben, klinik çalışmalarda rapor edilen sıklık % 9,4 dür.
Stimülasyon prosedürünün içsel riski olarak, hafif-orta şiddette over hiperstimülasyonu
sendromunun (OHSS) (DSÖ evre I veya II) yaygın olarak raporlandığı görülmektedir. Bunun
aksine, şiddetli OHSS yaygın değildir.
Yaygın olmayan sıklıkta psödo-alerjik/anafilaktoid reaksiyonlar dahil aşırı hassasiyet
reaksiyonları rapor edilmiştir.
İstenmeyen etkilerin listesi
İstenmeyen etkiler her bir sıklık grubu içinde, azalan ciddiyetine göre sunulmaktadır:
Çok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100); seyrek
(≥1/10.000 ila ≤1/1.000); çok seyrek (≤1/10.000), bilinmiyor (eldeki verilerden hareketle
tahmin edilemiyor).
Bağışıklık sistemi hastalıkları
Yaygın olmayan: Sistemik allerjik/psödo alerjik reaksiyonlar, hayatı tehdit edebilecek
anafilaksi dahil.
4Sinir sistemi hastalıkları
Yaygın olmayan: Baş ağrısı
Gastrointestinal hastalıklar
Yaygın olmayan: Bulantı
Üreme sistemi ve meme hastalıkları
Yaygın: Stimülasyon prosedürünün içsel bir riski olarak, hafif-orta şiddette over
hiperstimülasyonu sendromu (DSÖ evre I ya da II) görülebilir (Bakınız bölüm 4.4).
Yaygın olmayan: Şiddetli over hiperstimülasyonu sendromu (DSÖ evre III)
Genel bozukluklar ve uygulama bölgesine ilişkin hastalıklar
Yaygın: Enjeksiyon yerinde lokal reaksiyonlar (Örneğin; eritem, şişlik ve kaşıntı)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovilijans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
İnsanlarda doz aşımı, etki süresinin uzaması ile sonuçlanabilir, ancak akut toksik etkilerin
gelişme olasılığı bulunmamaktadır.
Kemiricilerde yapılmış akut toksisite çalışmalarında, farmakolojik olarak etkili subkutan
dozun 200 katından yüksek setroreliks dozlarının periton içine uygulanmasından sonra
spesifik olmayan toksik semptomlar gözlenmiştir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: anti-gonadotropin-salıverici hormonlar
ATC kodu: H01CC02
Etki mekanizması:
Setroreliks, luteinizan hormonu salgılatan hormonun (LHRH) antagonistidir. LHRH hipofiz
hücrelerinin membranlarında bulunan reseptörlere bağlanır. Setroreliks, endojen LHRH’ın bu
reseptörlere bağlanmasını yarışmalı olarak engeller. Bu etki tarzıyla, setroreliks
gonadotropinlerin (LH ve FSH) sekresyonunu baskılar.
Setroreliks hipofiz bezinden LH ve FSH’ın sekresyonunu doza bağımlı olarak inhibe eder.
Baskılanma hemen görülür ve başlangıçta stimüle edici bir etki görülmeden tedavi sürdüğü
sürece de devam eder.
5Klinik etkililik ve güvenlilik:
Kadınlarda setroreliks LH pikini ve bunun sonucu olarak da ovülasyonu geciktirir. Over
stimülasyonu uygulanan kadınlarda, setroreliks’in etki süresi doza bağımlıdır. Her 24 saatte
bir 250 mcg doz ile tekrarlanan enjeksiyonlar setroreliks’in etkisini devamlı kılacaktır.
İnsanlarda ve hayvanlarda, setroreliks’in hormonal antagonistik etkisi tedavinin bitiminde
tamamıyla geri dönüşlüdür.
5.2 Farmakokinetik özellikler
Genel özellikler:
Emilim: Setroreliksin subkutan uygulama sonrası mutlak biyoyararlanımı yaklaşık % 85’dir.
Dağılım: Setroreliks’in dağılım hacmi (V ) 1,1 L x kg-1’dir.
d
Biyotransformasyon: In-vitro çalışmalar faz I ve faz II reaksiyonların setroreliks
metabolizmasında rol oynamadığının kanıtlarını ortaya koymuştur. Setroreliks peptidazlar
tarafından dönüştürülür ve (1-4) peptid predominant metabolit’dir.
Eliminasyon: Toplam plazma klirensi 1,2 ml x dak-1 x kg-1 ve renal klirensi 0,1 ml x dak-
1 x kg-1’dir.
İntravenöz ve subkutan uygulama sonrası ortalama terminal yarı ömürler sırasıyla yaklaşık
12 saat ve 30 saat olup, emilim sürecinin enjeksiyon yerindeki etkisini göstermektedir.
Doğrusallık/Doğrusal Olmayan Durum: Tek dozların (250 mcg ila 3 mg setroreliks) subkutan
uygulaması ve aynı zamanda 14 gün boyunca günlük dozlama doğrusal kinetik
göstermektedir.
Hastalardaki karakteristik özellikler:
Karaciğer yetmezliği
CETROTIDE karaciğer yetmezliği olan hastalarda incelenmemiştir; bu nedenle dikkatli
olunmalıdır.
Böbrek yetmezliği
CETROTIDE böbrek yetmezliği olan hastalarda incelenmemiştir; bu nedenle dikkatli
olunmalıdır. CETROTIDE, şiddetli böbrek yetmezliği olan hastalarda kontrendikedir (bkz.
Bölüm 4.3).
Pediyatrik popülasyon
Pediyatrik popülasyonda uygulanmaz.
Geriyatrik popülasyon
CETROTIDE’ın geriyatrik popülasyonda kullanım endikasyonu yoktur.
Farmakokinetik/farmakodinamik ilişkiler: Farklı hızlarda farmakokinetik farklılıklar tayin
edilmemiştir. Setroreliks için farmakokinetik parametrelerde sağlıklı kişiler ve kontrollü over
stimulasyonu altındaki hastalar arasında farklılık bulguları yoktur.
65.3 Klinik öncesi güvenlilik verileri
Klinik dışı veriler, konvansiyonel güvenlilik farmakolojisi, tekrarlı doz toksisitesi,
genototoksisite, karsinojenik potansiyel, üreme toksisitesi çalışmalarına göre insanlar için özel
bir tehlike olmadığını göstermektedir.
Sıçanlarda ve köpeklerde akut, subakut ve kronik toksisite çalışmalarında setroreliks’in
subkutan uygulanmasından sonra hedef organlarda toksisite gözlenmemiştir. İnsanlarda klinik
kullanım için amaçlanandan bariz olarak daha yüksek dozlarda köpeklere intravenöz,
intraarteriyel ve paravenöz enjeksiyonlardan sonra ilaca bağlı lokal iritasyon veya uyuşmazlık
kaydedilmemiştir.
Setroreliks, gen ve kromozom mutasyon tayinlerinde herhangi bir mutajenik veya klastojenik
potansiyel göstermemiştir.
6. FARMASÖTİK ÖZELLİKLER
6.1 Yardımcı maddelerin listesi
Toz:
Mannitol
Çözücü:
Steril enjeksiyonluk su
6.2 Geçimsizlikler
Bu tıbbi ürün, bölüm 6.6’da belirtilenler dışında başka tıbbi ürünler ile karıştırılmamalıdır.
6.3 Raf ömrü
Açılmamış flakon: 2°C – 8°C’de 24 ay
Rekonstitüye edildikten sonra: Hemen kullanılmalıdır.
6.4 Saklamaya yönelik özel tedbirler
Açılmamış CETROTIDE’ı buzdolabında (2°C – 8°C) saklayınız. Bu şekilde saklandığında
ürünün raf ömrü 24 aydır. Dondurmayınız veya buzdolabının dondurucu bölümüne ya da buz
kalıbına yakın yerlere koymayınız.
Öte yandan, açılmamış tıbbi ürün orijinal ambalajında, oda sıcaklığında (30°C altında) üç aya
kadar saklanabilir.
Çözelti hazırlandıktan sonra hemen kullanılmalıdır.
Flakonları ışıktan korumak için orijinal ambalajında saklayınız.
Bu tıbbi ürünün enjeksiyondan önce oda sıcaklığına ulaşması beklenmelidir. Kullanımdan
yaklaşık 30 dakika önce buzdolabından çıkartmalısınız.
6.5 Ambalajın niteliği ve içeriği
Toz
Tıpa (bromobütil kauçuk) ile kapalı ve geçme aluminyum kapaklı 2 mL’lik flakonlar.
1 flakon 250 mcg setroreliks içerir.
7Çözücü
Piston tıpalı (silikonize bromobütil kauçuk) ve uç kapaklı (polipropilen ve sitiren butadien
kauçuk) kullanıma hazır şırınga (tip I cam).
1 kullanıma hazır şırınga 1 mL enjeksiyonluk su içerir.
Ambalaj büyüklükleri
1 flakon ve 1 kullanıma hazır şırınga veya 7 flakon ve 7 kullanıma hazır şırınga.Sterildir.
İlave olarak, ambalaj her flakon için aşağıdaki malzemeleri içerir:
1 enjeksiyon iğnesi (20 gauge)
1 hipodermik enjeksiyon iğnesi (27 gauge)
2 adet alkol emdirilmiş pamuk
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan tıbbi ürünler ya da atık materyaller “Tıbbi atıkların kontrolü yönetmeliği”
ve “Ambalaj ve Ambalaj Atıklarının Kontrolü yönetmeliği”ne uygun olarak imha edilmelidir.
Bu tıbbi ürünün enjeksiyondan önce oda sıcaklığına ulaşması beklenmelidir. Kullanımdan
yaklaşık 30 dakika önce buzdolabından çıkartmalısınız.
CETROTIDE yalnızca birlikte verilmiş olan çözücü ile hazırlanmalıdır ve yavaşça dairesel
hareketlerle karıştırılmalıdır. Hızla sallayarak kabarcıklar oluşmasına yol açılmamalıdır.
Hazırlanan çözelti partikülsüz ve berrak olmalıdır. Çözelti berrak değilse veya partiküller
içeriyorsa kullanılmamalıdır.
Hastaya en az 230 mcg setroreliks doz verilmesini sağlamak için flakonun tüm içeriğini
çekmelisiniz.
Çözelti hazırlandıktan sonra hemen kullanılmalıdır.
7. RUHSAT SAHİBİ
Merck İlaç Ecza ve Kimya Tic.A.Ş.
Atatürk Mh. Ertuğrul Gazi Sk.
Metropol İstanbul Sit. C2 Apt. No: 2A/20,
Ataşehir/İstanbul
Tel: 0 216 578 66 00
Faks: 0 216 469 09 22
8. RUHSAT NUMARASI
114/72
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 22/09/2003
Ruhsat yenileme tarihi: -
810. KÜB’ÜN YENİLEME TARİHİ
9