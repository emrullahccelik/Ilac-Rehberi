1 KULLANMA TALİMATI 
SKYRIZI 75 mg/0,83 mL enjeksiyonluk çözelti içeren kullanıma hazır enjektör  
Steril  
Deri altına enjeksiyon yoluyla uygulanır. 
•Etkin madde: Her bir kullanıma hazır enjektör, 0,83 mL çözeltide 75 mg risankizumab içerir. 
•Yardımcı maddeler: Disodyum süksinat hekzahidrat, süksinik asit (E363), sorbitol (E420), 
polisorbat 20, enjeksiyonluk su 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.
Bu Kullanma Talimatında: 
1. SKYRIZI nedir ve ne için kullanılır? 
2. SKYRIZI’yi kullanmadan önce dikkat edilmesi gerekenler 
3. SKYRIZI nasıl kullanılır? 
4. Olası yan etkiler nelerdir? 
5. SKYRIZI’nin saklanması 
Başlıkları yer almaktadır. 
1. SKYRIZI nedir ve ne için kullanılır? 
SKYRIZI etkin madde olarak risankizumab içermektedir. Risankizumab, rekombinant DNA 
teknolojisi kullanılarak çin hamsteri over hücrelerinde üretilen, interlökin (IL)-23 proteinine karşı 
seçici bir hümanize immünoglobülin G1 (IgG1) monoklonal antikordur. 
SKYRIZI, iğne koruması olan bir kullanıma hazır enjektör içinde renksiz veya hafif sarı renkli 
berrak bir sıvıdır. Sıvı küçük beyaz veya berrak partiküller içerebilir. Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
•Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
•Eğer ilave sorularınız olursa, lütfen doktorunuza veya eczacınıza danışınız. 
•Bu ilaç kişisel olarak sizin için reçete edilmiştir, başkalarına vermeyiniz. 
•Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz. 
•Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
2 Her bir kutuda 2 adet kullanıma hazır enjektör ve 2 adet alkollü ped bulunmaktadır. 
SKYRIZI aşağıdaki iltihabi hastalıkların tedavisinde kullanılır: 
Plak psöriyazis 
Psöriyatik artrit 
SKYRIZI, vücutta “IL-23” adı verilen ve yangıya yol açan bir proteini baskılayarak etki gösterir. 
Plak psöriyazis 
SKYRIZI, sistemik tedavilere aday olan ve geleneksel sistemik tedavilere (örneğin siklosporin, 
metotreksat veya fototerapi) yanıt vermeyen, bunların kullanımının uygun olmadığı veya bu 
tedavilere uyum gösteremeyen erişkin hastalarda orta ile şiddetli sedef hastalığı (plak tip 
psöriyazis) tedavisinde kullanılır. 
SKYRIZI yangıyı azaltarak, deri ve deri eklerindeki sedef hastalığı (psöriyazis) belirtilerini 
iyileştirir. 
Psöriyatik artrit 
SKYRIZI, psöriyatik artriti olan erişkinleri tedavi etmek için kullanılır. Psöriyatik artrit, 
eklemlerde iltihaplanmaya ve psöriyazise yol açan bir hastalıktır. Aktif psöriyatik artritiniz varsa 
size önce başka ilaçlar verilebilir. Bu ilaçlar yeterince iyi etki etmezse size psöriyatik artrit 
hastalığınızın tedavisi için tek başına ya da başka ilaçlarla birlikte SKYRIZI verilecektir. 
SKYRIZI iltihaplanmayı azaltır ve böylece, eklemlerinizde ve etrafındaki ağrıyı, tutukluğu ve 
şişmeyi, omurganızdaki ağrıyı ve tutukluğu, psöriyatik deri döküntüsünü, psöriyatik tırnak 
hasarını azaltmaya yardımcı olabilir; kemikteki ve eklemlerinizdeki kıkırdak kısımlarda hasarı 
yavaşlatabilir. Bu etkiler normal günlük aktivitelerinizi kolaylaştırabilir, yorgunluğu azaltabilir ve 
yaşam kalitenizi iyileştirebilir. 
2. SKYRIZI’yi kullanmadan önce dikkat edilmesi gerekenler 
Biyoteknolojik ürünlerin takip edilebilirliğinin sağlanması için, uygulanan ürünün ticari ismi ve 
seri numarası mutlaka hasta dosyasına kaydedilmelidir. 
SKYRIZI’yi aşağıdaki durumlarda KULLANMAYINIZ 
Risankizumab veya bu ilacın içeriğindeki yardımcı maddelerden (bu kullanma talimatının 
başında listelenmektedir.) herhangi birine karşı alerjiniz var ise, 
Aktif tüberküloz dahil doktorunuzun önemli olduğunu belirttiği bir enfeksiyonunuz varsa.  
SKYRIZI’yi aşağıdaki durumlarda DİKKATLİ KULLANINIZ 
Eğer aşağıdaki durumlardan biri sizin için geçerliyse, SKYRIZI kullanmadan önce veya 
kullanımı sırasında doktorunuza veya eczacınıza danışınız. 
Bir enfeksiyon durumunuz veya sürekli tekrar eden bir enfeksiyonunuz varsa. 
Tüberküloz (TB) hastalığınız varsa. 
3 Yakın zamanda size aşı yapılmışsa veya yapılması planlanıyorsa. SKYRIZI kullanımı 
sırasında bazı aşı türleri yapılmamalıdır. 
Alerjik reaksiyonlar  
SKYRIZI kullanırken aşağıdaki gibi herhangi bir alerjik reaksiyon belirtisi fark ederseniz, hemen 
doktorunuza söyleyiniz ya da tıbbi yardım alınız: 
Nefes almada ya da yutkunmada zorluk 
Yüzün, dudakların, dilin ya da boğazın şişmesi 
Kırmızı döküntü ya da kabarıklıklarla birlikte derinin şiddetli derecede kaşınması 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
SKYRIZI’nin yiyecek ve içecek ile kullanılması 
SKYRIZI deri altına enjeksiyon yoluyla uygulandığı için, yiyecek ve içeceklerin bu ilacı 
etkilemesi beklenmemektedir. 
Hamilelik 
İlacı kullanmadan önce doktorunuza veya eczacınıza danışınız. 
Hamileyseniz, hamile olabileceğinizi düşünüyorsanız veya hamile kalmayı planlıyorsanız, bu 
ilacı kullanmadan önce doktorunuza danışınız. SKYRIZI’nin bebeği nasıl etkileyeceği 
bilinmemektedir. 
Hamile kalma potansiyeli olan bir kadınsanız, bu ilacı kullanırken ve SKYRIZI’nin son 
dozundan itibaren en az 21 hafta boyunca etkili bir doğum kontrol yöntemi kullanmalısınız. 
Tedaviniz sırasında hamile olduğunuzu fark ederseniz, hemen doktorunuza veya eczacınıza 
danışınız. 
Emzirme 
İlacı kullanmadan önce doktorunuza veya eczacınıza danışınız. 
Eğer emziriyorsanız veya emzirmeyi planlıyorsanız, bu ilacı kullanmadan önce doktorunuza 
danışınız.  
Araç ve makine kullanımı 
SKYRIZI’nin araç ve makine kullanımını etkilemesi muhtemel değildir. 
SKYRIZI’nin içeriğinde bulunan bazı yardımcı maddeler hakkında önemli bilgiler 
SKYRIZI sorbitol içermektedir. Eğer daha önceden doktorunuz tarafından bazı şekerlere karşı 
intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
SKYRIZI her 150 mg dozunda 1 mmol (23 mg)’dan daha az sodyum ihtiva eder; yani aslında 
“sodyum içermez”. 
4 Diğer ilaçlar ile birlikte kullanımı 
Aşağıdaki durumları doktorunuza veya eczacınıza bildiriniz. 
Başka herhangi bir ilacı kullanıyorsanız, yakın zamanda kullandıysanız veya kullanma 
ihtimaliniz bulunuyorsa, 
Yakın zamanda aşı olmuşsanız veya olacaksanız; SKYRIZI’nin kullanımı sırasında bazı 
aşı türleri yapılmamalıdır. 
SKYRIZI kullanımından önce veya kullanımı sırasında emin değilseniz doktorunuza veya 
eczacınıza bildiriniz. 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz. 
3. SKYRIZI nasıl kullanılır? 
Uygun kullanım ve doz/uygulama sıklığı için talimatlar 
SKYRIZI’yi daima doktorunuzun veya eczacınızın belirttiği şekilde uygulayınız. Emin değilseniz 
doktorunuza veya eczacınıza danışınız. 
SKYRIZI, deri altına (subkütan enjeksiyon adı verilen) 2 enjeksiyon halinde uygulanır. 
SKYRIZI dozu 150 mg olup, 75’er mg’lık iki enjeksiyon halinde verilir. 
Uygulama miktarı Uygulama zamanı 
1. doz 150 mg ( ikiadet 75 mg enjeksiyon) Doktorunuz söylediğinde
2. doz 150 mg ( ikiadet 75 mg enjeksiyon) 1.dozdan 4 hafta sonra
Sonraki dozlar 150 mg ( ikiadet 75 mg enjeksiyon) 2.dozdan itibaren 12 haftada bir
16 haftalık tedavinin ardından, tedaviye yanıt vermeyen hastalarda tedavinin kesilmesine yönelik 
değerlendirme doktorunuz tarafından yapılmalıdır. 
Bu ilacı kendi kendinize enjekte edip edemeyeceğinize doktorunuzla veya eczacınızla birlikte 
karar vermelisiniz. Doktorunuz veya eczacınızdan gerekli eğitimi almadıkça bu ilacı kendi 
kendinize enjekte etmeyiniz. Bir sağlık çalışanı da gerekli eğitimi aldıktan sonra bu 
enjeksiyonları size uygulayabilir. 
SKYRIZI’yi kendinize enjekte etmeden önce aşağıda yer alan uygulama talimatlarını okuyunuz.  
Uygulama yolu ve metodu 
SKYRIZI enjeksiyonunu hazırlama ve uygulama talimatları: 
5 SKYRIZI’yi enjekte etmeden önce bilmeniz gereken önemli bilgiler  
Enjeksiyon yapmadan önce SKYRIZI’yi nasıl enjekte edeceğinize dair eğitim alınız. Eğer 
yardıma ihtiyacınız olursa doktorunuza veya eczacınıza danışınız. 
SKYRIZI’yi ne zaman enjekte edeceğinizi bilmek için takvim üzerinde tarihleri 
işaretleyiniz. 
SKYRIZI’yi ışıktan korumak için, kullanma vakti gelene kadar orijinal kutusunda 
saklayınız. 
Eğer sıvı bulanıksa ya da taneler veya büyük partiküller içeriyorsa ilacı enjekte 
etmeyiniz . Sıvı, berrak veya hafif sarı renkli bir görünümde olmalıdır ve minik beyaz ya 
da berrak partiküller içerebilir. 
Enjektörü çalkalamayınız. 
Enjeksiyonun yapılacağı zamana kadar iğne başlığını muhafaza ediniz. 
Aşağıdaki durumlarda bu ilacı eczaneye iade ediniz 
Eğer son kullanma tarihi (SKT) geçmişse, 
Eğer sıvı donmuşsa (çözülmüş olsa bile),  
Eğer enjektör düşmüşse veya hasar görmüşse, 
Enjektör kağıt kaseti kapağı kırılmış veya eksikse. 
Daha rahat bir enjeksiyon için: Kutuyu buzdolabından çıkarın ve enjeksiyondan önce 15 ila 30 
dakika boyunca, doğrudan güneş ışığı almayacak şekilde oda sıcaklığında bekletiniz. 
SKYRIZI’yi başka hiçbir şekilde ısıtmayınız (Örneğin mikrodalga fırın veya sıcak su 
içinde) 
Enjeksiyon vakti gelene kadar enjektörleri kutusundan çıkarmayınız. 
PİSTON PARMAK KAVRAMA SAPI İĞNE BAŞLIĞI 
ENJEKTÖR GÖVDESİ 
6 SKYRIZI’yi her kullanışınızda aşağıdaki adımları takip ediniz 
ADIM 1 Aşağıdaki malzemeleri temiz ve düz bir yüzey üzerine 
yerleştiriniz: 
2 adet kullanıma hazır enjektör ve 2 adet alkollü 
ped (kutuya dahildir) 
2 adet pamuk yumağı veya gazlı bez (kutuya dahil 
değildir) 
Özel atık kabı (kutuya dahil değildir) 
Ellerinizi yıkayıp kurulayınız 
İlk enjeksiyon için bir enjektör ile başlayınız. 
Tam doz için, birbiri ardına 2 enjeksiyon 
gerekmektedir. 
ADIM 2 
Enjeksiyon yapılacak bölgeler 
Enjeksiyon yapılacak bölgeler Enjeksiyon için şu 3 bölgeden birini seçiniz: 
sol uyluğun önü 
sağ uyluğun önü 
göbek deliğinin en az 5 cm uzağında olmak üzere 
göbek bölgesi (karın) 
İkinci enjeksiyon için, ilk enjeksiyonun en az 3 cm uzağına 
enjeksiyonu yapınız. Aynı yere enjeksiyon yapmayınız. 
Her bir enjeksiyondan önce, enjeksiyon yapılacak yeri bir 
alkollü ped ile dairesel hareketlerle siliniz. 
Temizledikten sonra enjeksiyon bölgesine 
dokunmayınız ya da üflemeyiniz . Enjeksiyondan 
önce derinizin kurumasını bekleyiniz. 
Kıyafetlerin üstünden enjeksiyon yapmayınız.
Ağrıyan, morarmış, kızarmış, sertleşmiş, yaralı 
veya çatlak izleri olan deri üzerine enjeksiyon 
yapmayınız. 
Sedef hastalığından etkilenmiş bölgelere 
enjeksiyon yapmayınız. 
7 ADIM 3 
 Sıvıyı kontrol ediniz Gösterildiği gibi, iğne başlığı takılı haldeki enjektörü aşağı 
doğru bakacak şekilde  tutunuz. 
Enjektör içindeki sıvıyı kontrol ediniz. 
Pencerede kabarcıklar görünmesi normaldir.  
Sıvı, berrak veya hafif sarı renkli bir görünüme 
sahip olup, minik beyaz ya da berrak partiküller 
içerebilir. 
Eğer sıvı bulanıksa ya da taneler veya büyük 
partiküller içeriyorsa bu ilacı kullanmayınız. 
ADIM 4 İğne başlığının çıkarılması: 
Enjektörü bir elinizle parmak kavrama sapı ve iğne 
başlığı arasında tutunuz. 
Diğer elinizle, iğne başlığını düz bir şekilde 
yavaşça çekerek çıkarınız. 
İğne başlığını çıkarırken pistonu tutmayınız ya da 
çekmeyiniz . 
İğnenin ucunda bir damla sıvı görebilirsiniz. Bu 
normaldir. 
İğne başlığını atınız. 
İğneye parmaklarınızla dokunmayınız veya iğneyi 
herhangi bir şeye değdirmeyiniz. 
ADIM 5 Enjektörün gövdesi başparmağınız ve işaret parmağınızın 
arasında olacak şekilde, enjektörü tıpkı bir kalemi tutar gibi 
bir elinizle tutunuz. 
Temizlenmiş cilt bölgesini diğer elinizle hafifçe sıkıştırınız 
ve bu şekilde sıkıca tutunuz. 
İğneyi çabuk ve seri bir hareketle, yaklaşık 45 derecelik bir 
açıda olacak şekilde deri içine tamamen sokunuz. 
Enjektörü aynı açıda sabit tutunuz. 
8 ADIM 6 
İğne koruması  Sıvının tamamı enjekte edilene kadar pistonu yavaşça ve 
tamamen itiniz. 
Enjektörü aynı açıda tutmaya devam ederek iğneyi deriden 
dışarı çekiniz.  
Başparmağınızı pistondan yavaşça çekiniz. Böylece iğne 
koruması iğneyi kaplamış olacaktır. 
İğne koruması, bütün sıvı enjekte edilmedikçe 
aktive olmayacaktır. 
Eğer tam bir doz vermediğinizi düşünüyorsanız 
doktorunuza veya eczacınıza danışınız. 
Enjeksiyon yaptığınız yere bir pamuk yumağı veya gazlı 
bez bastırarak 10 saniye tutunuz. 
Enjeksiyon yaptığınız deriyi ovalamayınız. Enjeksiyon 
yerinde hafif bir kanama olabilir. Bu normaldir.
ADIM 7 
 2 enjeksiyon gerekir Tam bir doz için, birbiri ardına iki enjeksiyon gerekir. 
İkinci enjektör için Adım 2 ila 6 arasını 
tekrarlayınız.
İkinci enjektörü birinci enjeksiyondan hemen sonra 
fakat ilk enjeksiyonun en az 3 cm uzağına enjekte 
ediniz.
ADIM 8 Kullanılmış enjektörleri kullanımdan hemen sonra özel bir 
atık kabına atınız. 
Kullanılmış enjektörleri ev atıkları arasına 
atmayınız. 
Doktorunuz veya eczacınız, dolmuş olan özel atık 
kabını nasıl bertaraf edeceğinizi anlatacaktır. 
Değişik yaş grupları: 
Çocuklarda kullanımı: 
SKYRIZI, 5-18 yaş arası hastalarda önerilmemektedir. Bu durumun sebebi, SKYRIZI’nin bu yaş 
grubunda çalışılmamış olmasıdır. 
9 SKYRIZI’nin 6 yaşından küçük çocuklarda orta veya şiddetli plak psöriyazis endikasyonu için ya 
da 5 yaşından küçük çocuklarda psöriyatik artrit endikasyonu için uygun bir kullanımı 
bulunmamaktadır. 
Yaşlılarda kullanımı: 
Doz ayarlaması gerekli değildir. 
Özel kullanım durumları: 
Böbrek/Karaciğer yetmezliği: 
SKYRIZI, bu hasta popülasyonlarında çalışılmamıştır. Herhangi bir doz ayarlaması gerekli 
görülmemektedir. 
Aşırı kilolu hastalar: 
Doz ayarlaması gerekli değildir. 
Eğer SKYRIZI'nin etkisinin çok güçlü veya zayıf olduğuna dair bir izleminiz var ise doktorunuz 
veya eczacınız ile konuşunuz. 
Kullanmanız gerekenden fazla SKYRIZI kullandıysanız:
SKYRIZI’den kullanmanız gerekenden fazlasını kullanmışsanız veya doz alınması gereken 
zamandan daha önce uygulandıysa doktorunuz ile konuşunuz.  
SKYRIZI’den kullanmanız gerekenden fazlasını kullanmışsanız bir doktor veya eczacı ile 
konuşunuz. 
SKYRIZI’yi kullanmayı unutursanız 
Eğer SKYRIZI’yi kullanmayı unutursanız, hatırlar hatırlamaz bir dozu enjekte ediniz. Eğer ne 
yapacağınızdan emin değilseniz doktorunuzla konuşunuz. 
Unutulan dozları dengelemek için çift doz almayınız. 
SKYRIZI ile tedavi sonlandırıldığındaki oluşabilecek etkiler 
Önce doktorunuzla konuşmadan SKYRIZI kullanmayı bırakmayınız. Eğer tedaviyi keserseniz 
belirtileriniz tekrar ortaya çıkabilir. 
Bu ilacın kullanımına ilişkin başka sorularınız varsa doktorunuza veya eczacınıza danışınız. 
4. Olası yan etkiler nelerdir? 
Tüm ilaçlar gibi SKYRIZI’nin içeriğinde bulunan maddelere duyarlı olan kişilerde yan etkiler 
olabilir. 
Yan etkiler aşağıdaki kategorilerde gösterildiği şekilde sıralanmıştır:  
• Çok yaygın: 10 hastanın en az 1’inde görülebilir.  
• Yaygın: 10 hastanın 1’inden az, fakat 100 hastanın 1’inden fazla görülebilir.  
• Yaygın olmayan: 100 hastanın birinden az, fakat 1.000 hastanın 1’inden fazla görülebilir.  
• Seyrek: 1.000 hastanın birinden az, fakat 10.000 hastanın 1’inden fazla görülebilir.  
10 • Çok seyrek: 10.000 hastanın 1’inden az görülebilir. 
• Bilinmiyor: Eldeki verilerden hareketle tahmin edilemiyor. 
Aşağıdakilerden herhangi birini fark ederseniz, hemen doktorunuza bildiriniz veya size en 
yakın hastanenin acil bölümüne başvurunuz: 
Nefes almada ya da yutkunmada zorluk  
Yüzün, dudakların, dilin ya da boğazın şişmesi 
Ateş, grip benzeri belirtiler, gece terlemeleri 
Yorgunluk hissi veya nefes darlığı, kesilmeyen öksürük 
Sıcak, kızarık ve ağrılı cilt veya kabarıklıklarla birlikte seyreden ağrılı cilt döküntüsü 
SKYRIZI kullanmaya devam edip etmeyeceğinize doktorunuz karar verecektir. 
Bunların hepsi ciddi yan etkilerdir. Acil tıbbi müdahale gerekebilir. 
Aşağıdakilerden herhangi birini fark ederseniz, doktorunuza söyleyiniz: 
Çok yaygın: 
Boğaz ağrısı ve burun akıntısı gibi belirtilerle seyreden üst solunum yolu enfeksiyonları 
Yaygın: 
Yorgunluk hissi 
Cilt mantar enfeksiyonu 
Enjeksiyon yerinde reaksiyonlar (kızarıklık veya ağrı gibi) 
Kaşıntı 
Baş ağrısı 
Döküntü 
Yaygın olmayan: 
Ciltte küçük, kabarık, kırmızı şişlikler 
Kurdeşen (ürtiker) 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz. 
Yan etkilerin raporlanması 
Kullanma Talimatında yer alan veya almayan herhangi bir yan etki meydana gelmesi durumunda 
hekiminize veya eczacınıza danışınız. Ayrıca karşılaştığınız yan etkileri www.titck.gov.tr 
sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı 
yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. 
Meydana gelen yan etkileri bildirerek kullanmakta olduğunuz ilacın güvenliliği hakkında daha 
fazla bilgi edinilmesine katkı sağlamış olacaksınız. 
11 5. SKYRIZI’nin saklanması 
SKYRIZI’yi çocukların göremeyeceği, erişemeyeceği yerlerde ve ambalajında saklayınız. 
Son kullanma tarihiyle uyumlu olarak kullanınız. 
Enjektör etiketi ve dış karton üzerinde yer alan son kullanma tarihinden sonra SKYRIZI’yi 
kullanmayınız. 
2ºC-8ºC arasında buzdolabında saklayınız. Dondurmayınız. 
Ürünü, ışıktan korumak için, enjektör kullanım anına kadar orijinal ambalaj kutusunda 
saklayınız. 
Eğer sıvının bulanık olduğunu ya da taneler veya büyük partiküller içerdiğini fark ederseniz, 
SKYRIZI’yi kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 
Ruhsat Sahibi:
AbbVie Tıbbi İlaçlar Sanayi ve Ticaret Limited Şirketi  
Ataşehir/İstanbul/Türkiye  
Üretim Yeri: 
Boehringer Ingelheim Pharma GmbH & Co KG, Biberach an der Riss/Almanya 
Bu kullanma talimatı .... tarihinde onaylanmıştır.
