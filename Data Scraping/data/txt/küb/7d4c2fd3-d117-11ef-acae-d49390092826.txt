KISA ÜRÜN BİLGİSİ
1. BEŞERİ TIBBİ ÜRÜNÜN ADI
ORBİN 250 mg tablet
2. KALİTATİF VE KANTİTATİF BİLEŞİM
Etkin madde:
Klorpropamid 250 mg
Yardımcı madde(ler):
Yardımcı maddeler için bkz. 6.1
3. FARMASÖTİK FORM
Tablet
Beyaz, çentikli tablet
Çentiğin amacı yalnızca yutmak için tabletin kırılmasını kolaylaştırmak içindir, eşit dozlara
bölünmesi için değildir.
4. KLİNİK ÖZELLİKLER
4.1 Terapötik endikasyonlar
Klorpropamid tablet, tip 2 diyabet hastalığı olan erişkinlerde glisemik kontrolü iyileştirmek için
diyet ve egzersize yardımcı olarak endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Klorpropamid veya başka bir hipoglisemik ajan ile tip 2 diyabetin tedavisi için sabit bir dozaj rejimi
yoktur. Kan glukozu, hastanın minimum etkili dozunu belirlemek için periyodik olarak
izlenmelidir (birincil başarısızlığı, yani, önerilen maksimum ilaç dozunda kan glukozunun yetersiz
düştüğünü saptamak için; ve ikincil başarısızlığı, yani, başlangıçtaki bir etkililik döneminden sonra
yeterli bir kan şekeri düşürme cevabının kaybını saptamak için).
Glikozile hemoglobin seviyeleri de hastanın tedaviye cevabının izlenmesinde önemli olabilir.
Klorpropamidin kısa süreli uygulanması genellikle diyetle iyi kontrol edilen hastalarda geçici
kontrol kaybı dönemlerinde yeterli olabilir.
Toplam günlük dozaj genellikle her sabah kahvaltı ile tek seferde alınır. Bazen, günlük dozu
bölerek gastrointestinal intolerans vakaları rahatlatılabilir. YÜKLEME VEYA HAZIRLIK DOZU
GEREKLİ DEĞİLDİR VE KULLANILMAMALIDIR.
1/12Başlangıç tedavisi
1. Hafif ila orta derecede şiddetli, orta yaşlı, stabil tip 2 diyabet hastasında günlük 250 mg ile
başlanmalıdır. Yaşlı hastalarda, debilizan veya yetersiz beslenen hastalarda ve böbrek veya
karaciğer fonksiyon bozukluğu olan hastalarda, başlangıç ve idame dozları hipoglisemik
reaksiyonları önlemek açısından dikkatle seçilmelidir (bkz. 4.4 Özel kullanım uyarıları ve
önlemleri). Daha yaşlı hastalarda günlük 100 mg ila 125 mg aralığında daha küçük miktarlarda
klorpropamid başlanmalıdır.
2. Hastaları diğer oral hipoglisemik ajanlardan klorpropamide geçirirken geçiş dönemi gerekli
değildir. Diğer ajan kesilir kesilmez klorpropamid başlatılabilir. Bu durumda klorpropamid
reçete edilirken potensinin daha yüksek olduğuna dikkat edilmelidir.
Birçok orta yaşlı ve insülin kullanan, hafif ila orta şiddetli stabil tip 2 diyabet hastasında insülin
birden kesilebilmekte ve oral ilaca geçilebilmektedir. Günde 40 üniteden fazla insülin gerektiren
hastalarda, ilk birkaç gün insülin %50 azaltılarak klorpropamid tedavisine başlanabilir; daha
sonraki doz azaltımları alınan yanıta göre yapılır.
Klorpropamid ile başlangıç tedavisi sırasında, özellikle insülinden oral ilaca geçiliyorsa
hipoglisemik reaksiyonlar ortaya çıkabilir. Orta veya uzun etkili insülin tiplerinin kesilmesinden
sonra 24 saat içinde ortaya çıkan hipoglisemi genellikle insülinin etkisinin uzamasının bir
sonucudur ve esas olarak klorpropamidin etkisine bağlı değildir.
İnsülinin geri çekilme dönemi boyunca, hasta günde en az 3 kez glukoz seviyelerini kendi kendine
izlemelidir. Anormal ise, hekime derhal bildirilmelidir. Bazı durumlarda geçiş döneminde
hastaneye yatış tavsiye edilebilir.
Başlangıç tedavisinden beş ila 7 gün sonra, klorpropamidin kan seviyesi bir platoya ulaşır. Dozaj,
optimal kontrolü elde etmek için, 3 ila 5 günlük aralıklarla 50 mg ila 125 mg’dan fazla olmayan
artışlarla yukarı veya aşağı doğru ayarlanabilir. Daha sık doz ayarlaması istenmemektedir.
İdame tedavisi
Orta derecede şiddetli, orta yaşlı, stabil tip 2 diyabet hastalarının çoğu günde yaklaşık 250 mg ile
kontrol edilir. Birçok araştırmacı, daha hafif bazı diyabetiklerin 100 mg veya daha az günlük
dozlarda iyi sonuç verdiğini bulmuştur. Daha şiddetli diyabetiklerin çoğunda, yeterli kontrol için
günlük 500 mg gerekebilir. GÜNLÜK 500 MG’A TAM CEVAP VERMEYEN HASTALAR
GENELLİKLE DAHA YÜKSEK DOZLARA DA CEVAP VERMEYECEKLERDİR. GÜNLÜK
750 MG’DAN FAZLA İDAME DOZLARINDAN KAÇINILMALIDIR.
Uygulama şekli:
Ağızdan uygulanır.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek ya da karaciğer yetmezliği klorpropamidin dispozisyonunu etkileyebilir ve ayrıca
glukoneojenik kapasitesini de azaltabilir; bu iki faktör ciddi hipoglisemik reaksiyon riskini
2/12artırmaktadır. Böbrek veya karaciğer fonksiyon bozukluğu olan hastalarda, başlangıç ve idame
dozları hipoglisemik reaksiyonları önlemek açısından dikkatle seçilmelidir.
Geriyatrik popülasyon:
Yaşlı, debilizan veya yetersiz beslenen hastalar ve adrenal veya hipofiz yetmezliği olanlar, glukoz
düşürücü ilaçların hipoglisemik etkisine özellikle duyarlıdır. Hipogliseminin fark edilmesi
yaşlılarda ve beta-adrenerjik bloke edici ilaçlar alan kişilerde zor olabilir.
Pediyatrik popülasyon:
Çocuklarda etkililiği ve güvenliliği ortaya konmamıştır.
4.3 Kontrendikasyonlar
ORBİN tablet aşağıdaki hastalarda kontrendikedir:
• Bu ilacın içeriğindeki herhangi bir bileşene karşı aşırı duyarlılığı olduğu bilinen hastalarda
• Tip 1 diabetes mellitus, koma durumunda veya komada olmayan diyabetik ketoasidoz. Bu
durum insülin ile tedavi edilmelidir.
4.4 Özel kullanım uyarıları ve önlemleri
KARDİYOVASKÜLER MORTALİTE RİSKİNİN ARTIŞINA İLİŞKİN ÖZEL UYARI
Oral hipoglisemik ilaçların uygulanmasının, tek başına diyetle veya diyet artı insülinle
karşılaştırıldığında, artmış kardiyovasküler mortalite ile ilişkili olduğu bildirilmiştir.
Bu uyarı, insüline bağımlı olmayan diyabet hastalarında vasküler komplikasyonların
önlenmesinde veya geciktirilmesinde, glukoz düşürücü ilaçların etkililiğini değerlendirmek
için uzun-dönem prospektif bir klinik çalışma olan University Group Diabetes Program
(UGDP) tarafından yürütülen araştırmaya dayanmaktadır. Çalışmada dört tedavi
grubundan birine rastgele olarak atanan 823 hasta yer almıştır (Diabetes, 19 [supp 2]: 747-
830, 1970).
UGDP, 5 ila 8 yıl süreyle diyetle ve sabit dozda tolbutamid (günde 1,5 gram) ile tedavi edilen
hastaların, sadece diyetle tedavi edilen hastaların yaklaşık 2,5 katı kadar bir kardiyovasküler
mortalite oranına sahip olduğunu bildirmiştir. Toplam mortalitede önemli bir artış
gözlenmemiştir. Kardiyovasküler mortalite artışı olduğu için tolbutamid kesilmiş ve bu
nedenle genel mortalite oranındaki bir artışı gösterme fırsatı açısından çalışma kısıtlanmıştır.
Bu sonuçların yorumlanmasına ilişkin tartışmalara rağmen, UGD çalışmasının bulguları bu
uyarı için yeterli bir temel teşkil etmektedir. Hasta, klorpropamidin ve alternatif tedavi
yöntemlerinin potansiyel riskleri ve avantajları hakkında bilgilendirilmelidir.
Bu çalışmaya sülfonilüre sınıfından sadece bir ilaç (tolbutamid) alınmış olmasına rağmen,
etki mekanizması ve kimyasal yapılarındaki yakın benzerlikler nedeniyle, bu sınıftaki diğer
oral hipoglisemik ilaçlar için de bu uyarının dikkate alınması güvenlilik açısından önemlidir.
3/12Genel
Makrovasküler Sonuçlar
Klorpropamid veya başka bir antidiyabetik ilaç ile makrovasküler risk azaltımının kesin kanıtını
oluşturan hiçbir klinik çalışma bulunmamaktadır.
Hipoglisemi
Klorpropamid dahil olmak üzere tüm sülfonilüre ilaçları, koma ile sonuçlanabilecek veya
hastaneye yatış gerektirebilecek ciddi hipoglisemiye neden olabilir. Hipoglisemisi olan hastalara
uygun glukoz tedavisi uygulanmalı ve hastalar en az 24 ila 48 saat süreyle izlenmelidir (bkz. Doz
aşımı). Hipoglisemik atakları önlemek için uygun hasta seçimi, dozaj ve talimatlar önemlidir.
Düzenli, zamanında karbonhidrat alımı, bir yemek ertelendiğinde veya yetersiz yiyecek yendiğinde
veya karbonhidrat alımının dengesizleşmesiyle ortaya çıkan hipoglisemik olaylardan kaçınmak
için önemlidir.
Böbrek ya da karaciğer yetmezliği klorpropamidin dispozisyonunu etkileyebilir ve ayrıca
glukoneojenik kapasitesini de azaltabilir; bu iki faktör ciddi hipoglisemik reaksiyon riskini
artırmaktadır. Yaşlı, debilizan veya yetersiz beslenen hastalar ve adrenal veya hipofiz yetmezliği
olanlar, glukoz düşürücü ilaçların hipoglisemik etkisine özellikle duyarlıdır. Hipogliseminin fark
edilmesi yaşlılarda ve beta-adrenerjik bloke edici ilaçlar alan kişilerde zor olabilir. Kalori alımı
yetersiz olduğunda, şiddetli veya uzun süreli egzersizden sonra, alkol alındığında veya birden fazla
glukoz düşürücü ilaç kullanıldığında hipoglisemi daha olasıdır.
Klorpropamidin uzun yarılanma ömrü nedeniyle, tedavi sırasında hipoglisemik olan hastalar, en az
3 ila 5 gün boyunca dozun ve sık sık beslenmenin dikkatli bir şekilde denetlenmesini gerektirir.
Hastaneye yatış ve intravenöz glukoz gerekli olabilir.
Kan glukozu kontrol kaybı
Herhangi bir diyabetik rejimde stabilize edilen bir hasta ateş, travma, enfeksiyon veya cerrahi
girişim gibi streslere maruz kaldığında, kontrol kaybı oluşabilir. Bu zamanlarda, klorpropamidin
kesilmesi ve insülin uygulanması gerekli olabilir.
Klorpropamid de dahil olmak üzere herhangi bir oral hipoglisemik ilacın kan glukozunu istenen
bir seviyeye düşürmede etkililiği, birçok hastada belli bir süre sonra diyabetin ciddiyetinin
ilerlemesine veya ilaca karşı yanıtın azalmasına bağlı olarak azalabilir. Bu fenomen sekonder
başarısızlık olarak bilinir; primer başarısızlık ilacın hastaya ilk verildiğinde etkisiz olmasıdır. Bir
hastayı sekonder başarısız olarak sınıflandırmadan önce doz ve diyete uyumun yeterli şekilde
ayarlanıp ayarlanmadığı değerlendirilmelidir.
Hemolitik anemi
Glukoz 6-fosfat dehidrojenaz (G6PD) eksikliği olan hastaların sülfonilüre ajanları ile tedavisi
hemolitik anemiye neden olabilir. Klorpropamid, sülfonilüre sınıfına ait olduğundan, G6PD
eksikliği olan hastalarda dikkatli kullanılmalı ve sülfonilüre olmayan bir alternatif düşünülmelidir.
Pazarlama sonrası raporlarda, G6PD eksikliğini bilmeyen hastalarda hemolitik anemi bildirilmiştir.
4/12Geriyatrik kullanım
Klinik çalışmalarda 65 yaş ve üstü hastalarda klorpropamidin güvenliliği ve etkililiği uygun şekilde
değerlendirilmemiştir. Advers olay bildirimi, yaşlı hastaların klorpropamid kullanırken
hipoglisemi ve/veya hiponatremiye daha yatkın olabileceğini düşündürmektedir. Altta yatan
mekanizmalar bilinmemekle birlikte, anormal renal fonksiyon, ilaç etkileşimi ve yetersiz beslenme
bu olaylara katkıda bulunmaktadır.
Hastalar için doktor danışmanlık bilgileri
Tip 2 diyabet için tedaviyi başlatırken, diyetin ana tedavi biçimi olarak vurgulanması gerekir. Obez
diyabetik hastada kalori kısıtlaması ve kilo kaybı önemlidir. Uygun diyet yönetimi tek başına kan
glukozunu ve hiperglisemi semptomlarını kontrol etmede etkili olabilir.
Düzenli fiziksel aktivitenin önemi de vurgulanmalı ve kardiyovasküler risk faktörleri belirlenmeli
ve mümkünse düzeltici önlemler alınmalıdır. Klorpropamid veya diğer antidiyabetik ilaçların
kullanımı, hem hekim hem de hasta tarafından diyete ek bir tedavi olarak ya da diyet kısıtlamasını
önleyici bir mekanizma olarak görülmeli; diyetin yerine bir tedavi olarak görülmemelidir. Ayrıca,
kan glukozunun tek başına diyetle kontrolünde kayıp yaşanması geçici bir durum olabilir; bu
durumda klorpropamid ya da diğer antidiyabetik ilaçların sadece kısa-dönem uygulanması
gerekebilir. Klorpropamid veya diğer antidiyabetik ilaçlara devam edilmesi veya bu ilaçların
kesilmesi kararı, düzenli klinik ve laboratuvar değerlendirmelere dayanmalıdır.
Laboratuvar testleri
Kan glukozu periyodik olarak izlenmelidir. Glikozile hemoglobin ölçümü yapılmalı ve mevcut
bakım standardı ile hedefler değerlendirilmelidir.
4.5 Diğer tıbbi ürünlerle etkileşimler ve diğer etkileşim şekilleri
Aşağıdaki ürünler hipoglisemiye yol açabilir:
Sülfonilürenin hipoglisemik etkisi, steroidal olmayan anti-inflamatuvar ajanlar ve yüksek oranda
proteine bağlanan ilaçlar, salisilatlar, sülfonamidler, kloramfenikol, probenesid, kumarin,
monoamin oksidaz inhibitörleri ve beta-adrenerjik bloke edici ilaçlar dahil olmak üzere bazı ilaçlar
tarafından güçlendirilebilir. Bu tür ilaçlar klorpropamid alan bir hastaya uygulandığında, hasta
hipoglisemi açısından yakından gözlemlenmelidir. Bu tür ilaçlar klorpropamid alan bir hastada
kesildiğinde, hasta kontrol kaybı açısından yakından gözlemlenmelidir.
Mikonazol
Oral mikonazol ile şiddetli hipoglisemiye yol açan oral hipoglisemik ajanlar arasında potansiyel
bir etkileşim bildirilmiştir. Bu etkileşimin intravenöz, topikal veya vajinal mikonazol preparatları
ile de oluşup oluşmadığı bilinmemektedir.
Alkol
Bazı hastalarda, alkol alımıyla disülfiram benzeri bir reaksiyon meydana gelebilir. Orta ila yüksek
miktarlarda alkol alımı hipoglisemi riskini artırabilir.
5/12Aşağıdaki ürünler hiperglisemiye yol açabilir:
Bazı ilaçlar hiperglisemiye neden olma eğilimindedir ve kontrol kaybına yol açabilir. Bu ilaçlar
arasında tiyazidler ve diğer diüretikler, kortikosteroidler, fenotiyazinler, tiroid ürünleri, östrojenler,
oral kontraseptifler, fenitoin, nikotinik asit, sempatomimetikler, kalsiyum kanal bloke edici ilaçlar
ve izoniazid bulunur.
Klorpropamid alan bir hastaya bu tür ilaçlar verildiğinde, hasta kontrol kaybı açısından yakından
gözlemlenmelidir.
Bu tür ilaçlar klorpropamid alan bir hastada kesildiğinde, hasta hipoglisemi açısından yakından
gözlemlenmelidir.
Hayvan çalışmaları, klorpropamid tedavisi ile barbitüratların etkisinin uzayabileceğini
gösterdiğinden, barbitüratlar dikkatle kullanılmalıdır.
Özel popülasyonlara ilişkin ek bilgiler
Pediyatrik popülasyon
Çocuklarda etkililiği ve güvenliliği ortaya konmamıştır.
4.6 Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. bölüm
5.3). İnsanlara yönelik potansiyel risk bilinmemektedir.
ORBİN tablet gerekli olmadıkça gebelik döneminde kullanılmamalıdır.
Klorpropamid ile hayvan üreme çalışmaları yapılmamıştır. Klorpropamidin hamile bir kadına
uygulandığında fetal zarara neden olup olmadığı veya üreme kapasitesini etkileyip etkilemediği
bilinmemektedir. Klorpropamid, ancak potansiyel yararlar hasta ve fetusun potansiyel riskini
geçerli kılarsa hamile bir kadına verilmelidir.
Veriler, hamilelik sırasında anormal glukoz düzeylerinin konjenital anomali insidansında yükselme
ile ilişkili olduğunu gösterdiğinden, birçok uzman hamilelik boyunca kan glukoz düzeylerini
mümkün olduğunca normale yakın tutmak için insülin kullanılmasını önermektedir.
Doğum sırasında sülfonilüre alan annelerden doğan bebeklerde uzun süreli ciddi hipoglisemi (4 ila
10 gün) bildirilmiştir. Bu durum, uzun yarılanma ömürlü ajanların kullanımıyla daha sık
bildirilmiştir. Hamilelik sırasında klorpropamid kullanıldığında, beklenen doğum tarihinden en az
6/12bir ay önce ilaç kesilmeli ve kan glukoz seviyelerini mümkün olduğunca normale yakın tutmak
için başka tedaviler başlatılmalıdır.
Laktasyon dönemi
500 mg klorpropamidin alınmasından 5 saat sonra alınan iki insan anne sütü numunesinin analizi,
5 mcg/mL'lik bir konsantrasyon ile sonuçlanmıştır. Referans olarak, tek bir 250 mg'lık dozdan
sonra klorpropamidin normal pik kan seviyesi 30 mcg/mL'dir. Bu nedenle, bu ilacı alırken çocuğun
emzirilmesi tavsiye edilmemektedir.
Üreme yeteneği / Fertilite
Üreme kapasitesini etkileyip etkilemediği bilinmemektedir.
6-12 ay boyunca sürekli klorpropamid ile tedavi edilen sıçanlarda, 250 mg/kg doz düzeyinde (vücut
yüzey alanı açısından insan dozunun beş katı) spermatogenezin belli bir dereceye kadar
baskılandığı görülmüştür (Bkz. 5.3 Klinik öncesi güvenlilik verileri).
4.7 Araç ve makine kullanımı üzerindeki etkiler
Klorpropamidin araç ve makine kullanma kabiliyeti üzerindeki etkisi incelenmemiştir.
Bununla birlikte, klorpropamidin bu yetenekleri etkileyebileceğini gösteren kanıt yoktur. Hastalar,
hipoglisemi semptomlarının farkında olmalı ve araç ve makine kullanırken dikkatli olmalıdır.
4.8 İstenmeyen etkiler
Advers reaksiyonlar aşağıda sistem organ sınıfı ve sıklığa göre listelenmektedir. Sıklıklar şu
şekilde tanımlanmaktadır: Çok yaygın (≥1/10); yaygın (≥1/100 ve <1/10); yaygın olmayan
(≥1/1.000 ve <1/100); seyrek (≥1/10.000 ve <1/1.000); çok seyrek (<1/10.000); bilinmiyor (eldeki
verilerden hareketle tahmin edilemiyor.)
Kan ve lenf sistemi hastalıkları
Bilinmiyor: Lökopeni*, agranülositoz*, trombositopeni*, hemolitik anemi*, aplastik anemi*,
pansitopeni* ve eozinofili* (bkz. bölüm 4.4)
Endokrin hastalıklar
Seyrek: Klorpropamid uygunsuz antidiüretik hormon (ADH) sekresyonunun sendromuna benzer
bir reaksiyona neden olmuştur. Bu sendromun özellikleri aşırı su tutulumundan kaynaklanır ve
hiponatremi, düşük serum osmolalitesi ve yüksek idrar osmolalitesini içerir. Bu reaksiyon, diğer
sülfonilüreler için de rapor edilmiştir.
Metabolizma ve beslenme hastalıkları
Seyrek: Disülfiram benzeri reaksiyonlar
Bilinmiyor: Hipoglisemi, hepatik porfiri* (bkz. bölüm 4.4, 4.5 ve 4.9)
7/12Psikiyatrik hastalıklar
Seyrek: Ajitasyon, depresyon, düşmanlık hissi, sinirlilik,
Sinir sistemi hastalıkları
Seyrek: Koma, bilinç bulanıklığı, konvülsiyon,
Bilinmiyor: Baş dönmesi, baş ağrısı, kaygı, kabus görme, konuşma bozukluğu
Göz hastalıkları
Seyrek: Kırmızı, tahriş olmuş gözler
Bilinmiyor: Görmede bulanıklık
Kardiyovasküler hastalıklar
Seyrek: Taşikardi, aritmi
Bilinmiyor: Kardiyovasküler mortalitede artış* (bkz. bölüm 4.4)
Solunum, göğüs bozuklukları ve mediastinal hastalıklar
Seyrek: Hoş olmayan nefes kokusu, nefes darlığı
Bilinmiyor: Öksürük veya ses kısıklığı, soluma güçlüğü, burun kanaması, göğüs ağrısı, göğüste
sıkışma hissi, hırıltılı solunum
Gastrointestinal hastalıklar
Çok yaygın: Dispepsi, flatulans
Yaygın: Mide bulantısı, ishal, kusma, iştahsızlık ve açlık,
Seyrek: Karın veya mide ağrısı, siyah, katran rengi dışkı, kil rengi dışkı, hematemez,
Bilinmiyor: Proktokolit, diş eti kanaması, boğaz ağrısı, dudaklarda veya ağızda yara, ülser veya
beyaz lekeler
Hepato-bilier hastalıklar
Seyrek: Kolestatik sarılık, hepatit
Bilinmiyor: Hepatik porfiri
Deri ve deri altı doku hastalıkları
Seyrek: Göz veya ciltte sararma
Yaygın olmayan: Pruritus, alerjik cilt reaksiyonları (pruritus, eritem, ürtiker, morbiliform veya
makülopapüler erüpsiyonlar)
8/12Bilinmiyor: Fotosensitivite reaksiyonları*, porfiria cutanea tarda*, alerjik cilt reaksiyonları, ciddi
güneş yanığı, ciltte incelme, ciltte içi sıvı dolu kabarcıklar
* Sulfonilüre grubu ilaçlar ile bildirilmiştir.
Nadiren eritema multiforme ve eksfolyatif dermatite ilerleyen deri döküntüleri
Böbrek ve idrar yolu hastalıkları
Seyrek: Koyu renkli idrar, idrar çıkışında azalma,
Bilinmiyor: Dizüri, hematüri
Genel bozukluklar ve uygulama bölgesine ilişkin hastalıklar
Yaygın: Kilo kaybı
Seyrek: Titreme, ateş, susuzluk hissinde artma, belirgin uyuşukluk ve hareketsizlik hali (letarji),
alışılmadık yorgunluk, kas ağrısı, kas krampları, kas seğirmesi, yüz, ayak bileği veya ellerde şişme,
Bilinmiyor: Soğuk terleme, serin ve soluk cilt, vücut genelinde şişme, sırt veya bacak ağrısı, bel
veya yan ağrısı, ağrılı ve şişmiş bezler, olağandışı kanama veya morarama, vücut ısı kaybı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9 Doz aşımı
Klorpropamid dahil sülfonilürelerin doz aşımı hipoglisemi oluşturabilir. Bilinç kaybı veya
nörolojik bulgular olmaksızın hafif hipoglisemik semptomlar, agresif olarak oral glukoz ve ilaç
dozajı ve/veya yemek düzenindeki düzeltmelerle tedavi edilmelidir. Yakın izleme, hekimin
hastanın tehlikede olmadığından emin oluncaya kadar devam etmelidir. Koma, nöbet veya diğer
nörolojik bozukluklar ile şiddetli hipoglisemik reaksiyonlar nadiren görülür, ancak acil yatış
gerektiren tıbbi acil durumları oluşturur. Hipoglisemik koma teşhisi konulursa veya şüphelenilirse,
hastaya hızlı (%50) glukoz solüsyonu intravenöz enjeksiyonu verilmelidir. Bunu, 100 mg/dL'nin
üzerinde bir seviyede kan glukozunu muhafaza edecek bir oranda daha seyreltik (%10) glukoz
solüsyonunun sürekli infüzyonu takip etmelidir. Hipoglisemi belirgin klinik iyileşmeden sonra
tekrarlayabildiğinden hastalar en az 24 ila 48 saat boyunca yakından izlenmelidir.
9/125. FARMAKOLOJİK ÖZELLİKLERİ
5.1 Farmakodinamik özellikleri
Farmakoterapötik grup: Sindirim sistemi ve metabolizma, diyabet tedavisinde kullanılan ilaçlar,
insülinler hariç kan şekerini düşüren ilaçlar, sülfonamidler
ATC kodu: A10BB02
Etki mekanizması:
Klorpropamidin, pankreastan insülinin salgılanmasını uyararak kan glukozunu akut olarak
azalttığı, pankreatik adacıklardaki işlevsel beta hücrelere bağlı bir etki olduğu görülmektedir.
Klorpropamidin uzun süreli uygulama sırasında kan glukozunu düşürdüğü mekanizma açıkça
belirlenmemiştir. Ekstrapankreatik etkiler, oral sülfonilüre hipoglisemik ilaçların etki
mekanizmasında rol oynayabilir. Klorpropamid bir sülfonamid türevi iken, antibakteriyel
aktiviteden yoksundur.
Klorpropamid, diğer sülfonilüre ajanlarına primer veya sekonder başarısızlık yaşayan bazı
hastaların kontrol edilmesinde de etkili olabilir.
5.2 Farmakokinetik özellikler
Genel özellikler
Klorpropamid, sağlıklı kişilerde bir saat içinde hipoglisemik etki gösterir; bu etki 3 ila 6 saatte
maksimal hale gelir ve en az 24 saat devam eder. Klorpropamidin gücü, tolbutamidinkinin yaklaşık
6 katıdır. Bazı deneysel sonuçlar, artmış etki süresinin, daha yavaş atılım ve anlamlı deaktivasyon
yokluğunun sonucu olabileceğini düşündürmektedir.
Emilim:
Klorpropamid gastrointestinal sistemden hızla emilir. Tek bir oral dozdan bir saat sonra, kanda
kolayca tespit edilebilir ve seviye 2 ila 4 saat içinde maksimuma ulaşır.
Dağılım:
Sülfonilüreler ekstraselüler sıvıya dağılır.
Klorpropamid plasentaya ve süte geçer.
Yüksek oranda plazma proteinlerine bağlanır.
Biyotransformasyon:
İnsanlarda başlıca CYP2C9 tarafından olmak üzere büyük ölçüde metabolize edilir ve idrarda
değişmeden ilaç olarak ve hidroksilize edilerek veya hidrolize metabolitler olarak atılır.
Eliminasyon:
Klorpropamidin biyolojik yarılanma ömrü yaklaşık 36 saattir (aralık 25-60 saat). 96 saat içinde,
tek bir oral dozun %80 ila %90'ı idrarla atılır. Bununla birlikte, terapötik dozların uzun süreli
uygulanması kanda gereksiz birikim ile sonuçlanmaz, çünkü emilim ve boşaltım hızları tedavi
10/12başlangıcından yaklaşık 5 ila 7 gün sonra stabil hale gelir. Sırasıyla, bazik veya asidik idrarda
artmış ya da azalmış eliminasyon hızı.
Doğrusallık/doğrusal olmayan durum:
Doğrusallık/doğrusal olmayan durum konusunda veri bulunmamaktadır.
5.3 Klinik öncesi güvenlilik verileri
Karsinojenik veya mutajenik potansiyeli değerlendirmek için klorpropamid ile çalışmalar
yapılmamıştır.
6-12 ay boyunca sürekli klorpropamid ile tedavi edilen sıçanlarda, 250 mg/kg doz düzeyinde (vücut
yüzey alanı açısından insan dozunun beş katı) spermatogenezin belli bir dereceye kadar
baskılandığı görülmüştür. Baskılanmanın boyutu, sıçanlarda yüksek doz klorpropamidin kronik
uygulaması ile ortaya çıkan büyüme geriliğinin de olduğu kadardır. İnsandaki klorpropamid dozu
500 mg/gün'dür (300 mg/m2). Köpek ve sıçanda sırasıyla altı ve on iki aylık toksisite çalışması,
150 mg/kg'ın iyi tolere edildiğini göstermiştir. Bu nedenle, vücut yüzey alanı karşılaştırmalarına
dayanan güvenlilik marjları, sıçanda 3 kat insan maruziyeti ve köpekte 10 kat insan maruziyetidir.
6. FARMASÖTİK ÖZELLİKLER
6.1 Yardımcı maddelerin listesi
Amidon
Talk
Jelatin (sığır kaynaklı)
Magnezyum stearat
6.2 Geçimsizlikler
Bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
Karton kutuda, 40 ve 100 tabletlik şişelerde kullanma talimatı ile birlikte sunulmaktadır.
11/126.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atık Kontrolü Yönetmeliği” ve “Ambalaj
ve Ambalaj Atıkları Kontrol Yönetmeliği”ne uygun olarak imha edilmelidir.
7. RUHSAT SAHİBİ
BİLİM İLAÇ SAN. ve TİC. A.Ş.
80670 Maslak-İSTANBUL
8. RUHSAT NUMARASI
100/86
9. İLK RUHSAT TARİHİ / RUHSAT YENİLEME TARİHİ
İlk Ruhsat Tarihi: 07.08.1969
Ruhsat Yenileme Tarihi:
10. KÜB’ÜN YENİLEME TARİHİ
12/12