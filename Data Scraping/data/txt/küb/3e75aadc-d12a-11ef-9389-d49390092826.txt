KISA ÜRÜN BİLGİSİ
1. BEŞERİ TIBBİ ÜRÜNÜN ADI
CEFEC 500 mg efervesan tablet
2. KALİTATİF VE KANTİTATİF BİLEŞİMİ
Etkin madde:
Sefaklor monohidrat 524,483 mg (500 mg Sefaklor’a eşdeğer)
Yardımcı maddeler:
Monosodyum sitrat 642 mg
Sodyum hidrojen karbonat 673 mg
Sodyum sülfat anhidrus 465,517 mg
Sodyum siklamat 20 mg
Sodyum sakkarin 2 mg
Yardımcı maddeler için bölüm 6.1.’e bakınız.
3. FARMASÖTİK FORMU
Efervesan Tablet.
Bejden açık sarıya, yuvarlak, bir yüzü çentikli efervesan tablet.
4. KLİNİK ÖZELLİKLER
4.1. Terapötik endikasyonlar
CEFEC efervesan tablet, sefaklora duyarlı mikroorganizmaların neden olduğu aşağıda
belirtilen enfeksiyonların tedavilerinde endikedir.
- Akut Bronşit ve Kronik Bronşitin Akut Alevlenmeleri; S. pneumoniae, H. influenzae
(beta-laktamaz üreten suşlar dahil), H. parainfluenzae, M. catarrhalis (beta- laktamaz üreten
suşlar dahil) ve S. aureus gibi mikroorganizmaların neden olduğu enfeksiyonlar.
- Farenjit ve Tonsillit; S. pyogenes (grup A streptokoklar) gibi mikroorganizmaların neden
olduğu enfeksiyonlar. (Penisilin, romatizmal ateş profilaksisi dahil, streptokokal
enfeksiyonların tedavisinde ve önlenmesinde seçilecek ilk ilaçtır. CEFEC genelde
nazofarenks orjinli streptokokların eradikasyonunda etkilidir; fakat, romatizmal ateş
konusunda etkisini kanıtlayan yeterli bilgi mevcut değildir).
- Sinüzit; H. influenzae (beta-laktamaz üreten suşlar dahil), S. pneumoniae, M. catarrhalis
(beta-laktamaz üreten suşlar dahil) gibi mikroorganizmaların neden olduğu enfeksiyonlar.
- Otitis media; H. influenzae (beta-laktamaz üreten suşlar dahil), S. Pneumoniae,
M. catarrhalis (beta-laktamaz üreten suşlar dahil) gibi mikroorganizmaların neden olduğu
enfeksiyonlar.
- Pnömoni; S. pneumoniae, H. influenzae (beta-laktamaz üreten suşlar dahil) ve
M. catarrhalis (beta-laktamaz üreten suşlar dahil) gibi mikroorganizmaların neden olduğu
enfeksiyonlar.
- Komplikasyonsuz Alt İdrar Yolları Enfeksiyonları; Sistit ve asemptomatik bakteriüri dahil;
E. coli, K. pneumoniae, P. mirabilis ve S. saprophyticus gibi mikroorganizmaların neden
olduğu enfeksiyonlar.
1- Deri ve Yumuşak Doku Enfeksiyonları; S. pyogenes (grup A streptokoklar), S. aureus
(beta-laktamaz üreten suşlar dahil) ve S. epidermidis (beta-laktamaz üreten suşlar dahil) gibi
mikroorganizmaların neden olduğu enfeksiyonlar.
Uygun antimikrobiyal tedavi, bakteriyolojik çalışmalarla enfeksiyon oluşmasında rol oynayan
mikroorganizmalar saptandıktan sonra yerine getirilmelidir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler (16 yaş ve üstü):
Farenjit, bronşit, tonsilit, deri ve yumuşak doku enfeksiyonları ve alt idrar yolu
enfeksiyonlarında önerilen doz, 8 saatte bir olmak üzere günde 3 defa oral yoldan 250 mg’dır
(1/2 adet CEFEC 500 mg Efervesan Tablet).
S. pyogenes (grup A streptokoklar) in neden olduğu enfeksiyonlarda CEFEC efervesan tablet
tedavi edici dozlarda en az on gün uygulanmalıdır.
Şiddetli enfeksiyonlarda (örneğin: Pnömoni) 8 saatte bir, günde üç kez oral yoldan 500 mg
(1 adet CEFEC 500 mg Efervesan Tablet) kullanılır.
Çocuk ve ergenler (16 yaş altı):
Doktor tarafından başka şekilde tavsiye edilmediği takdirde;
Uygulanacak doz genel olarak 8 saat ara ile 20 mg/kg/gün şeklinde ayarlanabilir. Orta kulak
enfeksiyonu, farenjit, tonsilit ve yumuşak doku enfeksiyonlarında total günlük doz bölünmek
suretiyle 12 saat ara ile verilebilir.
1–5 yaş arası çocuklarda (9–18 kg) günde üç kez 125 mg (1/2 adet CEFEC 250 mg Efervesan
Tablet), 5 yaş üstü çocuklarda günde üç kez 250 mg sefaklor (1/2 adet CEFEC 500 mg
Efervesan Tablet) verilmesi önerilmektedir.
Ağır enfeksiyonlarda, örneğin orta kulak enfeksiyonu veya daha az duyarlı
mikroorganizmaların neden olduğu enfeksiyonlarda günde total doz 1 g’ı geçmemek şartıyla
40 mg/kg/gün önerilmektedir.
CEFEC efervesan tablet beta-hemolitik streptokokların neden olduğu enfeksiyonların
tedavilerinde en az 10 gün süre ile kullanılmalıdır.
Uygulama Şekli:
Doktor tarafından başka şekilde tavsiye edilmediği takdirde;
CEFEC efervesan tablet, oral yoldan aç ya da tok karnına alınabilir. Fakat gıda maddeleri ile
birlikte alındığı zaman emilimi artar (Bakınız bölüm 5.2 Farmakokinetik özellikler).
Efervesan tablet bir bardak suda çözdürüldükten sonra bekletilmeden içilmelidir.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek yetmezliği olan hastalarda doz ayarlanması gerekebilir:
Kreatinin klerensi 10–50 mL/dak ise dozun % 50 – % 100’ü uygulanır.
Kreatinin klerensi < 10 mL/dak ise dozun % 50’si uygulanır.
2Pediyatrik popülasyon:
CEFEC 500 mg Efervesan Tablet 5 yaş ve altı çocuklarda kullanılmamalıdır, bu yaş grubuna
daha düşük doz uygulanmalıdır.
Geriyatrik popülasyon:
Serum kreatinin değerleri normal olan yaşlı bireylerde (>65) izlenen yüksek maksimal plazma
konsantrasyonları ve eğri altı alan (EAA), renal fonksiyonların zayıflamasına bağlıdır ve
klinik yönden önemli değildir. Bu nedenle, böbrek fonksiyonları normal olan yaşlı hastalarda
doz ayarlaması gerekmez.
4.3. Kontrendikasyonlar
CEFEC efervesan tabletin, sefalosporin grubu antibiyotiklere veya formülasyonun içeriğinde
bulunan maddelere karşı duyarlı kişilerde kullanılması kontrendikedir.
4.4. Özel kullanım uyarıları ve önlemleri
CEFEC efervesan tablet ile tedaviye başlamadan önce, hastada önceden sefalosporinlere,
penisilin ya da diğer ilaçlara aşırı duyarlılık reaksiyonları bulunup bulunmadığı dikkatle
araştırılmalıdır. Eğer bu ilacın penisiline duyarlı ya da başka ilaçlara karşı alerjisi olan
hastalara verilmesi gerekli ise uygulama çok dikkatle yapılmalıdır. İlaçlara karşı alerjik
reaksiyon gösteren hastalara uygulama dikkatle takip edilmeli ve CEFEC efervesan tablet ile
ilgili alerjik bir reaksiyon görüldüğünde tedavi derhal durdurulmalıdır. Ciddi seyreden akut
aşırı duyarlılık reaksiyonlarında epinefrin kullanımı ve diğer acil tedbirlerin alınması
gerekebilir.
Anaflaktik reaksiyonlar; anjiyoödem, asteni, ödem (yüz ve dudakları da kapsayan), dispne,
parestezi, senkop ya da vasodilatasyon dahil olmak üzere soliter semptomlar olarak
görülebilir.
CEFEC dahil bütün antibiyotikler alerjik bireylerde ve bilhassa ilaçlara karşı duyarlı
bireylerde dikkatle kullanılmalıdır. Geniş spektrumlu antibiyotiklerin kullanımında
(makrolidler, semisentetik penisilinler ve sefalosporinler dahil) psödomembranöz kolit
olguları rapor edilmiştir; bu nedenle, antibiyotik kullanımı sırasında oluşan diyare olgularında
bu durum göz önünde bulundurulmalıdır. Kolitin şiddeti, hafif ve hayatı tehdit edici dereceler
arasında değişebilir; hafif olgularda ilacın kesilmesi yeterlidir, orta ve ciddi derecedeki
olgularda gerekli ve yeterli tedavi uygulanmalıdır.
Bilhassa uzun süreli tedaviler, dirençli organizmaların fazla üremesine neden olabilir. Hasta
bu yönden dikkatle takip edilmeli ve bir süperenfeksiyon oluşması durumunda gereken
yapılmalıdır.
Geçici trombositopeni, lökopeni, lenfositoz, nötropeni ve anormal idrar tahlili görülebilir.
CEFEC, her bir efervesan tablette 406,5 mg (17,67 mmol) sodyum içerir. Bu durum, kontrollü
sodyum diyetinde olan hastalar için göz önünde bulundurulmalıdır.
34.5. Diğer tıbbi ürünler ile etkileşimler ve diğer etkileşim şekilleri
Bir saat içinde alınan magnezyum ya da alüminyum hidroksit içeren antasid ilaçlar CEFEC
efervesan tabletin emilim oranını azaltırlar. H blokörleri CEFEC efervesan tabletin emilim
2
oranı ve hızı üzerinde etkili değildir.
Bütün diğer beta-laktam antibiyotikleri gibi sefaklorun böbreklerden atılması probenesid ile
inhibe edilir. Varfarin ve sefakloru birlikte kullanan hastalarda kanama olmasından bağımsız
olarak protrombin zamanında uzama olduğunu bildiren bazı çalışmalar vardır.
Klinik çalışmalarda başka ilaç etkileşmesi izlenmemiştir.
Laboratuvar Test Etkileşmesi: Sefaklor uygulaması idrarda hatalı-pozitif glikoz reaksiyonu
verdirebilir. Bu fenomen, bütün sefalosporin antibiyotik alanlarda, Benedict ve Fehling
solüsyonları ile Clinitest tablet kullanıldığında izlenir; ancak, Test Tape (Glikoz Enzimatik
Test Bandı) kullanıldığında izlenmez.
Sefalosporinlerle yapılan tedavilerde direkt Coombs testi pozitif olabilir; bu durum CEFEC
tedavisinde de göz önünde bulundurulmalıdır.
Özel popülasyonlara ilişkin ek bilgiler:
Etkileşim çalışmaları yoktur.
Pediyatrik popülasyon:
Etkileşim çalışmaları yoktur.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
CEFEC için, gebeliklerde maruz kalmaya ilişkin klinik veri mevcut değildir.
Gebelik dönemi
Hayvanlar üzerinde yapılan çalışmalar, gebelik / embriyonal/fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir. İnsanlara yönelik potansiyel risk bilinmemektedir. Hamile kadınlarda
yeterli ve iyi kontrol edilmiş çalışmalar yoktur. Gebe kadınlara verilirken tedbirli olunmalıdır.
Fare ve sıçanlarda insan dozlarının 12 katına dek varan dozlarda ve gelinciklere maksimum
insan dozlarının 3 katında kullanıldığında, fetüs üzerinde CEFEC’e bağlı bir zarar meydana
gelmemiştir.
Laktasyon dönemi
Annelere 500 mg dozlarda uygulanan sefaklor, sütte az miktarda tespit edilmiştir. Emzirmenin
durdurulup durdurulmayacağına ya da tedaviden kaçınılıp kaçınılmayacağına karar
verilmelidir.
4Üreme yeteneği/Fertilite
Sıçanlarda ve farelerde insan dozundan 12 kez yüksek ve gelinciklerde maksimum insan
dozundan 3 kez yüksek olan dozlarda yapılan çalışmalarda, sefaklorun fertilite üzerine
olumsuz bir etkisi veya fetüse zararlı bir etkisi olmamıştır.
4.7. Araç ve makine kullanımı üzerindeki etkiler
Araç ve makine kullanımı üzerine etkisini açıklayan bilgi mevcut değildir.
4.8. İstenmeyen etkiler
Plasebo kontrollü klinik araştırmalarda bildirilen tedaviye bağlı advers olaylar, aşağıdaki
tabloda MedDRA sistem organ sınıfı ve sıklık sıralamalarına göre verilmektedir. Her
kategorideki istenmeyen etkiler, azalan sıklık derecesine göre sıralanmıştır.
MedDRA konvansiyonuna göre yaygınlık dereceleri şu şekildedir: Çok yaygın (≥1/10);
yaygın (≥1/100 ilâ <1/10); yaygın olmayan (≥1/1.000 ilâ <1/100); seyrek (≥1/10.000 ilâ
<1/1.000); çok seyrek (1/10.000), bilinmiyor (eldeki veriler ile hareket edilemiyor).
Enfeksiyonlar ve enfestasyonlar
Yaygın: Vajinal moniliazis, vajinit, genital kaşıntı
Kan ve lenf sistemi hastalıkları
Yaygın: Eozinofili.
Yaygın olmayan: Aplastik anemi, agranülositoz, hemolitik anemi.
Bağışıklık sistemi hastalıkları
Yaygın: Aşırı duyarlılık reaksiyonu (döküntü, ürtiker ya da kaşıntı ile karakterize).
Seyrek: Serum hastalığına benzer reaksiyon [Kontrollü klinik çalışmalarda sefaklor ile tedavi
edilen 3272 hasta içinde 1 hastada serum hastalığına benzer reaksiyon (%0.03) (Tedavinin
başlangıcından sonra birkaç gün içinde beliren ve tedavi kesildikten sonra genellikle hasar
bırakmadan iyileşen, ateşle birlikte veya ateş olmaksızın görülen eritema multiforme minör,
döküntüler veya diğer deri bulgularına eşlik eden artrit/artralji bulguları söz konusudur.
Lenfadenopati ve proteinüri sık görülmez ve dolaşımda immün kompleksler saptanmaz.
Serum hastalığı reaksiyonunun aşırı duyarlığa bağlı olduğu ve genellikle sefaklor tedavisine
ikinci kez maruz kalındığında geliştiği gözlenmektedir. Antihistaminikler ve kortikosteroidler
iyileşmeyi hızlandırır) oluştuğu bildirilmiştir].
Merkezi sinir sistemi ile ilişkili bozukluklar
Yaygın olmayan: Geçici hiperaktivite, konfüzyon, uykusuzluk, sinirlilik.
Sinir sistemi bozuklukları
Bilinmiyor: İritabilite, konfüzyon, baş dönmesi, halüsinasyon, ajitasyon, parestezi, sersemlik.
Gastrointestinal sistem ile ilişkili bozukluklar
Yaygın: Diyare, bulantı.
Yaygın olmayan: Kusma, dispepsi.
5Seyrek: Psödomembranöz kolit.
Hepato-biliyer sistem ile ilişkili bozukluklar
Yaygın olmayan: Kolestaz, karaciğer fonksiyon bozukluğu, transaminazlarda (AST, ALT,
alkalen fosfataz) artış.
Deri ve deri altı doku ile ilişkili bozukluklar
Yaygın olmayan: Eritema multiforme, Stevens-Johnson sendromu, toksik epidermal nekroz.
Kas-iskelet sistemi ve bağ dokusu ile ilişkili bozukluklar
Yaygın olmayan: Hipertoni.
Böbrek ve idrar hastalıkları
Yaygın olmayan: Geçici intertisiyel nefrit, kan, üre veya serum kreatininde hafif artış veya
anormal idrar analizi
Genel bozukluklar
Yaygın olmayan: Ateş
Aşağıdaki istenmeyen etkiler, sefaklor ile tedavi edilen olgularda izlenmiştir; ancak ilaç ile
ilişkisi kesin değildir:
Santral Sinir Sistemi: Baş ağrısı,
Renal: BUN ve kreatinin düzeylerinde geçici yükselmeler.
Sefaklor ile yapılan klinik çalışmalarda izlenen istenmeyen etkiler çok hafif ve geçicidir.
Sefaklor ile ilgili yan etkiler, hastaların yalnız %1.7’sinde ilacın durdurulmasına neden
olmuştur. Tedavi süresinde ya da tedaviden sonra psödomembranöz kolit semptomları
izlenebilir.
Beta-laktam antibiyotikleri ile tedavi edilen hastalarda yukarıda belirtilen istenmeyen etkilerin
yanı sıra aşağıda belirtilen yan etkilerin de izlenebileceği rapor edilmiştir: Kolit, renal
fonksiyon bozukluğu ve toksik nefropati.
Özel popülasyonlara ilişkin ek bilgiler:
Böbrek yetmezliği:
Beta-laktam antibiyotiklerin birçoğu bilhassa böbrek yetmezliği bulunan ve doz azaltılması
yapılmayan hastalarda epileptik uyarılara neden olur. Tedavi süresinde ilaç ile ilgili bir
epileptik tablo oluşursa ilaç derhal kesilmelidir. Eğer klinik endikasyon varsa antikonvülsan
tedavi uygulanmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
64.9. Doz aşımı ve tedavisi
Sefaklorun 1.5 g/gün’lük dozunun 14 gün süreli kullanımının güvenliliği klinik çalışmalarda
ispatlanmıştır. 4 g/gün dozu sağlıklı gönüllülere 28 gün boyunca güvenlilikle verilmiştir.
Semptomlar:
Sefaklor doz aşımı ile ilgili toksik semptomlar bulantı, kusma, epigastrik huzursuzluk ve
diyare şeklinde kendini gösterir. Epigastrik huzursuzluğun şiddeti ve diyare doz ile ilgilidir,
eğer, diğer semptomlar da mevcut ise altta yatan bir diğer hastalık, bir alerjik reaksiyon ya da
diğer zehirlenme durumları göz önünde bulundurulmalıdır.
Pek çok beta-laktam antibiyotik, nöromusküler hiperiritabilite veya nöbet gelişimine neden
olma potansiyeline sahiptir.
Tedavi:
Doz aşımında tedavi ve kontrol, aşırı ilaç alımı, ilaçlar ile etkileşim ve hastanın beklenmeyen
ilaç kinetiği göz önünde tutularak yapılmalıdır. Hastanın hava yolu açık tutulmalı, ventilasyon
ve perfüzyon desteklenmelidir. Hastanın hayati belirtileri, kan gazları, serum elektrolitleri v.b.
yakından izlenmeli ve sabit tutulmalıdır. İlacın gastrointestinal kanaldan emilimi, kusturma ve
yıkamadan daha etkili olan aktif kömür uygulanması ile geciktirilebilir. Kömür uygulamasının
tekrarlanması bazı ilaçların eliminasyonunu da etkiler. Mide boşaltılırken ya da kömür
uygulanırken hastanın hava yolunun açık olması sağlanmalıdır.
Sefaklor doz aşımında zorlamalı diürez, periton diyalizi, hemodiyaliz ya da kömür
hemoperfüzyonun faydaları kanıtlanmamıştır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik Grup: İkinci kuşak sefalosporin
ATC kodu: J01DC04
CEFEC efervesan tabletin etkin maddesi sefaklor, birçok gram (+) ve gram (-)
mikroorganizmaya karşı bakterisid etkili, geniş spektrumlu, sefalosporin grubundan
semi-sentetik bir antibiyotiktir. Sefaklor ile yapılan in vitro çalışmalar, ilacın bakterisid
etkisini, bakterinin penisilin bağlayan proteinler (PBP) denilen hedef proteinlerine bağlanarak,
bakteriyel hücre duvarında peptidoglikan sentezinin son transpeptidaz aşamasını engellemek
yolu ile hücre duvarı sentezini inhibe ederek gösterdiğini açıklamaktadır. Sefaklor, bakteriyel
beta-laktamaz’a dayanıklıdır; bu nedenle, beta-laktamaz üreten ve penisilin ile bazı
sefalosporinlere dirençli mikroorganizmalar sefaklora duyarlıdır.
Sefaklor, in vitro olarak aşağıda belirtilen mikroorganizmalar ile bu mikroorganizmaların
neden olduğu klinik enfeksiyonlarda etkilidir:
Gram pozitif mikroorganizmalar:
Staphylococcus aureus (beta-laktamaz üreten suşlar dahil), Staphylococcus epidermidis
(beta-laktamaz üreten suşlar dahil), Staphylococcus saprophyticus, Streptococcus pneumonia,
Streptococcus pyogenes (grup A streptokoklar). Sefaklor, metisiline-dirençli stafilokoklara
karşı etkisizdir.
7Gram negatif mikroorganizmalar:
Haemophilus parainfluenzea, Haemophilus influenzae (beta-laktamaz üreten suşlar dahil),
Moraxella (Branhamella) catarrhalis (beta-laktamaz üreten suşlar dahil), Escherichia coli,
Klebsiella pneumonia, Proteus mirabilis.
Sefaklor in vitro olarak aşağıda belirtilen mikroorganizmaların birçok suşlarına karşı etkilidir;
ancak, klinik yönden etkisi tam kanıtlanmamıştır:
Citrobacter diversus ve Neisseria gonorrhoeae gibi gram negatif ve Propionibacterium
acnes, Bacteroides türleri (Bacteroides fragilis dışında), Peptostreptokoklar ve Peptokoklar
gibi anaerobik mikroorganizmalar.
Sefaklor; Pseudomonas türleri, Acinetobacter calcoaceticus, enterokokların birçok türü
Enterobakter türleri, indol pozitif Proteus ve Serratia’ya karşı etkisizdir.
5.2. Farmakokinetik özellikler
Genel özellikler
Emilim:
Sefaklor, oral yoldan alındıktan sonra gıda maddeleri ile ilişkili olmaksızın sindirim
kanalından kolaylıkla emilir. Sindirim sisteminde gıda maddelerinin bulunması ilacın
emilimini tümüyle etkilemez; yalnız emilimde bir gecikme ve bununla ilgili olarak da
maksimum serum konsantrasyonunda bir düşme izlenir.
Dağılım:
250 mg, 500 mg ve 1 g dozlarda uygulanan sefaklor ile yaklaşık 30–60 dakika içinde, dozla
orantılı olarak 7 mcg/mL, 13 mcg/mL ve 23 mcg/mL ortalama maksimum serum
konsantrasyonları oluşur.
Biyotransformasyon:
Sefaklorun yarılanma süresi böbrek fonksiyonu normal hastalarda 0.6–0.9 saattir. Renal
fonksiyonu azalmış hastalarda serum yarılanma ömrü hafifçe uzamıştır.
Eliminasyon:
Sefaklor % 60–85 oranında 8 saat içinde idrar ile değişmeden atılır, önemli bir kısmı ilk 2 saat
içinde atılır. Bu süre içinde maksimum idrar konsantrasyonları yukarıdaki dozlara göre
sırasıyla 600 mcg/mL, 900 mcg/mL ve 1900 mcg/mL’dir.
Hastalardaki karakteristik özellikler
Böbrek hastalarında:
Böbrek fonksiyonu azalmış hastalarda sefaklor yarı ömrü hafifçe uzar. Renal işlevlerin
tamamen bozulduğu durumlarda, molekülün plazma yarılanma süresi 2.3–2.8 saate kadar
uzar. Belirgin olarak renal fonksiyon bozukluğu olan hastalardaki atılım yolları
bilinmemektedir. Hemodiyaliz, sefaklorun yarı ömrünü % 25–% 30 azaltır (Doz ayarlaması
için bakınız bölüm 4.2).
Yaşlı hastalarda:
Yüksek plazma konsantrasyonları ve yüksek eğri altı alanları (EAA) bulunur.
85.3. Klinik öncesi güvenlilik verileri
Karsinojenik etkisi:
Sefaklor’un karsinojenik etkisi araştırılmamıştır.
Mutajenik etkisi:
Sefaklor’un mutajenik etkisi araştırılmamıştır.
Üreme ve fertilite üzerine etkisi:
(Bakınız bölüm 4.6. Üreme yeteneği/fertilite).
6. FARMASÖTİK ÖZELLİKLER
6.1. Yardımcı maddelerin listesi
Sitrik asit anhidrus
Monosodyum sitrat (Mikronize)
Sodyum hidrojen karbonat
Sodyum sülfat anhidrus
Povidon
Polietilen glikol
Sodyum siklamat
Sodyum sakkarin
Limon aroması
6.2. Geçimsizlikler
Bilinen herhangi bir geçimsizliği bulunmamaktadır.
6.3. Raf Ömrü
24 ay.
6.4. Saklamaya yönelik özel tedbirler
25ºC’nin altındaki oda sıcaklığında, kuru yerde ve ambalajında saklayınız.
Kullandıktan sonra tüpün ağzını kapatmayı unutmayınız.
6.5. Ambalajın niteliği ve içeriği
20 (2x10) efervesan tablet silika jelli kapak ile kapatılmış plastik tüpte, karton kutu içerisinde
kullanma talimatı ile ambalajlanmıştır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
97. RUHSAT SAHİBİ
Neutec İlaç San. Tic. A.Ş
Esenler / İSTANBUL
Tel : 0850 201 23 23
Faks : 0212 481 61 11
e-mail : bilgi@neutec.com.tr
8. RUHSAT NUMARASI(LARI)
234/99
9. İLK RUHSAT TARİHİ/RUHSAT YENİLEME TARİHİ
20.09.2011
10. KÜB’ÜN YENİLENME TARİHİ
10