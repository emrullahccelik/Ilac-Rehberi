KISA ÜRÜN BİLGİSİ
1. BEŞERİ TIBBİ ÜRÜNÜN ADI
BROMEKSİN® ŞURUP
2. KALİTATİF VE KANTİTATİF BİLEŞİM
Etkin madde:
5 ml (1 ölçek) BROMEKSİN Şurup; 4 mg BROMEKSİN hidroklorür içerir.
Yardımcı madde(ler):
Metil paraben
Sodyum siklamat
Sodyum sakarin
Ponceau 4 R
Yardımcı maddeler için 6.1’e bakınız.
3. FARMASÖTİK FORM
Şurup
Kırmızımsı - pembe renkli, aromatik kokulu berrak çözelti
4. KLİNİK ÖZELLİKLER
4.1 Terapötik endikasyonlar
BROMEKSİN Şurup, geçmeyen öksürüklerde balgam sökmekte zorlanılıyorsa, mukolitik
ekspektoran olarak kullanılır.
4.2 Pozoloji ve uygulama şekli:
Pozoloji/uygulama sıklığı ve süresi:
Yetişkinler ve 12 yaş üzeri çocuklar:
Günde 3 kez 1 - 2 ölçek (5 – 10 ml)
Çocuklar
6 – 12 yaş arası çocuklarda günde 3 kez 1/2 - 1 ölçek
2 - 6 yaş arası çocuklarda günde 3 kez 1/2 ölçek
Özel popülasyonlara ilişkin ek bilgiler:
Böbrek/Karaciğer yetmezliği: Böbrek yetmezliği durumlarında dikkatli olunmalıdır.
Karaciğerde metabolize olduğu için ağır karaciğer hastalarında doktor kontrolünde
alınmalıdır.
Pediyatrik popülasyon:
BROMEKSİN 2 yaş altındaki çocuklarda kullanılması önerilmemektedir.
Geriyatrik popülasyon:
Geriyatrik hastalarda doz ayarlamasına dair özel bir uyarı bulunmamaktadır.
14.3 Kontrendikasyonları
BROMEKSİN Şurup, BROMEKSİN HCl veya içeriğinde bulunan diğer maddelere karşı aşırı
duyarlılığı olduğu bilinenlerde kullanılmamalıdır. Gastrointestinal ülseri olan kişilerde doktor
tavsiyesi ile kullanılmalıdır.
4.4 Özel kullanım uyarıları ve önlemleri
BROMEKSİN Şurup balgam sökülmesine yardımcı olur ve bronşiyal sekresyonu arttırır. Çok
uzun süreli kullanımlar için uygun değildir. 14 günde belirtilerde düzelme olmaz veya
şiddetlenirse doktora danışılmalıdır. Tekrar kullanımlar için doktora danışılmalıdır.
Aktif peptik ülseri veya peptik ülser öyküsü olan hastaların dikkatli kullanmaları
gerekmektedir. Önerilen doz aşılmamalıdır.
Diğer uyarılar ve önlemler:
BROMEKSİN Şurup, her dozda 2.9 g sukroz içerir. Bu durum, diabetes mellitus hastalarında
göz önünde bulundurulmalıdır.
4.5 Diğer tıbbi ürünler ile etkileşimler ve diğer etkileşim şekilleri
Antitüssif ve ifrazatı kurutan atropin ve benzeri ilaçlarla bir arada kullanılmamalıdır.
Özel popülasyonlara ilişkin ek bilgiler
Herhangi bir özel popülasyonda etkileşimine dair bir bilgi bulunmamaktadır.
4.6 Gebelik ve laktasyon
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
BROMEKSİN ’in doğum kontrol yöntemlerine etkisine ilişkin veri bulunmamaktadır.
Gebelik dönemi
Doktor tavsiyesi ile ve tıbbi gözetim altında kullanılmalıdır.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. kısım 5.3).
Gebe kadınlara verilirken tedbirli olunmalıdır.
Laktasyon dönemi
BROMEKSİN insan sütüyle az miktarda atılmaktadır. BROMEKSİN®’in süt ile atılımı
hayvanlar üzerinde araştırılmamıştır. Emzirmenin durdurulup durdurulmayacağına ya da
BROMEKSİN tedavisinin durdurulup durdurulmayacağına/tedaviden kaçınılıp
kaçınılmayacağına ilişkin karar verilirken, emzirmenin çocuk açısından faydası ve
BROMEKSİN tedavisinin emziren anne açısından faydası dikkate alınmalıdır.
4.7 Araç ve makine kullanımı üzerindeki etkiler
Baş dönmesine sebep olabileceğinden, araç ve makine kullanımı sırasında dikkatli
olunmalıdır.
4.8 İstenmeyen etkiler
İstenmeyen etkilerin sıklık gruplandırması şöyledir:
2Çok yaygın ( ≥1/10); yaygın (≥1/100 ila < 1/10); yaygın olmayan (≥ 1/1000 ila< 1/100);
seyrek (≥1/10.000 ila < 1/1000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
Bağışıklık sistemi hastalıkları
Çok seyrek: Alerjik Reaksiyonlar (yüz, dudaklar, ağız, dil ve boğazda şişme ve şişmeye bağlı
yutma veya nefes alma güçlüğü)
Sinir sistemi hastalıkları
Çok seyrek: Baş ağrısı, baş dönmesi
Solunum, göğüs bozuklukları ve mediastinal hastalıklar
Çok seyrek: Solunum güçlüğü, bronkospazm
Gastrointestinal Hastalıklar
Seyrek: Bulantı, ishal, hazımsızlık, şişkinlik, kabızlık, sindirim bozukluğu
Deri ve deri altı doku hastalıkları
Çok seyrek: Deri ve mukoza döküntüleri
Genel bozukluklar ve uygulama bölgesine ilişkin hastalıklar
Seyrek: Terleme
Araştırmalar
Seyrek: Transaminaz yükselmesi
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta:tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Aşırı doz aşımı durumunda Bölüm 4.8’de belirtilmiş olan Yan Etkiler görülebilir. Bu gibi
durumlarda semptomatik tedavi uygulanmalıdır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Mukolitikler
ATC kodu: R 05C B02
BROMEKSİN®, bitkisel bir aktif madde olan vasisin (peganin) türevi bir alkaloiddir.
BROMEKSİN Hidroklorür bronş salgısının sıvı kısmını arttırarak, yapışkan balgamın
viskozitesini düşürür ve mukosiliyer aktiviteyi arttırarak solunum yollarından atılmasını
sağlar.
5.2 Farmakokinetik özellikler
Emilim:
3BROMEKSİN Hidroklorür oral yolla alındığında çabuk ve iyi emilir, yaklaşık 15 dakikada
çözünür. Bir saat içinde plazma konsantrasyonu en yüksek seviyesine ulaşır (T ).
max
Karaciğerde büyük oranda ilk geçiş etkisine uğrar (yaklaşık %75-80) ve biyoyararlanımı %20-
25 arasındadır. Gıdalardan sonra alındığında biyoyararlanımı artar.
Dağılım:
Yaklaşık %85’i vücut dokularına dağılır. Plazma proteinlerine %95-99 oranında bağlanır.
Dağılım hacmi 7l/kg vücut ağırlığıdır. Plazmadan çok akciğerlerde birikir. Plazmada kararlı
durum konsantrasyonuna 3 gün sonra erişilir. Kan-beyin engelini aşar ve az miktarda
plasentaya geçebilir.
Biyotransformasyon:
Plazma seviyeleri üç aşamada düşer. Yarılanma ömrü 12 saatten fazladır. 16 saat sonra
dokularda kalan küçük bir kısmının tekrar dağılması nedeniyle dozajın iyi ayarlanması
gerekir. BROMEKSİN özellikle böbreklerde metabolitlerine dönüşmektedir.
Eliminasyon:
Alınan dozun %0-10’u değişmeden idrarla atılır. BROMEKSİN alımından sonra dozun %70’i
24 saat; %88’i 5 gün sonra idrarda tespit edilmiştir. Alınan dozun yaklaşık %4’ü dışkıyla
atılır.
Doğrusallık/Doğrusal Olmayan Durum
BROMEKSİN hidroklorürün kinetiği doğrusaldır.
Hastalardaki karakteristik özellikler
Karaciğer/ böbrek yetmezliği:
Karaciğer ve böbrek yetmezliği olan hastalardaki farmakokinetik verileri mevcut değildir.
Ağır böbrek yetmezliği durumlarında metabolitlerinin birikimi olabileceğinden dikkatli
olunmalıdır.
Karaciğerde metabolize olduğu için ağır karaciğer hastalarında BROMEKSİN®in
metabolizasyonunda azalma söz konusu olabileceğinden doktor kontrolünde alınmalıdır.
5.3. Klinik öncesi güvenlilik verileri:
İnsanlar ve laboratuar hayvanları üzerindeki çalışmalarda kan değerlerinin değişmediği,
BROMEKSİN hidroklorürün iyi tolere edilebildiği kanıtlanmıştır. Yüksek miktarlardaki ilaç
alımlarında bile herhangi bir toksik etki görülmemiştir. Sıçanlarda LD 50 değerinin 2,09 g/kg
olduğu tespit edilmiştir.
Laboratuar hayvanları üzerinde yapılan klinik deneylerde, gerek gebelik sürecinde, gerekse de
embriyo üzerinde hiçbir olumsuz etki görülmemiştir.
6. FARMASÖTİK ÖZELLİKLER
6. 1 Yardımcı maddelerin listesi
Metil paraben
Sitrik asit monohidrat
Ahududu aroması
Rafine şeker
Sodyum siklamat
4Sodyum sakarin
Ponceau 4 R
Ethanol % 96
Deiyonize su
6.2 Geçimsizlikler
Diğer ilaçlarla geçimsizlik tespit edilmemiştir.
6.3 Raf ömrü
24 ay.
6.4 Saklamaya yönelik özel tedbirler
25°C’nin altındaki oda sıcaklığında saklayınız.
Çocukların göremeyeceği ve erişemeyeceği yerlerde ve orijinal ambalajında saklayınız.
6.5 Ambalajın niteliği ve içeriği:
100 ml ve 200ml’lik bal renkli şişede kilitli plastik kapaklı, kutuda bir adet, 5 ml plastik ölçek
ile.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
Tüm kullanılmayan ürün ve atık maddeler “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
ORO İlaçları Sanayi ve Ticaret A.Ş.
Mimar Sinan Mah. Üsküdar Cad. No:01 Yedpa Tic. Merk. H2 Cad. No:177-178
Ataşehir / İSTANBUL
Tel: 0216 661 37 38 Fax: 0216 661 37 40
E-mail:info@oroilaclari.com
8. RUHSAT NUMARASI
205 / 92
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 18 Eylül 1989
Ruhsat yenileme tarihi: 07 Haziran 2005
10. KÜB’ÜN YENİLENME TARİHİ
5