KISA ÜRÜN BİLGİSİ
1. BEŞERİ TIBBİ ÜRÜNÜN ADI
HEPA–ORNİTAT3 g granül
2. KALİTATİF VE KANTİTATİF BİLEŞİM
Etkin madde(ler):
1poşet (5 g) 3 g L-Ornitin L-Aspartat içerir.
Yardımcı madde(ler):
Gün batımı sarısı 0,0005 g
Fruktoz 1,1345 g
Yardımcı maddeler için 6.1.’e bakınız.
3. FARMASÖTİK FORM
Oral kullanım için granül.
Poşet içinde portakal renkli granül.
4. KLİNİK ÖZELLİKLER
4.1. Terapötik endikasyonlar
Hepatik detoksifikasyon kapasitesinin azalmasına bağlı bozukluklar ile latent ve belirgin
hepatik ensefalopati tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
Hekim tarafından başka şekilde önerilmemiş ise günde, 3 kez 1–2 poşet HEPA–ORNİTAT
alınır. Eğer gerekli olursa, doz risk artışına neden olmadan kolayca arttırılabilir.
Uygulama şekli:
HEPA–ORNİTAT oral yoldan uygulanır. Poşet içeriği bol miktardaki sıvının içinde (örneğin:
bir bardak su, çay veya meyve suyu) çözülerek hazırlanır ve yemeklerden sonra alınır.
Özel popülasyonlara ilişkin ek bilgiler:
Böbrek / Karaciğer yetmezliği:
HEPA–ORNİTAT şiddetli böbrek yetmezliği durumunda kontrendikedir (Referans değer,
1/ 7serum kreatinin değerinin 3 mg / 100 ml’den fazla olmasıdır). Serum kreatinin değerinin
3 mg / 100 ml veya bu değerin altında olduğu durumlarda HEPA–ORNİTAT kullanımına
devam edilir.
Pediyatrik popülasyon:
Pediyatrik popülasyonda kullanımına ilişkin bir bilgi bulunmamaktadır.
Geriyatrik popülasyon:
Geriyatrik popülasyonda kullanımına ilişkin bir bilgi bulunmamaktadır.
4.3.Kontrendikasyonlar
L-Ornitin-L-Aspartat’a, gün batımı sarısı’na (FD&C Sunset Yellow Supra E110) veya ilacın
formülasyonunda bulunan herhangi bir yardımcı maddeye karşı aşırı duyarlı olduğu bilinen
kişilerde kontrendikedir.
Şiddetli renal yetmezlik durumunda kontrendikedir (Referans değer, serum kreatinindeğerinin
3mg/ 100ml’den fazla olmasıdır).
HEPA–ORNİTAT fruktoz içermektedir. Nadir kalıtımsal intolerans problemi olan hastaların
bu ilacı kullanmamaları gerekir.
4.4. Özel kullanım uyarıları ve önlemleri
Yüksek dozda HEPA–ORNİTAT uygulanma durumunda serum ve idrarda üre seviyesinin
izlenmesi gerekir.
HEPA–ORNİTAT, alerjik reaksiyona neden olabilen gün batımı sarısı (FD&C Sunset Yellow
Supra E110) boyarmaddesini içermektedir.
HEPA–ORNİTAT’ınher bir poşeti 1,1345g fruktoz (0,11 CEU’ya eşit)içerir.Nadir kalıtımsal
fruktoz intolerans problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Bilinen biretkileşimi mevcut değildir.
Özel popülasyonlara ilişkin ek bilgiler
Özel popülasyonlara ilişkin etkileşim çalışması bulunmamaktadır.
Pediyatrik popülasyon
Pediyatrik popülasyonlara ilişkin etkileşim çalışması bulunmamaktadır.
2/ 74.6. Gebelik ve laktasyon
Genel tavsiye
Gebelikkategorisi: B
Çocuk doğurma potansiyeli bulunan kadınlar /Doğum kontrolü (Kontrasepsiyon)
L-Ornitin-L-Aspartat’ın üremeyle ilgili toksisitesine dair yapılan hayvan çalışmaları kısıtlıdır.
Bu nedenle HEPA–ORNİTAT kullanımı sırasında gebe kalmayı planlıyorsanız lütfen
doktorunuza danışınız.
L-Ornitin-L-Aspartat’ın doğum kontrol yöntemleri üzerine bilinen herhangi bir etkisi
bulunmamaktadır.
Gebelik dönemi
L-Ornitin-L-Aspartat için, gebeliklerde maruz kalmaya ilişkin klinik veri mevcut değildir.
Gebelik dönemindeHEPA–ORNİTATverilirken tedbirli olunmalıdır.
Laktasyon dönemi
L-Ornitin-L-Aspartat’ın insan sütüyle atılıp atılmadığı bilinmemektedir.
L-Ornitin-L-Aspartat’ın süt ile atılımı hayvanlar üzerinde araştırılmamıştır. Emzirmenin
durdurulup durdurulmayacağına ya da HEPA–ORNİTAT tedavisinin durdurulup
durdurulmayacağına ilişkin karar verilirken, emzirmenin çocuk açısından faydası ve
HEPA–ORNİTAT tedavisinin emziren anne açısından faydası dikkate alınmalıdır.
Üreme yeteneği /Fertilite
L-Ornitin-L-Aspartat’ın üreme toksisitesi üzerine etkisi ile ilgili yapılan hayvan çalışmaları
kısıtlıdır.
4.7. Araç ve makine kullanımı üzerindeki etkiler
L-Ornitin-L-Aspartat’ın araç ve makine kullanma üzerine bilinen bir etkisi bulunmamaktadır.
Ancak temeldeki hastalığa bağlı olarak araç ve makine kullanımyeteneği olumsuz etkilenebilir.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
3/ 7Gastrointestinal hastalıklar:
Yaygın olmayan: Mide bulantısı, kusma,karın ağrısı, gaz ve ishal.
Kas-iskelet bozuklukları, bağdoku ve kemik hastalıkları:
Çok seyrek: Bacak ve kollarda ağrı.
Deri ve derialtı doku hastalıkları:
Seyrek: Gün batımı sarısı (FD&C Sunset Yellow Supra E110) alerjik reaksiyonları
tetikleyebilir.
Özel popülasyonlara ilişkin ek bilgiler:
HEPA–ORNİTAT şiddetli böbrek yetmezliği durumunda kontrendikedir (Referans değer,
serum kreatinin değerinin 3mg/ 100ml’den fazla olmasıdır).
Şüpheli advers reaksiyonlarınraporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
HEPA–ORNİTATdoz aşımı söz konusu olduğunda, serum ve idrarda üre seviyesininizlenmesi
gerekir. Doz aşımı durumunda semptomatik tedavi önerilmektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Gastrointestinal ilaçlar, aminoasitler ve türevleri.
ATC kodu: A05BA
Etki mekanizması:
İn vivo, L-Ornitin-L-Aspartat etkisini,iki temel amonyak detoksifikasyon yolu olan, üre sentezi
ve glutamin sentezi üzerinde, ornitin ve aspartat aminoasitleri aracılığıyla gösterir.
Ürojenez, ornitinin hem karbamil transferaz ve karbamil fosfat sentetaz enzimlerinin
aktivatörü, hem de üre sentezi için substrat olarak işlev gördüğü periportal hepatositlerde
gerçekleşir.
Glutamin sentezi, perivenöz hepatositlerde gerçekleşir. Hastalık durumlarında aspartat ve
4/ 7ornitinin metabolik ürünlerini de içeren diğer dikarboksilatlar hücrelere alınır ve burada
glutamin formuna dönüştürülerek amonyak bağlamada kullanılır.
Fizyolojik ve patofizyolojik koşullarda glutamat, amonyak bağlayıcı amino asit olarak işlev
görür. Ortaya çıkan glutamin amino asidi, yalnızca amonyağın toksik olmayan formda
atılmasını sağlamakla kalmaz, aynı zamanda üre siklusunu (hücreler arası glutamin değişimi)
aktive eder. Fizyolojikkoşullarda ornitin ve aspartat, üre sentezi için sınırlayıcı faktör değildir.
Hayvanlarda yapılmış deneysel çalışmalar, glutamin sentezindeki artışın, amonyak seviyesini
düşürmek için devreye giren bir mekanizma olduğunu ortaya koymuştur. Bazı klinik
çalışmalarda dallanmış zincirli amino asitlerin, aromatik aminoasitlere dönüşme oranı
açısından iyileşme görülür.
5.2. Farmakokinetik Özellikler
Genel Özellikler
Emilim:
300, 900 ve 2700 mg/kg dozda L-Ornitin-L-Aspartat’ın oral absorbsiyonundan sonra plazma
konsantrasyonları HPLC yöntemiyle ölçüldüğünde aşağıdaki tabloda özetlenen değerleri
vermiştir. L-Aspartat’ın plazma konsantrasyonları hafifçe doza bağımlı bir ilişki gösterirken,
L-Ornitin belirgin birşekilde doza bağımlı plazmakonsantrasyonlarına neden olmuştur.
L-Ornitin-L-Aspartat Plazma Dozu (mg/kg, p.o.)
Plazma
Kons. (µg/ml)
Kontrol 300 mg/kg 900 mg/kg 2700 mg/kg
L-Ornitin 28.7 59.9 123.9 244.7
L-Aspartat 73.0 81.6 62.5 97.7
Oral uygulamadan sonra maksimum plazma konsantrasyonlarına, düşük ve orta düzey doz
uygulananlarda uygulamadan sonra 40–60 dakika içinde, yüksek doz uygulamalarında
uygulamadan sonra 2–3 saat içinde ulaşılır. Plazma konsantrasyonlarıdüşük doz grubunda hızla
azalırken, orta ve yüksek doz gruplarında L-Ornitin seviyesi 4 saat kadar yüksek düzeyde
kalmıştır.
Dağılım:
H3-aspartat ile yapılan farmakokinetik çalışmalar, aspartatın geniş bir doku dağılımı olduğunu
göstermiştir. En anlamlı dağılım, uygulama yoluna bakılmaksızın beyin ve testislerde
saptanmıştır. Hepatik aspartat konsantrasyonu uygulamadan sonra 20 dakika içinde anlamlı
düzeyde artmaktadır. Hepatik hipokonsantrasyon yoğun bir metabolizasyon sonucu ortaya
çıkar ki bu da yaklaşık 2 saat içinde normale döner.
5/ 7Biyotransformasyon:
Absorbsiyonu takiben L-Ornitin-L-Aspartat hemen L-Ornitin ve L-Aspartat şekline ayrılır.
L-Ornitin ve L-Aspartat da yalnızca üre siklusunda değil memeli organizmasında değişik
metabolik proseslerde anahtar rolü oynayan ara maddelerdir. Örneğin, Ornitin transaminasyon
reaksiyonunda α -ketoglutarate ile reaksiyona girerek glutamik semi-aldehit oluşturur. Takip
eden dehidrojenasyon NADH ve glutamik asit oluşturur. Başka bir reaksiyonlar dizisinde
ornitin, ornitin transferaz enzimi ile poliamin sentezinin başlangıç maddesi olan putressine
dönüştürülür.
Aspartat ise, protein sentezi için organizma tarafından kullanımının yanında transaminaz
reaksiyonu ile oksaloasetik aside dönüşür bu da trikarboksilik asit (TCA) siklusuna girer veya
karbamil fosfat ile reaksiyonu sonucu primidin sentezini başlatır.
Eliminasyon:
Genel olarak amino grupları üre siklusunda üreye çevrilir ve böbrekler yolu ile atılır.
Stopped-flow (durgulu akım yöntemi) incelemeleri ornitinin diğer pek çok temelaminoasit gibi
böbrekte proksimal tüplerle aktif transport mekanizması ile reabsorbeedildiğini göstermiştir.
Radyonüklit incelemeleri, oral alımdan 10 dakika sonra idrarda tespit edildiğini göstermiştir.
5.3. Klinik öncesi güvenlilik verileri
Farmakolojik güvenlilik çalışmalarından edinilen klinik öncesi veriler, doğru kullanılması
halinde, tekrarlanan dozlardan sonra insanlarda herhangi bir toksisite riski veya mutajenite
ortaya koymamıştır.
Karsinojenik potansiyeline ilişkin herhangi bir çalışma yapılmamıştır.
Doz tayin çalışmasında, L-Ornitin-L-Aspartatın üreme toksisitesi kısıtlı olarakaraştırılmıştır.
6. FARMASÖTİK ÖZELLİKLER
6.1. Yardımcı maddelerin listesi
Sakkarin sodyum
Sodyum siklamat
Gün batımı sarısı (FD&C Sunset Yellow Supra E110)
Fruktoz
Sitrik asit anhidrus
Limon aroması
Portakal aroması
6/ 7Povidon K-25
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay.
6.4. Saklamaya yönelik özel tedbirler
25ºC altındaki oda sıcaklığında saklayınız.
6.5. Ambalajın niteliği ve içeriği
Her biri 5 g granül içeren 30 adet Kağıt + Alu Folyo + PE / Kağıt + Alu Folyo + PE poşet ve
kullanma talimatı ile birliktekarton kutudakullanıma sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
“Tıbbi Atıkların Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmelikleri”ne uygun olarak imha edilmelidir.
7. RUHSAT SAHİBİ
Koçak Farma İlaçve Kimya Sanayi A.Ş.
Mahmutbey Mah. 2477. Sok. No: 23
Bağcılar/ İSTANBUL
Telefon : (0212) 410 39 50
Faks : (0212) 447 61 65
8. RUHSAT NUMARASI
13.02.2018
9. İLK RUHSAT TARİHİ / RUHSAT YENİLEME TARİHİ
Ruhsat tarihi : 2018/71
Ruhsat yenileme tarihi :
10. KÜB’ÜN YENİLENME TARİHİ
7/ 7