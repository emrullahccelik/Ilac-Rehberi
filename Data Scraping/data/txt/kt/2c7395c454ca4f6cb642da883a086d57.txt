 1 KULLANMA TALİMATI 
 
TETRAXIM 0,5 mL IM enjeksiyon için süspansiyon içeren kullanıma hazır enjektör 
 
Adsorbe difteri, tetanoz, boğmaca (aselüler, bileşen), çocuk felci (inaktif) aşısı 
 
Steril 
 
Kas içine uygulanır.   
 
 Etkin maddeler: 
Her bir 0,5 mL doz aşağıdaki etkin maddeleri içerir: 
Difteri toksoidi (1)……………………………………………………….≥20 IU (2) (3) (30 Lf) 
Tetanoz toksoidi (1)………………………………………….………….≥ 40 IU (3) (4) (10 Lf) 
Boğmaca ( Bordetella pertussis)  antijenleri: 
 Boğmaca toksoidi (1) …………………………………….….......25 mikrogram 
 Filamentöz hemaglutinin (1)……………………….....................25 mikrogram  
Çocuk felci virüsü (inaktif) (5) 
tip 1 (Mahoney suşu).….………………………………………...40 D antijen birimi (6) 
tip 2 (MEF-1 suşu)….………………………………………..…....8 D antijen birimi (6) 
 tip 3 (Saukett suşu)….…………………….……………………. 32 D antijen birimi (6) 
 
1 Alüminyum hidroksit adsorbe edilmiş, hidrate………….……0,3 mg Al3+ 
2 Alt güven sınırı olarak (p=0,95) ve ortalama değer olarak en az 30 IU 
3 Veya immünojenisitenin değerlendirilmesi ile belirlenen eşdeğer aktivite 
4 Alt güven sınırı olarak (p=0,95) 
5 VERO hücrelerinde üretilir.  
6 Veya uygun bir immünokimyasal yöntemle belirlenen eşdeğer antijen miktarı 
 
TETRAXIM, eser miktarda glutaraldehit, neomisin, streptomisin ve polimiksin B içerebilir. 
 
 Yardımcı maddeler: Aluminyum hidroksit, hidrate, fenol kırmızısı içermeyen Hanks  
199 ortamı (fenilalanin, mineral tuzları, vitaminler ve glikoz gibi diğer bileşenleri 
içeren amino asitlerin karışımı), pH ayarı için glasiyel asetik asit ve/veya sodyum 
hidroksit, formaldehit, fenoksietanol, susuz etanol ve enjeksiyonluk su.  
 
Bu aşıyı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir. 
 
 Bu kullanma talimatını saklayınız. Daha sonra tekrar okumaya ihtiyaç duyabilirsiniz. 
 Eğer ilave sorularınız olursa, lütfen doktorunuza veya eczacınıza danışınız. 
 Bu aşı çocuğunuz için  reçete edilmiştir, başkalarına vermeyiniz . 
 Bu aşının kullanımı sırasında, doktora veya hastaneye gittiğinizde bu aşıyı kullandığınızı 
doktorunuza söyleyiniz. 
 Bu talimatta yazılanlara aynen uyunuz. Aşı hakkında size önerilen dozun dışında yüksek 
veya düşük doz  kullanmayınız. 
 
Bu Kullanma Talimatında: 
 
1. TETRAXIM nedir ve ne için kullanılır?  2 2. TETRAXIM’i kullanmadan önce dikkat edilmesi gerekenler 
3. TETRAXIM nasıl kullanılır? 
4. Olası yan etkiler nelerdir? 
5. TETRAXIM’in saklanması 
 
Başlıkları yer almaktadır. 
 
1. TETRAXIM nedir ve ne için kullanılır? 
 
 TETRAXIM bir aşıdır. Aşılar, bulaşıcı hastalıklara karşı koruma sağlamak için 
kullanılırlar.  
 
 TETRAXIM, tek dozluk 0,5 mL’lik kullanıma hazır enjektör içerisinde enjeksiyonluk 
süspansiyondur.  
 
            TETRAXIM enjekte edildiğinde, vücudun doğal savunması bu hastalıklara karşı    
koruma geliştirir. 
 
 TETRAXIM, çocuğunuzun difteri, tetanoz, boğmaca ve çocuk felcine karşı 
korunmasında endikedir.  
 
            TETRAXIM, 2. aydan itibaren çocuklarda kullanılır. 
 
2. TETRAXIM’i kullanmadan önce dikkat edilmesi gerekenler  
 
Bu aşının çocuğunuz için uygun olduğundan emin olmak için, aşağıdakilerden herhangi biri 
çocuğunuz için geçerli ise doktorunuza veya eczacınıza söylemeniz önemlidir.  
 
Bayılma, herhangi bir iğne enjeksiyonundan sonra ve hatta önce gerçekleşebilir. Dolayısıyla 
çocuğunuz önceki bir enjeksiyonda bayıldıysa doktorunuza veya hemşirenize söyleyiniz. 
 
TETRAXIM’i aşağıdaki durumlarda KULLANMAYINIZ 
Eğer: 
 Çocuğunuz aşağıdaki maddelere karşı aşırı duyarlı (alerjik) ise: 
o Aşının bileşenlerinden birine, 
(glutaraldehit, neomisin, streptomisin veya polimiksin B’ye) (üretim süreci 
sırasında kullanılır ve eser miktarda bulunabilir) 
o Boğmaca aşılarına (aselüler veya tam hücre boğmaca).  
 Çocuğunuz aynı aşının veya aynı maddeleri içeren bir aşının enjeksiyonunun ardından 
alerjik reaksiyon yaşamışsa, 
 Çocuğunuzda ilerleyici bir beyin hastalığı  (ensefalopati) varsa,  
 Çocuğunuz daha önceden boğmaca aşısının (aselüler ya da tam hücre boğmaca) 
uygulanmasının ardından 7 gün içinde bir beyin hastalığı  (ensefalopati) yaşamışsa, 
 Çocuğunuzun ateşi ya da aniden gelişen bir hastalığı (akut hastalığı) varsa, bu 
durumda aşılama ertelenmelidir. 
 
TETRAXIM’i aşağıdaki durumlarda DİKKATLİ KULLANINIZ 
Eğer;  3  Kas içine uygulama sırasında kanama riski olduğu için, çocuğunuzda kanda 
pıhtılaşmayı sağlayan kan pulcuğu (trombosit) sayısında azalma (trombositopeni) veya 
pıhtılaşma problemleri gibi kan hastalıkları varsa, 
 Çocuğunuzda önceki bir aşılamayla ilgisiz ateşli havale geçmişi varsa; aşılamayı 
izleyen 48 saat içerisinde vücut sıcaklığını takip etmek ve 48 saat boyunca ateşi 
düzenli şekilde azaltmak için ateş düşürücü tedavi uygulamak önemlidir, 
 Çocuğunuz aşının daha önceki uygulamasından sonra aşağıdaki olaylardan herhangi 
birini yaşadıysa (bu durumda boğmaca içeren aşının daha sonraki dozlarının verilmesi 
kararı doktorunuz tarafından dikkatle değerlendirilmelidir):  
 
o Aşılamadan sonra 48 saat içinde bir başka tanımlanabilir nedene bağlı olmayan 
40 °C ya da daha yüksek ateş, 
o Aşılamadan sonra 48 saat içinde uyarılara tepkisizlik ve yığılıp kalma, enerji 
düşmesi (hipotonik-hiporesponsif epizod) ile birlikte ani bitkinlik ve güç kaybı 
(kollaps) ya da şok benzeri durum, 
o Aşılamadan sonra 48 saat içinde oluşan 3 saat ya da daha uzun süreli, sürekli, 
durdurulamayan ağlama, 
o Aşılamadan sonra 3 gün içinde oluşan ateşli ya da ateşsiz nöbetler 
(konvülziyonlar).  
 
 Çocuğunuzda özellikle de TETRAXIM enjeksiyonu sonrası tıbbi problemler ya da 
alerjik reaksiyonlar oluştuysa, 
 Çocuğunuzda daha önce, tetanoz toksoidi (tetanoza karşı aşı) içeren bir aşı 
uygulanması sonucunda oluşan anormal duyarlılık ve felç (Guillain-Barre sendromu) 
veya kolda ve omuzda hareket kaybı, ağrı ve uyuşukluk (brakiyal nörit) söz konusu 
ise; bu durumda çocuğunuza tetanoz toksoidi içeren ilave aşı uygulanmasına 
doktorunuz karar verecektir. 
 Çocuğunuz Haemophilus influenzae  tip b bileşeni içeren bir aşının enjeksiyonunu 
takiben alt uzuvlarda (bacaklar ve ayaklar) şişlik (veya ödemli reaksiyonlar) 
yaşamışsa; TETRAXIM aşısı ve konjuge Haemophilus influenzae  tip b aşısı iki farklı 
günde iki ayrı enjeksiyon yerinden uygulanmalıdır,    
  Çocuğunuzun zayıf bağışıklık savunması varsa ya da bağışıklık sistemini 
zayıflatabilecek kortikosteroidler, sitotoksik ilaçlar, radyoterapi ya da başka ilaçlar 
alıyorsa: bağışıklık cevabı azalabilir, bu takdirde aşı uygulanmasının tedavi ya da 
hastalık sonuna kadar ertelenmesi önerilmektedir. Bununla birlikte HIV gibi kronik 
bağışıklık yetmezliği olanların bağışıklık yanıtları kısıtlı da olsa aşılanmaları 
önerilmektedir.  
 Damar içine ve deri içine uygulanmamalıdır. İğnenin bir kan damarına 
girmemesine dikkat ediniz. 
 
Bu uyarılar, geçmişteki herhangi bir dönemde dahi olsa çocuğunuz için geçerliyse lütfen 
doktorunuza danışınız. 
 
Biyolojik tıbbi ürünlerin takip edilebilirliğinin sağlanması için uygulanan ürünün ticari ismi 
ve seri numarası mutlaka hasta dosyasına kaydedilmelidir. 
 
TETRAXIM’in yiyecek ve içecek ile kullanılması 
 
Uygulama yolu açısından yiyecek ve içecek ile etkileşimi yoktur.  
  4 Hamilelik 
 
İlacı kullanmadan önce doktorunuza veya eczacınıza danışınız.  
 
Çocuklarda kullanılması nedeniyle uygulanabilir değildir. 
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız. 
 
Emzirme 
 
İlacı kullanmadan önce doktorunuza veya eczacınıza danışınız. 
 
Çocuklarda kullanılması nedeniyle uygulanabilir değildir. 
 
Araç ve makine kullanımı: 
 
Çocuklarda kullanılması nedeniyle uygulanabilir değildir. 
 
TETRAXIM’in içeriğinde bulunan bazı maddeler hakkında önemli bilgiler 
 
TETRAXIM’in 0,5 mL’lik tek dozunda 10 mikrogram formaldehit bulunmaktadır. 
Formaldehite bağlı herhangi bir uyarı gerekmemektedir. 
 
TETRAXIM az miktarda, her 0,5 mL’lik dozda 100 mg’dan daha az, etanol (alkol) 
içermektedir. Bu ilaçtaki az miktarda alkolün gözle görülür bir etkisi olması olası değildir. 
 
Her bir doz tespit edilemeyen glutaraldehit, neomisin, streptomisin ve polimiksin B izleri 
içerebileceğinden, bu maddelere karşı aşırı duyarlılığı olan kişilere uygulanırken önlem 
alınmalıdır. 
 
TETRAXIM fenilalanin içerdiğinden fenilketonürisi olanlarda tehlikeli olabilir. 
 
Bu tıbbi ürün her “doz”unda 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 
Diğer ilaçlar ile birlikte kullanımı 
 
TETRAXIM, kızamık, kızamıkçık, kabakulak veya hepatit B aşıları ile aynı zamanda fakat 
farklı yerlerden  (örn, vücudun iki farklı bölgesi) uygulanabilir. 
 
TETRAXIM, birincil aşılama ve ilk pekiştirme (rapel) dozu için konjuge Haemophilus 
influenzae  tip b aşısı (Act-HIB) ile sulandırılarak uygulanabildiği gibi, iki aşı eşzamanlı 
olarak iki ayrı enjeksiyon yerinden de (örn, vücudun iki farklı bölgesi) uygulanabilir.   
 
Eğer çocuğunuz TETRAXIM ve yukarıda bahsedilen aşılar dışındaki aşılarla aynı zamanda 
aşılanacaksa daha fazla bilgi için doktorunuza veya eczacınıza danışınız.  
  5 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise veya son zamanlarda bu aşı dışında herhangi bir aşılama yapıldıysa lütfen 
doktorunuza veya eczacınıza bunlar hakkında bilgi veriniz. 
 
3. TETRAXIM nasıl kullanılır? 
 
Bu aşı çocuğunuza aşılar konusunda deneyimli sağlık çalışanı tarafından uygulanacaktır. 
 
 Uygun kullanım ve doz/uygulama sıklığı için talimatlar: 
 Birincil bağışıklama amacı ile 2. ,4. ,6. ayların sonunda 3 doz olarak, 
 İlk pekiştirme dozu olarak 18. ayın sonunda 
 İkinci pekiştirme dozu olarak 4 yaşında  
 
T.C. Sağlık Bakanlığı çocukluk dönemi aşılama takvimine göre 2.,4.,6. ve 18. aylarda 
difteri, aselüler boğmaca, tetanoz, inaktif polio ve Haemophilus influenzae  tip b aşısı 
(DaBT-İPA//Hib, beşli karma aşı) uygulanmaktadır. 1 ile 13 yaş arasındaki hiç 
aşılanmamış çocuklarda, yaşa uygun olarak, beşli karma veya difteri, aselüler 
boğmaca, tetanoz, inaktif polio aşısı (DaBT-IPV, dörtlü karma aşı) uygulanmaktadır. 1 
ile 13 yaş arasındaki hiç aşılanmamış çocuklarda uygulama sıklığı ve aşı seçimi için 
resmi öneriler takip edilmelidir.  
 
 Uygulama yolu ve metodu:  
 Aşının tam etkisinin oluşabilmesi için enjektörü kullanmadan önce, homojen, 
beyazımsı bulanık süspansiyon elde edilinceye kadar “iyice”çalkalayınız. 
 Kullanıma hazır hale gelen aşı derhal enjekte edilmelidir. 
 Kas içine (intramüsküler) uygulanır. 
 Aşı, bebeklerde tercihen uyluğun ön kısmına (orta üçte birlik kısımdan) ve 
çocuklarda üst koldan kas içine uygulanmalıdır. 
 
Bu aşı hiçbir zaman damar içi (intravenöz) yoldan uygulanmamalıdır: iğnenin kan damarına 
girmediğinden emin olunmalıdır. 
 
Deri içi (intradermal) yoldan uygulanmamalıdır. 
 
 Değişik yaş grupları: 
 
           Çocuklarda kullanımı: 
           TETRAXIM iki aylıktan küçük çocuklarda kullanılmamalıdır. 
 
           Yaşlılarda kullanımı: 
           Çocuklarda kullanılması nedeniyle uygulanabilir değildir.  
 
 Özel kullanım durumları: 
 
           Böbrek/Karaciğer yetmezliği: 
 
 TETRAXIM’in böbrek ve karaciğer yetmezliği olan hastalardaki güvenliliği ve          
etkililiği incelenmemiştir. 
  6 Eğer TETRAXIM’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden daha fazla TETRAXIM kullandıysanız: 
 
TETRAXIM’i kullanmanız gerekenden daha fazla kullanmışsanız bir doktor veya eczacı ile 
konuşunuz 
 
TETRAXIM’i kullanmayı unutursanız: 
 
Dozlardan birisi ya da birden fazlası atlandığı takdirde aşılamaya kalan dozdan itibaren 
devam ediniz. Aşılamaya yeniden baştan başlamaya gerek yoktur. 
 
Doktorunuz atlanan dozun ne zaman uygulanacağına karar verecektir. 
 
Takip eden dozların, yeni uygulama zamanı için doktorunuzun talimatlarına uymanız 
önemlidir. 
 
Unutulan dozları dengelemek için çift doz almayınız. 
 
TETRAXIM ile tedavi sonlandırıldığında oluşabilecek etkiler: 
 
TETRAXIM ile tedavi sonlandırıldığında olumsuz bir etki beklenmemektedir. 
 
4. Olası yan etkiler nelerdir? 
 
Tüm ilaçlar gibi, TETRAXIM’in içeriğinde bulunan maddelere ve aşının kendisine duyarlı 
olan kişilerde yan etkilere neden olabilir. 
 
Yan etkile  aşağıdaki kategorilerde gösterildiği şekilde sıralanmıştır.  
Çok yaygın  : 10 hastanın en az 1’inde görülebilir.  
Yaygın   : 10 hastanın birinden az, fakat 100 hastanın birinde veya birinden fazla  
görülebilir.  
Yaygın olmayan : 100 hastanın birinden az, fakat 1.000 hastanın birinde veya birinden 
fazla görülebilir.  
Seyrek  : 1.000 hastanın birinden az fakat 10.000 hastanın birinde veya birinden 
fazla görülebilir.  
Çok seyrek  : 10.000 hastanın birinden az görülebilir.  
Bilinmiyor  : Eldeki verilerden hareketle tahmin edilemiyor. 
 
Ciddi alerjik reaksiyonlar: 
 
Ciddi alerjik reaksiyonlar, çok seyrek de olsa genellikle çocuğunuz hala aşılandığı yerdeyken 
aşılamanın ardından gerçekleşebilir. Bu reaksiyonlara nefes almada güçlük, dil ve dudaklarda 
mavimsi renk değişikliği, baş dönmesine neden olan düşük kan basıncı ve bayılma (kollaps) 
da dahildir. 
 
 
  7 Aşağıdakilerden herhangi birini farkederseniz, hemen doktorunuza bildiriniz veya size 
en yakın hastanenin acil bölümüne başvurunuz: 
 
- Yüzde, dudaklarda, dilde şişme (yüz ödemi), yüzde veya boyunda ani şişme 
(anjiyoödem, Quincke ödemi)  
- Baş dönmesi ve bilinç kaybına neden olan kan basıncında düşme ile ani ve ciddi 
halsizlik, solunum bozuklukları ile bağlantılı kalp ritmi hızlanması (anafilaktik 
reaksiyon) 
 
Bunların hepsi ciddi yan etkilerdir. Acil tıbbi müdahale gerekebilir. 
 
Çok yaygın: 
 İştah kaybı 
 Sinirlilik (nervosizm), aşırı hassasiyet (irritabilite) 
 Anormal ağlama ve bağırma 
 Uykulu olma hali (somnolans) 
 Baş ağrısı 
 Kusma 
 Kas ağrısı (miyalji) 
 Enjeksiyon bölgesinde kızarıklık (eritem) 
 Enjeksiyon bölgesinde ağrı 
 Enjeksiyon bölgesinde şişme (ödem) 
 38°C ya da daha yüksek ateş 
 Halsizlik 
 
Yaygın: 
 Uykusuzluk (insomni), uyku bozuklukları 
 İshal 
 Enjeksiyon bölgesinde sertleşme (endurasyon) 
 
Yaygın olmayan: 
 Yatıştırılamayan uzun süreli ağlama ve bağırma (3 saatten daha uzun süren 
yatıştırılamayan ağlama) 
 Enjeksiyon bölgesinde kızarıklık ve 5 cm ya da daha fazla şişme (ödem) 
 39°C ya da daha yüksek ateş 
 
Seyrek: 
 40°C’den daha yüksek ateş 
 
Bilinmiyor: 
 Ateşli veya ateşsiz nöbetler (konvülziyonlar) 
 Bilinç kaybı (senkop) 
 Deri döküntüsü, kızarıklık (eritem) 
 Kaşıntı (ürtiker) 
 Enjeksiyon bölgesine yakın lenf düğümlerinde büyüme (lenfadenopati) 
 Çocuğunuzda solgun görünme, tepkisizlik ya da şok benzeri durum ya da enerjide 
düşme (Hipotoni-hiporesponsiflik), boğmaca içeren aşıların uygulanmasının ardından 
bildirilmiştir.   8  TETRAXIM, Haemophilus influenzae  tip b içeren aşılarla birlikte uygulandığında, 
bacaklarda ve ayakta şişkinlik (alt uzuvları etkileyen ödem reaksiyonları) ile birlikte 
aşılamayı takip eden ilk bir kaç saat içinde deride mavimsi renk değişikliği (siyanoz) 
veya kızarıklık, geçici küçük kırmızı lekeler (purpura) de bildirilmiştir. Bu 
reaksiyonlar herhangi bir hasar bırakmaksızın kendiliğinden geçer. Şişmeye, şiddetli 
ağlama da eşlik edebilir.  
 Enjeksiyon yerinden itibaren bir veya her iki eklemin de ötesinde geniş alanlı şişlik 
dahil, 5 cm’den büyük enjeksiyon yeri reaksiyonları rapor edilmiştir. Bu reaksiyonlar 
aşılamadan sonra 24-72 saat içinde başlar, enjeksiyon yerinde kızarıklık, sıcaklık, 
hassasiyet veya ağrı gibi semptomlar eşlik edebilir, ve 3-5 gün içerisinde 
kendiliğinden düzelir. 
 
Direkt TETRAXIM ile değil, TETRAXIM’in bir veya daha fazla bileşenini içeren diğer aşılar 
ile rapor edilen potansiyel yan etkiler: 
 
 Tetanoz toksoidi içeren bir aşının uygulanmasından sonra anormal hassaslık ve 
hareket kabiliyeti kaybı veya hissi (Guillain-Barre sendromu), hareket kaybı, kolda ve 
omuzlarda yayılan ağrı (brakiyal nörit)  
 
Özel popülasyonlar ile ilgili ek bilgi 
 
 Çok erken doğmuş bebeklerde (hamileliğin 28. haftasında ya da daha erken), 
aşılamadan sonra 2-3 gün, normalden daha uzun süreli aralıklarda nefes alıp verme 
durumu oluşabilir.    
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.    
  
Yan etkilerin raporlanması 
 
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.   
 
5. TETRAXIM’in saklanması 
 
TETRAXIM’i çocukların göremeyeceği, erişemeyeceği yerlerde ve ambalajında saklayınız. 
 
Ürünü buzdolabında (2 C – 8C arasında) saklayınız ve ışıktan koruyunuz. Aşı kesinlikle 
dondurulmamalıdır. Aşı donmuş ise çözüp kullanmayınız. 
 
Renk değişikliği olması veya içinde yabancı maddeler bulunması durumunda TETRAXIM’i 
kullanmayınız.  
 
Son kullanma tarihiyle uyumlu olarak kullanınız.  
  9 Etiketin veya ambalajın üzerinde belirtilen son kullanma tarihinden sonra TETRAXIM’i 
kullanmayınız.  Son kullanma tarihi, kutu üstünde belirtilen ayın son gününüdür. 
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz. 
 
Ruhsat sahibi: 
 
Sanofi Pasteur Aşı Tic. A. Ş. 
Şişli-İstanbul 
 
Üretim yerleri: 
 
Sanofi Pasteur  
1541, avenue Marcel Mérieux  
69280 Marcy L’Etoile / Fransa 
 
 
Bu kullanma talimatı ../../.... tarihinde onaylanmıştır.  
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
  10  
-------------------------------------------------------------------------------------------------------------- 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR  
 
Aşının önerilen tam dozu kullanılmalıdır. 
 
TETRAXIM kızamık, kızamıkçık, kabakulak aşısı ile veya hepatit B aşısı ile aynı anda, ancak 
farklı yerlerden uygulanabilir. 
 
TETRAXIM, konjuge Haemophilus influenzae  tip b aşısı (Act-HIB) ile aynı anda, aynı 
enjektör içinde karıştırılarak ya da ayrı enjektörler içinde farklı bölgelerden uygulanabilir. 
 
Nadiren de olsa anafilaktik reaksiyon riskine karşı, tüm enjekte edilebilir aşılarda olduğu gibi, 
aşılama sonrası için uygun tıbbi tedavi ve gözetim hazır olarak bulundurulmalıdır.  
 
Kullanmadan önce enjektörü “iyice” çalkalayınız. 
 
Sadece intramüsküler (IM) yoldan enjekte ediniz. 
 
İntravasküler yoldan vermeyiniz.  İğnenin bir kan damarına girmemesine dikkat edin.  
 
İntradermal yoldan enjekte etmeyiniz. 
 