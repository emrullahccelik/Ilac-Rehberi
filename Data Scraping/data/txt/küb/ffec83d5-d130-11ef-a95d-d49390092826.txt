KISA ÜRÜN BİLGİSİ
1. BEŞERİ TIBBİ ÜRÜNÜN ADI
FLUANXOL® 3 mg kaplanmış tablet
2. KALİTATİF VE KANTİTATİF BİLEŞİM
Etkin Madde: Her kaplanmış tablet 3 mg flupentiksol (3.504 mg flupentiksol dihidroklorür olarak)
içerir.
Yardımcı maddeler:
Laktoz monohidrat 61.0 mg
Sukroz 81.2 mg
Sukroz tozu 35.2 mg
Yardımcı maddeler için 6.1’e bakınız.
3. FARMASÖTİK FORM
Kaplanmış tablet
Yuvarlak, bikonveks, koyu sarı renkte, kaplı tabletlerdir.
4. KLİNİK ÖZELLİKLER
4.1. Terapötik endikasyonlar
Şizofreni ve özellikle apati, enerji yoksunluğu, duygu durumunda çökme, içine kapanma ile
giden halüsinasyonlar, hezeyanlar ve düşünce bozuklukları gibi semptomlarla seyreden
psikozların tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler:
Doz, hastanın koşullarına göre bireysel olarak ayarlanmalıdır. Genel olarak, ilk başta küçük
dozlarla başlanmalı ve terapötik cevaba göre mümkün olan en kısa sürede optimal etkili seviyeye
yükseltilmelidir. İdame dozu genellikle tek doz olarak sabah verilir.
Başlangıçta; günde iki veya üçe bölünmüş şekilde 3-15 mg verilip, gerekir ise günde 40 mg’a
çıkarılabilir.
İdame dozu genellikle günde 5-20 mg’dır.
Uygulama şekli:
Tabletler suyla beraber yutulur.
Özel popülasyonlara ilişkin ek bilgiler:
Böbrek yetmezliği:
Flupentiksol, böbrek işlevi azalmış hastalara olağan dozlarda verilebilir.
1/11Karaciğer yetmezliği:
Doz dikkatle belirlenmeli ve mümkünse serum seviyesi izlenmelidir.
Pediyatrik popülasyon:
Klinik tecrübe olmadığından flupentiksolün çocuklarda kullanımı önerilmez.
Geriyatrik popülasyon:
Yaşlı hastalar en düşük tedavi dozunu almalıdır.
4.3. Kontrendikasyonlar
Etkin madde veya yardımcı maddelerden herhangi birine aşırı duyarlılık (6.1’e bakınız).
Elektrokonvülsif tedavi (EKT) veya hastanede yatmayı gerektiren şiddetli depresyon, coşkulu
aşırı aktif veya manik dönemlerin olması.
Dolaşım yetersizliğinin sebep olduğu kollaps, herhangi bir sebepten (mesela alkol, barbitürat
veya opiat zehirlenmesi) bilincin baskılanması, koma durumları.
Uyarılabilir durumdaki veya ajite olmuş hastalarda kullanımı tavsiye edilmez.
4.4. Özel kullanım uyarıları ve önlemleri
Karaciğer hastalığı, kardiyak hastalığı veya aritmisi olan hastalar; ilerlemiş solunum hastalığı;
renal bozukluğu; epilepsisi (ve alkol kesilmesi veya beyin hasarı gibi epilepsiye yatkınlık
oluşturabilecek durumlar); Parkinson hastalığı; dar açılı glokom; prostat büyümesi; hipotiroidi;
hipertiroidi; myasthenia gravis hastalığı; feokromositoması olan hastalar ve tioksantanlar veya
diğer antipsikotiklere aşırı duyarlılık gösteren hastalarda kullanımında dikkatli olunmalıdır.
Özellikle yaşlılar sedasyon, hipotansiyon, konfüzyon ve sıcaklık değişimleri gibi yan etkileri
gösterme eğilimleri nedeniyle yakın gözetim altında tutulmayı gerektirirler.
Nöroleptik malign sendrom (hipertermi, kas rijiditesi, dalgalı bilinç durumu, otonom sinir
sistemi instabilitesi) gelişme olasılığı her nöroleptikte vardır. Bu risk, daha kuvvetli ilaçlarda
daha fazla olabilir. Ölümle sonuçlanan vakalar arasında, geçmişinde organik beyin sendromu,
mental gerilik, opiyat ve alkol bağımlılığı olan hastalar daha fazladır.
Tedavi: Nöroleptiğin kesilmesi. Semptomatik tedavi ve genel destekleyici önlemlerin
kullanılması.
Dantrolen ve bromokriptin uygulanması yararlı olabilir.
Semptomlar, oral nöroleptikler kesildikten sonra bir haftadan daha fazla ve depo formları
kesildikten sonra daha da uzun sürebilir.
Nadiren trombositopeni gibi kan diskrazileri bildirilmiştir. Eğer hasta ısrarlı enfeksiyon belirtileri
gösteriyorsa kan sayımı yapılmalıdır.
Diğer nöroleptikler gibi flupentiksol; organik beyin sendromu, konvülsiyon ve ileri hepatik
hastalığı olanlarda dikkatle kullanılmalıdır.
Aktive edici etkisi nedeniyle, uyarılabilecek durumdaki veya aşırı aktif hastalarda günde 25 mg’a
kadar olan dozlar önerilmez. Eğer hasta önceden sedatif etkili nöroleptik veya trankilizanlar ile
2/11tedavi edilmiş ise bu ilaçlar yavaş yavaş kesilmelidir.
Diğer psikotroplar için geçerli olduğu gibi flupentiksol, insülin ve glukoz seviyelerini
değiştirebilir. Bu nedenle, diyabetik hastalarda antidiyabetik tedavinin ayarlanması gerekebilir.
Özellikle yüksek dozlarda uzun süreli tedavideki hastalar dikkatle izlenmeli ve idame dozunun
düşürülmesinin gerekli olup olmadığı kararı periyodik olarak gözden geçirilmelidir.
Antipsikotikler terapötik sınıfına dahil olan diğer ilaçlar gibi flupentiksol de QT uzamasına
neden olabilir. İnatçı QT aralığı uzaması malign aritmi riskini artırabilir. Bu nedenle, duyarlı
bireylerde (hipokalemi, hipomagnezemi veya genetik yatkınlığı olanlar) ve QT uzaması, belirgin
bradikardi (dakikada <50 atım), yakın zamanda geçirilmiş miyokard enfarktüsü, kompanse
olmayan kalp yetmezliği veya kardiyak aritmi gibi kardiyovasküler bozukluk hikayesi olan
hastalarda flupentiksol dikkatle kullanılmalıdır. Diğer antipsikotiklerle eş zamanlı tedaviden
kaçınılmalıdır (bkz. Bölüm 4.5).
Antipsikotik ilaçlar ile venöz tromboembolizm vakaları bildirilmiştir. Antipsikotikler ile tedavi
edilen hastalarda sıklıkla VTE için kazanılmış risk faktörleri bulunduğundan, VTE için tüm olası
risk faktörleri flupentiksol ile tedavi öncesi ve sırasında tanımlanmalı ve koruyucu önlemler
alınmalıdır.
Yaşlı hastalar
Demansı olan yaşlı kişilerde mortalite artışı
Konvansiyonel ve atipik antipsikotik ilaçların demansa bağlı psikozu olan yaşlı hastaların
tedavisinde kullanıldığında ölüm riskinde artışa neden olduğu gösterilmiştir. Riskin kesin
boyutu hakkında bir tahmin vermek için yeterli veri mevcut değildir ve artan riskin nedeni
bilinmemektedir.
Flupentiksol, demansla ilişkili davranış bozuklukları tedavisinde ruhsatlı değildir.
Serebrovasküler
Randomize plasebo kontrollü klinik çalışmalarda bazı atipik antipsikotikleri kullanan demansı
olan popülasyonda serebrovasküler advers olay riskinin yaklaşık 3 kat artış gösterdiği
gözlenmiştir. Bu risk artışının mekanizması bilinmemektedir. Diğer antipsikotikler ile ve diğer
hasta popülasyonlarında da risk artışı göz ardı edilemez. Flupentiksol, inme riski taşıyan
hastalarda dikkatli kullanılmalıdır.
Yardımcı maddeler:
Tabletler laktoz monohidrat içerir. Nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları gerekir.
Tabletler ayrıca sukroz içerir. Nadir kalıtımsal fruktoz intoleransı, glukoz-galaktoz
malabsorpsiyonu veya sükraz-izomaltaz yetmezliği problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Kullanımda önlem gerektiren kombinasyonlar:
Flupentiksol, alkolün sedatif etkisini ve barbitüratlarla diğer merkezi sinir sistemi ilaçlarının
etkilerini artırabilir. Flupentiksol, genel anestezikler ve antikoagülanların etkisini artırabilir ve
nöromuskuler bloke edici ajanların etkisini uzatabilir.
3/11Nöroleptikler antihipertansif ilaçların etkilerini artırabilir veya azaltabilir. Guanetidin ve benzer
etkili maddelerin antihipertansif etkisini azaltır.
Nöroleptiklerin lityum veya sibutramin ile beraber kullanımı nörotoksisite riskini artırır.
Trisiklik antidepresanlar ve nöroleptikler karşılıklı olarak birbirlerinin metabolizmasını inhibe
ederler.
Flupentiksol, levodopa ve adrenerjik ilaçların etkilerini azaltabilir, antikolvülsanların etkisini
değiştirebilir.
Antikolinerjik özellikli atropin veya diğer ilaçların antikolinerjik etkilerini artırabilir.
Metoklopramid ve piperazinin beraber kullanımı ekstrapiramidal bozukluk riskini artırır.
Antipsikotikler, kinidinin kardiyak depresan etkilerini; kortikosteroidlerin ve digoksinin
emilimini artırabilir. Hidralazin ve alfa-blokörler (örn. doksazosin) veya metildopa gibi
vazodilatör antihipertasif ajanların hipotansif etkilerini artırabilir.
Antipsikotik tedaviye bağlı QT aralığı uzamaları, QT aralığını belirgin şekilde uzattığı bilinen
diğer ilaçların eş zamanlı uygulamasıyla daha da şiddetlenebilir. Bu ilaçların eş zamanlı olarak
uygulanmasından kaçınılmalıdır. Bununla ilgili sınıflar aşağıdakileri içermektedir:
• sınıf Ia ve III antiaritmikler (örn. kinidin, amiodaron, sotalol, dofetilid)
• bazı antipsikotikler (örn. tiyoridazin)
• bazı makrolidler (örn. eritromisin)
• bazı antihistaminikler (örn. terfenadin, astemizol)
• bazı kinolon antibiyotikleri (örn. gatifloksazin, moksifloksazin)
Yukarıdaki liste kapsamlı değildir ve QT aralığını önemli derecede uzattığı bilinen diğer
ilaçlardan da (örn. sisaprid, lityum) kaçınılmalıdır.
Tiyazid diüretikleri gibi elektrolit dengesini bozduğu (hipokalemi) bilinen ilaçlar ve
flupentiksolün plazma konsantrasyonunu artırdığı bilinen ilaçlar, QT uzaması ve malign aritmi
riskini artıracağından dikkatli kullanılmalıdır (bkz. Bölüm 4.4).
4.6. Gebelik ve laktasyon
Genel tavsiye
Gebelik kategorisi ‘C’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Hastalar flupentiksol tedavisi sırasında hamile kalırlarsa veya hamile kalmayı planlıyorlarsa
doktorlarına haber vermelidirler.
Güvenlilik verilerine dayanarak, flupentiksol ve oral kontraseptif kullanımı arasında bir etkileşim
olduğuna ilişkin bir gösterge yoktur. Kontraseptifler ile flupentiksol arasındaki olası etkileşim
için bir araştırma yapılmamıştır. Mevcut bilgiye göre, flupentiksol ve oral kontraseptif kullanımı
arasında bir etkileşim olduğu söylenemez.
Gebelik dönemi
FLUANXOL’ün gebe kadınlarda kullanımına ilişkin yeterli veri mevcut değildir.
4/11Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
Flupentiksol, hasta için beklenen yararları fetüs için olan teorik risklerine ağır basmadıkça
gebelik döneminde kullanılmamalıdır, uygulanan doz mümkün olduğunca düşük, tedavi süresi
mümkün olduğunca kısa olmalıdır.
FLUANXOL gerekli olmadıkça gebelik döneminde kullanılmamalıdır.
Gebeliğin üçüncü trimesterinde antipsikotik ilaçlara maruz kalan yeni doğanlar, doğumu takiben
şiddeti değişebilen, anormal kas hareketleri (ekstrapiramidal işaretler/ekstrapiramidal
semptomlar) ve/veya ilaç kesilme semptomları açısından risk altındadırlar. Bu semptomlar,
ajitasyon, hipertoni, hipotoni, tremor, somnolans, respiratuar distres veya beslenme
bozukluklarını içermektedir. Bu nedenle, yeni doğanlar dikkatle izlenmelidir.
Laktasyon dönemi
Flupentiksol anne sütünde düşük konsantrasyonlarda bulunduğundan, terapötik dozlarda
kullanıldığında bebeği etkilemesi beklenmese de önerilmez. Bebek tarafından alınan doz, vücut
ağırlığına bağlı anne dozunun (mg/kg) % 0.5’inden daha azdır. Klinik açıdan önemli ise
flupentiksol tedavisi sırasında emzirmeye devam edilebilir, ancak özellikle doğumdan sonraki ilk
4 hafta bebeğin gözlemlenmesi önerilir.
4.7. Araç ve makine kullanımı üzerindeki etkiler
Flupentiksol düşük-orta doz aralığında sedatif olmayan bir ilaçtır.
Ancak, psikotrop ilaçlarla tedavi edilen hastaların genel dikkat ve konsantrasyon seviyelerinde
biraz bozukluk görülebilir. Bu nedenle, araba veya diğer makineleri kullanma yeteneklerinin
bozulabileceği hakkında uyarılmaları gerekir.
Hastalarda görme bulanıklığı gelişirse araç kullanmamalıdırlar.
4.8. İstenmeyen etkiler
Flupentiksol ile tedavi sırasında veya tedavinin kesilmesinden hemen sonra, intihar düşüncesi ve
intihar davranışı sergileyen vakalar bildirilmiştir.
İstenmeyen etkilerin çoğu doza bağımlıdır. Bu etkilerin sıklığı ve şiddeti tedavinin erken
evresinde daha çok görülür ve tedavinin devamında azalır.
Tedavinin özellikle erken evresinde ekstrapiramidal reaksiyonlar meydana gelebilir. Çoğu
durumda bu yan etkiler, dozun azaltılması ve/veya antiparkinson ilaçların kullanılmasıyla tatmin
edici derecede kontrol altına alınabilir. Antiparkinson ilaçların rutin olarak profilaktik kullanımı
önerilmez.
Antiparkinson ilaçlar tardif diskineziyi azaltmaz, hatta alevlendirebilir. Dozun azaltılması veya
mümkünse, flupentiksol tedavisinin sonlandırılması önerilir.
İnatçı akatizide, bir benzodiazepin veya propranolol uygulanması yararlı olabilir.
5/11Sıklıklar literatür ve spontan bildirimlerden alınmıştır. Sıklıklar şu şekilde tanımlanmıştır:
Çok yaygın (≥1/10), yaygın (≥1/100 ila <1/10), yaygın olmayan (≥1/1,000 ila <1/100), seyrek
(≥1/10,000 ila <1/1,000), çok seyrek (<1/10,000) veya bilinmiyor (mevcut verilerden tahmin
edilemiyor).
Kan ve lenf sistemi hastalıkları
Seyrek: Trombositopeni, nötropeni, lökopeni, agranulositoz
Bağışıklık sistemi hastalıkları
Seyrek: Hipersensitivite, anafilaktik reaksiyon
Endokrin hastalıkları
Seyrek: Hiperprolaktinemi
Metabolizma ve beslenme hastalıkları
Yaygın: İştah artışı, kilo artışı
Yaygın olmayan: İştah kaybı
Seyrek: Hiperglisemi, glukoz toleransında bozulma
Psikiyatrik hastalıklar
Yaygın: Uykusuzluk, depresyon, sinirlilik, ajitasyon, libido azalması
Yaygın olmayan: Kafa karışıklığı hali
Bilinmiyor: İntihar düşüncesi, intihar davranışı*
Sinir sistemi hastalıkları
Çok yaygın: Somnolans, akatizi, hiperkinezi, hipokinezi
Yaygın: Tremor, distoni, sersemlik, baş ağrısı, dikkat dağınıklığı
Yaygın olmayan-seyrek: Tardif diskinezi, diskinezi, parkinsonizm, konuşma bozukluğu,
konvülsiyon
Çok seyrek: Nöroleptik malign sendrom
Göz hastalıkları
Yaygın: Akomodasyon bozukluğu, görme anomalileri
Yaygın olmayan: Okülojirasyon (gözün dairesel hareketi)
Kardiyak hastalıkları
Yaygın: Taşikardi, çarpıntı
Seyrek: Elektrokardiyogramda QT uzaması
Vasküler hastalıkları
Yaygın olmayan: Hipotansiyon, sıcak basması
Çok seyrek: Venöz tromboembolizm
Solunum, göğüs hastalıkları ve mediastinal hastalıklar
Yaygın: Dispne
Gastrointestinal hastalıkları
Çok yaygın: Ağız kuruluğu
Yaygın: Tükürük salgısında artış, kabızlık, kusma, dispepsi, ishal
Yaygın olmayan: Karın ağrısı, mide bulantısı, gaz
6/11Hepato-bilier hastalıkları
Yaygın olmayan: Karaciğer fonksiyon testi sonucunda anormallik
Çok seyrek: Sarılık
Deri ve deri altı doku hastalıkları
Yaygın: Hiperhidroz, kaşıntı
Yaygın olmayan: Döküntü, fotosensitivite reaksiyonu, dermatit
Kas-iskelet bozukluklar, bağ doku ve kemik hastalıkları
Yaygın: Miyalji
Yaygın olmayan: Kas rijiditesi
Böbrek ve idrar yolu hastalıkları
Yaygın: İşeme bozuklukları, idrar tutukluğu
Gebelik, purperiyum durumları ve perinatal hastalıkları
Bilinmiyor: Neonatal yoksunluk sendromu (bkz. Bölüm 4.6)
Üreme sistemi ve meme hastalıkları
Yaygın olmayan: Boşalma bozukluğu, erektil disfonksiyon
Seyrek: Jinekomasti, galaktore, amenore
Genel bozukluklar ve uygulama bölgesine ilişkin hastalıklar
Yaygın: Asteni, yorgunluk
*Flupentiksol tedavisi sırasında veya tedavinin kesilmesinin erken safhalarında intihar düşüncesi
ve intihar davranışı vakaları bildirilmiştir.
Antipsikotikler terapötik grubuna dahil olan diğer ilaçlarda olduğu gibi flupentiksol için de
seyrek olarak, QT uzaması, ventriküler aritmi–ventriküler fibrilasyon, ventriküler taşikardi,
Torsade de Pointes ve açıklanamayan ani ölüm vakaları rapor edilmiştir (bkz Bölüm 4.4).
Flupentiksolün aniden kesilmesi, kesilme semptomlarına neden olabilir. En yaygın belirtiler
bulantı, kusma, anoreksi, ishal, rinore, terleme, miyalji, parestezi, uykusuzluk, huzursuzluk,
anksiyete ve ajitasyondur. Hastalar ayrıca vertigo, birbirini takip eden sıcaklık ve soğukluk hissi
ve tremor yaşayabilir. Belirtiler genellikle ilacı bıraktıktan sonra 1. ila 4. günler arasında başlar
ve 7 ila 14 gün içinde azalır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 2183599).
4.9. Doz aşımı ve tedavisi
Belirtiler:
Somnolans, koma, hareket bozuklukları, konvülsiyonlar, şok, hipertermi veya hipotermi.
Klinik deneylerde bir kerede oral yolla alınan en yüksek doz 80 mg’dır. Günde 320 mg’a kadar
varan dozun verildiği bildirilmiştir.
7/11Kalbi etkilediği bilinen ilaçlarla birlikte aşırı dozda flupentiksol alındığında
elektrokardiyografide değişiklikler, QT uzaması, Torsade de Pointes, kardiyak arrest ve
ventriküler aritmi rapor edilmiştir.
Tedavi:
Tedavi semptomatik ve destekleyicidir. Oral alımından sonra mümkün olan en kısa sürede
gastrik lavaj yapılmalıdır, aktif kömür uygulanabilir. Solunum ve kardiyovasküler sistemleri
destekleyici önlemler alınmalıdır. Kan basıncı daha da düşebileceğinden epinefrin (adrenalin)
kullanılmamalıdır. Konvülsiyonlar diazepam ile ve ekstrapiramidal semptomlar biperiden ile
tedavi edilebilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu:
Nöroleptikler (antipsikotikler)
ATC-kodu: N05AF01
Etki mekanizması:
Flupentiksol, tiyoksanten grubundan bir nöroleptiktir.
Flupentiksol; iki geometrik izomerin, aktif flupentiksol ve trans(E)-flupentiksolün yaklaşık 1:1
oranında karışımıdır.
Nöroleptiklerin antipsikotik etkisi dopamin reseptörlerini bloke etme etkileriyle ilintilidir, ayrıca
5-HT (5-hidroksitriptamin) reseptörlerini bloke ederek bu etkiye katkıda bulunmaları da olasıdır.
Flufenazin in vivo olarak hemen hemen yalnızca dopamin D reseptörleri için selektifken,
2
flupentiksol in vitro ve in vivo olarak her iki dopamin D ve D reseptörüne karşı yüksek afinite
1 2
gösterir. Atipik antipsikotik olan klozapin de flupentiksol gibi, hem in vitro hem de in vivo
olarak D ve D reseptörlerine eşit afinite göstermektedir.
1 2
Flupentiksol, klorprotiksenden, yüksek doz fenotiazinlerden ve klozapinden daha az olmakla
birlikte, α -adrenoreseptörlere ve 5-HT reseptörlerine yüksek afinite gösterir, ancak kolinerjik
1 2
muskarinik reseptörlere afinitesi yoktur. Antihistaminerjik özellikleri çok azdır, α -
2
adrenoreseptör bloke edici etkisi ise hiç yoktur.
Flupentiksolün nöroleptik (dopamin reseptörlerini bloke edici) aktiviteye ilişkin yapılan bütün
davranış çalışmalarında, güçlü bir nöroleptik olduğu kanıtlanmıştır. İn vivo test modellerinde, D
2
dopamin bağlanma yerlerine in vitro afinitesi ile günlük oral antipsikotik dozları arasında
korelasyon saptanmıştır.
Sıçanlarda görülen perioral hareketler D reseptör stimülasyonuna veya D reseptör blokajına
1 2
bağlıdır. Bu hareketler flupentiksol ile engellenebilir. Benzer olarak, maymunlar üzerinde
yapılan araştırmalar oral hiperkinezinin daha çok D reseptör stimülasyonu ile ilgili olduğunu ve
1
daha az ölçüde de D reseptör süpersensitivitesi ile bağlantılı olduğunu göstermiştir. Bu buluş,
2
insanlarda da benzer etkiden (yani, diskinezi) D aktivasyonunun sorumlu olabileceği
1
düşüncesini doğurmaktadır. Bu nedenle, D reseptörlerinin blokajının avantaj olduğu
1
düşünülebilir.
Flupentiksol farelerde, alkol ve barbitüratların oluşturduğu uyku süresini sadece çok yüksek
dozlarda kullanıldığında uzatır. Bu durum, sedatif etkisinin çok zayıf olduğunu gösterir.
8/11Diğer çoğu nöroleptikler gibi, flupentiksol de doza-bağımlı olarak serum prolaktin seviyesini
artırır.
Klinik etkililik:
Klinik kullanımda flupentiksol, doza bağlı değişiklik gösteren geniş spektrumlu bir aktivitiye
sahiptir.
Düşük dozlarda flupentiksol (1-2 mg/gün) antidepresan, anksiyolitik ve aktive edici özellik
gösterir.
Orta dozlarda (3-25 mg/gün) flupentiksol, akut ve kronik psikozların tedavisinde kullanılır. Bu
doz aralığında pratik olarak spesifik olmayan hiç bir sedatif etki göstermez ve şiddetli
psikomotor ajitasyonlu hastalarda kullanılmaz. Flupentiksol, halüsinasyonlar, hezeyanlar veya
düşünce bozuklukları gibi şizofreninin çekirdek semptomlarını belirgin ölçüde azaltmasının ya
da tümüyle elimine etmesinin yanı sıra, disinhibe edici (antiotistik ve aktive edici) ve
duygudurumu yükseltici nitelikleri ile, özellikle, apatetik, içine kapanmış, deprese ve
motivasyonları düşmüş hastalarda da yararlıdır.
Antipsikotik etki, artan dozla artar. Ayrıca, bir ölçüde sedasyon beklenmelidir. Flupentiksol,
bütün doz aralığında belirgin bir anksiyolitik etkiye sahiptir ve yüksek dozlarla
yapılan tedavilerde bile duygudurumu yükseltici ve disinhibe edici etkisi korunur. Yüksek dozla
yapılan tedaviler ekstrapiramidal semptomların sıklığını artırmaz.
5.2. Farmakokinetik özellikler
Genel özellikler:
Aşağıda verilen bilgiler, aktif cis(Z) izomerine aittir.
Emilim:
Oral alımından sonra maksimum serum seviyelerine 4-5 saatte ulaşılmıştır. Oral biyoyararlanımı
yaklaşık % 40’dır.
Dağılım:
Görünür dağılım hacmi (V ) yaklaşık 14.1 L/kg’dir.
d β
Plazma proteinine bağlanma oranı yaklaşık % 99’dur.
Biyotransformasyon:
Flupentiksol metabolizması üç ana yol üzerinden gerçekleşir: sülfoksidasyon, yan zincir N-
dealkilasyonu ve glukuronik asit konjugasyonu. Metabolitlerinin psikofarmakolojik aktivitesi
yoktur. Flupentiksol beyin ve diğer dokularda metabolitlerinden daha aktiftir.
Eliminasyon:
Eliminasyon yarılanma ömrü (T ) yaklaşık 35 saattir ve ortalama sistemik klerensi (Kl )
1/2β s
yaklaşık 0.29 L/dakikadır.
Flupentiksol başlıca feçesle ve bir miktar da idrarla atılır. İnsanlara trityumla işaretli flupentiksol
verildiğinde, eliminasyon tablosu feçes ile atılan miktarın idrara oranla 4 kez fazla olduğunu
göstermiştir.
Emziren annelerde flupentiksol anne sütüyle az miktarda atılır. Kadınlarda süt
konsantrasyonu/serum konsantrasyonu oranı ortalama 1.3’dür.
9/11Doğrusallık:
Kinetiği doğrusaldır. Kararlı durum plazma seviyelerine yaklaşık 7 günde erişilir. Günde tek doz
5 mg oral flupentiksole karşı gelen ortalama minimum kararlı durum konsantrasyonu yaklaşık
1.7 ng/ml (3.9 nmol/L) olarak bulunmuştur.
Hastalardaki karakteristik özellikler
Yaşlı hastalar:
Yaşlı hastalarda farmakokinetik araştırmalar yapılmamıştır. Ancak, ilgili tiyoksanten ilacı olan
zuklopentiksol için bildirilen farmakokinetik parametreler hastaların yaşından oldukça
bağımsızdır.
Böbrek yetmezliği:
Yukarıda verilen eliminasyon özellikleri göz önüne alındığında, azalmış böbrek işlevinin ana
ilacın serum seviyeleri üzerinde çok fazla etkisi olmadığı farz edilebilir.
Karaciğer yetmezliği:
Veri yoktur.
Farmakokinetik/Farmakodinamik ilişkiler
Hastalık şiddeti hafif-orta olan şizofreni hastalarında idame tedavisi için 1-3 ng/ml (2-8 nmol/L)
minimum (doz alımından hemen önce ölçülen konsantrasyon) serum (plazma) konsantrasyonu
önerilir.
5.3. Klinik öncesi güvenlilik verileri
Akut toksisite:
Flupentiksolün akut toksisitesi düşüktür.
Kronik toksisite :
Yapılan kronik toksisite çalışmalarında, flupentiksolün terapötik kullanımına ilişkin endişe verici
bulgulara rastlanmamıştır.
Üreme toksisitesi :
Hayvan çalışmaları üreme toksisitesi göstermiştir.
Sıçanlarda yapılan fertilite çalışmalarında, flupentiksol dişi sıçanların gebelik oranını hafif
etkilemiştir. Etkiler klinik kullanım sırasında uygulanan dozu aşan dozlarda görülmüştür.
Fareler, sıçanlar ve tavşanlarda yapılan hayvan üreme çalışmaları teratojenik etkilere dair kanıt
göstermemiştir. Sıçanlarda ve tavşanlarda maternal toksisite ile ilişkili dozlarda implantasyon
sonrası kayıpta artış/artmış emilim oranları veya nadiren düşükler açısından embriyotoksik
etkiler görülmüştür.
Üreme yeteneği/Fertilite
Flupentiksol dahil, konvansiyonel antipsikotiklerin prolaktin seviyesine etkisi olduğu (fertiliteyi
olumsuz etkileyecek prolaktin seviyesinde artış) bilinmektedir. İnsanlarda hiperprolaktinemi,
galaktore, amenore, libido azalması, erektil disfonksiyon ve ejakülasyon bozukluğu gibi advers
olaylar rapor edilmiştir (bkz. Bölüm 4.8). Bu olayların kadın ve/veya erkek cinsel işlevi ve
fertilitesi üzerine olumsuz etkisi olabilir.
Eğer klinik olarak anlamlı hiperprolaktinemi, galaktore, amenore veya cinsel işlev bozukluğu
oluşursa, doz ayarlaması (eğer mümkünse) veya ilacın sonlandırılması göz önünde
bulundurulmalıdır. Tedavi sonlandırıldığında etkiler geri dönüşümlüdür.
Karsinojenisite :
Flupentiksol, karsinojenik potansiyele sahip değildir.
10/116. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği:
Patates Nişastası,
Laktoz monohidrat
Jelatin
Talk
Magnezyum stearat
Kaplama:
Jelatin
Sukroz
Sukroz tozu
Renklendirici:
Sarı demir oksit (E 172)
Cila mumu: Beyaz mum ve karnauba mumu karışımı
6.2. Geçimsizlikler
Yeterli veri yoktur.
6.3. Raf ömrü
24 ay
6.4. Saklamaya yönelik özel uyarılar
FLUANXOL kaplanmış tablet, 25°C’nin altındaki oda sıcaklığında saklanmalıdır.
6.5. Ambalajın niteliği ve içeriği
50 tabletlik polipropilen şişe.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “ Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Lundbeck İlaç Tic. Ltd. Şti.
FSM Mah. Poligon Cad. Buyaka 2 Sitesi No:8 1.Blok Kat:7
34771 Ümraniye / İstanbul
Tel: 0216 5389600
Fax: 0216 5389639
8. RUHSAT NUMARASI
107/3
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.12.1999
Ruhsat yenileme tarihi: 31.10.2006
10. KÜB’ÜN YENİLENME TARİHİ
11/11