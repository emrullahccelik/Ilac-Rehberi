KISA ÜRÜN BİLGİSİ
1. BEŞERİ TIBBİ ÜRÜNÜN ADI
FOSİT 1 g IV perfüzyon için liyofilize toz içeren flakon
Steril
2. KALİTATİF VE KANTİTATİF BİLEŞİM
Etkin madde:
Her bir flakon 1 g fosfomisine eşdeğer 1,318 g fosfomisin sodyum içerir. Her 1 mL çözelti
100 mg fosfomisine eşdeğer 131,8 mg fosfomisin sodyum içerir.
Yardımcı madde(ler):
Yardımcı maddeler için bkz. 6.1.
3. FARMASÖTİK FORM
Perfüzyon için liyofilize toz içeren flakon
Beyaz veya beyaza yakın, çok higroskopik toz
4. KLİNİK ÖZELLİKLER
4.1. Terapötik endikasyonlar
Fosfomisin, ilk basamak tedavisi için yaygın olarak önerilen antibakteriyel ajanların
kullanılmasının uygun olmadığı durumlarda aşağıdaki enfeksiyonların tedavisinde tüm
yaş gruplarında endikedir (bkz. Bölüm 4.2, 4.4 ve 5.1):
- Komplike idrar yolu enfeksiyonları
- Enfektif endokardit
- Kemik ve eklem enfeksiyonları
- Ventilatör ilişkili pnömoni dahil hastane kaynaklı pnömoni
- Komplike deri ve yumuşak doku enfeksiyonları
- Bakteriyel menenjit
- Komplike intra abdominal enfeksiyonlar
- Yukarıda listelenen enfeksiyonlardan herhangi biriyle ilişkili olarak ortaya çıkan veya
bunlarla ilişkili olduğundan şüphelenilen bakteriyemi
Antibakteriyel ajanların uygun kullanımına ilişkin resmi kılavuz dikkate alınmalıdır.
4.2. Pozoloji ve uygulama şekli
Pozoloji/uygulama sıklığı ve süresi:
Günlük fosfomisin dozu, endikasyona, enfeksiyon şiddetine, enfeksiyon bölgesine,
patojenlerin fosfomisine duyarlılığına ve böbrek fonksiyonuna bağlı olarak belirlenir.
Çocuklarda ayrıca yaş ve vücut ağırlığı da göz önüne alınmalıdır.
1/13≥ 12 yaş (> 40 kg) olan adolesanlar ve yetişkinler:
Tahmini kreatinin klirensi > 80 ml / dk olan yetişkinler ve adolesanlar için genel doz
talimatları aşağıdaki gibidir:
Endikasyon Günlük doz
Komplike üriner sistem enfeksiyonları 12-24 ag 2-3’e bölünmüş dozlar halinde
Enfektif endokardit 12-24 ga 2-3’e bölünmüş dozlar halinde
Kemik ve eklem enfeksiyonları 12-24 ga 2-3’e bölünmüş dozlar halinde
Ventilatörle ilişkili pnömoni dahil 12-24 ga 2-3’e bölünmüş dozlar halinde
hastane kaynaklı pnömoni
Komplike cilt ve yumuşak doku 12-24 ga 2-3’e bölünmüş dozlar halinde
enfeksiyonları
Bakteriyel menenjit 16-24 ga 3-4’e bölünmüş dozlar halinde
Komplike intra-abdominal enfeksiyonlar 12-24 ga 2-3’e bölünmüş dozlar halinde
Yukarıda listelenen enfeksiyonlardan 12-24 ga 2-3’e bölünmüş dozlar halinde
herhangi biriyle ilişkili olarak ortaya
çıkan veya bunlarla ilişkili olduğundan
şüphelenilen bakteriyemi
Bireysel dozlar 8 g’yi geçmemelidir.
a Üçe bölünmüş yüksek doz rejimi, daha az duyarlı bakterilerin neden olması beklenen
veya bilinen ciddi enfeksiyonlarda kullanılmalıdır.
16 g’dan yüksek doz kullanımı gereken durumlar için güvenlik verileri sınırlıdır. Bu
dozlar reçete edildiğinde tedavi esnasında özel dikkat gösterilmesi önerilir.
Uygulama şekli:
İntravenöz yolla uygulanır. Toz halindeki FOSİT 1 g ile ampul içindeki 10 ml
enjeksiyonluk su karıştırılarak çözelti hazırlanır. Fosfomisinin su içerisinde hazırlanışı
ekzotermik bir reaksiyondur ve flakonda hafif bir ısınmaya yol açar.
Hazırlanan bu çözelti 200 ml’lik % 5 glukoz infüzyon çözeltisine aktarılır. 1 saatlik
süre içinde uygulanır. Bu şekilde yapılan yavaş infüzyonlar, kanül içerisine yapılan
enjeksiyonlara tercih edilmelidir, bu sayede 24 saat boyunca hassas suşların MİK
değerinden yüksek serum düzeyleri elde edilmesi ve koruması sağlanır.
Sodyum klorür içeren çözücülerle kullanılmamalıdır.
Yalnızca berrak çözeltiler kullanılmalıdır.
Özellikle, intraarteriyel tedavi için önerilmeyen ürünlerin yanlışlıkla intraarteryal
uygulanması sonucunda zararlı etkiler ortaya çıkabileceğinden, fosfomisinin yalnızca
damar içine uygulanmasının sağlanması çok önemlidir.
2/13Tedavi süresi
Tedavi süresinde, enfeksiyonun türü, enfeksiyonun şiddeti ve hastanın klinik yanıtı
hesaba katılmalıdır. Tedavi süresine karar verirken ilgili terapötik kılavuzlara
uyulmalıdır.
Özel popülasyonlara ilişkin ek bilgiler
Böbrek yetmezliği:
Böbrek yetmezliği olan hastalar için doz önerileri farmakokinetik modelleme ve sınırlı
klinik verilere dayanmaktadır; bu hasta grubunda güvenlilik ve etkinlik henüz klinik
araştırmalarda değerlendirilmemiştir.
Tahmini kreatinin klirensi 40-80 ml/dakika arasında olan hastalarda doz azaltımının
gerekli olup olmadığı belirsizdir. Bu durumdaki hastalarda özellikle de üst sınırındaki
dozlar tercih edildiğinde dikkatli olunması önerilir.
Bozulmuş renal fonksiyonu olan hastalarda, fosfomisin dozu, böbrek yetmezliği
derecesine göre ayarlanmalıdır.
Fosfomisin doz titrasyonu, kreatinin klirensi değerlerine göre yapılmalıdır.
Tahmini kreatinin klirensi < 40 ml / dk olan hastalar için genel doz talimatları aşağıdaki
gibidir:
CL CL / CL Günlük doz rejimi a
CR hasta CR hasta CR normal
40 ml/dk 0.333 % 70 (2-3’e bölünmüş dozlar halinde)
30 ml/dk 0.250 % 60 (2-3’e bölünmüş dozlar halinde)
20 ml/dk 0.167 % 40 (2-3’e bölünmüş dozlar halinde)
10 ml/dk 0.083 % 20 (1-2’e bölünmüş dozlar halinde)
a Doz, Cockroft ve Gault formülüne göre hesaplandığı üzere normal böbrek fonksiyonu
olan hastalar için uygun görülen dozun bir kısmı olarak ifade edilmiştir.
Birinci doz %100’e (yükleme dozu) arttırılabilir ancak 8 g’ı geçmemelidir.
Böbrek replasman tedavisi gören hastalar
Kronik diyaliz hastalarına (her 48 saatte bir) diyaliz seansının sonunda 2 g fosfomisin
verilmelidir.
Sürekli veno-venöz hemofiltrasyon (seyreltme sonrası CVVHF) sırasında, fosfomisin
etkili bir şekilde ortadan kaldırılır. Seyreltmeden sonra CVVHF uygulanan hastalar doz
ayarlamasına gerek duymaz (bkz. Bölüm 5.2).
Karaciğer yetmezliği:
Karaciğer yetmezliği olan hastalarda doz ayarlamasına gerek yoktur.
3/13Pediyatrik popülasyon:
Doz önerileri sınırlı verilere dayanmaktadır.
Yenidoğanlar, bebekler ve 12 yaş altı çocuklar (<40 kg)
Çocuklarda fosfomisinin dozu, yaş ve vücut ağırlığına (VA) dayanmalıdır:
Yaş/ağırlık Günlük doz
Prematüre yenidoğan 100 mg/kg VA 2’ye bölünmüş dozlar
(yaş a <40 hafta) halinde
Yenidoğan 200 mg/kg VA 3’e bölünmüş dozlar halinde
(yaş a 40-44 hafta)
Bebekler 1-12 ay 200-300 b mg/kg VA 3’e bölünmüş dozlar
(10 kg VA'na kadar) halinde
1-12 yaş arasındaki bebekler ve çocuklar 200-400 b mg/kg VA 3-4’e bölünmüş
(10-40 kg VA) dozlar halinde
a Gestasyonel + doğum sonrası yaş.
b Yüksek doz rejimi, özellikle orta duyarlı organizmaların neden olduğu bilinen veya
şüphelenildiği ciddi enfeksiyonlar ve/veya ağır enfeksiyonlar (menenjit gibi) için
düşünülmelidir.
Böbrek yetmezliği olan çocuklar için doz önerileri yoktur.
Geriyatrik popülasyon:
Yaşlı hastalarda yetişkinler için önerilen dozlar kullanılmalıdır. Önerilen aralığın üst
sınırındaki dozların kullanımı durumunda dikkatli olunması önerilir (ayrıca böbrek
yetmezliği olan hastalar için doz önerilerine bakınız).
4.3. Kontrendikasyonlar
Fosfomisine ve/veya ilacın diğer bileşenlerine (bkz. Bölüm 6.1) karşı aşırı duyarlılığı
olabilen hastalarda kontrendikedir.
4.4. Özel kullanım uyarıları ve önlemleri
Direnç için seçme riski ve kombinasyon tedavisinin gerekliliği
İn-vitro olarak fosfomisinin dirençli mutantları hızla seçtiği bulunmuştur. Ayrıca,
intravenöz fosfomisinin tek başına kullanımı, klinik çalışmalarda direnç seçimi ile
ilişkilendirilmiştir. Mümkün olduğunda direnç seçme riskini azaltmak için fosfomisinin
kombine antibakteriyel bir ilaç rejiminin bir parçası olarak uygulanması önerilir.
Klinik verilerin sınırlamaları
Listelenen endikasyonlardan bazılarının tedavisi için intravenöz fosfomisinin
kullanımını destekleyen klinik veriler, yeterli randomize kontrollü çalışmaların
olmaması nedeniyle sınırlıdır. Ayrıca, çeşitli doz rejimleri kullanılmış ve tek intravenöz
4/13doz rejimi, klinik deney verileriyle güçlü bir şekilde desteklenmemiştir. Fosfomisin,
yalnızca ilk basamak tedavisi için yaygın olarak önerilen antibakteriyel ajanların
kullanılmasının uygun olmadığı düşünülen durumlarda listelenen endikasyonların
tedavisi için önerilir.
Hipersensitivite reaksiyonları
Fosfomisin tedavisi sırasında ciddi ve ara sıra fatal hipersentivite reaksiyonları
(anafilaksi ve anafilaktik şok dahil) oluşabilir (bkz. Bölüm 4.3 ve 4.8). Eğer böyle
reaksiyonlar oluşursa,
fosfomisin tedavisi hemen kesilmeli ve uygun acil önlemler başlatılmalıdır.
Clostridioides difficile ile ilişkili diyare
Clostridioides difficile ile ilişkili kolit ve psödomembranöz kolit, fosfomisin ile
bildirilmiştir ve hafif veya hayatı tehdit eden şiddette değişiklik gösterebilir (bkz.
Bölüm 4.8). Bu nedenle, fosfomisin uygulaması sırasında veya sonrasında diyare ile
başvuran hastalarda bu tanıyı göz önüne almak önemlidir. Fosfomisin tedavisinin
kesilmesi ve Clostridium difficile için spesifik tedavinin uygulanması düşünülmelidir.
Peristaltik hareketleri inhibe eden tıbbi ürünler verilmemelidir.
Sodyum ve potasyum düzeyleri ve aşırı sodyum yüklenmesi riski
Sodyum ve potasyum düzeyleri, fosfomisin tedavisi alan hastalarda, özellikle uzun
dönem tedavi sırasında düzenli olarak izlenmelidir. Fosfomisin gramı başına yüksek
miktarda sodyum (0,32 g) içerir, hiponatremi riski ve aşırı sıvı yüklenmesi, sodyum
kısıtlaması olan yenidoğanlarda olduğu gibi özellikle konjestif kalp yetmezliği geçmişi
olan hastalarda ya da nefrotik sendrom, karaciğer sirozu, hipertansiyon,
hiperaldosteronizm, pulmoner ödem ya da hipoalbuminemi gibi altta yatan
komorbiditesi olan hastalarda tedaviye başlanmadan önce değerlendirilmelidir.
Fosfomisin tedavisi sırasında düşük sodyum diyeti önerilir. Ayrıca, infüzyon süresinin
uzatılması ve/veya başlangıç dozunun azaltılması dikkate alınmalıdır. Fosfomisin,
serum veya plazma potasyum düzeylerini düşürebilir, bu nedenle potasyum desteği her
zaman düşünülmelidir.
Hematolojik reaksiyonlar (agranülositoz dahil)
İntravenöz fosfomisin alan hastalarda nötropeni veya agranülositoz dahil hematolojik
reaksiyonlar meydana gelmiştir (bkz. Bölüm 4.8). Bu nedenle lökosit sayımı düzenli
aralıklarla izlenmeli ve bu tür reaksiyonlar meydana gelirse yeterli tıbbi tedavi
başlatılmalıdır.
Böbrek yetmezliği
Böbrek yetmezliği olan hastalarda, böbrek yetmezliğinin derecesine göre doz ayarlanır
(bkz. Bölüm 4.2).
1 g fosfomisin (1.32 g disodyum fosfomin’e eşdeğer) 14 mmol (320 mg) sodyum ihtiva
eder. 1 g fosfomisin içeren bir flakon, 14 mmol (320 mg), 4 g fosfomisin içeren bir
flakon 56 mmol (1280 mg) sodyum içerir.
4.5. Diğer tıbbi ürünler ile etkileşimler ve diğer etkileşim şekilleri
INR dengesizliği ile alakalı özel durumlar
Antibiyotik tedavisi alan hastalarda çok sayıda artmış oral antikoagülan aktivite vakası
5/13bildirilmiştir. Enfeksiyon veya enflamasyonun şiddeti, hastanın yaşı ve genel sağlık
durumu risk faktörleri olarak görünmektedir. Bu koşullar altında, enfeksiyonun
kendisinin veya tedavisinin INR dengesizliğinde ne ölçüde rol oynadığını belirlemek
zordur. Bununla birlikte, özellikle: florokinolonlar, makrolidler, siklinler, kotrimoksazol
ve bazı sefalosporinler gibi belirli antibiyotik sınıfları INR dengesizliği maruziyeti ile
daha fazla ilgilidir.
Özel popülasyonlara ilişkin ek bilgiler:
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Veri yoktur.
Gebelik dönemi
Fosfomisin için gebelik dönemine ilişkin klinik veri bulunmamaktadır. Hayvanlar
üzerinde yapılan çalışmalar, gebelik/embriyonal/fetal gelişim/doğum ya da doğum
sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir (bkz. Bölüm 5.3). Bu nedenle, fosfomisin, yararı riskten ağır
basmadıkça hamile kadınlara verilememelidir verilmemelidir.
Gebe kadınlara verilirken tedbirli olunmalıdır.
Laktasyon dönemi
Fosfomisin uygulandıktan sonra anne sütüne düşük miktarlarda geçtiği bilinmektedir.
Emzirme sırasında fosfomisin kullanımı ile ilgili çok az bilgi mevcuttur, bu nedenle bu
tedavi, özellikle prematüre veya yeni doğmuş bir bebek emziriliyorsa, emziren bir kadın
için ilk seçenek olarak önerilmemektedir. Anne sütüyle beslenen çocuklar için özel bir
risk gösterilmemiştir, ancak diğer antibiyotiklerde olduğu gibi bebeğin bağırsak
florasında potansiyel bir değişiklik riski dikkate alınmalıdır.
Üreme yeteneği/ Fertilite
İnsanlardaki veriler bulunmamaktadır. Erkek ve dişi ratlarda günlük kilogram başına
1000 mg’a kadar fosfomisin dozunun oral uygulanması fertiliteyi azaltmamıştır (bkz.
Bölüm 5.3).
4.7. Araç ve makine kullanımı üzerindeki etkiler
Spesifik çalışma yapılmamıştır, ancak hastalara konfüzyon ve asteni durumlarının rapor
edildiği konusunda bilgi verilmelidir. Bu durum, bazı hastaların araç ve makine
kullanma becerilerini etkileyebilir (bkz. Bölüm 4.8).
6/134.8. İstenmeyen etkiler
Güvenlik profilinin özeti
Tedavi sırasında çok yaygın olarak bildirilen advers reaksiyonlar, eritemli deri
döküntüsü, iyon dengesizliği (bkz. Bölüm 4.4), injeksiyon yeri reaksiyonları, disguzi ve
gastrointestinal bozukluklardır. Diğer önemli advers reaksiyonlar, anafilaktik şok,
antibiyotiklere bağlı kolit ve beyaz kan hücre sayılarında azalmayı içerir (bkz. Bölüm
4.4).
Advers reaksiyonlar sıklık aralıklarına göre gruplanmıştır: Çok yaygın (≥1/10); yaygın
(≥1/100 ila ‹1/10); yaygın olmayan (≥1/1.000 ila ‹1/100); seyrek (≥1/10.000 ila
‹1/1.000); çok seyrek (‹1/10.000), sıklığı bilinmiyor (eldeki verilerden hareketle tahmin
edilemiyor).
Kan ve lenf sistemi hastalıkları
Bilinmiyor: Agranülositoz (geçici), lökopeni, trombositopeni, nötropeni
Bağışıklık sistemi hastalıkları
Çok seyrek: Anafilaktik şok dahil anafilaktik reaksiyonlar ve hipersensitivite (bkz.
Bölüm 4.4)
Sinir sistemi hastalıkları
Yaygın: Disguzi
Yaygın olmayan: Baş ağrısı
Gastrointestinal hastalıklar
Yaygın olmayan: Bulantı, kusma, diyare
Bilinmiyor: Antibiyotik ilişkili kolit (bkz. Bölüm 4.4)
Hepatobilier hastalıklar
Yaygın olmayan: Kanda alkalin fosfataz artışı (geçici), transaminaz artışı (ALAT,
ASAT), gamma-GT artışı
Bilinmiyor: Hepatit
Deri ve deri altı doku hastalıkları
Yaygın: Eritemli döküntü
Yaygın olmayan: Raş
Bilinmiyor: Anjiyoödem, prurit, ürtiker
Genel bozuklar ve uygulama bölgesine ilişkin hastalıklar
Yaygın: Enjeksiyon yerinde flebit
Yaygın olmayan: Yorgunluk (asteni)
Araştırmalar
Yaygın: Hipernatremi, hipokalemi* (bkz. Bölüm 4.4)
* Aşağıdaki bölüme bakınız (seçilmiş yan etkilerin tanımı)
7/13Seçilmiş yan etkilerin tanımlanması
Hipokalemi, halsizlik, yorgunluk ya da ödem ve/veya kaslarda seğirme gibi difüz
semptomlarla sonuçlanabilir. Ciddi formları, hiporefleksi ve kardiyak artimiye neden
olabilir. Hipernatremi, susama, hipertansiyon ve ödem gibi sıvı yüklenmesi belirtileri ile
ilişkili olabilir (bkz. Bölüm 4.4). Ciddi formlar, konfüzyon, hiperrefleksi, nöbet ve
koma’ya neden olabilir.
Pediyatrik popülasyon:
Pediyatrik popülasyondan elde edilen güvenlik verileri sınırlıdır. Advers etkilerin
sıklığı, tipi ve ciddiyetinin yetişkin popülasyona benzer olacağı beklenebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218
35 99)
4.9. Doz aşımı ve tedavisi
Fosfomisinin doz aşımına ilişkin deneyim sınırlıdır. Fosfomisinin parenteral kullanımı
ile hipotoni, uyku hali, elektrolit bozuklukları, trombositopeni ve hipoprotrombinemi
vakaları bildirilmiştir. Doz aşımı durumunda, hasta izlenmeli (özellikle plazma / serum
elektrolit seviyeleri için) ve tedavi semptomatik ve destekleyici olmalıdır. Aktif
maddenin idrarla atılmasını desteklemek için rehidrasyon önerilir. Fosfomisin vücuttan
hemodiyaliz yoluyla etkin bir şekilde atılır ve ortalama eliminasyon yarılanma ömrü
yaklaşık 4 saattir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Sistemik kullanım için antienfektifler, sistemik kullanım için
antibakteriyeller, diğer antibakteriyeller
ATC kodu : J01XX01
Etki mekanizması:
Fosfomisin, bakteriyel hücre duvarının enzimatik sentezini önleyerek patojenler üzerinde
bakterisidal etki gösterir. Fosfomisin peptidoglikan sentezini bloke ederek hücre içi
bakteri hücre duvar sentezinin ilk aşamasını engeller.
Fosfomisin iki farklı nakil sistemi (sn-gliserol-3-fosfat ve heksoz-6 taşıma sistemleri)
vasıtasıyla aktif olarak bakteri hücresine taşınır.
Farmakokinetik/farmakodinamik ilişkisi:
Sınırlı veriler fosfomisinin muhtemelen zamana bağlı bir şekilde hareket ettiğini
göstermektedir.
8/13Direnç mekanizması:
Ana direnç mekanizması, fosfomisinin bakteriyel nakil sistemlerinin değişmesine neden
olan kromozomal mutasyonlardır. Direnç plasmid veya transpozonlar aracılığıyla gelişir.
Bunlar fosfomisin molekülü içerisindeki glutatyon molekülüne bağlanarak ya da
fosfomisin molekülündeki karbon-fosfor bağlarını ayırarak fosfomisinin enzimatik
inaktivasyonuna neden olurlar.
Çapraz direnç:
Fosfomisin ve diğer antibiyotik sınıfları arasındaki çapraz direnç bilinmemektedir.
Duyarlılık kırılma noktası testi:
Avrupa Antimikrobiyal Duyarlılık Test Komitesi tarafından tespit edilen minimum
inhibitör konsantrasyonu (MİK) duyarlılık/kırılma noktaları aşağıdaki gibidir (EUCAST
duyarlılık/kırılma noktaları tablosu versiyon 10)
Türler Duyarlılık Direnç
Enterobacteriaceae ≤ 32 mg/l > 32 mg/l
Staphylococcus spp. ≤ 32 mg/l > 32 mg/l
Duyarlılık:
Bazı bireysel türlerin kazanılmış direnç prevalansı coğrafi olarak ve zamanla
değişebilir. Bu nedenle, özellikle şiddetli enfeksiyonların uygun bir şekilde tedavi
edilmesini sağlamak için direnç durumu hakkında yerel bilgiler gerekli olabilir.
Fosfomisin’in in vitro etki spektrumu ve direnç:
Aşağıdaki bilgiler, mikroorganizmanın fosfomisine duyarlı olup olmayacağı konusunda
sadece yaklaşık bir rehberlik sağlar.
Genellikle duyarlı türler
Aerobik Gram pozitif mikroorganizmalar
Staphylococcus aureus
Aerobik Gram negatif mikroorganizmalar
Citrobacter freundii
Citrobacter koseri
Escherichia coli
Haemophilus influenzae
Neisseria meningitidis
Salmonella enterica
Anaerobik mikroorganizmalar
Fusobacterium spp.
9/13Peptococcus spp.
Peptostreptococcus spp.
Kazanılmış direnç ile karşılaşılabilecek türler
Aerobik Gram pozitif mikroorganizmalar
Staphylococcus epidermidis
Streptococcus pneumoniae
Enterococcus spp.
Aerobik Gram negatif mikroorganizmalar
Enterobacter cloacae
Klebsiella aerogenes
Klebsiella oxytoca
Klebsiella pneumoniae
Proteus mirabilis
Pseudomonas aeruginosa*
Serratia marcescens
Anaerobik Gram-pozitif mikroorganizmalar
Clostridium spp.
Doğal dirençli türler
Aerobik Gram-pozitif mikroorganizmalar
Staphylococcus saprophyticus
Streptococcus pyogenes
Aerobik Gram negatif mikroorganizmalar
Legionella pneumophila
Morganella morganii
Stenotrophomonas maltophilia
Anaerobik Gram negatif mikroorganizmalar
Bacteroides spp.
Diğer Mikroorganizmalar
Chlamydia spp.
Chlamydophila spp.
Mycoplasma spp.
5.2. Farmakokinetik özellikler
Genel özellikler
Emilim:
10/13Genç sağlıklı erkeklerde tek bir intravenöz 4 g ve 8 g fosfomisin infüzyonu sırasıyla
yaklaşık 200 ve 400 μg/ml maksimum serum konsantrasyonlarına (C ) neden
maks
olmuştur. Serum yarı ömrü yaklaşık 2 saattir. Yaşlı ve/veya kritik olarak hasta olan erkek
ve kadın deneklerde, tek intravenöz 8 g fosfomisin dozu, plazmada sırasıyla yaklaşık
350–380 μg/ml ve 3,6-3,8 saatlik ortalama C ve yarı ömürleri ile sonuçlanmıştır.
maks
Dağılım:
Fosfomisin dağılım hacmi yaklaşık. 0,30 l/kg vücut ağırlığıdır. Fosfomisin dokulara iyi
dağılır. Yüksek konsantrasyonlara gözlerde, kemiklerde, yara salgılarında, kas yapısında,
kütisde, subkütisde, akciğerlerde ve safrada ulaşır. İltihaplı meninks hastalarında beyin
omurilik sıvısı konsantrasyonları ilgili serum seviyelerinin yaklaşık %20-50'sidir.
Fosfomisin plasenta bariyerini geçer, insan sütünde düşük miktarlarda bulunmuştur
(serum konsantrasyonlarının yaklaşık %8'i). Plazma proteinlerine bağlanması ihmal
edilebilir düzeydedir.
Biyotransformasyon:
Fosfomisin karaciğer tarafından metabolize edilmez ve enterohepatik dolaşıma girmez.
Bu nedenle karaciğer yetmezliği olan hastalarda birikim beklenmez.
Eliminasyon:
Sağlıklı yetişkinlere uygulanan fosfomisin miktarının %80-90'ı tek bir intravenöz
uygulamadan sonra 12 saat içinde renal yoldan elimine edilir. Feçeste az miktarda
antibiyotik bulunur (%0,075). Fosfomisin metabolize edilmez, yani biyolojik olarak aktif
bileşik elimine edilir. Normal veya hafif ila orta derecede böbrek fonksiyon bozukluğu
olan hastalarda (kreatinin klerensi ≥ 40 ml/dak), toplam dozun yaklaşık %50-60'ı ilk 3-4
saat içinde atılır.
Doğrusallık/Doğrusal olmayan durum:
Fosfomisin, terapötik olarak kullanılan dozların intravenöz infüzyonundan sonra
doğrusal farmakokinetik davranış gösterir.
Hastalardaki karakteristik özellikler
Özel popülasyonlar
Özel popülasyonlarda çok sınırlı veriler mevcuttur.
Geriyatrik popülasyon
Tek başına yaşa göre doz ayarlaması gerekli değildir. Bununla birlikte böbrek fonksiyonu
değerlendirilmeli ve böbrek yetmezliği bulguları varsa doz azaltılmalıdır (bkz. Bölüm
4.2).
Pediyatrik popülasyon
3-15 yaş arasındaki çocuklarda ve adolesanlarda fosfomisinin farmakokinetiği normal
renal fonksiyonlu term yenidoğanlarda genel olarak sağlıklı erişkin bireylerle benzerdir.
Bununla birlikte, renal fonksiyonu normal yenidoğanlarda ve 12 aya kadar bebeklerde,
glomerüler filtrasyon hızı, daha büyük çocuklar ve ile karşılaştırıldığında fizyolojik
olarak daha azdır. Bu, renal olgunlaşma evresine bağlı olarak fosfomisinin eliminasyon
yarı ömrünün uzaması beklenir.
11/13Böbrek yetmezliği
Böbrek fonksiyon bozukluğu olan hastalarda, eliminasyon yarılanma ömrü böbrek
yetmezliği derecesiyle orantılı olarak artar. Kreatinin klirensi değeri 40 ml/dk veya daha
düşük olan hastalarda doz ayarlamaları gereklidir (ayrıca bkz. Bölüm 4.2. "Böbrek
yetmezliği doz titrasyonu").
Sürekli veno-venöz hemofiltrasyon (CVVHF) altında 12 hastayı araştıran bir çalışmada
1.2 m2 membran yüzeyi ve 25 ml/dk ortalama ultrafiltrasyon hızı olan klasik polietilen
sülfon hemofiller kullanılmıştır. Bu klinik ortamda, plazmada plazma klirensi ve
eliminasyon yarı ömrünün ortalama değerleri sırasıyla 100 ml/dk ve 12 saat olmuştur
(ilave bilgiler için bkz. Bölüm 4.2).
Karaciğer yetmezliği
Karaciğer yetmezliği olan hastalarda doz ayarlamasına gerek yoktur çünkü fosfomisinin
farmakokinetiği bu hasta grubundan etkilenmez.
5.3. Klinik öncesi güvenlilik verileri:
Klinik olmayan veriler, geleneksel güvenlik farmakolojisi, tekrar doz toksisitesi,
genotoksisite veya üreme toksisitesi çalışmalarına göre insanlar için özel bir tehlike
ortaya koymamaktadır.
Fosfomisin için karsinojenisite verileri bulunmamaktadır.
6. FARMASÖTİK ÖZELLİKLER
6.1. Yardımcı maddelerin listesi
Süksinik asit
Enjeksiyonluk su
Çözücü Ampul
6.2. Geçimsizlikler
Bulunan herhangi bir geçimsizliği bulunmamaktadır.
6.3. Raf ömrü
24 ay.
6.4. Saklamaya yönelik özel tedbirler
25 °C altında oda sıcaklığında saklayınız.
Fosfomisin çözeltisi % 5’lik glukoz çözeltilerinde 24 saat süreyle stabildir.
6.5. Ambalajın niteliği ve içeriği
FOSİT 1 g, fosfomisin sodyum içeren 20 mm gri liyofilize tıpa ve 20 mm flip-off’lu
alüminyum kapak ile kapatılmış 10 ml’lik 1 adet renksiz cam flakon ve 1 adet 10 ml
enjeksiyonluk çözücü su ihtiva eden ampulün olduğu ambalajlarda sunulmaktadır.
12/136.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği”
ve “Ambalaj atıklarının kontrolü yönetmelikleri”ne uygun olarak imha edilmelidir.
7. RUHSAT SAHİBİ
KOÇAK FARMA İLAÇ VE KİMYA SANAYİ A.Ş.
Mahmutbey Mah. 2477. Sok. No:23
Bağcılar / İSTANBUL
Tel. : 0212 410 39 50
Faks. : 0212 447 61 65
8. RUHSAT NUMARASI(LARI)
2017/421
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi:16.06.2017
Ruhsat yenileme tarihi:
10. KÜB’ÜN YENİLENME TARİHİ
13/13