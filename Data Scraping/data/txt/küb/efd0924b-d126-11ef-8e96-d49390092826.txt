KISA ÜRÜN BİLGİSİ
1. BEŞERİ TIBBİ ÜRÜNÜN ADI
İNDİRAB 2.5 IU/0.5 ml Kuduz Aşısı İçin Liyofilize Toz İçeren Flakon
Steril
2. KALİTATİF VE KANTİTATİF BİLEŞİM
Etkin madde: Bir doz liyofilize aşı etkin madde olarak; Vero hücreleri Pitman Moore suşu
üzerinde hazırlanmış, arıtılmış, β-propiolakton ile saflaştırılmış ve inaktive edilmiş, en az 2.5
IU bulk kuduz virüs antijeni ihtiva eder.
Yardımcı maddeler:
İnsan albümini BP.……….…...........1 immünize edici doza kadar
Maltoz NF……………..1 immünize edici doza kadar
Çözücü bileşimi:
Çözücünün her 0.5 mL’sinde;
Sodyum klorür IP/BP………..……............1.5 mg
Enjeksiyonluk su IP/BP …………………...0.5 mL için yeterli miktarda
0.5 ml takdim şekli DSÖ (Dünya Sağlık Örgütü) tarafından önerilen tüm intramusküler
maruziyet öncesi ve maruziyet sonrası aşılama programlarına uygundur.
3. FARMASÖTİK FORM
Çözücü ampulle birlikte sulandırılmaya hazır liyofilize enjeksiyonluk toz içeren flakon.
Berrak, renksiz ve partikülsüz; çözücüyle seyreltildiğinde berrak, homojen ve partikül
içermeyen çözelti şeklindedir.
4. KLİNİK ÖZELLİKLER
4.1 Terapötik endikasyonlar
İNDİRAB, kuduza karşı aktif immünizasyonda endikedir.
• Maruziyet öncesi profilaksi:
Bu aşılama özellikle askeri personel, postacılar, üretim personeli, kuduz laboratuvarı personeli,
doktorlar, avcılar, hayvan bakıcıları, veterinerler gibi yüksek risk altında olan meslek grubu
çalışanları ve kuduz olma riski olan çocuklar için koruma amaçlı önerilir.
• Maruziyet sonrası profilaksi:
Kuduz aşısı ile aşılama, kuduz olan veya kuduz olduğundan şüphelenilen hayvanlarla temasın
ardından uygulanan maruziyet sonrası tedavinin bir parçasıdır.
1/124.2. Pozoloji ve uygulama şekli
Pozoloji/uygulama sıklığı ve süresi:
İNDİRAB her yaştan bireyin aşılanmasında kullanılabilir. İNDİRAB intramusküler yolla
uygulanabilir.
Yetişkin ve çocuklar için önerilen doz, intramusküler yolla uygulanan 0.5 mL’dir.
Aşılama planı, maruziyetin kategorisine ve vakanın kuduza karşı bağışıklık durumuna göre
belirlenmelidir.
• Maruziyet öncesi aşılama:
Bu aşılama, yüksek risk altındaki kişilerde kuduzun önlenmesi için önerilir.
Kuduz virüsüyle çalışan diagnostik, araştırma ve üretim laboratuvarı personeli gibi kalıcı risk
altında bulunan tüm kişiler aşılanmalıdır.
Önerilen program Tablo 1’de gösterildiği gibidir.
Tablo 1. Maruziyet öncesi aşılama planı (İntramusküler Uygulama)
1. doz 0. gün
2. doz 7. gün
3. doz 28. gün
1. koruma dozu 1 yıl sonra
Koruma dozu Her 5 yılda bir
• Maruziyet sonrası aşılama:
Doğrulanmış veya şüpheli bir maruziyet sonrası aşılama hemen yapılmalıdır.
Diğer maruziyet sonrası tedavi önlemleri arasında ilk yardım, yaranın lokal tedavisi ve endike
olduğu takdirde kuduz immünoglobulini uygulanması yer almaktadır.
Maruziyet sonrası aşılamaya yönelik aşılama programının seçimi, hayvanın durumu ve
yaranın/maruziyetin tipine bağlıdır.
İlk yardım tedavisi:
Kuduz virüsü ile kontamine olmuş olabilecek tüm ısırık yaralarına ve çiziklere acil lokal tedavi
uygulanması önemlidir.
İlk olarak yaranın sabun veya deterjan kullanılarak bol miktarda suyla 15 dakika boyunca iyice
yıkanması ve sonra %70’lik alkol veya tentürdiyotla dezenfekte edilmesi önerilir.
• Maruziyet sonrası aşılama:
Maruziyet sonrası aşılama Tablo 2’de belirtilen programa uygun şekilde, Tablo 3’te listelenen
tavsiyeler uyarınca (maruziyet kategorisi) tıbbi denetim altında yapılmalıdır.
Plan, intramüsküler uygulamada 0., 3., 7., 14., 28. ve 90. günlerde 0.5 mL enjeksiyonu içerir.
Tablo 3., maruziyet kategorisi tanımını (I, II, III) ve önerilen tedaviyi içermektedir.
2/12Kategori III maruziyeti durumunda (bkz. Tablo 3) kuduz immunoglobulini, kuduz aşısıyla
beraber verilmelidir.
Tablo 2. Maruziyet Sonrası Aşılama Planı (İntramusküler Uygulama)
Uygulama Şekli İntramusküler
1. doz 0. gün
2. doz 3. gün
3. doz 7. gün
4. doz 14. gün
5. doz 28. gün
6. doz 90. gün (isteğe bağlı)
Tablo 3. Non-immünize kişilerin kuduza karşı aşılanmasına ilişkin Maruziyet Sonrası Tedavi
Kılavuzu (DSÖ)
Hayvanın gözlenmesi mümkün
olmadığı durumlar, kuduzdan şüphe
Kategori Önerilen Tedavi
edilen vahşi ya da evcil hayvanla temas
tipi
Eğer güvenilir bir vaka öyküsü
Hayvana dokunulması veya hayvanın
varsa, tedavi gerekmez.
beslenmesi, sağlam derinin yalanması,
I Şüpheli bir vaka durumunda Tablo
hayvanla maruziyet var ama salyası ile
1’de belirtilen programa uygun
maruziyet yok.
şekilde aşılama yapılmalıdır.
Aşılama Tablo 2’deki programa
uygun şekilde derhal
Çıplak derinin hafifçe ısırılması, minör
başlatılmalıdır.
sıyrıklar, yüzeysel ısırıklar (baş, boyun,
Eğer 10 günlük gözlem periyodu
omuz kemeri, kollar veya eller
sonrası hayvan sağlıklı ise ya da
II
üzerindekiler hariç) veya kanama
hayvan insanlar tarafından
görülmeyen aşınmalar, yaralı derinin
öldürülmüş ve uygun laboratuvar
yalanması.
incelemesiyle kuduz açısından
negatif bulunmuşsa tedavi kesilir.
Hemen kuduz immunoglobulini ile
birlikte kuduz aşısı uygulanmalıdır
(pasif immünizasyon). Kuduz aşısı
Özellikle baş, yüz, boyun, omuz kemeri,
Tablo 2’ye göre uygulanmalıdır.
kollar veya eller üzerindeki tek ya da çoklu
Eğer 10 günlük gözlem periyodu
majör transdermal ısırıklar/sıyrıklar veya
III süresince hayvan sağlıklı olarak
mukoz membranın salya ile
kalmışsa ya da hayvan insanlar
kontaminasyonu (örneğin; yaralı derinin
tarafından öldürülmüş ve uygun
yalanması), yarasalarla temas.
laboratuvar incelemesiyle kuduz
açısından negatif bulunmuşsa
tedavi kesilir.
3/12• Kategori III ısırıklar için, 0. günde kuduz immünoglobulini (RIG) ile ek pasif
immünizasyon önerilir.
RIG ürününün kullanımı için lütfen ilgili üretici tarafından sağlanan kullanma talimatına
bakınız.
• Kuduza karşı immünizasyonu olan kişilerin aşılanması:
Eğer maruziyete bağlı aşılamanın (hücre kültürü kuduz aşısı) üzerinden 5 yıldan daha az süre
geçtiyse; 0. ve 3. günlerde olmak üzere intramusküler yolla iki koruyucu doz uygulanır.
Eğer maruziyete bağlı aşılamanın üzerinden 5 yıldan daha fazla süre geçtiyse Tablo 2’deki
aşılama programı takip edilebilir.
Pratikte, en son koruyucu doz üzerinden 5 yıl geçmiş ise veya aşılama tamamlanmamış ise
kişinin bağışıklık durumunun belirsiz olduğu düşünülmelidir.
Uygulama şekli:
Aşıyı sulandırmak için ampul içerisindeki 0.5 mL seyreltici, liyofilize flakona aktarılır ve toz
tam olarak süspanse oluncaya kadar nazikçe çalkalanır. Çözelti homojen ve berrak olmalı,
partikül içermemelidir. Gerekli miktarda çözelti, uygulanmak üzere şırınga içine çekilir.
Aşılama sulandırma sonrasında hemen yapılmalı ve kullanım sonrası şırınga imha edilmelidir.
Sulandırılmış aşı, Tablo 1 ve 2’de listelenen programa uygun şekilde uygulanmalıdır.
İntramusküler uygulama:
0.5 mL dozdaki aşı; çocuklarda uyluk kasının antero-lateral bölgesine ve yetişkinlerde deltoid
kasına intramusküler yolla uygulanmalıdır.
Gluteal bölgeye enjekte edilmemelidir.
İntravasküler yolla enjekte edilmemelidir.
Sulandırma prosedürü: İNDİRAB, yalnızca beraberinde verilen salin ile sulandırılır.
Sulandırılmış aşı berrak ve renksiz bir çözelti oluşturulmalıdır. Parenteral müstahzarlar
uygulanmadan önce, çözelti ve kap uygun ise, partikül madde içeriği ve renk bozukluğu
açısından gözlenmelidir. Bunlardan herhangi biri mevcutsa aşı uygulanmamalıdır.
4/12Sulandırıcı Sulandırılmış
salin aşı
Liyofilize
aşı
Şekil 1. Her iki flakon Şekil 2. Sulandırıcı Şekil 3. Flakon Şekil 4. Sulandırmadan
tıpası temizlenir. salin liyofilize aşı iyice çalkalanır. sonra, sulandırılmış
Sulandırıcı flakonundan flakonuna transfer aşının 0.5 mL’si
0.6 mL salin çekilir. edilir. enjektöre çekilir ve
intramusküler yolla
uygulanır.
Özel popülasyonlara ilişkin ek bilgiler:
Böbrek/karaciğer yetmezliği:
Böbrek ve karaciğer yetmezliği olan kişilerde kullanımına dair herhangi bir veri
bulunmamaktadır.
Pediyatrik popülasyon:
Çocuklarda güvenlilik ve etkililiği bilinmektedir. Bebek ve çocuklar için endikasyonları
yetişkinlerinki ile aynıdır.
Geriyatrik popülasyon:
Deneyimlerden elde edilen bulgular, kuduz aşısının geriyatrik popülasyonda etkili olduğunu
göstermektedir.
4.3 Kontrendikasyonlar
Aşı şu durumlarda kullanılmamalıdır:
Maruziyet öncesi:
- Şiddetli ateşli enfeksiyon, akut hastalık, progresif kronik hastalık durumunda aşının
ertelenmesi tercih edilir.
- Aşının bileşenlerinden herhangi birine karşı bilinen aşırı duyarlılık.
Maruziyet sonrası:
- Kuduz enfeksiyonunun bilinen ölümcül progresyonu nedeniyle, küratif anti-kuduz
aşılamasının kontrendikasyonu yoktur.
5/124.4 Özel kullanım uyarıları ve önlemleri
Virüs güvenliği
İNDİRAB’ın yardımcı maddesi insan plazmasından elde edilmektedir. İnsan
plazmasından elde edilen ilaçlar, virüsler ve teorik olarak varyant Creutzfeldt-Jacob
(v-CJD) gibi, çeşitli hastalıklara yol açabilen enfeksiyon yapıcı ajanlar içerebilirler.
İNDİRAB ’da Varyant Creutzfeldt-Jacob hastalığının bulaşma riski teorik olarak
minimumken, klasik Creutzfeldt-Jacob hastalığının bulaşma riski hiçbir kanıtla
desteklenmez. Alınan önlemlere rağmen, bu tür ürünler halen potansiyel olarak
hastalık bulaştırabilir.
Bu tip ürünlerin enfeksiyon yapıcı ajanları bulaştırma riski, plazma verenlerin
belirli virüslere önceden maruz kalıp kalmadığının izlenmesi, belirli virüs
enfeksiyonlarının hâlihazırda varlığının test edilmesi ve belirli virüslerin yok
edilmesi ve/veya inaktivasyonu ile azaltılmıştır. Bütün bu önlemlere rağmen, bu
ürünler hala potansiyel olarak hastalık bulaştırabilirler. Ayrıca, henüz bilinmeyen
enfeksiyon yapıcı ajanların bu ürünlerin içerisinde bulunma ihtimali mevcuttur.
HIV, HBV ve HCV gibi zarlı virüsler ve HAV gibi zarflı olmayan virüsler için etkili
önlemlerin alınmasına dikkat edilmelidir. Parvovirus B19 gibi zarflı olmayan
virüslere karşı alınan tedbirler sınırlı sayıda olabilir. Parvovirüs B19 enfeksiyonu,
gebelikte (fetal infeksiyon) ve immün yetmezlik ya da kırmızı kan hücre üretiminde
artış olan hastalarda tehlikeli olabilir (hemolitik anemi gibi).
Doktor, bu ilacı hastaya reçete etmeden veya uygulamadan önce hastası ile risk ve
yararlarını tartışmalıdır.
İnsan plazma koagülasyon Faktör VIII tedavisi alan hastalarda uygun aşılama
(Hepatit A, B) yapılmalıdır.
Hasta ve ürün serisi arasındaki linkin devam etmesi için hastaya uygulanan
İNDİRAB ’ın adı ve seri numarasının her zaman kaydedilmesi kesinlikle önerilir.
Aşı flakonu sulandırıldıktan sonra 2-8ºC arasında saklanmalı ve sulandırılmış aşı derhal
kullanılmalıdır.
İntravasküler yolla enjekte etmeyiniz; iğnenin kan damarına girmediğinden emin olunuz.
İmmunoglobulin ve kuduz aşısı, aynı enjeksiyon bölgesine ve aynı şırıngayla enjekte
edilmemelidir.
İNDİRAB, Haemophilia veya Trombositopeni gibi kanama bozukluğu olan hastalara veya
potansiyel yararın uygulama riskinden az olan, antikoagülan tedavi alan kişilere verilmemelidir.
Bu kişilerde İNDİRAB’in uygulanmasına karar verilirse, enjeksiyondan sonra hematom
oluşumu riskini önlemek için izlenecek adımlara dikkat edilmelidir.
6/12Aşı eser miktarda neomisin sülfat içerir ve kutanöz duyarlılığa veya başka alerjik reaksiyonlara
neden olabilir.
Anafilaktik veya diğer alerjik reaksiyonların oluşma ihtimaline karşı epinefrin enjeksiyonu
(1:1000) hemen uygulanabilir olmalıdır.
Bu ürün her dozunda çözücü olarak 1 mmol (23 mg)’dan daha az sodyum içermektedir, yani
dozu nedeniyle herhangi bir uyarı gerekmemektedir.
4.5. Diğer tıbbi ürünler ile etkileşimler ve diğer etkileşim şekilleri
Kortikosteroidler ve immün sistemini baskılayıcı tedaviler, antikor üretimini etkileyebilir ve
aşılamanın başarısız olmasına neden olabilir.
Tıbbi ürünler arası etkileşimlerden sakınmak için devam etmekte olan tüm tedavilerinizi
sistematik olarak doktorunuza bildiriniz.
Eğer olası bir enfeksiyon kontrendikasyon riski oluşturuyorsa, profilaktik aşılamanın riski
değerlendirilmeli ve eğer gerekiyorsa aşılama uygun önlemler alınarak uygulanmalıdır.
4.6. Gebelik ve laktasyon
Genel tavsiye:
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
İNDİRAB’ın çocuk doğurma potansiyeli olan ve doğum kontrolü uygulamayan kadınlarda
kullanımına dair herhangi bir veri bulunmamaktadır.
Gebelik dönemi:
Hayvanlar üzerinde yapılan çalışmalar; gebelik, embriyonal/fetal gelişim, doğum ve/veya
doğum sonrası gelişim üzerindeki etkiler bakımından yetersizdir (bkz. kısım 5.3). İnsanlara
yönelik potansiyel risk bilinmemektedir.
İNDİRAB gerekli olmadıkça gebelik döneminde kullanılmamalıdır.
Maruziyet öncesi profilaksisinde aşılamanın sonraya bırakılması tavsiye edilir.
Kuduz ölümcül bir hastalık olduğundan, maruziyet sonrası aşılamada gebelik bir
kontrendikasyon değildir.
Yüksek bulaşma riski olan kişilerin aşılanmasında, enjeksiyon uygulamasından önce fayda/risk
değerlendirmesi yapılmalıdır.
Laktasyon dönemi:
Kuduz virüsünün insan sütüyle atılıp atılmadığı bilinmemektedir. Kuduz virüsünün süt ile
atılımı hayvanlar üzerinde araştırılmamıştır. Emzirmenin durdurulup durdurulmayacağına ya
da İNDİRAB tedavisinin durdurulup durdurulmayacağına/tedaviden kaçınılıp
7/12kaçınılmayacağına ilişkin karar verilirken, emzirmenin çocuk açısından faydası ve İNDİRAB
tedavisinin emziren anne açısından faydası dikkate alınmalıdır.
Maruziyet öncesi profilaksisinde aşılamanın sonraya bırakılması tavsiye edilir.
Yüksek bulaşma riski olan kişilerin aşılanmasında, enjeksiyon uygulamasından önce fayda/risk
değerlendirmesi yapılmalıdır.
Üreme yeteneği/Fertilite:
İNDİRAB’ın üreme yeteneği/fertilite üzerine etkisi hakkında herhangi bir veri
bulunmamaktadır.
4.7 Araç ve makine kullanımı üzerindeki etkiler
İNDİRAB’ın araç ve makine kullanım kapasitesi üzerine herhangi bir etkisi bulunmamaktadır.
4.8 İstenmeyen etkiler
İstenmeyen etki bilgisi klinik deneylerden ve pazarlama sonrası deneyimlerden elde edilmiştir.
Aşının klinik güvenliliği, maruziyet öncesi ve maruziyet sonrası vakalarda İndirab' ın çalışıldığı
randomize kontrollü çalışmalardan elde edilmiştir.
Yan etkilerin sınıflandırılması aşağıdaki sıklık derecelerine göre yapılmıştır:
Çok yaygın (≥1/10); yaygın (≥1/100 ila < 1/10); yaygın olmayan (≥1/1,000 ila < 1/100); seyrek
(≥1/10,000 ila < 1/1,000); çok seyrek (<1/10,000), bilinmiyor (eldeki verilerden hareketle
tahmin edilemiyor)
En sık görülen istenmeyen etki, enjeksiyon bölgesinde ağrıdır.
Kan ve lenf sistemi hastalıkları:
• Çok yaygın: Lenfadenopati
Bağışıklık sistemi hastalıkları:
• Yaygın: Ürtiker, döküntü ve kaşıntı gibi deri bozuklukları veya dispne (nefes darlığı) ve
hırıltı gibi solunumsal belirtiler gibi alerjik reaksiyonlar. Anjiödem.
• Bilinmiyor: Anafilaktik ve serum hastalık tipi reaksiyonlar, ödem.
Bu reaksiyonlar, betapropiolakton değiştirilmiş insan albümin (aşıda IgE antikorlarının üretimi
dahil olmak üzere) varlığı ile ilişkilendirilmiştir.
Alerjik reaksiyonlar, koruma aşılama alan kişilerde birincil aşılamadan daha sık görüldü.
8/12Sinir sistemi hastalıkları:
• Çok yaygın: Baş ağrısı
• Yaygın: Baş dönmesi
• Bilinmiyor: Ansefalit (beyin iltihabı), konvülsiyon (havale), Guillain-Barré Sendromu,
parezi (kısmi felç), nöropati (sinir hastalığı), parestezi
Gastrointestinal hastalıklar:
• Çok yaygın: Bulantı ve ishal
• Yaygın: Karın ağrısı, kusma
Kas-iskelet sistemi hastalıkları:
• Yaygın olmayan: Artralji, miyalji
Genel bozukluklar ve uygulama bölgesine ilişkin hastalıklar:
• Çok yaygın: Ağrı dahil enjeksiyon bölgesi reaksiyonları, eritem, sertlik ve enjeksiyon
bölgesinde kaşıntı. Halsizlik, soğuk algınlığı nöbeti.
• Yaygın: Enjeksiyon bölgesinde morarma, ateş.
• Bilinmiyor: Asteni
İntramusküler yolla uygulandığında İNDİRAB (tiyomersalsiz)’ın sergilediği güvenlilik iki
klinik çalışmada değerlendirilmiştir. Ağrı, şişkinlik ve ateş gibi advers olaylar maruziyet öncesi
ve maruziyet sonrası çalışmalarda sırasıyla hastaların %5’inde (9/180) ve %6’sında (9/141)
gözlenmiştir.
Bununla birlikte, bu çalışmaların her birinde bir referans aşı ile karşılaştırıldığında, bu advers
olayların insidansı istatistiksel açıdan anlamlı değildir.
Tiyomersalsiz İNDİRAB’ın güvenlilik profilinin, tiyomersalli İNDİRAB’ınki ile aynı kalması
beklenmektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonların raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Geçerli değildir.
9/125. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Kuduz aşıları
ATC Kodu: J07BG01
Tiyomersalli İNDİRAB’ın güvenliliği ve immünojenisitesinin bir referans kuduz aşısıyla
karşılaştırmalı olarak değerlendirilmesi amacıyla Hindistan’da 427 hasta üzerinde çok merkezli
iki klinik çalışma gerçekleştirilmiştir. Çalışmalar hem maruziyet öncesi hem de maruziyet
sonrası uygulamaları kapsamaktadır. Tiyomersalsiz İNDİRAB’ın immünojenisitesinin
tiyomersalli İNDİRAB’ınki ile aynı kalması beklenmektedir.
a) İntramusküler uygulamaya yönelik maruziyet öncesi çalışmada hastalar, İNDİRAB
(tiyomersalli) ve bir referans aşı ile 3:1 oranında randomize edilmiştir. Serokonversiyona
tüm deneklerde 14. günde ulaşılmıştır. 14. günde İNDİRAB (tiyomersalli) ile elde edilen
Kuduz Virüsü Nötralize Edici Antikor (RVNA) titreleri [GMT=6.1 IU/mL; %95 Güven
Aralığında 5.19, 7.17] ile ölçülen immünojenisitenin referans aşı ile elde edilene [GMT=8.3
IU/mL; %95 Güven Aralığında 5.59, 11.03] benzer olduğu görülmüş ve gruplar arasında
istatistiksel açıdan anlamlı bir fark saptanmamıştır. Seroproteksiyon (titre > 0.5 IU/mL) tüm
hastalarda aşılama sonrasında 365 güne kadar korunmuştur.
b) Kuduz şüphesi bulunan hayvanlar tarafından ısırılmış 188 hasta üzerinde gerçekleştirilen
maruziyet sonrası çalışmada intramusküler yolla İNDİRAB (tiyomersalli) uygulanmıştır.
RVNA 14, 28 ve 90. günlerde ölçülmüş olup, 14. günde tüm hastalarda serokonversiyon
gerçekleşmiş ve seroproteksiyon düzeyleri takip periyodu süresince korunmuştur.
5.2 Farmakokinetik özellikler
Genel özellikler:
Geçerli değildir.
5.3 Klinik öncesi güvenlilik verileri
Aşının güvenlilik değerlendirmesi için çalışmalar kapsamında, İndirab (Saflaştırılmış, inaktive
edilmiş, liyofilize, kuduz aşısı) 0.5 ml uygulanan İsviçre Albino Fareleri ve Yeni Zelanda Beyaz
Tavşanlarında 28 günlük yinelenen doz toksisitesi çalışması gerçekleştirilmiştir.
İndirab kuduz aşısının, 0., 7., 14. ve 21. günlerde subkutan doz olarak verildiğinde ve 28. güne
kadar gözlemlendiğinde, İsviçre Albino Farelerinde herhangi bir toksisiteye neden olmadığı
sonucuna varılmıştır. Benzer şekilde, İndirab kuduz aşısının, 0., 7., 14. ve 21. günlerde
intramuskuler doz olarak verildiğinde ve 28. güne kadar gözlemlendiğinde, Yeni Zelanda
Tavşanlarında herhangi bir toksisiteye neden olmadığı sonucuna varılmıştır.
10/126. FARMASÖTİK ÖZELLİKLER
6.1. Yardımcı maddelerin listesi
Sulandırılmış aşının her bir dozunda (0.5 ml):
Maltoz NF ………..…….....……...1 immünize edici doza kadar
İnsan serum albümini BP..……….…....……..1 immünize edici doza kadar
Çözücü ampul: Seyreltici olarak %0.3 (a/h) sodyum klorür çözeltisi.
6.2 Geçimsizlikler
Bu tıbbi ürün, başka tıbbi ürünlerle karıştırılmamalıdır.
Kuduz aşısı ve immünoglobulin aynı şırınga ile uygulanmamalı ve aynı uygulama yerine
enjekte edilmemelidir.
6.3 Raf ömrü
36 ay
6.4 Saklamaya yönelik özel tedbirler
Ambalaj üzerinde yazılı olan son kullanım tarihinden sonra kullanmayınız.
Aşı flakonu ve sulandırıcısı +2°C ila +8°C’de saklanmalıdır.
İNDİRAB, sulandırdıktan sonra +2°C ila +8°C arası sıcaklıklarda saklanmalı ve bütün içerik
6-8 saat içinde kullanılmalıdır.
Orijinal ambalajı içinde muhafaza ediniz. Aşırı ısı, ışık ve nemden koruyunuz.
Kullanmadan önce iyice çalkalayınız.
Dondurmayınız.
Çocukların göremeyeceği ve erişemeyeceği yerlerde ve ambalajı içinde saklayınız.
6.5 Ambalajın niteliği ve içeriği
Liyofilize aşı, kauçuk tıpa ile tıpalanmış ve alüminyum kolay açılabilir kapakla kapatılmış USP
Tip 1 cam flakon içerisinde sunulmaktadır.
Tekli paket; bir adet liyofilize aşı flakonu, çözücü ve iğne ile beraber tek kullanımlık şırınga
içermektedir.
Çoklu paket; 10 adet liyofilize aşı flakonu ve 10 adet çözücü ampulü içermektedir.
IM kullanım için ayrı şırınga ve iğneler mevcuttur.
6.6. Beşeri tıbbi üründen arta kalan maddelerin imhası ve diğer özel önlemler
Kullanım sonrası iğne ve şırınga uygun şekilde imha edilmelidir.
11/12Yara 7 gün boyunca dikilmemelidir, ancak dikişten önce mutlaka RIG (kuduz
immunoglobulini) uygulanmalıdır.
Antibiyotikler reçete edilebilir; tetanoz aşılama durumu kontrol edilmelidir ve eğer gerekirse
tetanoz prosedürleri uygulanır.
7. RUHSAT SAHİBİ
GEN İLAÇ VE SAĞLIK ÜRÜNLERİ SAN. VE TİC. A.Ş.
Mustafa Kemal Mah., 2119. Sok, No:3, D:2-3, 06520,
Çankaya/Ankara
Tel: 0 312 219 62 19
Faks: 0 312 219 60 10
E-posta: info@genilac.com
8. RUHSAT NUMARASI(LARI)
60
9.İLK RUHSAT TARİHİ/ RUHSAT YENİLEME TARİHİ
11.07.2013
10. KÜB’ÜN YENİLENME TARİHİ
12/12