KISA ÜRÜN BİLGİSİ
1. BEŞERİ TIBBİ ÜRÜNÜN ADI
NİDİLAT 10 mg yumuşak jelatin kapsül
2. KALİTATİF VE KANTİTATİF BİLEŞİM
Etkin madde:
Nifedipin …………..10 mg
Yardımcı maddeler:
Sodyum sakarin……..3.5 mg
Yardımcı maddelerin tam listesi için 6.1’e bakınız.
3. FARMASÖTİK FORM
Yumuşak jelatin kapsül
Oblong, opak, turuncu renkli yumuşak jelatin kapsül
4. KLİNİK ÖZELLİKLER
4.1. Terapötik endikasyonlar
Kronik stabil anjina pektoris profilaksisi, Raynaud fenomeni tedavisi ve esansiyel
hipertansiyon.
Esansiyel hipertansiyonu ya da kronik stabil anjina pektorisi olan ve hızlı salımlı nifedipin
(NİDİLAT kapsül) ile tedavi edilen hastalar için doza bağlı olarak kardiyovasküler
komplikasyon (örn. miyokard enfarktüsü) ve mortalite riski artışı ortaya çıkabilir. Bu
nedenle NİDİLAT kapsül esansiyel hipertansiyon ya da kronik stabil anjina pektorisi olan
hastaların tedavisinde yalnızca başka tedaviler uygun olmadığında kullanılmalıdır.
Koroner Arter Hastalığı olan hastalarda tek başına kullanımdan kaçınılmalıdır.
4.2. Pozoloji ve uygulama şekli
Pozoloji / uygulama sıklığı ve süresi
Maksimum günlük doz 60 mg’dır. Önerilen başlangıç dozu 8 saat ara ile uygulanan 5 mg
olup, yanıta göre en fazla 8 saat ara ile 20 mg olacak şekilde doz titrasyonu uygulanır.
CYP 3A4 inhibitörleri ya da CYP 3A4 indükleyicileri ile eşzamanlı kullanım nifedipin
dozunun ayarlanması ya da tamamen kesilmesinin önerilmesine yol açabilir (Bkz. Bölüm
4.5).
Tedaviye süresiz olarak devam edilebilir.
Uygulama şekli
Oral (ağızdan) kullanım içindir.
NİDİLAT kapsül bir miktar sıvı ile birlikte, aç ya da tok karnına yutulmalıdır.
NİDİLAT kapsül greyfurt suyu ile birlikte alınmamalıdır (Bkz. Bölüm 4.5).
Özel popülasyonlara ilişkin ek bilgiler
Böbrek yetmezliği:
Farmakokinetik verilere göre, böbrek yetmezliği olan hastalarda doz ayarlamasına gerek
yoktur (Bkz. Bölüm 5.2).
1 | 1 1Karaciğer yetmezliği:
Nifedipin esas olarak karaciğerde metabolize olmaktadır. Bu nedenle karaciğer fonksiyon
bozukluğu olan hastalar dikkatle izlenmelidir, şiddetli fonksiyon bozukluğunda dozun
azaltılması gerekebilir.
Pediyatrik popülasyon:
18 yaşından küçük hastalarda güvenliliği ve etkililiği saptanmamıştır. Hipertansiyon
tedavisinde kullanımına ilişkin mevcut veriler Bölüm 5.1’de yer almaktadır.
Geriyatrik popülasyon (>65 yaş):
Nifedipin farmakokinetiği yaşlılarda değiştiğinden daha düşük idame doz kullanılması
gerekebilir.
4.3. Kontrendikasyonlar
 Nifedipine, çapraz reaksiyon teorik riski nedeniyle diğer dihidropiridinlere veya yardımcı
maddelerden herhangi birine (Bkz. Bölüm 4.4 ve 6.1) karşı bilinen hipersensitivite
 Kardiyojenik şok, klinik olarak belirgin aort stenozu, stabil olmayan anjina, akut
miyokard enfarktüsü sırasında ve sonrasındaki 4 hafta boyunca
 Akut anjina atakları
Malign hipertansiyon tedavisinde güvenliliği saptanmamıştır.
Miyokard enfarktüsünde sekonder koruma olarak kullanılmamalıdır.
Enzim indüksiyonu nedeniyle, nifedipin etkin plazma konsantrasyonuna erişemediği için,
nifedipin rifampisin ile birlikte kullanılmamalıdır (Bkz. Bölüm 4.5).
4.4. Özel kullanım uyarıları ve önlemleri
NİDİLAT kapsül beta bloker değildir ve bu nedenle ani beta bloker kesilmesi tehlikelerine
karşı koruyucu değildir; beta bloker ilaçlar tercihen 8-10 gün içinde dozu azaltılarak
kesilmelidir.
NİDİLAT kapsül beta bloker ya da diğer antihipertansif ilaçlarla kombinasyon halinde
kullanılabilir fakat postural hipotansiyona yol açan aditif etki olasılığı dikkate alınmalıdır.
NİDİLAT kapsül diğer antihipertansif ilaçların kesilmesinden sonra gelişen olası rebound
etkileri önlemez.
Kan basıncı çok düşük olan (ciddi hipotansiyon, sistolik basınç < 90 mm Hg) olan hastalarda
dikkatli olunmalıdır.
Kısa etkili nifedipin tedavisi kan basıncında aşırı düşüş ve refleks taşikardiye neden olabilir;
bunlar miyokard enfarktüsü ve serebrovasküler iskemi gibi kardiyovasküler
komplikasyonlara yol açabilir.
Diğer vazoaktif maddelerle olduğu gibi, hızlı etkili nifedipin ile özellikle tedavinin
başlangıcında çok seyrek olarak anjina pektoris ortaya çıkabilir (spontan bildirim verileri).
Klinik çalışmalardan elde edilen veriler anjina pektoris ataklarının yaygın olarak ortaya
çıkmadığını doğrulamıştır.
Anjina pektorisi olan hastalarda özellikle tedavinin başlangıcında anjina pektorisin sıklığı,
süresi ve şiddeti artabilir.
2 | 1 1Hastalığın doğal seyrinden ayrıştırılması mümkün olmamakla birlikte izole olgularda
miyokard enfarktüsü geliştiği bildirilmiştir.
NİDİLAT kapsül gebe kadının klinik durumu gerektirmedikçe gebelik sırasında
kullanılmamalıdır. NİDİLAT kapsül standart tedavilere yanıt vermeyen şiddetli
hipertansiyonu olan kadınlarda kullanılmak üzere saklanmalıdır (Bkz. Bölüm 4.6).
Nifedipin ile birlikte I.V. magnezyum sülfat uygulamasında, hem anne hem de fetüs için
zararlı olan kan basıncının aşırı düşme olasılığı nedeniyle kan basıncı dikkatli biçimde
izlenmelidir. Gebelikte kullanım ile ilgili daha fazla bilgi için Bkz. Bölüm 4.6.
NİDİLAT kapsülün laktasyonda kullanılması önerilmez; nifedipinin anne sütüne geçtiği
bilinmektedir ve nifedipine maruz kalan bebekteki etkileri bilinememektedir (Bkz. Bölüm
4.6).
Karaciğer fonksiyonu bozuk hastaların dikkatli izlenmesi ve şiddetli olgularda doz
azaltılması gerekir.
NİDİLAT kapsül kalp rezervi düşük hastalarda dikkatli kullanılmalıdır. Nifedipin ile nadiren
kalp yetmezliğinde kötüleşme gözlenmiştir.
Önerilenden yüksek dozlarda, özellikle miyokard enfarktüsü sonrasında iskemik kalp
hastalığı tedavisinde mortalite ve morbidite artışına ilişkin kaygılar mevcuttur.
Diyabet hastalarında NİDİLAT kapsül kullanımı kan şekeri kontrollerinin düzenlenmesini
gerektirebilir.
Malign hipertansiyonu ve hipovolemisi olan diyaliz hastalarında kan basıncında belirgin
düşüş ortaya çıkabilir.
Nifedipin, sitokrom P450 3A4 sistemi yoluyla metabolize olur. Bu nedenle bu enzim
sistemini inhibe ettiği veya indüklediği bilinen ilaçlar nifedipinin ilk geçiş veya klerens
düzeyini değiştirebilir (Bkz. Bölüm 4.5).
Sitokrom P450 3A4 sistemini inhibe ettiği bilinen ve bu nedenle yüksek nifedipin plazma
konsantrasyonlarına neden olabilecek ilaçlar, örn.:
- makrolid antibiyotikleri (örn. eritromisin)
- anti-HIV proteaz inhibitörleri (örn. ritonavir)
- azol antimikotikler (örn. ketokonazol)
- nefazodon ve fluoksetin gibi antidepresanlar
- kinupristin/dalfopristin
- valproik asit
- simetidin
Bu ilaçların birlikte uygulanmasının ardından kan basıncı izlenmelidir ve gerekirse nifedipin
dozunun azaltılması düşünülmelidir (Bkz. Bölüm 4.5).
Özel popülasyonlarda kullanımı için Bkz. Bölüm 4.2.
NİDİLAT kapsül her kapsülde 1 mmol (23 mg)’dan daha az sodyum ihtiva eder; yani
esasında sodyum içermez”.
3 | 1 14.5. Diğer tıbbi ürünler ile etkileşimler ve diğer etkileşim şekilleri
Nifedipini etkileyen ilaçlar:
Nifedipin, hem ince bağırsak hem de karaciğerde bulunan sitokrom P450 3A4 enzim sistemi
yoluyla metabolize olur. Dolayısıyla, bu enzim sistemini indüklediği veya inhibe ettiği
bilinen ilaçlar, nifedipinin ilk geçişini (oral uygulama sonrası) veya klerensini
değiştirebilirler (Bkz. Bölüm 4.4).
Nifedipinin aşağıdaki ilaçlarla birlikte uygulanması durumunda, etkileşimin düzeyi ve süresi
dikkate alınmalıdır:
Rifampisin
Rifampisin, sitokrom P450 3A4 sistemini kuvvetli bir şekilde indükler. Rifampisin ile
birlikte kullanıldığında, nifedipinin biyoyararlanımı belirgin şekilde azalır ve bu yüzden
etkililiği de azalır. Rifampisin ve nifedipinin birlikte kullanımı kontrendikedir (Bkz. Bölüm
4.3).
Sitokrom P450 3A4 sistemini inhibe ettiği bilinen ilaçlarla birlikte alınması ardından kan
basıncı izlenmelidir ve gerekirse nifedipin dozunun azaltılması düşünülmelidir (Bkz. Bölüm
4.2 ve 4.4). Bu olguların çoğunda bugüne dek nifedipin ile bu ilaçlar arasındaki etkileşimi
değerlendiren resmi çalışmalar yürütülmemiştir.
Nifedipin maruziyetini artıran ilaçlar
 Makrolid antibiyotikler (örn. eritromisin)
 Anti-HIV proteaz inhibitörleri (örn: ritonavir)
 Azol antimikotikler (örn. ketokonazol)
 Fluoksetin
 Nefazodon
 Kinupristin / Dalfopristin
 Valproik asit
 Simetidin
 Diltiazem
 Sisaprid
Sitokrom P450 3A4 sistemini indükleyen ilaçlarla birlikte alınması ardından nifedipine
verilen klinik yanıt izlenmeli ve gerekirse dozunun artırılması düşünülmelidir. Eş zamanlı
kullanım sırasında nifedipin dozu artırılırsa diğer tedavi kesilirken nifedipin dozunun
azaltılması düşünülmelidir.
Nifedipin maruziyetini azaltan ilaçlar
 Rifampisin (yukarı bakınız)
 Fenitoin
 Karbamazepin
 Fenobarbital
Nifedipinin diğer ilaçlara etkisi
Nifedipin eşzamanlı kullanılan antihipertansif ilaçların kan basıncını düşürücü etkisini
artırabilir.
4 | 1 1Nifedipin beta blokerlerle eş zamanlı kullanıldığında hasta dikkatli izlenmelidir; izole
olgularda kalp yetmezliğinde kötüleşme olduğu bilinmektedir.
Digoksin: Nifedipin ve digoksinin eşzamanlı kullanımı digoksin klerensinde azalma ve
plazma düzeyinde artışa yol açabilir. Bu nedenle hastalar digoksin doz aşımı semptomları
açısından gözlenmeli ve gerekirse glikozit dozu azaltılmalıdır.
Kinidin: Nifedipin ile kinidinin eş zamanlı kullanılması kinidin plazma düzeyini düşürebilir
ve nifedipinin kesilmesi ardından plazma kinidin düzeyinde belirgin artış gözlenebilir.
Sonuç olarak nifedipin kinidin tedavisine eklendiğinde ya da kesildiğinde kinidin plazma
düzeyi izlenmesi ve gerekirse kinidin dozunun ayarlanması önerilir. Kan basıncı dikkatli
izlenmeli ve gerekirse nifedipin dozu azaltılmalıdır.
Takrolimus: Takrolimus sitokrom P450 3A4 sistemi ile metabolize olur. Yayınlanmış
verilere göre nifedipin ile eş zamanlı kullanımda takrolimus dozu bazı olgularda azaltılabilir.
İki ilacın eş zamanlı kullanımında takrolimus plazma konsantrasyonu izlenmeli ve gerekirse
takrolimus dozunun azaltılması düşünülmelidir.
İlaç gıda etkileşimleri
Greyfurt suyu sitokrom P450 3A4 enzim sistemini inhibe eder. Nifedipinin greyfurt suyuyla
birlikte uygulanması, azalmış ilk geçiş etkisine veya azalmış klerense bağlı olarak nifedipin
plazma konsantrasyonlarında yükselmeye yol açar ve nifedipinin etkisini uzatır. Sonuç
olarak, nifedipinin kan basıncını düşürücü etkisi artabilir. Greyfurt suyunun düzenli
alınmasında bu etki greyfurt suyundan son kullanımından sonra en az 3 gün devam edebilir.
Bu nedenle nifedipin kullanırken greyfurt/greyfurt suyunun alınmasından kaçınılmalıdır
(Bkz. Bölüm 4.2).
Diğer etkileşim şekilleri
Nifedipin, spektrofotometrik ölçümlerde üriner vanil mandelik asit değerinde yanlış artış
gösterebilir. Bununla birlikte HPLC ölçümleri etkilenmez.
4.6. Gebelik ve laktasyon
Genel tavsiye:
Gebelik katerorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Veri bulunmamaktadır.
Gebelik dönemi
NİDİLAT kapsül nifedipin tedavisinin gerekli olduğu klinik durumlar dışında gebelik
sırasında kullanılmamalıdır (Bkz. Bölüm 4.4).
Hayvan çalışmalarında nifedipin embriyotoksisite, fetotoksisite ve teratojenite göstermiştir
(Bkz. Bölüm 5.3).
Gebe kadınlarda yürütülmüş yeterli ve kontrollü çalışmalar bulunmamaktadır.
Mevcut klinik kanıtlarda perinatal asfiksi, sezaryen, prematürite ve intrauterin büyüme
geriliği artışı bildirilmekle birlikte özel bir prenatal risk saptanmamıştır. Bu bildirimlerin
altta yatan hipertansiyon, tedavisi ya da özel bir ilaç etkisine bağlı olup olmadığı açıklığa
kavuşmamıştır.
Mevcut bilgiler fetüs ve yenidoğandaki advers ilaç etkilerinin dışlanması için yeterli
değildir. Bu nedenle gebelikte kullanımda çok dikkatli biçimde risk yarar değerlendirmesi
5 | 1 1yapılmalı ve yalnızca diğer tedavi seçeneklerinin kullanılamadığı ya da etkili olmadığı
durumlarda kullanılması düşünülmelidir.
Laktasyon dönemi
Nifedipin anne sütüne geçmektedir. Sütteki nifedipin konsantrasyonları annenin serum
konsantrasyonları ile karşılaştırılabilir düzeydedir. Hızlı salımlı formülasyonlarda bebeğin
nifedipine maruziyetinin azaltılması için ilaç alınmasından sonra 3-4 saat emzirilmemeli ya
da bu dönemde süt toplanmamalıdır (Bkz. Bölüm 4.4).
Üreme yeteneği / Fertilite
Nadir in vitro fertilizasyon vakalarında, nifedipin benzeri kalsiyum antagonistleri
spermatozoanın baş bölümündeki geri dönüşlü biyokimyasal değişiklikler ile ilişkili
bulunmuştur. Tekrarlanan in vitro fertilizasyon girişimlerinin başarısız olduğu erkeklerde,
sonuç başka bir nedene bağlanamıyorsa, nifedipin benzeri kalsiyum antagonistleri olası bir
neden olarak dikkate alınmalıdır.
4.7. Araç ve makine kullanımı üzerindeki etkiler
Bireysel değişiklikler gösteren ilaç etkileri araç ve makine kullanma yeteneğini bozabilir
(Bkz. Bölüm 4.8). Bu özellikle tedavinin başlangıcında, ilaç değişikliğinde ve alkol ile
birlikte alındığında geçerlidir.
4.8. İstenmeyen etkiler
Nifedipin ile plasebo kontrollü çalışmalara dayanan advers ilaç reaksiyonlarının (AİR’ler),
CIOMS III sıklık kategorilerine (klinik çalışma veri tabanı: nifedipin n = 2661; plasebo n=
1486; 22 Şubat 2006 ve ACTION çalışması: nifedipin n = 3825; plasebo n = 3840) göre
sıralaması aşağıda gösterilmiştir: Yaygın sıklıkta belirtilen advers reaksiyonlar, ödem (%9,9)
ve baş ağrısı (%3,9) dışında %3’ün altında bir sıklıkla gözlenmiştir.
Nifedipin içeren ürünlerle ilgili bildirilen AİR’lerin sıklığı azalan şiddete göre sunulmuştur.
Sıklıklar yaygın (≥1/100 ila <1/10), yaygın olmayan (≥1/1,000 ila <1/100), seyrek
(≥1/10,000 ila <1/1,000) ve bilinmiyor (mevcut verilerle sıklığı hesaplanamıyor) şeklinde
tanımlanmıştır.
Kan ve lenfatik sistem hastalıkları
Bilinmiyor: Agranülositoz, lökopeni
Bağışıklık sistemi hastalıkları
Yaygın olmayan: Alerjik reaksiyon, alerjik ödem / anjiyoödem (yaşamı tehdit edebilen
sonuçlara yol açabilen larinks ödemi dahil)
Seyrek: Kaşıntı, ürtiker, döküntü
Bilinmiyor: Anafilaktik/anafilaktoid reaksiyon
Psikiyatrik hastalıklar
Yaygın olmayan: Anksiyete reaksiyonları, uyku bozuklukları
Metabolizma ve beslenme hastalıkları
Bilinmiyor: Hiperglisemi
Sinir sistemi hastalıkları
Yaygın: Baş ağrısı
6 | 1 1Yaygın olmayan: Vertigo, migren, baş dönmesi, titreme
Seyrek: Parestezi/disestezi
Bilinmiyor: Hipoestezi, somnolans
Göz hastalıkları
Yaygın olmayan: Görme bozukluğu
Bilinmiyor: Göz ağrısı
Kardiyak hastalıklar
Yaygın olmayan: Taşikardi, çarpıntı
Bilinmiyor: Göğüs ağrısı (Anjina pektoris)
Vasküler hastalıklar
Yaygın: Ödem (periferik ödem dahil), vazodilatasyon
Yaygın olmayan: Hipotansiyon, senkop
Solunum, göğüs bozuklukları ve mediastinal hastalıklar
Yaygın olmayan: Nazal konjesyon, burun kanaması
Bilinmiyor: Dispne
Gastrointestinal hastalıklar
Yaygın: Konstipasyon
Yaygın olmayan: Gastrointestinal ağrı ve karın ağrısı, bulantı, hazımsızlık, flatulans, ağız
kuruluğu
Seyrek: Dişeti hiperplazisi
Bilinmiyor: Kusma, gastroözofajiyal sfinkter yetmezliği
Hepato-bilier hastalıklar
Yaygın olmayan: Karaciğer enzimlerinde geçici yükselme
Bilinmiyor: Sarılık
Deri ve deri altı doku hastalıkları
Yaygın olmayan: Eritem
Bilinmiyor: Toksik epidermal nekroliz, ışığa duyarlılık alerjik reaksiyonları, palpabl purpura
Kas-İskelet ve bağ doku hastalıkları
Yaygın olmayan: Kas krampları, eklemlerde şişme
Bilinmiyor: Artralji, miyalji
Böbrek ve idrar yolu hastalıkları
Yaygın olmayan: Poliüri, dizüri
Üreme sistemi ve meme hastalıkları
Yaygın olmayan: Erektil disfonksiyon
Genel bozukluklar ve uygulama bölgesine ilişkin hastalıklar
Yaygın: Kendini iyi hissetmeme
Yaygın olmayan: Tanımlanamayan ağrı, titreme
7 | 1 1Malign hipertansiyon ve hipovolemisi olan diyaliz hastalarında vazodilatasyon sonucu kan
basıncı aşırı düşebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Belirtiler
Ciddi nifedipin entoksikasyonunda komaya dek giden bilinç kaybı, kan basıncında düşüş,
taşikardi, bradikardi, hiperglisemi, metabolik asidoz, hipoksi ve pulmoner ödem ile birlikte
kardiyojenik şok görülebilir.
Tedavi
Doz aşımından şüphelenilmesi durumunda, etkin maddenin eliminasyonu ve
kardiyovasküler durumun stabilitesinin sağlanması önceliklidir. Etkin maddenin kaçınılmaz
emilimini önlemek için ince bağırsak dahil olmak üzere mümkün olduğu kadar tam olarak
eliminasyon sağlanmalıdır.
Gastrik dekontaminasyonun yararı açıklığa kavuşmamıştır.
1. İlacın toksik miktarda alınmasından sonra 1 saat içinde aktif kömür (yetişkinlerde 50 g;
çocuklarda 1 g/kg) uygulaması düşünülebilir.
2. Alternatif olarak yaşamı tehdit eden yetişkin doz aşımı olgularında 1 saat içinde gastrik
lavaj uygulanabilir.
4. Asemptomatik hastalar an az 4 saat gözlenmelidir.
Nifedipin diyaliz ile uzaklaştırılamadığından hemodiyaliz yararlı olmaz fakat plazmaferez
uygulanabilir (plazma proteinlerine yüksek oranda bağlandığından ve dağılım hacmi rölatif
olarak düşük olduğundan).
Kardiyojenik şok nedeniyle gelişen hipotansiyon ve arteriyel vazodilatasyon kalsiyum (10-
20 ml %10’luk kalsiyum glukonat çözeltisi 5-10 dakika süre ile intravenöz uygulanır).
Tedavi yetersiz kaldığında EKG kontrolünde sürdürülebilir. Kalsiyum ile kan basıncında
yeterli artış sağlanamazsa, dopamin ya da noradrenalin gibi vazokonstriktif sempatomimetik
ilaçlar uygulanmalıdır. Bu ilaçların dozu hastanın yanıtına göre ayarlanmalıdır.
Semptomatik bradikardi atropin, beta sempatomimetik ya da geçici kalp pili ile tedavi
edilebilir.
Kardiyak yükü artırmamaya dikkat ederek ek sıvı uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kalsiyum kanal blokörleri
ATC-Kodu: C08 CA05
Nifedipin, 1,4-dihidropiridin türevi bir kalsiyum antagonistidir. Kalsiyum antagonistleri,
yavaş kalsiyum kanallarından hücre içine kalsiyum iyonlarının transmembranal girişini
azaltır. Özgün ve güçlü bir kalsiyum antagonisti olarak nifedipin, özellikle miyokard
8 | 1 1hücreleri, koroner arterlerin düz kas hücreleri ve periferik direnç damarları üzerinde
etkilidir. Nifedipinin temel etkisi koroner ve periferik dolaşımda arteriyel düz kasları
gevşetmesidir.
Anjina pektoriste nifedipin periferik arterleri gevşeterek sol ventrikül yükünü azaltır. Ek
olarak nifedipin açık, prestenotik, stenotik ve poststenotik koroner arterleri genişletir ve
böylece kalbi korner arter spazmından koruyarak iskemik miyokardın perfüzyonunu
düzeltir.
Nifedipin koroner arter spazmı ya da ateroskleroz üzerindeki etkisinden bağımsız olarak
ağrılı atak sıklığını ve iskemik EKG değişikliklerini azaltır.
Nifedipin doğrudan başlangıçtaki düzeyine bağlı olarak kan basıncını düşürür. Normotansif
kişilerde nifedipinin kan basıncına etkisi yoktur ya da çok azdır.
Pediyatrik popülasyon:
Akut ve uzun süreli hipertansiyonda, farklı formülasyon ve farklı dozlarda nifedipin ve diğer
antihipertansif ilaçların karşılaştırıldığı sınırlı bilgi mevcuttur. Nifedipinin antihipertansif
etkileri gösterilmiştir fakat doz önerisi, uzun süreli güvenlilik ve kardiyovasküler
sonlanımlara etkisi saptanmamıştır. Pediyatrik doz formları bulunmamaktadır.
5.2. Farmakokinetik özellikler
Genel özellikler
Emilim:
Oral uygulama ardından nifedipin neredeyse tamamen emilir. Oral uygulanan hızlı salımlı
nifedipin formülasyonlarının sistemik yararlanımı ilk geçiş etkisine bağlı olarak %45-56
arasındadır. Maksimum plazma ve serum konsantrasyonlarına 30-60 dakikada ulaşılır.
Yemekle birlikte alınmasında emilim gecikir fakat azalmaz.
Dağılım:
Nifedipin plazma proteinlerine (albümin) yaklaşık % 95 oranında bağlanır. İntravenöz
uygulama sonrası, dağılım yarılanma ömrü 5-6 dakika olarak saptanmıştır.
Biyotransformasyon:
Oral uygulanan nifedipin, esas olarak oksidasyon yoluyla bağırsak duvarında ve karaciğerde
metabolize olur. Metabolitleri farmakodinamik aktivite göstermez. Nifedipin metabolitler
halinde esas olarak böbrekler ve yaklaşık % 5-15 oranında safra ile atılır. İdrarda bulunan
değişmemiş madde miktarı % 0.1’den azdır.
Eliminasyon:
Terminal eliminasyon yarılanma ömrü 1.7-3.4 saattir. Uzun süreli kullanımda olağan
dozlarda birikim bildirilmemiştir. Böbrek fonksiyonlarının bozuk hastaların tedavisinde
sağlıklı gönüllere göre önemli bir değişiklik saptanmamıştır. Karaciğer fonksiyonu bozuk
hastalarda eliminasyon yarılanma ömrü belirgin uzamış ve total klerens düşmüştür. Şiddetli
olgularda dozun azaltılması gerekebilir (Bkz. Bölüm 4.4).
Doğrusallık / Doğrusal olmayan durum:
Nifedipin farmakokinetiği doz ile orantılıdır.
5.3. Klinik öncesi güvenlilik verileri
9 | 1 1Geleneksel tek ve tekrarlayan doz toksisitesi, genotoksisite ve karsinojenite çalışmaları
temelinde klinik öncesi veriler insanlar için özel bir tehlike ortaya çıkarmamıştır.
Üreme toksikolojisi
Nifedipinin, sıçan, fare ve tavşanlarda parmak anomaliler, ekstremite anomalileri, yarık
damak, yarık sternum ve kaburga anomalileri dahil olmak üzere teratojenik bulgulara neden
olduğu gösterilmiştir. Parmak anomalileri ve ekstremite şekil bozuklukları muhtemelen
uterus kan akımı bozukluklarının sonucudur fakat bu durum nifedipin ile yalnızca
organogenez dönemi sonrası tedavi edilen hayvanlarda da gözlenmiştir.
Nifedipin uygulaması çeşitli embriyotoksik, plasentotoksik ve fetotoksik etkilerle ilişkili
bulunmuştur; gelişmemiş fetus (sıçan, fare, tavşan), küçük plasenta ve gelişmemiş koriyonik
villüs (maymun) ve fetal ölüm (sıçan, fare, tavşan) ve uzamış gebelik/neonatal sağkalımda
azalma (sıçan). Yeterince yüksek sistemik maruziyette insandaki risk dışlanamaz, bununla
birlikte hayvanlarda teratojenik, embriyotoksik ya da fetotoksik etkiler maternal toksik
dozlarda ve insanda önerilen maksimum dozun birkaç kat üzerindeki dozlarda ortaya
çıkmıştır.
6. FARMASÖTİK ÖZELLİKLER
6.1. Yardımcı maddelerin listesi
Polietilen glikol 40
Gliserol
Sodyum sakarin
Nane esansı
Jelatin
Nipagin M
Nipasol
Titanyum dioksit (E 171)
Boyar madde (Sunset yellow)
Deiyonize su
6.2. Geçimsizlikler
Bilinen bir geçimsizliği yoktur.
6.3. Raf ömrü
36 ay
6.5. Saklamaya yönelik özel tedbirler
25° C’nin altındaki oda sıcaklığında ışıktan ve nemden koruyarak saklanmalıdır.
6.6. Ambalajın niteliği ve içeriği
Blister: Al / PVDC blister
30 kapsül
6.7. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
10 | 1 1Sanofi aventis İlaçları Ltd. Şti.
Büyükdere Cad. No:193
Levent 34394
Şişli-İSTANBUL
Tel: 212 339 10 00
Faks: 212 339 10 89
8. RUHSAT NUMARASI
219/46
9. İLK RUHSAT TARİHİ / RUHSAT YENİLEME TARİHİ
İlk ruhsatlandırma tarihi: 30 06 2009
Son yenileme tarihi:
10. KÜB’ÜN YENİLENME TARİHİ
11 | 1 1