KISA ÜRÜN BİLGİSİ
1. BEŞERİ TIBBİ ÜRÜNÜN ADI
KLOBATE % 0.05 merhem
2. KALİTATİF ve KANTİTATİF BİLEŞİM
Etkin Madde:
% 0,05 klobetazol 17-propiyonat içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Merhem
Parafin bazlı, beyaz renkte
4. KLİNİK ÖZELLİKLER
4.1. Terapötik endikasyonlar
KLOBATE çok etkin bir kortikosteroid olup, psoriazis (yaygın plak psoriazisi hariç), inatçı
egzamalar, liken planus, diskoid lupus eritematozus ve daha az aktif steroidlere yeterli cevap
vermeyen diğer durumların tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
KLOBATE merhem kuru, likenifiye ve pullanmanın görüldüğü lezyonlar için uygundur.
Hastalıklı alana günde bir veya iki kez uygulanır. Hastalığın kontrolü sağlanırsa tedaviye son
verilir. Hastanın durumu tekrar değerlendirilmeden tedaviye 4 haftadan daha uzun bir süre
devam edilmemelidir. Hastalığın alevlenmesini kontrol için kısa süreli KLOBATE tedavisi
tekrarlanabilir. Eğer uzun süreli bir steroid tedavisi gerekiyorsa, daha az aktif bir preparat
kullanılmalıdır. Her uygulama sonrasında bir yumuşatıcı uygulanmadan önce emilim için
yeterli süre beklenmelidir.
12 yaşın altındaki çocuklarda kullanımı kontrendikedir. Çocuklar kortikosteroidlerin lokal ve
sistemik yan etkilerine daha duyarlı olduklarından 12 yaşından büyük çocuklarda 5 günden
uzun süreli kullanılmamalı ve geniş alanlarda, fazla miktarda, uzun süreli uygulamalardan
kaçınılmalıdır.
Uygulama şekli:
Hastalıklı alana az miktarda sürülür. Çok inatçı lezyonlarda, özellikle hiperkeratoz
durumlarında, gerekli olduğunda tedavi edilen bölgeyi polietilen film ile kapatarak oklüzif
tedavi uygulamak KLOBATE’ın antienflamatuar etkisini artırabilir. Geceleyin oklüzyon
uygulanması genellikle yeterli cevabı verir. Takiben düzelme oklüzyon uygulanmaksızın
korunur.
Durum kötüleşirse ya da 2-4 haftada düzelme sağlanmazsa tedavi ve tanı yeniden
değerlendirilmelidir.
1 / 7Tedavi 4 haftadan uzun sürmemelidir. Tedavinin sürdürülmesi gerektiğinde daha az güçlü bir
ilaç kullanılmalıdır.
Haftalık maksimum doz 50 g’ı geçmemelidir.
Özel popülasyonlara ilişkin ek bilgiler:
Böbrek/Karaciğer yetmezliği:
Sistemik emilim durumunda (geniş bir alana uzun süre uygulamada) metabolizma ve
eliminasyon gecikebilir ve sistemik toksisite riski artabilir. Bu nedenle istenen klinik etkiyi
sağlamak için en düşük miktarda ve en kısa sürede kullanılmalıdır.
Pediyatrik popülasyon:
12 yaş altındaki çocuklarda kullanımı kontrendikedir. 12 yaşından büyük çocuklarda
5 günden uzun süre kullanılmamalı ve uygulama sonrası cilt kapatılmamalıdır. Çocuklarda
fazla miktarda, uzun süreli uygulamalardan kaçınılmalıdır. Çocuklarda topikal
kortikosteroidlere karşı daha fazla lokal ve sistemik yan etki gelişir ve genel olarak erişkinlere
göre daha kısa süre ve daha az güçlü ilaçlarla tedavi gerekir. Terapötik yaranın sağlandığı en
düşük miktarın uygulanmasına dikkat edilmelidir.
Geriyatrik popülasyon:
Klinik çalışmalar yaşlılar ile genç hastalar arasında yanıt farkı saptamamıştır. Yaşlılarda
hepatik ve renal fonksiyonlarda azalma sıklığının daha fazla olması sistemik emilim ortaya
çıktığında eliminasyonu geciktirebilir. Bu nedenle istenen klinik etkiyi sağlamak için en
düşük miktarda ve en kısa sürede kullanılmalıdır.
4.3. Kontrendikasyonlar
Rozasea, akne vulgaris ve perioral dermatitte, perianal ve genital pruritusta, derinin primer
viral enfeksiyonlarında (örneğin herpes simpleks, suçiçeği), tedavi edilmemiş deri
enfeksiyonlarında, preparata aşırı duyarlılık durumlarında, inflamasyonsuz kaşıntıda, mantar
veya bakterilerin neden olduğu primer enfekte deri lezyonlarında, 12 yaşın altındaki
çocuklarda dermatit dahil dermatozlarda kullanılması kontrendikedir.
4.4. Özel kullanım uyarıları ve önlemleri
Preparatı gözlerle temas ettirmemeye dikkat etmelidir. Göz ile temas ettiği takdirde bol su ile
yıkanmalıdır.
12 yaşından küçük çocuklarda ve bebeklerde adrenal süpresyon yapabileceğinden uzun süreli
topikal kortikosteroid tedavisinden kaçınılmalıdır.
KLOBATE’ın kullanımı 12 yaşın altındaki çocuklarda kontrendikedir.
Çocuklar topikal kortikosteroidlerin atrofik etkilerine karşı daha duyarlıdır. Eğer KLOBATE
’ın çocuklarda kullanılması gerekiyorsa, tedavinin birkaç gün ile sınırlandırılması ve her hafta
gözden geçirilmesi önerilir.
12 yaşından büyük çocuklarda ve yüzde uygulandığında tedavi 5 günü geçmemeli ve
oklüzyon uygulanmamalıdır.
2 / 7Glokom ve katarakta neden olabileceğinden göz kapaklarına uygulanacaksa göze
kaçmamasına dikkat etmelidir.
Topikal steroidler psöriaziste dikkatli kullanılmalıdır; bazı olgularda rebound nüksler, tolerans
gelişmesi, yaygın püstüler psöriazis riski ve cildin bariyer fonksiyonun azalmasına bağlı
olarak lokal ve sistemik toksisite gelişmesi bildirilmiştir. Topikal steroidler psöriaziste
kullanıldığında hastaların yakından izlenmesi önemlidir.
Enfekte olmuş enflamatuar lezyonlar lokal kortikosteroidler ile tedavi edilirken, uygun anti-
mikrobik tedavi de uygulanmalıdır. Enfeksiyonda herhangi bir yayılma görülürse,
kortikosteroid tedavisi hemen kesilmeli ve sistemik antimikrobik ajanlar verilmelidir.
Oklüzif örtünün meydana getirdiği ılık ve nemli ortam bakteriyel enfeksiyonu hızlandırabilir,
bu bakımdan yeni bir oklüzif örtü uygulanmadan önce deri temizlenmelidir.
İçeriğindeki propilen glikol deride irritasyona yol açabilir.
4.5. Diğer tıbbi ürünler ile etkileşimler ve diğer etkileşim şekilleri
CYP3A4 inhibitörü ilaçlarla (örn. ritonavir, itrakonazol) eşzamanlı kullanımın kortikosteroid
metabolizmasını baskılayarak sistemik maruziyette artışa yol açtığı gösterilmiştir. Bu
etkileşimin klinik olarak önemli düzeye ulaşması uygulanan kortikosteroid dozu ve uygulama
yolu ile CYP3A4 inhibitörü gücüne bağlıdır.
Özel popülasyonlara ilişkin ek bilgiler:
Rapor edilmemiştir.
Pediyatrik popülasyon:
Rapor edilmemiştir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli olan kadınlarda kullanımda özel bir kontrasepsiyona gerek
yoktur. Gebelik planlayan kadınlarda geniş ölçüde, yüksek dozda ve uzun süre
kullanılmamalıdır.
Gebelik dönemi
Klobetazol propiyonatın gebe kadınlarda kullanımına ilişkin yeterli veri mevcut değildir.
Kortikosteroidlerin hamile hayvanlara lokal uygulanması, ceninin gelişmesinde
anormalliklere yol açabilir. İnsanlar için bu bulgunun ilişkisi tespit edilmemiştir. Buna karşın,
klobetazol gebelik sırasında yalnızca anne için beklenen yararın fötuse verebileceği riskten
fazla olması halinde kullanılmalıdır. En az miktarda ve en kısa süre kullanılmalıdır.
Laktasyon dönemi
Topikal steroidlerin laktasyonda kullanımının güvenliliği saptanmamıştır. Topikal steroidlerin
anne sütünde saptanmaya yetecek düzeyde sistemik emilimi olup olmadığı bilinmemektedir.
Klobetazol laktasyon sırasında yalnızca anne için beklenen yararın bebeğe vereceği riskten
3 / 7fazla olması halinde kullanılmalıdır. Laktasyon sırasında kullanılırken bebeğin yanlışlıkla
yutmaması için memeye uygulanmamalıdır.
Üreme yeteneği / Fertilite
Hayvanlar üzerinde yapılan araştırmalar üreme toksisitesinin bulunduğunu göstermiştir.
İnsanlara yönelik potansiyel risk bilinmemektedir. İnsanlarda topikal kortikosteroidlerin
fertiliteye etkisini değerlendirecek veri bulunmamaktadır. Sıçanlara subkutan uygulanan
klobetazol çiftleşme performansını etkilememiş fakat yüksek dozda fertilite azalmıştır (bkz.
Bölüm 5.3).
4.7. Araç ve makine kullanımı üzerindeki etkiler
Klobetazolun araç ve makine kullanımı üzerindeki etkisini araştıran çalışma
bulunmamaktadır. Topikal klobetazolun advers reaksiyon profiline göre bu aktiviteler
üzerinde olumsuz etki oluşturması beklenmez.
4.8. İstenmeyen etkiler
Sıklık sınıflandırması aşağıdaki gibidir:
Cok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); cok seyrek (<1/10.000), bilinmiyor (eldeki verilerden hareketle
tahmin edilemiyor).
Pazarlama sonrası deneyim
Enfeksiyonlar ve enfestasyonlar
Çok seyrek: Fırsatçı enfeksiyonlar
Bağışıklık sistemi hastalıkları
Çok seyrek: Lokal hipersensitivite
Endokrin hastalıklar
Çok seyrek: Hipotalamik-hipofizer adrenal (HPA) eksen süpresyonu Cushingoid özellikler
(örn. aydede yüzü, santral obezite), çocuklarda ağırlık artışı/gelişme geriliği, osteoporoz,
glokom, hiperglisemi/glukozüri, katarakt, hipertansiyon, vücut ağırlığı artışı/obezite, endojen
kortizol düzeyinde azalma, alopesi, trikoreksi
Deri ve deri altı dokusu hastalıkları
Yaygın: Kaşıntı, deride lokal yanma ve ağrı
Yaygın olmayan: Deri atrofisi*, deride çizgilenme*, telenjiaktazi*
Çok seyrek: Deride incelme*, kırışıklık*, deride kuruluk*, pigmentasyon değişiklikleri*,
hipertrikoz, altta yatan semptomların alevlenmesi, allerjik kontakt dermatit, püstüler psöriazis,
eritem, döküntü, ürtiker
* Hipotalamik-hipofizer adrenal (HPA) eksen süpresyonunun lokal ve sistemik etkilerine
bağlıdır.
Genel bozukluklar ve uygulama bölgesine ilişkin hastalıklar
Çok seyrek: Uygulama yerinde irritasyon / ağrı
4 / 7Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
Topikal uygulanan klobetazol sistemik etki oluşturacak kadar emilebilir. Akut doz aşımı
oluşması beklenmez, bununla birlikte kronik doz aşımı veya yanlış kullanım sonucu
hiperkortizolizm belirtileri ortaya çıkabilir. Doz aşımı durumunda klobetazol,
glukokortikosteroid yetmezliği riski nedeniyle uygulama sıklığı azaltılarak ya da daha az
etkili bir kortikosteroid ile değiştirilerek azaltılarak kesilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Çok güçlü kortikosteroidler (topikal dermatolojik) (grup IV)
ATC kodu: D07AD
Topikal kortikosteroidler geç evre allerji reaksiyonlarını mast hücre yoğunluğunun azaltılma,
kemotaksis ve eozinofil aktivasyonunun azaltması, lenfosit, monosit, mast hücreleri ve
eozinofiller tarafindan sitokin üretiminin azalması ve araşidonik asit metabolizması
baskılanmasını içeren çeşitli mekanizmalarla baskılayan antienflamatuar ilaçlardır.
Topikal kortikosteroidler antienflamatuar, antipruritik ve vazokonstriktif özelliklere sahiptir.
5.2. Farmakokinetik özellikler
Emilim:
Topikal steroidler sağlam deriden sistematik olarak emilime uğrayabilir. Topikal
kortikosteroidlerin deriden emilim miktarı kullanılan araç ve epidermal bariyerin bütünlüğü
gibi birçok faktöre bağlıdır. Oklüzif uygulama, inflamasyon ve/veya diğer deri hastalıkları da
emilim derecesini artırabilir.
Dağılım:
Bir çalışmada 30 g klobetazol propiyonat %0.05 merhemin, sağlıklı derili normal bireylere
ikinci uygulanmasından 8 saat sonra (ilk uygulamadan 13 saat sonra), klobetazol propiyonat
ortalama doruk plazma konsantrasyonu 0.63 ng/ml olmuştur. 30 g klobetazol propiyonat krem
%0.05’in ikinci doz olarak uygulanmasını takiben ortalama doruk plazma konsantrasyonu
merhemden hafifçe daha yüksektir ve uygulamadan 10 saat sonra oluşmuştur. Ayrı bir
çalışmada psoriasis ve egzamalı hastalarda 25 g klobetazol propiyonat %0.05 merhemin tek
bir uygulamasından 3 saat sonra sırasıyla yaklaşık 2.3 ng/ml ve 4.6 ng/ml ortalama doruk
plazma konsantrasyonları oluşmuştur.
Dolaşımdaki düzey saptanma sınırının altında olduğundan topikal kortikosteroidlerin sistemik
maruziyetinin değerlendirilmesinde özel farmakodinamik ölçümler gereklidir.
5 / 7Biyotransformasyon:
Topikal kortikosteroidler deriden emildikten sonra sistemik uygulanan kortikosteroidlerle
aynı metabolizma yolaklarını kullanır. Başlıca karaciğer tarafindan metabolize edilir ve
böbreklerden atılır.
Eliminasyon:
Topikal kortikosteroidler böbrek yolu ile atılır. İlaveten bazı metabolitleri safra ile atılır.
5.3. Klinik öncesi güvenlilik verileri
Klobetazol propiyonatın karsinojenik potansiyelini araştırmak için uzun süreli hayvan
çalışmaları yapılmamıştır.
Klobetazol propiyonat bir dizi in vitro bakteriyel hücre tayinlerinde mutajenik bulunmamıştır.
Fertilite çalışmalarında sıçanlarda 6.25- 50 mikrogram/kg/gün dozda subkutan uygulanan
Klobetazol propiyonat çiftleşmeyi etkilememiştir, fertilite yalnızca 50 mikrogram/kg/gün
dozda azalmıştır.
Gebelik sırasında fare (≥100 mikrogram / kg / gün) ve sıçan (400 mikrogram / kg /gün) ≥0.1
mg/kg/gün ya da tavşanlarda (1-10 mikrogram/kg/gün) subkutan klobetazol propiyonat
uygulaması damak yarığı dahil olmak üzere fötal anormalliklere neden olmuştur.
Sıçan çalışmasında bazı hayvanların yavrulamasına izin verilmiş ve ≥100 mikrogram/kg/gün
dozda F1 kuşağında gelişme geriliği gözlenmiştir. F1 üreme performansı ya da F2 kuşağında
tedavi ile ilişkili etki gözlenmemiştir.
6. FARMASÖTİK ÖZELLİKLER
6. 1. Yardımcı maddelerin listesi
Propilen glikol
Beyaz yumuşak parafin
Gliseril monostearat
Sorbitan seskioleat
6.2. Geçimsizlikler
Veri yoktur.
6.3. Raf ömrü
24 ay
6.4. Saklamaya yönelik özel tedbirler
25 ° C altındaki oda sıcaklığında saklayınız.
KLOBATE seyreltilmemelidir.
6.5. Ambalajın niteliği ve içeriği
50 g’lık sıkılabilir alüminyum tüp, plastik kapak ve karton kutularda.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
6 / 77. RUHSAT SAHİBİ
Talu İlaç ve Kozmetik Dağıtım ve Pazarlama Ltd. Şti.
İnönü Mah. Kartal Cad. No: 44 34755 Küçükbakkalköy - Ataşehir / İstanbul
0 216 574 24 60 (Pbx)
0 216 576 34 31 (Faks)
8. RUHSAT NUMARASI
255/31
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 20.12.2013
Ruhsat yenileme tarihi:
10. KÜB’ÜN YENİLENME TARİHİ
7 / 7