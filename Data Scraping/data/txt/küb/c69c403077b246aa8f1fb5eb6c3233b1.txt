1  KISA ÜRÜN BİLGİSİ  
 
 
1. BEŞERİ TIBBİ ÜRÜNÜN ADI 
PANFENA  %0,1 göz damlası,  süspansiyon 
Steril  
 
2. KALİTATİF VE KANTİTATİF  BİLEŞİM  
Her 1 ml’sinde;  
 
 
Etkin madde:  
Nepafenak  1 mg 
 
 
Yardımcı maddeler:  
Benzalkonyum  klorür  0,05 mg 
Yardımcı maddeler için 6.1’e  bakınız.  
 
3. FARMASÖTİK FORM 
Göz damlası, süspansiyon. 
Sarı renkli  süspansiyon.  
 
4. KLİNİK  ÖZELLİKLER  
4.1. Terapötik  endikasyonlar  
PANFENA  aşağıdaki durumlarda endikedir.  
• Katarakt cerrahisi ile ilişkili postoperatif ağrı ve inflamasyonun önlenmesi ve  tedavi 
edilmesi  
• Diyabetik hastalarda katarakt cerrahisi ile ilişkili postoperatif maküler ödem  riskinin 
azaltılması.  
(Bkz. Bölüm 5.1)  
 
 
4.2. Pozoloji ve uygulama şekli 
Pozoloji /uygulama sıklığı ve  süresi:  
Yaşlılar dahil yetişkinlerde  kullanımı:  
Ağrı ve inflamasyonun önlenmesi ve tedavisi için, doz etkilenen gözün/gözlerin 
konjunktival keselerine, katarakt ameliyatından 1 gün önce günde 3 kez 1 damla  
2  PANFENA  başlanır, ameliyat günü ve doktor tarafından belirtildiği takdirde ameliyattan 
sonra 21 güne kadar devam edilir. Ameliyattan 30 -120 dakika önce ilave bir damla 
damlatılmalıdır.  
 
Diyabetik hastalarda katarakt cerrahisi ile ilişkili postoperatif maküler ödem riskinin 
azaltılması için, doz etkilenen gözün/gözlerin konjunktival keselerine katarakt 
ameliyatından1 gün önce günde 3 kez 1 damla PANFENA başlanır, ameliyat günü ve 
doktor ta rafından belirtildiği takdirde ameliyattan sonra 60 güne kadar devam edilir. 
Ameliyattan 30 -120 dakika önce ilave bir damla damlatılmalıdır.  
 
Uygulama şekli:  
Oküler kullanım içindir.  
 
Kullanmadan önce şişeyi iyice çalkalamaları konusunda hastalar  bilgilendirilmelidir . 
 
Eğer tek bir topikal oftalmik tıbbi üründen daha fazlası kullanılıyorsa, ilaçlar en az 5 
dakika aralıkla uygulanmalıdır.  Göz merhemleri en son uygulanmalıdır.  
 
Eğer bir doz atlanmışsa, normal rutine dönmek için en kısa zamanda 1 dam la 
damlatılmalıdır.Atlanan 1 dozu tamamlamak için 2 doz damlatılmamalıdır.  
 
Damlalık ucunu ve çözeltiyi kontaminasyondan korumak için göz kapaklarına, etrafına 
veya diğer yerlere değdirilmemesine dikkat edilmelidir. Kullanılmadığında şişe sıkıca 
kapatılmış  olarak tutulmalıdır.  
 
Özel popülasyonlara ilişkin ek bilgiler:  
Böbrek/Karaciğer yetmezliği:  
Nepafenak, karaciğer hastalığı ve böbrek yetmezliği olan hastalarda çalışılmamıştır. 
Nepafenak esas olarak biyotransformasyonla elimine edilir ve topikal oküler 
uygulamadan sonra sistemik etkiye maruz kalma çok düşüktür. Bu hastalarda herhangi 
bir doz ayarlaması gerekmez.  
 
Pediyatrik popülasyon:  
Nepafenak’ın,  çocuklarda  güvenlilik  ve etkililiği  değerlendirilmemiştir.  Herhangi  bir veri 
mevcut değildir. PANFENA ’nın bu endikasyonlarda pediyatrik popülasyonda kullanımı 
yoktur.  
3  Geriyatrik popülasyon:  
 
Erişkinlerle aynı kullanıma sahiptir.  
 
 
4.3. Kontrendikasyonlar  
Etkin maddeye, içeriğindeki yardımcı maddelerden herhangi birine veya diğer 
nonsteroidal antiinflamatuvar ilaçlara (NSAİİ) karşı aşırı duyarlılığı olan hastalarda 
kontrendikedir.  
 
Diğer NSAİİ’ler gibi PANFENA  da asetilsalisilik asit veya diğer NSAİİ’lerle tetiklenen 
astım atakları, ürtikeri, veya akut riniti olan hastalarda kontrendikedir.  
 
4.4. Özel kullanım uyarıları ve  önlemleri  
Enjekte edilmez. Hastalarınızı PANFENA’yı  yutmamaları konusunda uyarınız.  
Hastalarınızı  PANFENA  tedavisi  boyunca  güneş  ışığından  kaçınmaları  konusunda  
uyarınız.  
NSAİİ’lerin topikal kullanımı keratit  ile sonuçlanabilir. Bazı hassas hastalarda, topikal 
NSAİİ’lerin devamlı kullanımı sonucu epitelyal bozulma, korneal incelme, korneal 
erozyon, korneal ülserasyon veya korneal delinme oluşabilir. Bu olaylar görüşü tehdit 
edici olabilir. Korneal epitel bozul ması olan hastalar PANFENA kullanımını derhal 
kesmelidir ve korneal sağlık açısından yakın takibe  alınmalıdır.  
 
Topikal NSAİİ’ler iyileşmeyi yavaşlatabilir veya geciktirebilir. Topikal 
kortikosteroidlerin de iyileşmeyi yavaşlattığı veya geciktirdiği bilinm ektedir. Topikal 
NSAİİ’lerin ve topikal steroidlerin birlikte kullanımı iyileşme problemleri ile ilgili 
potansiyeli arttırır.  
 
Topikal NSAİİ’lerle pazarlama sonrası deneyime göre hastalara komplike oküler 
cerrahiler, korneal  denervasyon , korneal epitelyal kusurlar, diabetes mellitus, oküler 
yüzey  hastalıkları  (örn.  kuru göz sendromu),  romatoid  artrit  veya kısa bir zaman  diliminde 
tekrarlanan göz cerrahileri görmeyi tehdit edici olabilen korneal istenmeyen etkilerin 
oluşma  riskini  arttırabilir.  Topikal  NSAİİ’ler  bu hastalarda  dikkatle  kullanılmalıdır.  Uzun 
süre topikal NSAİİ’lerin kullanılması hastalarda korneal istenmeyen etkilerin ciddiyetini 
ve görülmesi riskini  arttırabilir.  
4  Oftalmik NSAİİ’lerin oküler dokularda oküler cerrahi ile b ağlantılı kanamada artmaya 
sebep olabildiğine (gözün ön kamarasında kan toplanması dahil) dair raporlar 
bulunmaktadır. Kanama eğilimi olduğu bilinen veya kanama zamanını uzatan diğer tıbbi 
ürünleri kullanan hastalarda PANFENA  dikkatle kullanılmalıdır.  
 
 
PANFENA iritasyona ve yumuşak kontakt lenslerde renk kaybına sebep olduğu bilinen 
benzalkonyum klorür içerir. İlaveten katarakt ameliyatını takip eden postoperatif 
periyo tta kontakt lens takılması tavsiye edilmez. Bu yüzden PANFENA ile tedavi 
süresince konta kt lens  takılmamalıdır.  
 
Benzalkonyum klorür oftalmik ürünlerde yaygın olarak kullanılan bir koruyucu olup 
noktasal keratopatiye ve/veya toksik ülseratif keratopatiye yol açtığı rapor 
edilmiştir. PANFENA’nın benzalkonyum klorür içermesi nedeniyle sık ve uzu n süreli 
kullanımlarda yakın takip yapılması istenir.  
 
Benzalkonyum klorür, gözde iritasyona sebebiyet verebilir. Yumuşak kontakt lenslerle 
temasından kaçınınız. Uygulamadan önce kontakt lensi çıkartınız ve lensi takmak için  en 
azından 15 dakika bekleyiniz. Yumuşak kontakt lenslerin renklerinin bozulmasına  neden 
olduğu  bilinmektedir.  
 
 
Akut  oküler  bir infeksiyon  antiinflamatuvar  ilaçların  topikal  kullanımı  ile maskelenebilir. 
NSAİİ’lar  antimikrobiyel  özellik  içermez.  Oküler  infeksiyon  durumunda  anti infektiflerle 
kullanılmasında dikkat  edilmelidir.  
 
Çapraz hassasiyet  
Nepafenak’ın asetil salisilik asit, fenilasetik asit türevleri ve diğer NSAİİ’larla çapraz 
hassasiyet potansiyeli vardır.  
5 
 4.5. Diğer tıbbi ürünler i le etkileşimler ve diğer etkileşim  şekilleri  
İn vitro çalışmalar diğer tıbbi ürünlerle etkileşim ve protein bağlama etkileşimleri 
ihtimalinin çok düşük olduğunu göstermiştir (Bkz. Bölüm 5.2). Topikal NSAİİ’ların 
ve topikal steroidlerin birlikte kullanımı i yileşmeyi yavaşlatabilir. PANFENA'nın  
kanama zamanını uzatan ilaçlarla birlikte kullanımı hemoraj riskini artırabilir.  
PANFENA v e prostaglandin  analoglarının eş zamanlı kullanımına ilişkin oldukça 
sınırlı veri bulunmaktadır. Etki mekanizmaları dikkate alındığında bu tıbbi ürünlerin 
eş zamanlı kullanımı tavsiye edilmemektedir.  
 
 
Özel popülasyonlara ilişkin ek bilgiler:  
Etkileşim çalışmaları yapılmamıştır.  
 
 
Pediyatrik popülasyon:  
Etkileşim çalışmaları yapılmamıştır.  
 
 
4.6. Gebelik ve  laktasyon 
Genel  tavsiye  
Gebelik kategorisi: C, 3. trimesterde D  
 
 
Çocuk doğurma potansiyeli bulunan kadınlar/doğum kontrolü (kontrasepsiyon)  
Doğum kontrolü kullanmaya n, çocuk sahibi olma potansiyeline sahip kadınlar 
PANFENA kullanmamalıdır.  
 
 
Gebelik dönemi  
Gebe kadınlarda  nepafenak kullanımına ilişkin yeterli veri yoktur . Hayvanlarda 
yürütülen çalışmalar üreme toksisitesini göstermiştir (Bkz. Bölüm 5.3). İnsanlar  için  
potansiyel risk bilinmemektedir. PANFENA  ile tedaviden sonra sistemik etkinin 
ihmal edilebilir düzeyde  olması  beklendiğinden  gebelik  esnasındaki  risk düşük  olarak  
kabul  edilir.  Ancak prostaglandin sentezinin inhibisyonu nedeniyle nedeniyle  gebelik 
ve / veya embriyonal / fetal gelişim ve / veya doğum ve / veya postnatal gelişim 
olumsuz etkilenebileceğinden gebelik esnasında kullanılması tavsiye edilmez.  
6 
  
Laktasyon dönemi  
Nepafenak’ın topikal oftalmik verilişinden sonra  insan sütüyle atılıp atılmadığı 
bilinmemektedir. Hayvan çalışmaları oral yolla alınan nepafenak ’ın sıçan sütüne 
geçtiğini göstermektedir. Emziren kadınların nepafenaka sistemik maruziyeti ihmal  
edilebilir düzeyde olduğundan dolayı emzirilen çocuklar üzerinde hiçbir etki 
beklenmemektedir. PANFENA  laktasyon döneminde kullanılabilir.  
 
 
Üreme yeteneği/Fertilite  
PANFENA’nın insandaki üreme yeteneği üzerindeki etkisine dair yeterli  veri yoktur.  
Sıçanl arda, insandaki oküler dozun 2500 katından fazla dozla yapılan çalışmalarda, 
anlamlı bir fertilite etkisi görülmemiştir.  
 
 
4.7. Araç ve makine kullanımı üzerindeki  etkiler  
Herhangi bir göz damlasında olduğu gibi geçici görme bulanıklığı veya diğer görsel 
rahats ızlıklar araç ya da makine kullanımını etkileyebilir. Uygulamadan sonra 
görmede bulanıklık meydana gelmişse hastalar araç veya makine kullanmadan önce 
görüşünün netleşmesi için beklemelidirler.  
 
4.8. İstenmeyen  etkiler  
 
Aşağıda  yer alan istenmeyen  etkiler  tedaviye  bağlı  olarak  değerlendirilmiştir  ve 
aşağıdaki şekilde sınıflandırılmışlardır: çok yaygın (≥ 1/10); yaygın (> 1/100 ila < 
1/10); yaygın olmayan  (> 1/1.000 ila ≤ 1/100);  seyrek  (> 1/10.000 ila ≤ 1/1.000);  çok 
seyrek  (≤ 1/10.000) bilinmiyor (eldeki v erilerden hareketle tahmin edilemiyor). Her 
bir sıklık grubunda istenmeyen etkiler en şiddetliden en az şiddetliye doğru bir sırayla 
sunulmaktadır. Bu advers  reaksiyonlar  klinik  çalışmalardan  ve pazarlama  sonrası  
raporlardan  elde edilmiştir.  
 
 
Bağışıklık sistemi hastalıkları  
Seyrek: Aşırı duyarlılık  
 
7 
  
 
 
Sinir sistemi hastalıkları  
Seyrek: Sersemlik , baş dönmesi   
Bilinmiyor: Baş ağrısı  
 
 
Göz hastalıkları  
 
Yaygın olmayan: Keratit, gözde yabancı cisim hissi, göz kapağı kenarında 
çapaklanma,punktat keratit, korneal epitel defekti  
 
Seyrek: İritis, koroidal efüzyon, korneal birikimler, gözde ağrı, oküler rahatsızlık, kuru 
göz, blefarit, göz kaşıntısı, göz akıntısı, alerjik konjonktivit, gözyaşı artışı, gözde 
irritasyon, konjonktival hiperemi  
 
Bilinmiyor: ülsera tif keratit, korneada incelme, iyileşme bozukluğu (korneada), korneal 
perforasyon, korneal opasite, korneal skar, görme keskinliğinde azalma, gözde şişme, 
bulanık görme  
 
         Vasküler hastalıkları  
Bilinmeyen: Kan bas ıncında art ış 
 
 
Gastrointestinal  hastalıklar  
Seyrek: Bulantı  
Bilinmiyor: Kusma  
 
 
Deri ve deri altı doku hastalıkları  
Seyrek: Cutis laxa (kalınlaşma sonucu kıvrımlar halinde sarkma gösteren deri), alerjik 
dermatit  
 
 
Diyabetik Hastalar  
209 hastayı içeren iki klinik çalışmada, diyabetli hastalar, katarakt ameliyatı sonrası 
maküler ödemi önlemek üzere 60 gün ya da daha uzun süre boyunca PANFENA  
tedavisine maruz kalmıştır. En sık bildirilen advers reaksiyon hastaların %3’ünde 
meydana gelen ve yaygın sıklık kategorisine giren punktat keratittir. Bildirilen diğer 
advers reaksiyonlar hastaların sırasıyla %1 ve %0.5’inde meydana gelen korneal epitel 
kusuru ve alerjik dermatit olup, her iki advers reaksiyon da yaygın olmayan sıklık 
8 
 kategorisinded ir. 
Seçilmiş advers olayların tanımı  
Nepafenak ’ın diyabetik hastalarda katarakt cerrahisi sonrası maküler ödemin 
önlenmesi için uzun dönem kullanımına ilişkin klinik çalışma deneyimi sınırlıdır. 
Diyabetik hastalarda oküler  advers reaksiyonlar genel popüla syondan daha yüksek 
sıklıkta meydana  gelebilir (Bkz. Bölüm4.4.).  
 
 
Korneal epitelde bozulma olduğunun kanıtı olan hastalarda PANFENA  kullanımı 
hemen kesilmeli ve kornea sağlığı için yakından gözlenmelidir (Bkz. Bölüm 4.4).  
 
Nepafenak ile pazarlama sonrası deneyimlerden, raporlanan vakalarda korneal epitel 
defekt/bozukluk tanımlanmıştır. Bu vakaların ciddiyeti korneal epitelyumun epitel 
bütünlüğündeki ciddi olmayan etkilerden, görüşü yeniden kazanmak için cerrahi 
girişimlerin ve/veya medikal tedavinin gerekt iği daha ciddi vakalara kadar 
çeşitlenmektedir.  
 
Topikal NSAİİ’larla pazarlama sonrası deneyim komplike oküler cerrahileri, korneal 
denervasyon ( sinir kesilmesi ), korneal epitel defektleri, diabetes mellitus’u, oküler 
yüzey hastalıkları (örn. kuru göz send romu), romatoid artriti veya kısa zaman 
aralıklarıyla tekrarlanmış oküler cerrahisi olan hastalara görüşü tehdit edici olabilen 
korneal istenmeyen etkilerin artma riski olabileceğini  göstermektedir . Diyabetik 
hastalarda katarakt cerrahisi sonrası maküler öd emin önlenmesi için nepafenak reçete 
edildiğinde, herhangi bir ilave risk faktörünün varlığı öngörülen yarar/risk oranın 
tekrar değerlendirilmesine ve hasta izlem sıklığının arttırılmasına neden olabilir.  
 
Pediyatrik popülasyon  
Nepafenakın, çocuklarda güvenlilik ve etkililiği değerlendirilmemiştir.  
 
 
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar / risk dengesinin sürekli olar ak 
9 
 izlenmesine olanak sağlar. Sağlık mesleği mensuplarının herhangi bir şüpheli advers 
reaksiyonu Türkiye Farmakovijilans Merkezi (TÜFAM)’ne bildirmeleri 
gerekmektedir (www.titck.gov.tr; e - posta: tufam@titck.gov.tr; tel: 0 800 314 00 08; 
faks: 0 312 218 3 5 99). 
 
 
4.9. Doz aşımı ve  tedavisi  
Oftalmik yolla veya kazara a ğız yoluyla al ınmas ı halinde doz a şımı nedeniyle toksik 
etki oluşması beklenmez.  
 
 
5.  FARMAKOLOJİK ÖZELLİKLER  
5.1. Farmakodinamik  özellikler  
Farmakoterapötik grup: Nonsteroidal Anti -İnflamatuvar  İlaçlar 
ATC kodu: S01BC10  
 
Etki mekanizması  
Nepafenak nonsteroidal antiinflamatuvar ve analjezik bir ön ilaçtır. Topikal oküler 
dozlamanın  ardından,  nepafenak  korneaya  penetre  olur ve oküler  doku  hidrolazları  ile 
non steroidal  antiinflamatuvar  bir ilaç olan amfenaka  çevrilir.  Amfenak;  prostaglandin  
üretimi için gerekli bir enzim olan prostaglandin H sentaz’ın (siklooksijenaz) etkisini 
inhibe  eder.  
 
Sekonder farmakoloji  
Tavşanlarda, nepafenakın PGE 2 sentezinin baskılanması yanı sıra kan -retina 
bariyerinde ki bozulmayı inhibe ettiği gösterilmiştir. Ex vivo olarak; bir tek topikal 
oküler doz nepafenakın iris/siliyer cisimde (%85 -%95) ve retina/ koroidde (%55) 
prostaglandin sentezini sırasıyla 6 ila 4 saate kadar inhibe ettiği gösterilmiştir.  
 
Farmakodinamik e tkiler  
Hidrolitik çevrilmenin büyük kısmı dokunun kanlanma derecesine uygun olarak 
sırasıyla reti na/koroid, iris/siliyer cisim ve korneada olmaktadır.  
 
Klinik çalışma sonuçları nepafenak göz damlasının göz içi basın cı üzerinde anlamlı 
10 
 bir etkisinin olmadığını göstermiştir.  
 
 
Klinik etkiler  
Katarakt cerrahisi ile ilişkili postoperatif ağrı ve inflamasyonun önlenmesi ve tedavi 
edilmesi . Üç temel çalışma, katarakt cerrahisi geçiren hastalarda ameliyat sonrası ağrı 
ve inflamasyonun  önlenmesi ve tedavisinde plasebo ve/veya ketorolak trometamol ile 
karşılaştırıldığında  günde  3 doz nepafenakın  etkililik  ve güvenliliğini  değerlendirmek  
için yapılmıştır. Bu çalışmalarda, tedavi ameliyattan bir gün önce başlamış, ameliyat 
günü ve ameliyat  sonrası 2 -4 haftaya kadar  devam etmiştir. Buna ilaveten, hemen 
hemen tüm hastalar her bir klinik çalışma alanındaki klinik uygulamaya göre 
antibiyotikler ile profilaktik amaçla tedavi  edilmiştir.  
 
Çift-kör randomize  plasebo  kontrollü  iki çalışmada  nepafen ak ile tedavi  edilen  
hastalarda erken postoperatif periyottan tedavinin sonuna dek plasebo ile tedavi 
edilmiş olanlardan anlamlı olarak daha az inflamasyon (aköz hücreler ve flare)  
bulunmuştur.  
 
Çift-kör, randomize, plasebo  ve aktif kontrollü bir çalışmada, nepafenak ile tedavi  
edilen hastalarda plasebo ile tedavi edilenlere nazaran anlamlı şekilde daha az 
inflamasyon bulunmuştur. Ayrıca nepafenak inflamasyonu ve oküler ağrıyı azaltmada 
ketorolak 5 mg/ml’ye üstün değildir, a ma damlatmadan sonra anlamlı şekilde daha  
rahatlatıcıdır.  
 
Nepafenak ile tedavi edilen hastaların anlamlı olarak daha yüksek bölümü plasebo 
grubuna göre katarakt cerrahisini takiben hiç oküler ağrı yaşamadıklarını 
belirtmişlerdir.  
 
Diyabetik hastalarda kat arakt cerrahisi ile ilişkili postoperatif maküler ödem riskinin 
azaltılması . 
Nepafenak ’ın katarakt  cerrahisi  ile ilişkili  postoperatif  maküler  ödem  riskinin  
azaltılması için güvenlilik ve etkiliğini değerlendirmek üzere dört çalışma ( iki çalışma  
diyabetik hastalarda ve iki  çalışma diyabetik olmayan hastalarda) yürütülmüştür. Bu 
11 
 çalışmalarda, tedavi ameliyattan bir gün önce başlamış, ameliyat günü ve ameliyat 
sonrası 90 güne kadar devam  etmiştir.  
 
Çift-kör, randomize, plasebo kontrollü diyabetik retinopati  hastalarında yürütülen bir 
çalışmada, maküler ödem gelişimi nepafenak ile tedavi edilen hastalar (%3.2) ile 
karşılaştırıldığında plasebo grubunda (%16.7) anlamlı olarak daha yüksektir. 
Nepafenak ile tedavi edilen hastalarla karşılaştırıldığında (%5.6) pla sebo ile tedavi 
edilen hastaların büyük bir yüzdesinde (%11.5), 7 günden 90 güne kadar 5 harften 
daha fazlasının en iyi düzeltilmiş görme keskinliğinde (BCVA) düşüş 
gözlemlenmiştir. Plasebo alan hastalar ile karşılaştırıldığında (%41.9) nepafenak ile 
tedav i eden hastaların daha büyük kısmı (%56.8) en iyi düzeltilmiş görme 
keskinliğinde (BCVA) 15 harflik düzelme göstermişlerdir;  sırasıyla  %56.8 ve %41.9, 
p=0.019.  
 
Nepafenak ile yapılan klinik çalışmalarla katarakt cerrahisi geçiren diabetik hastalarda 
postop eratif ağrı ve enflamasyonun önlenmesi ve tedavi edilme etkisi ile postoperatif 
maküler ödem riskinin azaltıldığı gösterilmiştir.  
 
Pediyatrik popülasyon  
Nepafenak pediyatrik popülasyonlarda çalışılmamıştır.  
 
 
5.2. Farmakokinetik Özellikler  
Genel  özellikler  
Emilim:  
Her iki g öze g ünde 3 kez PANFENA  göz damlalar ının uygulanmas ını takiben, 
gönüllülerin çoğunda dozdan s ırasıyla 2 ve 3 saat sonra d üşük ancak ölçülebilir 
miktarda plazma  nepafenak ve amfenak konsantrasyonlar ı gözlenmi ştir. Nepafenak ve 
amfenak i çin ortalama  kararl ı durum plazma C maks değeri ok üler uygulamay ı takiben 
sırasıyla 0.310 ± 0.104 ng/ml ve  0.422 ± 0.121 ng/ml ’dir. 
 
Dağılım:  
 
Amfenak serum albumin proteinlerine karşı yüksek afinite gösterir. In vitro  sıçan 
12 
 albümini, insan albümini ve insan serumuna yüzde bağlanma sırasıyla %98,4, %95,4 
ve %99,1’dir.  
Sıçanlarda yürütülen çalışmalar radyoaktif işaretli etkin madde ile ilişkili materyallerin 
tekli ve çoklu oral 14C -nepafenak dozlarını takiben vücutta kap samlı olarak 
dağıldığını göstermektedir.  
Tavşanlarda yürütülen çalışmalar topikal uygulanan nepafenakın gözün önünden 
gözün arka kısımlarına (retina ve koroid) bölgesel olarak dağıldığını göstermiştir . 
 
Biyotransformasyon:  
 
Nepafenak intraok üler hidrolazla r arac ılığıyla nispeten h ızlı bir şekilde amfenaka  
biyoaktivasyona u ğrar. Ard ından, amfenak glukuronid konjugat ı oluşumuna yol a çan 
aromatik  halka hidroksilasyonu dahil daha polar metabolitlere kapsaml ı olarak 
metabolize edilir. ß-glukuronidaz  hidrolizi öncesi ve sonras ı radyokromatografik 
analizler, amfenak haricinde t üm metabolitlerin glukuronid konjugatlar ı formunda 
olduğunu g östermi ştir. Amfenak plazmadaki  başlıca metabolit olup, toplam plazma 
radyoaktivitesinin yakla şık %13 ’ünü temsil eder. İkinci  en yayg ın plazma metaboliti 
5-hidroksi nepafenak olarak tan ımlanm ıştır ve Cmaks de ğerinde  toplam 
radyoaktivitenin yakla şık %9 ’unu temsil eder.  
 
Diğer tıbbi ürünlerle etkile şimler: Nepafenak ve amfenak 300 0 ng/ml ’ye varan  
konsantrasyonlarda insan sitokrom P450  (CYP1A2, 2C9, 2C19, 2D6, 2E1 ve 3A4) 
metabolik  aktivitelerinden hi çbirini inhibe etmez. Bu nedenle e ş zamanl ı olarak 
uygulanan t ıbbi ürünlerin CYP arac ılı metabolizmas ını içeren etkile şimler olas ı 
değildir. Protein  bağlanmas ının arac ılık etti ği etkile şimler de olas ı değildir.  
 
Eliminasyon:  
 
14C-nepafenakın sağlıklı gönüllülere oral yolla uygulanmasını takiben, idrarla atılımın  
radyoaktif atılımlar için başlıca yol olduğu bulunmuş olup, dozun yaklaşık %85’ini 
temsil ederken, fekal  atılım %6’sını temsil etmiştir. Nepafenak ve amfenak idrarda 
ölçülebilir değildir.  
Katarakt ameliyatı geçirmiş 25 hastada tek bir Nepafenak dozunu takiben, göz sıvısı  
konsantrasyonları  dozdan 15, 30, 45 ve 60 dakika sonra ölçülmüştür. Maksimum 
13 
 ortalama göz sıvısı konsantrasyonları 1. saat zaman noktasında ölçülmüştür (nepafenak 
177 ng/ml, amfenak 44.8 ng/ml). Bu bulgular hızlı korneal penetrasyona işaret 
etmektedir.  
5.3. Klinik öncesi güvenl ilik verileri  
Klinik dışı veriler mevcut güvenlilik farmakolojisi, tekrarlanan doz toksisitesi ve 
genotoksisite çalışmalarına dayanarak insanlar için özel bir tehlikeye yol açmadığını 
göstermektedir.  
 
Nepafenak uzun dönem karsinojenite çalışmaları ile değe rlendirilmemiştir.  
 
 
Sıçanlarda yapılan üreme çalışmaları 10 mg/kg’dan büyük veya eşit olan maternal  
toksik dozlarda distosi, post implantasyon kaybında artış, fetus ağırlıklarında ve 
gelişimlerinde azalma ve fetus canlı kalımında azalma gelişmiştir. Hamil e tavşanlarda, 
annede düşük seviyede toksik etki oluşturan 30 mg/kg’lık doz, yavrularda 
malformasyon görülme sıklığını istatistiksel olarak anlamlı bir düzeyde  arttırmaktadır.  
 
Klinik dışı çalışmalarda fertilite, gelişim ve üreme toksisitesi etkileri yalnı zca 
maksimum insan maruziyetini yeterli derecede aştığı düşünülen maruziyet 
derecelerinde gözlenmiştir; bu da klinik kullanım açısından anlamlılığın düşük 
olduğuna işaret etmektedir.  
 
 
 
6. FARMASÖTİK  ÖZELLİKLER  
 
6.1. Yardımcı maddelerin  listesi  
Borik asit 
Propilen  glikol 
Karbomer 
Sodyum klorür 
Guar zamkı  
Karboksimetil selüloz sodyum 
Disodyum edetat  
Benzalkonyum klorür  
14 
 Sodyum hidroksit 
Hidroklorik asit 
Enjeksiyonluk su  
 
6.2. Geçimsizlikler  
Bildirilmemiştir.  
 
 
6.3. Raf ömrü  
24 ay  
Ürün açıldıktan sonra 25°C’nin altında 4 hafta  kullanılır.  
 
 
6.4. Saklamaya yönelik özel  tedbirler  
25°C’nin altında oda sıcaklığında saklanmalıdır.  
 
 
6.5. Ambalajın niteliği ve  içeriği  
PANFENA %0,1 Göz Damlası, Süspansiyon, LDPE -HDPE kapak, LDPE damlalık, 5 
ml süspansiyon içeren  5 ml’lik LDPE şişelerde kullanma  talimatı ile birlikte 
ambalajlanır.  
 
6.6. Beşeri tıbbi üründen arta kalan maddelerin imhası ve diğer özel  önlemler  
Herhangi bir kullanılmamış ürün veya atık materyaller “Tıbbi Ürünlerin Kontrolü 
Yönetmeliği” ve “Ambalaj Atıklarının Kontrolü Yönetmeliği”ne uygu n olarak imha 
edilmelidir.  
 
Kullanmadan önce çalkalayınız.  
 
 
Şişe açıldıktan sonra kontaminasyondan sakınılmalı ve şişenin ucu hiçbir yere 
değdirilmemelidir. Kullanıldıktan sonra kapağı kapatılmalıdır.  
 
Şişe açıldıktan 4 hafta sonra kullanılmadan kalan kısım varsa atılmalıdır.  
 
 
 
 
 
15 
 7. RUHSAT  SAHİBİ  
World Medicine Ophthalmics İlaçları Ltd. Şti. 
Bağcılar/İSTANBUL  
 
 
8. RUHSAT  NUMARASI  
 
2025/23  
 
9. İLK RUHSAT TARİHİ/RUHSAT YENİLEME  TARİHİ  
İlk ruhsat tarihi:  25.02.2025  
Ruhsat yenileme tarihi : 
 
 
10. KÜB’ÜN YENİLENME  TARİHİ  
