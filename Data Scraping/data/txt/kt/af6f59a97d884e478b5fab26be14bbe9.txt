1  
KULLANMA TALİMATI  
 
 
TETADİF 0.5 ml IM enjeksiyonluk süspansiyon 
Kas içine (IM) uygulanır. 
Steril  
• Etkin maddeler : Her 0,5 ml’ lik tek doz, 
Saflaştırılmış tetanoz toksoidi ≥ 40 IU 
Saflaştırılmış difteri toksoidi ≥ 4 IU  içerir.  
• Yardımcı maddeler:  
Alüminyum hidroksit, tiyomersal, sodyum klorür, enjeksiyonluk su. 
 
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz. 
 
 
Bu Kullanma Talimatında:  
1. TETADİF nedir ve niçin  kullanılır?  
2. TETADİF’i kullanmadan önce dikkat edilmesi  gerekenler  
3. TETADİF nasıl  kullanılır?  
4. Olası yan etkiler  nelerdir?  
5. TETADİF’in  saklanması  
Başlıkları yer almaktadır. 
 
1. TETADİF nedir ve niçin  kullanılır?  
TETADİF bir aşıdır.  
Saydam, kırılabilir ampul içerisinde 0,5 ml’lik süspansiyon (katı -sıvı karışımı) halinde tek doz 
kullanıma uygun olarak takdim edilmektedir. TETADİF difteri ve tetanozdan korunma ve bu 
korumanın devamı nın sağlanmasında kullanılır. Bu aşıyı kullanmaya başlamadan önce bu KULLANMA TALİMATINI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu aşı sizin ve çocuğunuz için reçete edilmiştir, başkalarına vermeyiniz.  
• Bu aşı nın kullanımı sırasında, doktora veya hastaneye gittiğinizde doktorunuza sizin veya 
çocuğunuzun bu aşıyı kullandığını  söyleyiniz.  
• Bu talimatta  yazanlara aynen  uyunuz. Aşı hakkında size ve çocuğunuza önerilen dozun dışında 
yüksek veya düşük doz kullanmayını z. 
• Bu aşı uygulandıktan sonra mutlaka çocuğunuzun aş ı kartına not edilmesini  sağlayınız. 2  Corynebacterium diphteriae isimli mikroorganizmanın toksinleri aracılığıyla yaptığı difteri 
hastalığı,  hızlı bir başlangıca sahip, bulaşıcı  bir hastalık  olup ateş ve boğaz  ağrısı  gibi bulgularla 
kendini gösterir. Hastalığın ilerlemesi durumunda üst solunum yollarını tıkayabilen ve bazen 
kalp kasında ortaya çıkabilen yalancı zarlar (pseudo membran) ile hayati tehlike oluşturan bir 
hastalıktır.  
Tetanoz, Clostridium tetani adındaki ba kterinin neden olduğu bir hastalıktır. Bu bakteri 
toprakta, insan ve hayvanların mide ve bağırsak sistemlerinde bulunur; kirli ve açık yaralar 
aracılığıyla insana bulaşarak tetanoz hastalığına yol açar. Bakteri bulaştıktan sonra 3 -21 gün 
içerisinde toksin salgılamak suretiyle sinirleri felç etmekte ve kas kasılmalarına yol açarak 
ölümcül olabilen bir hastalık tablosuna neden olmaktadır.  
TETADİF uygulaması ile vücut bu mikroorganizmalar tarafından üretilen proteinlerin az 
miktarına maruz kalmakta ve böylece tetanoz ve difteri hastalığına karşı vücutta bağışıklık 
geliştirmektedir.  
TETADİF’in uygulanma amaçları;  
• 7 yaş ve üzerindeki yetişkinlerde tetanoz ve difteriye karşı bağışıklamanın tekrarı  
• 7 yaş ve üzerinde ilk uygulama  
• Tetanoz riski olan yaralanma veya yanıklar sonrasında aşılama ve gerekli ise difteriye karşı  
korunmadır.  
Bağışıklık uygulamalar sonrasında artar ve 5 -10 yıl sürdüğü düşünülmektedir. 
 
 
2. TETADİF’i kullanmadan önce dikkat edilmesi gerekenler 
TETADİF’i aşağıdaki durumlarda KULLANMAYINIZ  
Eğer sizin veya çocuğunuzun;  
• Etkin  maddelere  veya  TETADİF’in  içeriğinde  bulunan yardımcı  maddelerden  herhangi  birine 
karşı alerjisi (aşırı duyarlılığı) varsa veya önceki difteri- tetanoz aşı uygulamalarında ciddi 
alerjik reaksiyonlar meydana gelmiş ise, TETADİF’i  kullanmayınız.  
 
TETADİF’i aşağıdaki durumlarda DİKKATLİ KULLANINIZ  
Eğer sizin veya çocuğunuzun;  
• Nöbet veya sinir sistemi ile ilgili herhangi bir rahatsızlığınız  varsa,  
• Difteri veya tetanoz içeren herhangi bir aşı uygulamasından sonra şiddetli ağrı veya  şişme  
deneyimlediyseniz,  3  • Guillain Barré Sendromu olarak adlandırılan kol ve bacaklarda uyuşmalar, kas zafiyeti 
veya felçle belirgin sinir sistemini etkileyen bir hastalık geçirdiyseniz  
• Aşının uygulanacağı gün kendinizi iyi  hissetmiyorsanız,  
• Bağışıklık sisteminizin baskılanmasına neden olan bir hastalık (örneğin; İnsan İmmün 
Yetmezlik Virüsü (HIV) enfeksiyonu) veya bir ilaç kullanımı (bkz. bölüm Diğer ilaçlar ile 
birlikte kullanımı) sizde mevcut sa, doktorunuza  bildiriniz.  
 
Eğer sizde İnsan İmmün Yetmezlik Virüsü (HIV) varsa, doktorunuz TETADİF’i olağan 
aşılanma takvimine göre uygulayacaktır.  
Bu uyarılar, geçmişteki herhangi bir dönemde dahi olsa siz veya çocuğunuz için geçerliyse 
lütfen doktorunuza danışınız.  
 
TETADİF’in yiyecek ve içecek ile kullanılması  
Uygulama yöntemi açısından yiyecek ve içecek ile etkileşimi yoktur. 
 
 
Hamilelik  
Aşıyı kullanmadan önce doktorunuza veya eczacınıza danışınız.  
TETADİF’in hamilelik döneminde kullanımına ilişkin veri bulunmamaktadır. 
TETADİF’in uygulanıp uygulanmayacağına doktorunuz karar verecektir.  
Aşılama döneminde hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
Aşıyı kullanmadan önce doktorunuza veya eczacınıza danışınız. 
TETADİF’in emzirme döneminde kullanımına ilişkin veri bulunmamaktadır. 
TETADİF’in uygulanıp uygulanmayacağına doktorunuz karar  verecektir.  
 
Araç ve makine kullanımı  
TETADİF’in araç ve makine kullanma becerisi üzerine etkileri bilinmemektedir. Ancak 
TETADİF baş ağrısı, sersemlik ve uygulama bölgesinde yan etkilere neden olabilmektedir. Bu 
yan etkilerden etkilenen bireylerin araç ve makine kullanırken dikkatli olması  gerekmektedir.  4  TETADİF’in içeriğinde bulunan bazı yardımcı maddele r hakkında önemli bilgiler  
Bu tıbbi ürün koruyucu olarak  (tiyomersal)  ihtiva  etmektedir  ve sizin  ya da çocuğunuzun alerjik 
reaksiyon göstermesi ihtimali vardır. Sizin ya da çocuğunuzun bilinen alerjik durumları varsa 
doktorunuza  söyleyiniz.  
Siz ya da çocuğunuz daha önce bir aşı uygulamasından sonra sağlık problemleri yaşamışsanız  
bu durumu doktorunuza belirtiniz. 
Bu tıbbi ürün her 0,5 mililitrelik dozunda 1 mmol (23 mg)’dan daha az sodyum ihtiva eder;  
yani aslında sodyum içermez.  
 
 
Diğer ilaçlar ile birlikte kullanımı  
Genellikle kanser tedavisinde kullanılan alkilleyici ajanlar (örn; siklofosfamid, klorambusil),  
antimetabolitler   (örn;  metotreksat), hücre öldürücü (sitotoksik) ilaçlar, ışın tedavisi  
(radyoterapi) ve olağan dozlarının üzerinde kullanı lan kortikosteroidler gibi bağışıklık 
sisteminin  baskılanmasına  neden  olan ilaçlar,  TETADİF’in  etkisinin  azalmasına  neden  olabilir. 
TETADİF’in diğer aşılar ile eş zamanlı uygulanmasına ilişkin herhangi bir veri mevcut 
değildir. Eğer reçeteli ya da reçetesiz herhangi bir ilacı siz ya da çocuğunuz şu anda 
kullanıyorsanız veya son zamanlarda kullandınız ise lütfen doktorunuza veya eczacınıza 
bunlar hakkında bilgi  veriniz.  
 
3. TETADİF nasıl  kullanılır?  
Uygun kullanım ve doz/uygulama sıklığı için talimatlar : 
7 yaş ve üzeri  kişilerde  difteri  ve tetanoza karşı  korunmak için genel  olarak  ilk aşı dozundan 30 
gün sonra 2. doz, 2. dozdan 6- 12 ay sonra 3. doz uygulanmaktadır. Doz atlanmış ise mümkün 
olan en kısa sürede atlanan doz uygulanmalıdır. Bağışıklığın sürdürülebilmesi için ulusal aşı 
programına göre tek doz aşı uygulanması  gerekir.  
Tetanoz riski olan yaralanma veya yanıklar sonrasında aşılamada ve gerekli ise difteriye karşı 
yeniden bağışıklamada, 0,5 ml tek doz TETADİF uygulanmalıdır. 
 
Uygulama yolu ve metodu:  
TETADİF tek doz olarak (0,5 ml) kas içerisine enjekte edilir. Tercih edilen uygulama bölgesi 
kolun üst kısmında bulunan kaslı bölgedir. Kan damarına veya deriye enjeksiyon 
yapılmadığından emin olunmalıdır. 5  Değişik yaş grupları:  
Çocuklarda kullanımı  
7 ve üzerindeki yaşlardaki çocuklarda ve erişkinlerde kullanım içindir. 
7 yaş altındaki çocuklarda ve yenidoğanlarda kullanılmaz.  
 
Yaşlılarda kullanımı  
TETADİF’in yaşlı kişilerde güvenlilik ve etkililiği incelenme miştir.  
65 yaş ve üzerindeki kişilere, yetişkinlerde olduğu gibi 10 yılda bir TETADİF dozu 
uygulanmalıdır. 
 
Özel kullanım durumları:  
Böbrek ve karaciğer yetmezliği  
TETADİF’in böbrek ve karaciğer yetmezliği olan hastalardaki güvenlilik ve etkililiği 
incelen memiştir. Aşının uygulanıp uygulanmayacağına ve uygulanması durumunda uygulama 
doz ve zamanına doktorunuz karar verecektir.  
Eğer TETADİF’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız gerekenden fazla TETADİF kullandıysanız  
 
TETADİF’ ten kullanmanız gerekenden fazla kullandıysanız bir doktor veya eczacıya danışınız. 
 
 
TETADİF’i kullanmayı unutursanız  
Doktorunuz atlanan dozun ne zaman uygulanacağına karar verecektir.  
Takip eden dozlara ilişkin olarak yeni uygulama zamanı için doktorunuzun talimatlarına 
uymanız önemlidir. 
Unutulan dozları dengelemek için çift doz almayınız. 
 
 
TETADİF ile tedavi sonlandırıldığında oluşabilecek etkiler  
TETADİF ile tedavi sonlandırıldığında olumsuz bir etki olması beklenmemektedir.  
 
 
4. Olası yan etkiler  nelerdir?  
Tüm aşılarda olduğu gibi TETADİF’in içeriğinde bulunan maddelere duyarlı olan kişilerde yan  
etkiler gözlenebilir.  6  Aşağıdakilerden herhangi birini fark ederseniz, hemen doktorunuza bildiriniz veya size 
en yakın hastanenin acil bölümüne başvurunuz. 
• Şiddetli alerjik reaksiyon, yüksek ateş veya beklenmedik bir olay gibi sizi endişelendiren  
herhangi bir durum ile karşılaşırsanız.  
 
• Kurdeşen, yüzde ve boğazda ş işme, nefes almada zorluk, kalp atımında hızlanma, 
sersemlik veya güçsüzlük şiddetli bir alerjik reaksiyonun belirtisi olabilir. Bu belirtiler 
aşılamanın yapılmasından birkaç dakika sonra veya birkaç saat sonra  görülebilir.  
Bu çok ciddi yan etkilerin hepsi  oldukça seyrek görülür. Eğer bunlardan biri sizde mevcut ise, 
sizin TETADİF’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek olabilir.  
Diğer yan etkiler  
Yan etkiler görülme sıklıklarına göre aşağıdaki şekilde sıralanmıştır. 
Çok yaygın:  10 hastanın en az 1’inden daha fazla  görülebilir.  
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir. 
Seyrek:  1.000 hastanın  birinden  az, fakat  10.000 hastanın  birinden fazla görülebilir. 
Çok seyrek:   10.000 hastanın birinden az  görülebilir.  
Bilinmiyor:  Eldeki veriler ile belirlenemeyecek kadar az hastada görülebilir.  
 
 
Çok yaygın görülen yan etkiler:  
Baş ağrısı, halsizlik, aşının uygulandığı bölgede ağrı, kızarıklık, şişme. 
Seyrek görülen yan etkiler: Ateş, aşının uygulandığı bölgede  kanama. 
Sıklığı bilinmeyen yan etkiler:  
Selülit, sersemlik, havale, bulantı, döküntü, kas ağrısı, kas sertliği, eklem ağrısı, aşının 
uygulandığı bölgede hassaslık, eritem (deri üzerinde oluşan kızarıklık), sertleşme, kaşıntı ve 
sıcaklık ve ayaklarda ve ayak bileğinde şişme (periferik ödem).  
 
Herhangi bir aşı uygulamasında meydana gelebilecek sorunlar  
 
 
• Bazı bireyler  aşılanma  dahil  herhangi  bir tıbbi prosedür  sonrasında  bayılabilirler.  15 dakika 
süresince oturmak veya yatarak uzanmak bayılmayı ve düşmeye bağlı meydana gelebilecek 
yaralanmaları önlemeye yardımcı olabilir. Eğer aşı uygulamasından sonra baş  dönmesi, görme 
bozuklukları veya kulak çınlaması deneyimlerseniz, doktorunuza  söyleyiniz. 7  • Bazı bireyler aşının uygulandığı omuzlarında şiddetli ağrı hissedebilir ve kollarını  hareket  
ettirmekte zorlanabilirler. Bu durum çok seyrek olarak  görülebilir. 
• Herhangi bir ilaç ciddi alerjik reaksiyonlara neden olabilir. Bu reaksiyonlar aşılarda çok 
seyrek olarak (1 milyon dozda 1 vakadan daha az sıklıkta) meydana gelir ve aşının 
uygulanmasından birkaç dakika sonra meydana gelebileceği gibi birkaç saat sonra da 
görülebilir. 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 
5. TETAD İF’in  saklanması  
TETADİF’i çocukların göremeyeceği, erişemeyeceği yerlerde ve ambalajında saklayınız. 
TETADİF’i 2°C - 8°C arasında (buzdolabında) ışıktan koruyarak saklayınız. 
Aşı kesinlikle dondurulmamalıdır. Aşı donmuş ise çözüp kullanmayınız.  
Son kullanm a tarihiyle uyumlu olarak kullanınız. 
Ambalajdaki son kullanma tarihinden sonra TETADİF'i kullanmayınız.  
Ürün, kutuda belirtilen ayın son gününe kadar kullanılabilir. 
Çevreyi korumak amacıyla, kullanmadığınız TETADİF’i şehir suyuna veya çöpe atmayınız. Bu 
konuda eczacınıza danışınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz. 8  Ruhsat Sahibi ve Üretim Yeri: Turk İlaç ve Serum Sanayi A.Ş  
Büğdüz Mah. Enver Paşa Cad. No:8 
06750, Akyurt / Ankara  
 
 
 
 
 
 
Bu kullanma talimatı 04/07/2020 tarihinde onaylanmıştır.  
 
 
 
 
AŞAĞIDAKİ BİLGİLER BU İLACI UYGULAYACAK OLAN SAĞLIK PERSONELİ 
İÇİNDİR.  
• TETADİF, 7 yaş ve üzerindeki çocuklarda, adölesanlar ve yetişkinlerde deltoid kası içerisine  
intramüsküler olarak enjekte edilmelidir.  
• Her bir enjeksiyon için sadece steril iğne ve enjektörler  kullanılmalıdır.  
• Aşı kullanılmadan önce iyice  çalkalanmalıdır.  
• Enjekte edilen tüm aşılarda olduğu gibi, aşılama sonrasında hasta 30 dakika tıbbi gözetim 
altında  tutulmalıdır.  
• TETADİF kesinlikle dondurulmamalıdır. Dondurulmuş aşılar  kullanılmamalıdır.  
• Aşılama genel olarak ulusal tavsiyelere uygun yapılmalıdır.  