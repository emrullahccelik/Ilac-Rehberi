1 / 8  KULLANMA TALİMATI  
OKİMENA  20 mg İM/İV Enjeksiyonluk Çözelti Hazırlamak İçin Toz ve Çözücü   
Damar ve kas içine uygulanır.  
 
• Etkin madde:  Her bir flakonda 20 mg tenoksikam içerir.  
• Yardımcı madde(ler):  Mannitol, disodyum edetat, askorbik asit, trometamol, sodyum 
hidroksit (%10' luk çözeltisi), sodyum hidroksit , hidroklorik asit, enjeksiyonluk steril su  
•  
•  
•  
•  
•  
 
 
 
 
 
Bu Kullanma Talimatında:  
1. OKİMENA  nedir ve ne için kullanılır?  
2. OKİMENA’ yı  kullanmadan önce dikkat edilmesi gerekenler  
3. OKİMENA  nasıl kullanılır?  
4. Olası yan etkiler nelerdir?  
5. OKİMENA’ nın saklanması  
Başlıkları yer almaktadır.  
 
1. OKİMENA  nedir ve ne için kullanılır?  
• OKİMENA  etkin madde olarak her flakonda 20 mg tenoksikam içerir.  Önerilen şekilde 
rekonstitüye edildiğinde ml başına 10 mg Tenoksikam elde edilir.   
• OKİMENA  sarı renkli liyofilize toz dur. 20 mg tozu içeren renksiz 4  mL'lik flakonlarda ve 
çözücü olarak 2 ml enjeksiyonluk steril su içeren ampullerde kullanıma sunulmaktadır.  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  2 / 8  • OKİMENA’ nı n etkin maddesi tenoksikam antiinflamatuvar (iltihap giderici) ve 
antiromatizmal (romatizmal hastalıkların tedavisinde) etkili non steroid antiinflamatuvar 
(NSAİ) olarak adlandırılan bir ilaç grubuna dahildir.  
• OKİMENA, kireçlenme (osteoartrit), eklemlerde ağrı ve şekil bozukluğuna neden olan 
romatoid artrit hastalığı ve sırt eklemlerinde sertleşme ile seyreden ağrılı ilerleyici bir 
romatizmal hastalık olan ankilozan spondilitin belirti ve bulgularının tedavisi ile damla 
hastalığı (akut gut artriti), akut kas iskelet sistemi ağrıları, ameliyat sonrası ağrı ve ağrılı adet 
tedavisinde etkilidir. 
 
2. OKİMENA' yı  kullanmadan önce dikkat edilmesi  gerekenler 
OKİMENA ' yı aşağıdaki duruml arda KULLANMAYINIZ  
Eğer:  
• Tenoksikama, OKİMENA’ nın bileşiminde bulunan yardımcı maddelerden herhangi 
birine (yardımcı maddeler listesine bakınız) alerjiniz varsa,  
• Aspirin ya da diğer NSAİ ilaçlara karşı astım, nezle veya kurdeşen gibi alerjik 
reaksiyonlar ınız varsa,  
• Daha önce NSAİ ilaç kullanırken midenizde kanama ya da delinme olduysa,  
• Mide ya da bağırsak ile ilgili ülser ya da kanama geçirdiyseniz,  
• Böbrek, karaciğer ya da kalbinizle ilgili ciddi problemleriniz varsa,  
• Hamileliğinizin son 3 ayı içerisindeyseniz.  
 
OKİMENA ' yı aşağıdaki durumlarda DİKKATLİ KULLANINIZ  
Eğer:  
• Kalp ile ilgili probleminiz (kontrol edilemeyen yüksek tansiyon, konjestif kalp yetmezliği, 
kalp yetersizliğine bağlı olarak solunum yetmezliği, ödem, karaciğerde büyüme ile belirg in 
hastalık gibi) varsa ya da daha önce inme geçirdiyseniz ya da bunlar için risk faktörleriniz 
(yüksek tansiyon, kanda aşırı yağ bulunması, şeker hastalığı, sigara) varsa,  
• Yaşlıysanız (yan etkileri daha şiddetli yaşayabilirsiniz),  
• Böbrek ve karaciğer problemleriniz varsa,  
• Kan pıhtılaşması ile ilgili problemleriniz varsa,  
• Kan hacminiz düşük ise (kanama ya da ciddi su kaybı nedeniyle),  
• Vücudunuzun herhangi bir yerindeki kan damarlarınızda probleminiz varsa,  3 / 8  • Ülseratif kolit (bağırsak iltihabı) veya Crohn hastalığı (bağırsak iltihabı, karın hastalığı, 
ishal, kusma ve kilo kaybına yol açan durum) gibi otoimmün bir hastalığınız (vücudun 
savunma sisteminin vücudu yok etmeye çalıştığı hastalık) varsa.  
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
OKİMENA ' nın yiyecek ve içecek ile kullanılması:  
OKİMENA  gıda ile birlikte veya gıda almadan kullanılabilir.  
 
Hamilelik  
İlacı kullanmadan önce doktorunuza veya eczacınıza danışınız.  
Doktorunuz aksini söylemedikçe, hamileyseniz veya hamile kalma olasılığınız varsa 
OKİMENA  kullanmayınız. Hamileliğinizin son 3 ayında OKİMENA’yı  kesinlikle 
kullanmayınız.  
OKİMENA  hamile kalma güçlüğüne neden olur. Bu nedenle gebe kalma güçlüğünüz varsa 
veya kısırlık araştırması yapılıyorsa doktorunuza bu ilacı kullandığınızı söyleyiniz.  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme 
İlacı kullanmadan önce doktorunuza veya eczacınıza danışınız.  
Dokt orunuz aksini söylemedikçe, emzirme döneminde OKİMENA  kullanmayınız.  
 
Araç ve makine kullanımı  
OKİMENA  baş dönmesi, sersemlik ya da görme bozukluğu gibi araç ve makine kullanımını 
etkileyebilecek yan etkilere neden olabileceğinden araç ve makine kullanmayınız.  
 
OKİMENA ' nın içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’dan daha az sodyum ihtiva eder, yani esasında 
“sodyum içermez”.  
OKİMENA  , 80 mg mannitol içermektedir. Dozu nedeniyle uyarı gerektirmemektedir.  
 
 4 / 8  Diğer ilaçlar ile birlikte kullanımı  
OKİMENA  alırken özellikle aşağıdakilerden herhangi birini kullanıyorsanız doktorunuza veya 
eczacınıza söyleyiniz:  
• Aspirin, ibuprofen, diklofenak ya da diğer NSAİ ilaçlar.  
• Kalp yetmezliğinde kullanılan kardiyak glikozitleri (digoksin gibi)  
• Hidrokortizon, prednizolon ve deksametazon gibi bir steroid (ödem ve inflamasyon 
tedavisinde kullanılır)  
• Varfarin, fenprokumon ve heparin gibi kan pıhtılaşmasını engelleyen ilaçlar (antitrombotik 
ilaçlar),  
• Seçici serotonin geri alım inhibitörleri ve lityum (depresyon tedavisinde kullanılan ilaçlar),  
• Metotreksat (deri problemlerinde, eklem iltihabı ve kanser tedavisinde kullanılan bir ilaç),  
• Mifepriston (gebeliği sonlandırma için kullanılan bir ilaç),  
• Siklosporin ve takrolimus (bağışıklık sistemini baskılayan ilaçlar),  
• Siprofloksasin ya da moksifloksasin gibi bir "kinolon antibiyotiği" (enfeksiyon tedavisinde 
kullanılan antibiyotik grubu),  
• Renin anjiotensin sistemi üzerinde etkili ADE inhibitörleri (silazapril, enalapril gibi) ya da 
ARB'ler (reseptör blokerleri) non -selektif beta bloker ilaç olan propranolol gibi yüksek kan 
basıncı tedavisi için kullanılan diğer ilaçlar,  
• Zidovudin (AİDS tedavisinde kullanılan bir ilaç ), 
• Hidroklorotiyazid, furosemid gibi yüksek tansiyon tedavisinde kullanılan idrar söktürücü 
ilaçlar,  
• Ağızdan alınan ve şeker hastalığının önlenmesinde kullanılan ilaçlar (glibornürid, 
glibenklamid ve tolbutamid gibi), 
• Gut (damla hastalığı) tedavisinde kullanılan probenesid,  
• Mide asidinin azaltılmasında kullanılan ilaçlar (antiasitler ve simetidin),  
• Alkol. 
Eğer reçeteli  ya da reçetesiz herhangi bir ilacı şu anda kullanıyorsanız veya son zamanlarda  
kullandınızsa lütfen doktorunuza veya eczacınıza bunlar hakkında bilgi veriniz.  
 
3.  OKİMENA  nasıl kullanılır?  
Uygun kullanım ve doz/uygulama sıklığı için talimatlar:  
OKİMENA  dozu hastadan hastaya değişmektedir. Doktorunuz yaşınıza ve ilaca ne kadar iyi  
cevap verdiğinize bağlı olarak ilacınızın dozunu belirleyecek ve size uygulayacaktır.  5 / 8   
Uygulama yolu ve metodu:  
OKİMENA  doktorunuz tarafından damar veya kas içine enjeksiyon yolu ile uygulanır.  
 
Gerektiği durumlarda tedaviye bir veya iki gün, günde tez doz damar içine veya kas içine  
uygulama ile başlanıp tablet veya süppozituvar (fitil) OKİMENA  verilmesine devam edilir. 
 
Değişik yaş grupları:  
Çocuklarda kullanımı:  
OKİMENA  çocuklarda kullanılmamalıdır.  
 
Yaşlılarda kullanımı:  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Özel kullanım durumları:  
Böbrek yetmezliği:  
Böbrek hastalığı olan hastalara yukarıda belirtilen doz önerileri uygulanabilir. Ancak böbrek 
yetmezliği olan hastalarda OKİMENA  kullanıldığında böbrek fonksiyonlarının dikkat le 
izlenmesi önerilir. Ciddi böbrek yetmezliği olan hastalarda kullanılmamalıdır.  
 
Karaciğer yetmezliği:  
Karaciğer hastalığı olan hastalara yukarıda belirtilen doz önerileri uygulanabilir. Ancak 
karaciğer yetmezliği olan hastalarda OKİMENA  kullanıldığında karaciğer fonksiyonlarının 
dikkatle izlenmesi önerilir. Ciddi karaciğer yetmezliği olan hastalarda kullanılmamalıdır.  
 
Eğer OKİMENA ’ nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla OKİMENA  kullandıysanız:  
OKİMENA’ yı  size bir doktor ya da hemşire tarafından uygulanacağından, ilacın size  
gerekenden fazla veya az uygulanması muhtemel değildir. Bununla birlikte eğer bu konuda  
endişe taşıyorsanız, lütfen  doktorunuzla veya hemşirenizle iletişime geçiniz.  
OKİMENA ’ dan kullanmanız  gerekenden fazlasını kullanmışsanız bir doktor veya eczacı ile  
konuşunuz.  6 / 8   
OKİMENA’ yı  kullanmayı unutursanız:  
OKİMENA’ yı  size bir doktor ya da hemşire tarafından uygulanacağından, böyle bir durumun  
oluşmaması için gereken önlemler alınacaktır.  
Unutulan dozları dengelemek için çift doz uygulamayınız.  
 
OKİMENA  ile tedavi sonlandırıldığında oluşabilecek etkiler:  
Doktorunuza da nışmadan OKİMENA  kullanmayı sonlandırmayınız.  
4. Olası yan etkiler nelerdir?  
Tüm ilaçlar gibi, OKİMENA’ nın içeriğinde bulunan maddelere duyarlı olan kişilerde yan 
etkiler olabilir. 
Aşağıdakilerden biri olursa, OKİMENA’ yı  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Boğaz, yüz, el ve ayaklarda ani şişme, nefes darlığı, yutma güçlüğü ve deride döküntü, 
soyulma ve kaşıntı ile görülen alerjik reaksiyonlar  
• Kusmu kta kan ya da kahve telvesi lekeleri görünümü veren mide kanaması  
• Koyu renkli, yumuşak gaita ya da kanlı diyare ile görülen bağırsak kanaması  
• Mide ve bağırsakta ülserler; mide ağrısı, ateş, bulantı ya da kusma  
• Arkaya doğru vuran kuvvetli mide ağrısı ile görülen pankreas sorunları  
• Ağrı, diyare (ishal), kusma ve kilo kaybı ile kendini gösteren ülseratif kolit ve Crohn 
hastalığının kötüleşmesi.  
• Hızla gelişen deride, ağız, boğaz ve gözlerde soyulma ile görülen ciddi deri reaksiyonu  
• Deride ve gözlerin beyaz kısmında sararma, halsizlik, iştahsızlık, bulantı, gaita renginde 
açılma ve hepatit (kan testleri ile saptanır) ile görülen karaciğer sorunları  
• Göğüsten boyna, omuzlara ve sol kola yayılan ağrı ile görülen kalp krizi  
• Bazen vücudun bir tarafında kas güçsüzlüğü, hissizlik, ani tat, koku, görme, duyma 
değişikliği ve konfüzyon (zihin karışıklığı) ile görülen inme  
• Ateş, halsizlik, bulantı, ense sertliği, baş ağrısı, ışığa duyarlılık ve konfüzyon ile görülen 
menenjit 
Bunların hepsi çok ciddi yan etkilerdir.  
Eğer bunlardan biri sizde mevcut ise, acil tıbbi müdahaleye veya hastaneye yatırılmanıza gerek 
olabilir. 
 7 / 8  Aşağıdakilerden herhangi birini fark ederseniz, doktorunuza söyleyiniz:  
• Mide yanması, hazımsızlık, mide ağrısı, bulantı, konstipasyon (kabızlık), diyare (i shal), 
gaz çıkarma  
• Anemi ya da beyaz kan hücre sayısı değişikliği gibi kan ile ilgili sorunlar  
• Yüksek kan şekeri (hiperglisemi)  
• Uyku güçlüğü ve rüyalarda değişim  
• Depresyon 
• Olmayan şeyleri görmek ya da duymak (halüsinasyon)  
• Konfüzyon (zihin karışıklığı) ya da sinirlilik 
• Baş ağrısı  
• Baş dönmesi, başta ağırlık ya da uyku hali  
• El ve ayaklarda iğnelenme ya da hissizlik  
• Görme bozukluğu, gözlerde şişlik ve duyarlılık  
• Kulak çınlaması (tinnitus) 
• Denge sorunlarına yol açan baş dönmesi  
• El, ayak ve bacaklarda şişlik (ödem). Göğüs ağrısı, halsizlik ve nefes darlığı ile birlikte 
olabilir (kalp yetmezliği).  
• Çarpıntı, kalp atımında yavaşlama ya da kan basıncında yükselme  
• Kalbinizin kanı vücudunuza pompalamasında sorunlar; halsizlik, nefes darlığı, 
baygınlık hissi ve genel ağrı.  
• Nefes darlığı, hırıltılı solunum ve öksürük  
• Kaşıntı, deri döküntüsü, güneşe duyarlılık, saç dökülmesi (alopesi)  
• Tırnak değişiklikleri  
• Böbrek sorunları  
• Ağızda ağrı ve ülserler  
• İştahsızlık  
• Kilo artışı ya da azalması  
• Hamile kalmada güçlük  
• Burun kanaması  
Bunlar OKİMENA’ nı n hafif yan etkileridir. 
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 8 / 8  etkileri www.titck.gov.tr sitesinde yer alan “İlaç Yan Etkileri Bildirimi” ikonuna tıklayarak 
ya da 0 800 314 00 08 numaralı yan etki bildirim hattını arayarak Türkiye Farmakovijilans 
Merkezi (TÜFAM)’ne bildiriniz. Meydana gelen yan etkileri bildirerek kullanmakta 
olduğunuz ilacın güvenliliği hakkında daha fazla bilgi edinilmesine katkı sağlamış 
olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. OKİMENA’ nın saklanması  
OKİMENA’ yı  çocukların göremeyeceği, erişemeyeceği yerlerde ve ambalajında saklayınız.  
25°C'nin altındaki oda sıcaklığında saklayınız.  
 
Son kullanma tarihiyle uyumlu olarak kullanınız.  
 
Ambalajdaki son kullanma tarihinden sonra OKİMENA’ yı  kullanmayınız.  
Eğer üründe ve/veya ambalajında bozukluklar fark ederseniz OKİMENA’ yı  kullanmayınız.   
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi : 
World Medi cine İlaçları Ltd. Şti.  
Bağcılar/İstanbul  
 
Üretim  yeri: 
Mefar İlaç San. A.Ş.  
Ramazanoğlu Mah., Ensar Cad.,  No:20 
Kurtköy -Pendik /İSTANBUL 
Bu kullanma talimatı  25.03.2021  tarihinde onaylanmıştır.  