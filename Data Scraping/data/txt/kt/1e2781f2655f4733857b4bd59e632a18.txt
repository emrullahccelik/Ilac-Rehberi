 1 KULLANMA TALİMATI  
 
FIRAZYR 30 mg /3 mL SC enjeksiyonluk çözelti içeren  kullanıma hazır enjektör  
Steril  
 
Deri altına enjeksiyon ile uygulanır.  
 
 Etkin madde : Her bir 3 ml'lik kullanıma hazır enjektör, 30 mg ikatibanta eşdeğer ikatibant 
asetat içerir. Çözeltinin her ml'si, 10 mg ikatibant içerir.  
 
 Yardımcı maddeler:  Sodyum klorür, asetik asit glasiyal (pH ayarlaması için), sodyum 
hidroksit (pH ayarlaması için), enjeksiyonluk su.  
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı o larak belirlenmesini  
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan  
etkilerin nasıl raporlanacağını öğrenmek için 4. Bölüm’ün sonuna bakabilirsiniz.  
 
 
Bu ilacı kullanmadan önce bu KULLANMA TALİMATINI dikkatlice okuyunuz, çünkü 
sizin için önemli bilgiler içermektedir.  
 Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
 Eğer ilave sorularınız olursa, lütfen doktorunuza veya eczacınıza danışınız.  
 Bu ilaç kişisel olarak sizin için reçete edilmiştir, başkalarına vermeyiniz.  
 Bu ilacın kullanımı sırasında doktora veya hastaneye gittiğinizde doktorunuza, bu ilacı 
kullandığınızı söyleyiniz.  
 Bu talimatta yazılanlara aynen uyunuz. İlaç hakkında size önerilen dozun dışında 
yüksek  veya düşük  doz kullanmayınız.  
 
 
Bu Kullanma Talimatında:  
 
1. FIRAZYR nedir ve ne için kullanılır?  
2. FIRAZYR’i kullanmadan önce ve dikkat edilmesi gerekenler  
3. FIRAZYR nasıl kullanılır?  
4. Olası yan etkiler nelerdir?  
5. FIRAZYR’in saklanması  
 
Başlıkları yer almaktadır.  
 
1. FIRAZYR nedir ve ne için kullanılır ? 
FIRAZYR , ikatibant etken maddesini içerir.   
 
FIRAZYR, deri altına enjeksiyon için 3 ml berrak ve renksiz çözelti içeren k ullanıma hazır 
enjektör  halinde, 1 veya 3 enjektör içeren ambalajlarda piyasaya verilmektedir. Karton 
kutuda her bir enjektör için bir adet enjeksiyon iğnesi de bulunmaktadır.  
 
FIRAZYR , yetişkin hastalarda, herediter anjiyoödem (HAÖ) semptomlarını tedavi etmek 
için kullanılır.  
  2 HAÖ'de kan dolaşımınızda bradikinin adı verilen bir maddenin düzeyleri artar ve bu durum, 
şişkinlik, ağrı, bulantı, ve ishal gibi semptomlara yol açar.  
 
FIRAZYR , bradikininin aktivitesini bloke eder ve bu şekilde bir HAÖ atağının 
semptomlarının daha fazla ilerlemesini sonlandırır.  
2. FIRAZYR’i kullanmadan önce dikkat edilmesi gerekenler  
FIRAZYR’i aşağıdaki durumlarda KULLANMAYINIZ  
 
- İkabitanta veya bu ilacın içeriğindeki yardımcı maddelerden herhangi birine karşı alerjik iseniz.  
 
FIRAZYR’i aşağıdaki durumlarda DİKKATLİ KULLANINIZ  
Aşağıdaki durumlarda FIRAZYR  almadan önce doktorunuza danışınız:  
Eğer;  
- FIRAZYR  ile bağlantılı yan etkilerden bazıları hastalığınızın bulgularına benzer ise , .  
- FIRAZYR  almanızın ardından atağınızın bulgularının kötüleştiğini fark ederse niz,  
- Bazen omuzlar, kollar ve çeneye de yayılabilen göğüs ağrısı (angina)  ve nefes darlığı belirtileri ile 
kendini gösteren kalp kasına azalmış kan akışı (akut iskemik kalp hastalığı) varsa,  
- Yakın zamanda inme geçirdiyseniz , 
hemen doktorunuza haber veriniz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışın.  
 
Ek olarak:  
- Kendinize FIRAZYR  enjekte etmeden önce subkütan (deri altına) enjeksiyon tekniği konusunda 
eğitim almalı sınız.  
- Bir larin geal atak (üst hava yolunun tıkanması) yaşamakta iken kendinize FIRAZYR  enjekte 
etmenizin veya yakınınızın/bakıcınızın size FIRAZYR  enjekte etmesinin hemen ardından bir 
sağlık kurumunda tıbbi yardım almalısınız.  
- Bulgularınızın kendinize FIRAZYR  enjekte etmenizin ardından iyileşmemesi durumunda, ilave 
FIRAZYR  enjeksiyonları ile ilgili olarak tıbbi görüş almalısınız. 24 saat içerisinde, en fazla 2 
ilave enjeksiyon verilebilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz veya emziriyorsanız, hamile olabileceğinizi düşünüyorsanız veya bir bebek sahibi 
olmayı planlıyorsanız, FIRAZYR  kullanmaya başlamadan önce doktorunuza danışmalısınız.  
 
Tedaviniz sırasında hamile olduğunuzu fark ederseniz, hemen do ktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Eğer emziriyorsanız FIRAZYR 'i son kullanımınızdan sonra en az 12 saat süreyle 
emzirmemelisiniz.  
 
Araç ve makine kullanımı   3 HAÖ atağınız sonucunda v eya FIRAZYR  kullanmanızın ardından yorgun hissediyorsanız veya 
başınız dönüyorsa araç veya makine kullanmayınız.  
 
FIRAZYR’in içeriğinde bulunan bazı yardımcı maddeler hakkında önemli bilgiler  
Enjeksiyonluk çözelti, 1 mmol'den (23 miligram) daha az miktarda  sodyum içerir, dolayısı ile 
temelde 'sodyum içermemektedir'.  
Diğer ilaçlar ile birlikte kullanımı  
FIRAZYR 'in diğer ilaçlar ile etkileşime girdiği bilinmektedir. Kan basıncınızı düşürmek 
amacıyla veya başka bir nedenle bir anjiyotensin dönüştürücü enzim (A CE) inhibitörü olarak 
bilinen bir ilaç (örneğin: kaptopril, enalapril, ramipril, kuinapril, lisinopril etken maddeli bir ilaç) 
kullanıyorsanız FIRAZYR  almadan önce doktorunuza bilgi vermelisiniz.  
 
Eğer reçeteli ya da reçetesiz herhangi bir ilacı şu anda ku llanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. FIRAZYR nasıl kullanılır?  
Uygun kullanım ve doz/uygulama sıklığı için talimatlar:  
Bu ilacı daima doktorunuzun size söylediği şekilde kullanınız. Emin değilseniz, doktorunuza 
danışınız. Daha önce hiç FIRAZYR  kullanmadıysanız ilk FIRAZYR  dozunuz daima doktorunuz 
veya hemşireniz tarafından gerçekleştirilecektir. Doktorunuz, eve dönmeniz gü venli olduğunda 
bunu size söyleyecektir.  
 
Doktorunuz ve hemşireniz ile görüştükten ve subkütan (deri altına) enjeksiyon tekniğinde eğitim 
aldıktan sonra, bir HAÖ atağı yaşadığınızda kendi kendinize FIRAZYR  enjekte edebilirsiniz 
veya yakınınız/bakıcınız siz in için FIRAZYR  enjekte edebilir. Herediter anjiyoödem atağını 
(HAÖ) fark eder etmez FIRAZYR ’in subkütan olarak (deri altına) enjekte edilmesi önemlidir. 
Sağlık uzmanınız kullanma talimatındaki talimatları takip etmek suretiyle kendinize nasıl 
güvenli bir şekilde FIRAZYR  enjekte edeceğinizi size öğretecektir.  
 
FIRAZYR 'i ne zaman ve hangi sıklıkta kullanmalısınız?  
- Doktorunuz FIRAZYR ’in tam dozunu belirlemiştir ve size hangi sıklıkta kullanmanız 
gerektiğini söyleyecektir. FIRAZYR 'in önerilen dozu, herediter anjiyoödem atağını (örneğin, 
özellikle yüz ve boynu etkileyen cilt şişliğinde artma veya artan karın ağrısı) fark eder etmez, 
subkütan olarak (cilt altına) uygulanan 1 enjeksiyondur (3 ml, 30 mg).  
 
Bulgularınızın 6 saatin ardından iyileşmemesi durumunda, ilave FIRAZYR  enjeksiyonları ile 
ilgili olarak tıbbi görüş almalısınız. 24 saat içerisinde en fazla 2 ilave enjeksiyon verilebilir.  
 
24 saatlik bir süre içerisinde en fazla 3 enjeksiyon almalısınız ve bir ayda 8 en jeksiyondan 
fazlasına ihtiyaç duyuyorsanız tıbbi yardım almalısınız.  
 
Uygulama yolu ve metodu:  
FIRAZYR , subkütan (deri altına) enjeksiyon içindir. Her enjektör, yalnızca bir defa 
kullanılmalıdır.  
 
FIRAZYR , kısa bir iğne ile karın derisi altındaki yağlı dok uya enjekte edilir.  
 
Aşağıdaki adım adım talimatlar yalnızca kendi kendine uygulama içindir.  
 
Talimatlar aşağıdaki ana adımları içermektedir:   4 1) Genel önemli bilgiler  
2) Enjektörün ve iğnenin enjeksiyon için hazırlanması  
3) Enjeksiyon yerinin hazırlanması  
4) Çözeltin in enjekte edilmesi  
5) Enjeksiyon materyalinin atılması  
 
Enjeksiyon için adım adım talimatlar  
 
 
1) Genel önemli bilgiler  
 
 İşleme başlamadan önce ellerinizi sabun ve su ile yıkayın.  
 Kapağı kaldırıp çıkartarak blisteri açın.  
 Kullanıma hazır enjektörü blister tepsisinden çıkartın.  
 Kapağı çevirerek açın ve kullanıma hazır enjektörün ucundan çıkartın.  
 Kapağın çevrilerek açılmasının ardından, kullanıma hazır enjektörü uygun bir yere 
koyun.  
 
 
2) Enjektörün ve iğnenin enjeksiyon için hazırlanması  
 
 
 
 İğne kapağını blis terden çıkartın.  
 İğne kapağının sadece başlığını çıkartın (iğne, halen iğne kapağı içerisinde olmalıdır).  
 
 
 
 5  Enjektörü sıkıca tutun. İğneyi, renksiz çözeltiyi içeren kullanıma hazır enjektöre dikkatli 
bir şekilde takın.  
 Kullanıma hazır enjektörü halen kapağına sabitlenmiş olan iğne üzerine çevirerek takın.  
 Enjektörü çekerek iğneyi, iğne kapağından çıkartın. Pistonu çekmeyin.  
 Enjektör artık kullanıma hazırdır.  
 
 
3) Enjeksiyon yerinin hazırlanması  
 
 
 
 Enjeksiyon yerini seçin. Enjeksiyon yeri, karnınız üzerin de göbek deliğinin yaklaşık 5 -10 
cm (2 -4 inç) altında iki taraftan birindeki bir cilt kıvrımı olmalıdır. Bu alan herhangi bir 
yara izinden en az 5 cm (2 inç) uzak olmalıdır. Morarmış, şişmiş veya ağrılı bir alanı 
seçmeyin.  
 Enjeksiyon yerini, alkollü mendil  ile temizleyin ve kurumasını bekleyin.  
 
4) Çözeltinin enjekte edilmesi  
 
 
 
 Enjektörü, bir elinizde, iki parmağınız arasında, başparmağınız pistonun altında olacak 
şekilde tutun.  
 Pistonu, ilk damla iğnenin ucunda görünene kadar iterek enjektörde hava kabarcığı 
kalmamasını sağlayın.  
 
 6  
 
 Enjektörü, iğnesi cildinize bakar halde, cildinize 45 -90 derecelik bir açıyla tutun.  
 Enjektörü bir elinizde tutarken, diğer elinizi, daha önce dezenfekte edilmiş enjeksiyon 
yerinde, başparmağınız ve parmaklarınız arasınd a bir cilt kıvrımını nazikçe tutmak üzere 
kullanın.  
 Cilt kıvrımını tutun, enjektörü cildinize yaklaştırın ve iğneyi hızlı bir şekilde cilt 
kıvrımına sokun.  
 Enjektörün pistonunu, kontrollü bir şekilde, sıvının tamamı cilde enjekte edilene ve 
enjektörde hiç sıvı kalmayana kadar yavaşça itin.  
 Yavaşça itin, bu işlem yaklaşık 30 saniye sürecektir.  
 Cilt kıvrımını bırakın ve iğneyi nazikçe dışarı çekin.  
 
5) Enjeksiyon materyalinin atılması  
 
 
 
 Enjektörü, iğneyi ve iğne kapağını uygun şekilde kontrol edilmemesi halinde başkalarına 
zarar verebilecek olan atıkların atılması için olan sert duvarlı bir kutuya atın.  
 
Değişik yaş grupları:  
Çocuklarda ve ergenlerde kullanım:  
FIRAZYR ’in çocuklarda ve 18 yaşın altındaki ergenlerde, bu yaş grubu henüz araştırılmamış 
olduğundan kullanılması önerilmemektedir.  
 
Bu ilacın kullanımına ilişkin ilave sorularınız varsa, doktorunuza veya eczacınıza danışınız.  
 
Yaşlılarda kullanımı:  
65 yaş üzerindeki hastalarda kullanıma ilişkin bilgiler sınırlıdır.  
 7  
Özel kullanım durumları:  
Böbrek yetmezliği:  
Böbrek yetmezliği olan hastalarda doz ayarlaması gerekli değildir.  
 
Karaciğer yetmezliği:  
Karaciğer yetmezliği olan hastalarda doz ayarlaması gerekli değildir.  
 
Doktorunuz ayrı bir tavsiyede bulunmadıkça, bu talimatları takip ediniz.  
 
İlacınızı zamanında almayı unutmayınız.  
 
Eğer FIRAZYR’in etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Kullanmanız gerekenden daha fazla FIRAZYR kullandıysanız:  
 
FIRAZYR’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
FIRAZYR’i kullanmayı unutursanız:  
 
Unutulan dozları dengelemek için çift doz almayınız.  
 
FIRAZYR ile tedavi sonlandırıldığındaki oluşabilecek etkiler:  
 
Doktorunuz size söyleyene kadar FIRAZYR tedavinizi sonlandırmayınız.  
 
Bu konuda ilave sorularınız varsa, lütfen doktorunuza veya eczacınıza danışınız.  
 
4.  Olası yan etkiler nelerdir?  
Tüm ilaçlar gibi FIRAZYR’in içeriğinde bulunan maddelere duyarlı olan kişilerde yan etkiler 
olabilir.   
 
FIRAZYR  alan hastaların neredeyse tamamı enjeksiyon yerinde bir reaksiyon ( cilt tahriş i, şişlik, 
ağrı, kaşıntı, deride kızarıklık ve yanma hissi gibi) yaşayacaktır. Bu etkiler genellikle hafif 
şiddettedir ve ilave bir tedavi gerektirmeden ortadan kalkar.  
 
Yan etkiler aşağıdaki kategorilerde gösterildiği şekilde sıralanmıştır:  
 
Çok yaygın: 10 hastanın en az 1’inde görülebilir.  
Yaygın  : 10 hastanın 1’inden az, fakat 100 hastanın 1’inden fazla görülebilir.  
Yaygın olmayan : 100 hastanın 1’inden az, fakat 1000 hastanın 1’inden fazla görülebilir.  
Seyrek: 1000 hastanın 1’inden az, fakat 10.000 hastanın 1’inden fazla görülebilir.  
Çok seyrek: 10.000 hastanın 1’inden az görülebilir.  
Sıklığı bilinmeyen: Eldeki veriler ile belirlenemeyecek kadar az hastada g örülebilir.  
 
Çok yaygın yan etkiler:   8 Enjeksiyon yeri reaksiyonları (morarma, çürüme, yanma hissi, ciltte kızarıklık,  duyularda azalma 
ve/veya uyuşukluk, cilt tahrişi, şişme (ödem), ağrı, basınç hissi, kaşıntı, şişkinlik, kabartılı 
kaşıntılı cilt döküntüsü ve sıcaklık).  
 
Yaygın yan etkiler:  
Bulantı   
Baş ağrısı  
Baş dönmesi  
Ateş 
Kaşıntı  
Döküntü  
Ciltte kızarıklık  
Anormal karaciğer fonksiyon testi  
 
FIRAZYR  almanızın ardından atağınızın semptomlarının kötüleştiğini fark etmeniz durumunda 
hemen doktorunuza danışın.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu ya da eczacınızı bilgilendiriniz . 
 
Yan etkilerin raporlanması:  
Bu Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz.  Ayrıca karşılaştığınız yan 
etkileri www.titck .gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 
800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ila cın 
güvenliği hakkında daha fazla bilgi edinilmesine katkı sağlamış olacaksınız.  
 
5. FIRAZYR’ in Saklanması  
FIRAZYR’i çocukların göremeyeceği, erişemeyeceği yerlerde ve ambalajında saklayınız.  
 
Son kullanma tarihi ile uyumlu kullanınız.  
 
25°C'nin  altındaki oda  sıcaklığında saklayın . Dondurmayın.  Işıktan korumak için orijinal 
ambalajında saklayın.  
Enjektör veya iğne ambalajının zarar görmüş olduğunu fark ederseniz veya herhangi bir görünür 
bozulma belirtisi varsa, örneğin, çözelti bulanık ise, içerisinde yüzen p arçacıklar varsa veya 
çözeltinin rengi değişmiş ise, bu ilacı kullanmayın.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
Son kullanma tarihiyle uyumlu olarak k ullanınız.  
 
İlacı, etiketi üzerinde 'EXP' ibaresinden sonra belirtilmiş olan son kullanım tarihinden sonra 
kullanmayın. Son kullanım tarihi o ayın son gününü belirtir.  
 
Ruhsat sahibi:  
Shire İlaç Ticaret Ltd. Şti.   9 River Plaza Büyükdere Cad. Bahar Sok.  
No:13 Kat:24 Levent -Şişli/ İstanbul  
 
Üretim yeri : 
Rentschler Biotechnologie GmbH     
Erwin -Rentschler -Strasse 21, Laupheim  D-88471  
Almanya  
 
Bu kullanma talimatı 23/11/2017  tarihinde onaylanmıştır.   