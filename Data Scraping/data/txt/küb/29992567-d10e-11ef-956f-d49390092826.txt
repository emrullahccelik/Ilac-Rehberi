KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRAMOFEN %1+% 0,25 krem
2. KALİTATİF VE KANTİTATİF BİLEŞİM
Etkin madde
Her 1 g krem 10,0 mg pramoksin hidroklorür ve 2,5 mg fenilefrin hidroklorür içerir.
Yardımcı maddeler
Metil paraben 1 mg / g
Propil paraben 0,25 mg / g
Gliserin (Gliserol) 144 mg / g
Setostearil alkol 70 mg / g
Disodyum EDTA 1 mg / g
Bütil hidroksi toluen 1 mg / g
Sodyum hidroksit kafi miktarda
Yardımcı maddeler için 6.1.’e bakınız.
3. FARMASÖTİK FORM
Krem
Beyaz, beyaza yakın renkte, homojen krem.
4. KLİNİK ÖZELLİKLER
4.1 Terapötik endikasyonlar
PRAMOFEN;
Ağrılı ve iltihaplı dış ve iç hemoroidlerin semptomatik tedavisinde endikedir.
4.2 Pozoloji ve uygulama şekli
Pozoloji/Uygulama sıklığı ve süresi:
Akut belirtiler kaybolana kadar sabah ve akşam, özellikle dışkılama sonrası uygulanmalıdır.
Günde 4 defaya kadar uygulanabilir.
50 g krem (1 tüp) yaklaşık 20–30 uygulama için yeterlidir.
Uygulama şekli:
Rektal yoldan uygulanır.
 PRAMOFEN, iç hemoroidlerin tedavisinde, yanında bulunan kanülle (kanül tüpe
takılır) uygulanır.
 Kullanmadan önce koruyucu kapak çıkarılır ve kullanıldıktan sonra yerine takılır.
 Kullanmadan önce uygulanacak bölge su ve sabunla hafifçe temizlenmeli ve
kurulanmalıdır.
 PRAMOFEN kullanmaya başladıktan sonra 7 gün içinde etki görülmez, ağrı azalmaz ya
da yan etki görülmeye başlanırsa tedavi sonlandırılmalıdır.
1Özel popülasyonlara ilişkin ek bilgiler:
Böbrek/karaciğer yetmezliği:
Özel bir kullanım şekli belirtilmemiştir.
Pediyatrik popülasyon:
PRAMOFEN’in çocuklarda kullanımı araştırılmamıştır.
Geriyatrik popülasyon:
PRAMOFEN’in yaşlılarda kullanımı araştırılmamıştır.
4.3 Kontrendikasyonlar
Pramoksin hidroklorüre, fenilefrin hidroklorüre veya PRAMOFEN’in içerdiği yardımcı
maddelerden herhangi birisine karşı aşırı duyarlılığı olan hastalarda kontrendikedir.
4.4 Özel kullanım uyarıları ve önlemleri
PRAMOFEN’in, karaciğer hasarı olan hastalarda kullanımına ilişkin özel bir bilgi yoktur.
PRAMOFEN, sempatomimetik etkili etken madde olan fenilefrin hidroklorür içermektedir.
Fenilefrin hidroklorür kullanan kişilerin yüksek tansiyon hastası olınası durumunda kan
basıncı artışı olabilir.
PRAMOFEN ile hemoroidin tedavisinde, ilaçla tedavinin yanı sıra anal bölgenin temiz
tutulması, yeterli egzersiz yapılması ve dışkının yumuşak kalmasını sağlayacak herhangi bir
önlemin alınması önerilir.
PRAMOFEN metil paraben ve propil paraben içermektedir. Alerjik reaksiyonlara
(muhtemelen gecikmiş) neden olabilir.
PRAMOFEN setostearil alkol içermektedir. Lokal deri reaksiyonlarına (örneğin, kontak
dermatite) sebebiyet verebilir.
PRAMOFEN gliserin (gliserol) içermektedir. Hafif derecede laksatif etkisi olabilir.
PRAMOFEN disodyum EDTA ve sodyum hidroksit içermektedir. Uygulama yolu
nedeniyle sodyuma bağlı bir etki beklenmemektedir.
PRAMOFEN bütil hidroksi toluen içermektedir. Lokal deri reaksiyonlarına (örneğin, kontak
dermatite) ya da gözlerde ve mukoz membranlarda irritasyona neden olabilir.
PRAMOFEN’in kapağı lateks lastik içermektedir. Ciddi allerjik reaksiyonlara sebebiyet
verebilir.
24.5 Diğer tıbbi ürünler ile etkileşimler ve diğer etkileşim şekilleri
PRAMOFEN için herhangi bir etkileşim bildirilmemiştir.
Özel popülasyonlara ilişkin ek bilgiler:
Böbrek/karaciğer yetmezliği:
Özel bir kullanım şekli belirtilmemiştir.
Pediyatrik popülasyon:
PRAMOFEN’in çocuklarda kullanımı araştırılmamıştır.
Geriyatrik popülasyon:
PRAMOFEN’in yaşlılarda kullanımı araştırılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanım ile ilgili yeterli veri yoktur.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir (Bkz. Bölüm
5.3.). İnsanlara yönelik potansiyel risk bilinmemektedir.
PRAMOFEN’i gebelik döneminde kullanılırken dikkatli olunmalıdır.
PRAMOFEN gebelik döneminde eğer gerekli değilse kullanılmamalıdır. Kullanılması gereken
durumlarda bir doktora danışılmalıdır.
Laktasyon dönemi
Emzirmekte olan kadının pramoksin ya da fenilefrin sistemik maruz kalması, ihmal edilebilir
düzeyde olduğu için, emzirilen çocuk üzerinde herhangi bir etki öngörülmemektedir.
PRAMOFEN önerilen doz aşılmadıkça emzirme döneminde kullanılabilir.
Üreme yeteneği / Fertilite
PRAMOFEN’in üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
PRAMOFEN’in araç ve makine kullanımı üzerinde bilinen herhangi bir olumsuz etkisi
yoktur.
4.8 İstenmeyen etkiler
İstenmeyen etkiler görülme sıklığına göre sınıflandırılmıştır.
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Deri ve deri altı doku hastalıkları
Seyrek: Uygulama bölgesinde yanma, kaşıntı, döküntü, kızarıklık gibi cilt reaksiyonları
görülmüştür. Bu bulgu ve belirtiler uygulama yerinden farklı yerlerde de görülebilir. (yüz,
dudak, dil gibi)
3Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99).
4.9 Doz aşımı ve tedavisi
PRAMOFEN’in aşırı dozda kullanımı ile ilgili herhangi bir deneyim bulunmamaktadır.
PRAMOFEN’in kazara ağızdan alınması durumunda, midenin yıkanması, daha sonra
semptomatik tedavi uygulanması ve genel destekleyici önlemlerin alınması önerilir.
5. FARMAKOLOJİK ÖZELLİKLER
5.1 Farmakodinamik özellikler
ATC kodu : C05AX05
Farmakoterapötik grup : Topikal kullanılan diğer antihemoroidaller
Etki mekanizması:
PRAMOFEN, pramoksin ve fenilefrin içermektedir. Fenilefrin kullanılan bölgede kan
damarlarını geçici daraltarak sempatomimetik etki gösterir ve şişkinlik azalır. Pramoksin lokal
anestezik etkilidir ve cilt üzerindeki sinirlere etki ederek uygulanan bölgede kaşıntı ve ağrıyı
giderir.
PRAMOFEN hemoroidin başlıca anal bölgede sekonder enflamasyonuna bağlı semptomlarını
(ağrı, acı, iltihap, kaşıntı, gerginlik) kısa sürede giderir. Pramoksin, nöronal membranın
sodyum iyonlara geçirgenliğini voltaja duyarlı sodyum kanallara ters bağlanarak ve bu
kanalları engelleyerek düşürmektedir. Bu da membranın stabilizasyonunu sağlar ve
dolayısıyla membran kutupsuzlaşması için gerekli olan iyonik akıları engeller, böylece
yayılmış bir hareket potansiyelinin başlamamasına ve sonradan da iletimin engellenmesine
yol açar.
Lokal olarak sinir dokusuna uygun konsantrasyonlarda uygulandığında sinir iletimini
engelleyen ilaçlar. Bunlar sinir sisteminin herhangi bir bölümünde ve her tür sinir lifinde etki
ederler. Bir sinir gövdesi ile temas halinde bu anestezikler sinirle donatılmış alanda hem
duyusal hem de hareket kasları felcine neden olabilir.
Etkileri tamamen geri döndürülebilirdir. (Gilman AG ve arkadaşları, Goodman ve Gilman'ın
Pharmacological Basis of Therapeutics adlı eserinin 8. basımından) Neredeyse tüm lokal
voltaja bağımlı sodyum kanallarının etkinleşme eğilimini azaltarak etki etmektedirler.
Bu ajanlar mukoz membranları aracılığıyla kolaylıkla sistemik dolaşıma alınırlar. Emilme
oranı, uygulama yerindeki damarlılık oranı veya kan akışı hızından, uygulanan
(konsantrasyon ve hacim) toplam dozajdan ve maruziyet süresinden etkilenmektedir Ayrıca
antiinflamatuvar özelliği vardır ve inflamasyon ve ağrının oluşumunda mediyatör olarak rol
oynayan pek çok endojen madde üzerine antagonist etki gösterir, hemoroide bağlı ağrı, iltihap
ve kaşıntıyı giderir. Fenilefrin ise vazokontrüktör ( damar büzücü ) etkisi nedeniyle uygulama
bölgesindeki kan akışını dengeler. Bu özelliği nedeniyle iç ve dış hemoroid için kullanılan bir
ajandır.
45.2 Farmakokinetik özellikler
Genel Özellikler
Emilim:
Fenilefrin, intravenöz ve ağızdan uygulama sonrasında sırasıyla dozun %86’sı ve %80’i
olmak üzere neredeyse aynı 3H-aktivitesi atıldığından, tam enteral emilim varsayılabilir.
Topikal uygulamada da benzer şekilde emilim sağlandığı varsayılmaktadır.
Pramoksin, topikal uygulamada mukoza zarında emilerek sistemik dolaşıma katılır. Emilme
oranı uygulama bölgesindeki uygulama süresine, kan akış hızı ve vaskülariteyle orantılır.
Dağılım
Fenilefrin periferal dokularda hızlı dağılım geçirir; ilacın belirli organ bölümlerinde
depolanabileceğine dair bazı kanıtlar bulunmaktadır. Fenilefrinin farmakolojik etkileri ilacın
dokulara alınmasıyla kısmen de olsa sonlanır. Fenilefrinin beyne nüfuzu minimal seviyede
görülmektedir. Fenilefrin, büyük oranda anne sütüne geçiyor gibi gözükmemektedir.
Pramoksin gibi ajanlar, deride ve gastrointestinal mukozada iyi emilir. Orta ila yüksek
derecede protein bağlanmasıyla dağılımların hacmi genelde büyüktür. Öncelikle
plazmapsödokolinesteraz tarafından metabolize edilirler; lidokain hepatik olarak metabolize
edilir.
Biyotransformasyon:
Fenilefrin ve metabolitleri çoğunlukla idrarla atılır. Ağızdan veya intravenöz uygulama
sonrasında, dozun sırasıyla %80 veya %86’sı 48 saat içinde başta metabolit olmak üzere idrar
ile atılır; oral dozunun yaklaşık %2,6’sı veya intravenöz dozun %16’sı ise değişime
uğramamış ilaç olarak idrar ile atılır.
Fenilefrin, bağırsak duvarında (ilk-geçiş) ve karaciğerde kapsamlı metabolizmaya uğrar.
Metabolizmanın ana yolları arasında sülfat bağlanması (özellikle bağırsak duvarında ) ve
oksidatif deaminasyonu (monoamin oksidaz tarafından (MAO)) kapsamaktadır; daha ufak
çaplı da olsa glukuronidasyon da meydana gelir.
Pramoksin N-oksidasyon ile hidrofilik metabolitlere dönüşerek böbreklerden atılmaktadır.
Eliminasyon
Fenilefrin sistemik dolaşıma geçtikten yaklaşık 2,5-3 saat içinde elimine olur.
Sistemik dolaşıma geçen pramoksinin %60’ı plasma proteinlerine bağlanır ve yaklaşık 48 saat
içinde elimine olur
5.3 Klinik öncesi güvenlilik verileri
Pramoksin:
Pramoksin HCl LD50 değeri farelerde 300mg/kg (ip) ve 750 mg/kg (sc)’dir. Akut ve
tekrarlanan doz toksisite çalışmalarında pramoksinin kullanım dozunda toksisite göstermediği
anlaşılmıştır. Farmakokinetik veriler, ilacın emiliminden sonra metabolizmanın hızlı bir
şekilde ilacı tamamen temizlediği göstermiştir. Rektal uygulama, minimum sistemik
maruziyet ile etkili lokal konsantrasyonu sağlar.
Fenilefrin:
Fenilefrin HCl ile yapılan karsinojenite çalışmaları farelerde beslenme ile birlikte 2500 ppm’e
kadar olan dozlarda ve sıçanlarda beslenmede 1250 ppm’e kadar olan dozlarda yapılarak
5tamamlanmıştır. Fenilefrin HCl, erkek veya dişi fare ve sıçanlarda herhangi bir karsinojenik
etki göstermemiştir.
Üreme toksisitesi
Pramoksin:
Üreme toksisitesi çalışmaları mevcut değildir.
Fenilefrin:
Fenilefrin HCl ile hayvanlarda üreme çalışmaları yapılmamıştır. Fenilefrinin sistemik
kullanımında riskli olduğunu gösteren veriler bulunmaktadır. Ayrıca, fenilefrin HCl’in gebe
kadınlara uygulandığında öldürücü zarar verip vermeyeceği veya üreme kapasitesini etkileyip
etkilemediği bilinmemektedir. Bu ürün, gebelik sırasında sadece hekim tarafından zaruri
olarak nitelendirildiği takdirde kullanılmalıdır.
6. FARMASÖTİK ÖZELLİKLER
6.1 Yardımcı maddelerin listesi
Katı vazelin
Gliserin (gliserol)
Gliseril monostearat
Sıvı vazelin
Setostearil alkol
Setil stearil eter
Hidrojenize hint yağı
Sitrik asit (monohidrat)
Disodyum EDTA
Butil hidroksi toluene
Metil paraben
Propil paraben
Sodyum hidroksit
Deiyonize su
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklanmalıdır.
6.5 Ambalajın niteliği ve içeriği
50 g’lık, içi laklı (epoksi fenolik rezin), lateks bağlantılı polietilen kapaklı ve polietilen
kanüllü alüminyum tüpler içerisinde ve karton kutuda kullanma talimatı ile beraber
ambalajlanır.
66.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmelik”’lerine uygun olarak imha
edilmelidir.
7. RUHSAT SAHİBİ
Avixa İlaç San. ve Tic. Ltd. Şti.
İkitelli Osb Mahallesi YTÜ İkitelli
Teknopark Sk. YTÜ Teknopark Apt. No: 1/224 Başakşehir/İstanbul
Tel : (0212) 429 03 33/34
Faks: (0212) 429 03 32
8. RUHSAT NUMARASI
06.09.2018– 2018/363
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 06.09.2018
Ruhsat yenileme tarihi :
10. KÜB’ÜN YENİLENME TARİHİ
7