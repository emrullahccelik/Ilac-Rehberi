KISA ÜRÜN BİLGİSİ
1. BEŞERİ TIBBİ ÜRÜNÜN ADI
APİDRA® 100 U/ml SoloStar® Enjeksiyonluk Çözelti İçeren Kullanıma Hazır Kalem
Steril
2. KALİTATİF VE KANTİTATİF BİLEŞİMİ
Etkin madde:
Her bir ml, 100 U insülin glulizin (3.49 mg’a eşdeğer) içermektedir.
Her bir kalem, 300 U’ye eşdeğer, 3 ml enjeksiyonluk çözelti içermektedir.
İnsülin glulizin rekombinant DNA teknolojisi ile Escherichia coli’de üretilmektedir.
Yardımcı maddeler:
Sodyum klorür 5 mg/ml
Sodyum hidroksit k.m. pH 7.3
Yardımcı maddeler için bölüm 6.1’e bakınız
3. FARMASÖTİK FORM
Kullanıma hazır enjeksiyon kalemi içinde enjeksiyonluk çözelti
Berrak, renksiz, sulu çözelti
4. KLİNİK ÖZELLİKLER
4.1. Terapötik endikasyonlar
İnsülin ile tedavinin gerekli olduğu, diabetes mellituslu, yetişkin, ergen ve 6 yaş ve üzerindeki
çocuk hastalarda endikedir.
4.2. Pozoloji ve uygulama şekli
Pozoloji:
Bu preparatın potensi ünitelerle ifade edilir. Bu üniteler APİDRA® SoloStar®’a özeldir ve
diğer insülin analoglarının potensini belirtmek için kullanılan üniteler veya IU ile aynı
değildir. (Bkz. Bölüm 5.1. Farmakodinamik Özellikler)
Orta veya uzun etkili bir insülin ya da bazal insülin analoğu içeren rejimlerde kullanılmalıdır
ve oral hipoglisemik ajanlarla birlikte kullanılabilir.
APİDRA® SoloStar® dozajı her bir hasta için bireysel olarak ayarlanmalıdır.
Uygulama sıklığı ve süresi:
Öğünlerden kısa süre (0-15 dakika) önce ya da hemen sonra verilmelidir.
Uygulama şekli:
APİDRA® SoloStar®, subkutan enjeksiyonla ya da devamlı subkutan pompa infüzyonuyla
verilmelidir.
APİDRA® SoloStar®, karın duvarı, uyluk bölgesi veya deltoide subkutan olarak veya karın
duvarına devamlı infüzyon yoluyla uygulanmalıdır. Lipodistrofi ve kütanöz amiloidoz riskini
1 | 1 6azaltmak için bir enjeksiyon bölgesi içindeki (karın, uyluk bölgesi veya deltoid) enjeksiyon
yerleri her enjeksiyonda dönüşümlü olarak kullanılmalıdır (Bkz. Bölüm 4.4 ve 4.8). Tüm
insülinlerde olduğu gibi, emilim hızı ve dolayısıyla etki başlangıcı ve süresi, enjeksiyon yeri,
egzersiz ve diğer değişkenlerden etkilenebilir. Karın duvarına yapılan subkutan enjeksiyon,
diğer bölgelere göre daha hızlı emilir. (Bkz. Bölüm 5.2.)
Kan damarına girilmediğine dikkat edilmelidir. Enjeksiyondan sonra, enjeksiyon yerine masaj
yapılmamalıdır. Hasta uygun enjeksiyon tekniklerinin kullanımı konusunda eğitilmelidir.
İnsülinlerle karıştırma:
APİDRA® SoloStar®, NPH (Neutral Protamin Hagedorn) insan insülininden başka
preparatlarla karıştırılmamalıdır.
İlk kullanımdan önce, kalem 1-2 saat süreyle oda ısısında tutulmalıdır.
Kullanmadan önce kartuş görsel olarak incelenmelidir. Yalnızca çözelti berrak, renksiz ise ve
gözle görülebilen katı partiküller içermiyorsa kullanılmalıdır. APİDRA® SoloStar® bir
çözeltidir, bu nedenle kullanmadan önce tekrar süspansiyon haline getirilmesi
gerekmemektedir.
Boş kalemler asla kullanılmamalıdır ve uygun bir şekilde atılmalıdır.
Herhangi bir kontaminasyonu önlemek için, her bir kullanıma hazır enjeksiyon kalemi yalnız
bir hasta tarafından kullanılmalıdır.
İnsülin glulizin ve diğer insülinler arasındaki ilaç kullanım yanlışlığını önlemek için insülin
etiketi her enjeksiyon öncesi kontrol edilmelidir.
Kalemin Kullanımı
SoloStar® kullanılmaya başlanmadan önce, Kullanma Talimatındaki kalemin kullanımı
dikkatlice okunmalıdır.
Kalem İğnesi
Kalem kapağı (dahil değil) Kalem gövdesi Doz
Koruyucu disk penceresi
İnsülin haznesi
İğne
İğne iç Enjeksiyon
dış kapağı
kapağı İğne Kauçuk disk Doz selektörü düğmesi
Enjeksiyon kaleminin şematik çizimi
SoloStar®’ın kullanımı için önemli bilgiler
Her kullanımdan önce her zaman yeni bir iğne dikkatlice takılmalı ve güvenlilik testi
uygulanmalıdır. Sadece SoloStar® enjeksiyon kalemiyle uyumlu iğne kullanınız.
2 | 1 6İğne ile kazayla oluşacak yaralanmalardan ve enfeksiyon bulaşmasından kaçınmak için
gereken önlemler alınmalıdır.
Eğer SoloStar® enjeksiyon kalemi zarar gördüyse veya düzgün bir şekilde çalıştığından emin
değilseniz, kalemi kesinlikle kullanmayınız.
Kullandığınız SoloStar® enjeksiyon kaleminin kaybolma veya bozulma ihtimaline karşı, her
zaman yedek bir SoloStar® kalem bulundurunuz.
Saklanması
SoloStar® enjeksiyon kaleminin saklanması ile ilgili talimatlar için, Bölüm 6.4’e bakınız.
SoloStar® enjeksiyon kalemi soğukta saklandıysa, enjeksiyonu yapmadan 1-2 saat önce
kaleminizi normal oda ısısına gelmesi için serin yerden çıkarınız. Soğuk insülin enjekte
edildiğinde daha fazla acı verir.
Kullanılmış SoloStar® enjeksiyon kalemi “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
Bakımı
SoloStar® enjeksiyon kalemi kirden ve tozdan korunmalıdır.
SoloStar® enjeksiyon kaleminizin dışı nemli bir bezle silerek temizlenebilir.
Kaleminizi suya sokmayınız, yıkamayınız, yağlamayınız. Bu işlemler kaleminize zarar
verebilir.
SoloStar® enjeksiyon kalemi doğru ve güvenli çalışmak üzere tasarlanmıştır. Özenli
kullanınız, kaleminizin zarar görebileceği durumlardan sakınınız. Kaleminizin hasar
gördüğünden şüpheleniyorsanız, yeni bir SoloStar® enjeksiyon kalemi kullanınız.
1. Adım İnsülini kontrol ediniz
Doğru insülin olduğundan emin olmak için, kalem üzerindeki etiketi kontrol ediniz.
APİDRA® SoloStar® mavi renklidir. Enjeksiyon düğmesi koyu mavi renktedir ve tepesinde
bir halka bulunur. Kalemin kapağını çıkardıktan sonra, insülinin görünüşünün de kontrol
edilmesi gerekir. İnsülin çözeltisinin berrak ve renksiz olması, içinde görünür katı tanecik
bulunmaması ve su gibi homojen olması gerekir.
2. Adım İğneyi takınız
Sadece SoloStar® enjeksiyon kalemiyle uyumlu iğnelerin kullanılması gerekir.
Her zaman her enjeksiyon için yeni bir steril iğne kullanılmalıdır. Kapak çıkarıldıktan sonra,
iğnenin dikkatlice ve dik bir şekilde tutularak kaleme takılması gerekir.
3. Adım Güvenlik testini yapınız
Her enjeksiyondan önce güvenlik testinin yapılması gerekir.
2 ünite doz seçiniz.
İğnenin dış ve iç kapaklarının çıkarılmalıdır.
İğne yukarıya doğru gelecek şekilde kalemi tutarken, parmakla insülin haznesine vurularak,
hava kabarcıklarının iğneye doğru toplanması sağlanmalıdır.
3 | 1 6Bundan sonra enjeksiyon düğmesine sonuna kadar basılmalıdır.
Eğer iğnenin ucundan insülin çıktıysa, kalem ve iğne doğru şekilde çalışmaktadır.
Eğer iğnenin ucundan hiç insülin çıkmadıysa, 3. adımda belirtilenleri iğnenin ucundan insülin
çıkana kadar tekrarlanmalıdır.
4. Adım Dozu seçiniz
Doz ayarlaması 1 ünitelik artışlar halinde yapılabilir. En az 1 ünite, en fazla 80 üniteye kadar
doz seçilebilir. Eğer 80 üniteden daha fazla doza ihtiyaç varsa, iki veya daha fazla sayıda
enjeksiyon ile verilmelidir.
Güvenlik testini yaptıktan sonra, doz penceresi “0” göstermelidir. Daha sonra doz
seçilmelidir.
5. Adım İnsülin dozunun enjekte edilmesi
Hastaya bir sağlık mesleği mensubu tarafından enjeksiyon tekniği öğretilmelidir.
İğne deriye batırılmalıdır.
Enjeksiyon düğmesine sonuna kadar basılmalıdır. İğne deri altından çıkarılmadan önce 10
saniye süreyle enjeksiyon düğmesi basılı tutulmalıdır. Böylece dozun tam olarak verildiği
garanti altına alınmış olur.
6. Adım İğnenin çıkarılması ve atılması
Her zaman her enjeksiyondan sonra iğne çıkarılmalı ve uygun şekilde atılmalıdır. Bu şekilde
bulaşma ve/veya enfeksiyon gelişmesi, insülin haznesine hava girmesi veya insülin kaçağı
oluşması engellenmiş olur. İğneler tekrar kullanılmamalıdır.
İğneyi çıkarırken ve atarken dikkatli olunmalıdır. İğne ile yaralanma veya enfeksiyon hastalığı
bulaşması riskini azaltmak için, iğnelerin çıkarılması ve atılmasıyla ilgili (örneğin tek elle
kapağın kapatılması tekniği gibi) tavsiye edilen güvenlilik önlemlerine uyunuz.
Kalemin ucuna kendi kapağı takılmalıdır.
İnsülinlerin karıştırılması
NPH insan insüliniyle karıştırılacağı zaman şırınga içine önce APİDRA® SoloStar®’ın
çekilmesi gerekir. Karıştırma yapıldıktan hemen sonra enjeksiyon gerçekleştirilmelidir; çünkü
enjeksiyondan ne kadar zaman önce karışımların hazırlanması gerektiği hakkında hiçbir veri
bulunmamaktadır.
Özel popülasyonlara ilişkin ek bilgiler:
Böbrek yetmezliği
Böbrek yetmezliği olan hastalarda insülin glulizinin farmakokinetik özellikleri genel olarak
aynıdır. Ancak, böbrek yetmezliği insülin gereksinimini azaltabilir (Bkz. Bölüm 5.2).
Karaciğer yetmezliği
4 | 1 6Karaciğer fonksiyon düşüklüğü olan hastalarda insülin glulizinin farmakokinetik özellikleri
araştırılmamıştır. Karaciğer yetmezliği olan hastalarda, azalan insülin metabolizması ve
azalan glukoneojenez kapasitesi nedeniyle insülin gereksinimi azalabilir.
Pediyatrik popülasyon
APİDRA® SoloStar®’ın 6 yaşından küçük çocuklarda kullanımıyla ilgili klinik bilgi
yetersizdir.
Geriyatrik popülasyon
Diabetes mellituslu yaşlı hastalarda farmakokinetiği ile ilgili klinik veri yetersizdir. Karaciğer
fonksiyonunun kötüleşmesi insülin gereksiniminin azalmasına neden olabilir.
4.3. Kontrendikasyonlar
İnsülin glulizin veya formülündeki yardımcı maddelerden herhangi birine aşırı duyarlılık veya
hipoglisemide kontrendikedir.
4.4. Özel kullanım uyarıları ve önlemleri
Takip edilebilirlik
Biyolojik tıbbi ürünlerin takip edilebilirliğini arttırmak için, uygulanan ilacın markası ve seri
numarası hasta dosyasına açıkça kaydedilmelidir.
Bir hastada yeni bir insülin tipi ya da markasına geçilmesi sıkı tıbbi gözetim altında
gerçekleştirilmelidir. Doz, marka (üretici), tip (regüler, nötral protamin Hagedorn [NPH],
lente, v.s.), tür (hayvan) ve/veya üretim yöntemindeki değişiklikler, dozajda bir değişikliğe
yol açabilir. Birlikte kullanılan oral antidiyabetik tedavinin ayarlanması gerekebilir.
Hastalar, lipodistrofi ve kütanöz amiloidoz riskini azaltmak için belirlenen enjeksiyon
yerlerini her enjeksiyonda dönüşümlü olarak kullanmaları konusunda bilgilendirilmelidir. Bu
reaksiyonların oluştuğu enjeksiyon bölgelerine insülin enjeksiyonu yapılmasından sonra,
insülin emiliminde gecikme ve glisemik kontrolde kötüleşme olması potansiyel bir risktir.
Enjeksiyon yerinin, etkilenmemiş bir bölgeye doğru anlık olarak değiştirilmesinin
hipoglisemiye neden olduğu bildirilmiştir. Enjeksiyon bölgesinde değişiklik sonrasında kan
glukoz izlemi tavsiye edilmektedir ve antidiyabetik ilaçlarda doz ayarlaması dikkate alınabilir.
Hiperglisemi
Özellikle insülin bağımlı diyabetlilerde, yetersiz doz kullanımı veya tedaviye devam
etmemek, hayatı tehdit edici olabilen hiperglisemi ve diyabetik ketoasidoza neden olabilir.
Hipoglisemi
Hipogliseminin gelişme zamanı, kullanılan insülinin etki profiline bağlıdır ve dolayısıyla,
tedavi rejimi değiştiğinde değişebilir.
Hipogliseminin erken uyarı semptomlarını farklı veya daha az belirgin hale getirebilecek
durumlar arasında uzun süreli diyabet, yoğun insülin tedavisi, diyabetik sinir hastalığı, beta
blokerler gibi ilaçlar veya hayvan kaynaklı insülinden insan insülinine transfer sonrası yer alır.
5 | 1 6Hastalar artan fiziksel aktivitelerini artırırsa veya normal yemek planlarını değiştirirse doz
ayarlaması da gerekli olabilir. Yemekten hemen sonra yapılan egzersiz hipoglisemi riskini
artırabilir.
Çözünür insan insülini ile karşılaştırıldığında, hızlı etkili analogların enjeksiyonundan sonra
oluşabilecek hipoglisemi insan insülinine göre daha erken meydana gelir.
Düzeltilmeyen hipoglisemik veya hiperglisemik reaksiyonlar, bilinç kaybı, koma veya ölüme
sebebiyet verebilir.
İnsülin gereksinimleri hastalık sırasında veya duygu durumu rahatsızlıklarında değişebilir.
Kalemin Kullanımı
SoloStar®’ı kullanmadan önce, Kullanma Talimatındaki kalemin kullanımı dikkatlice
okunmalıdır. SoloStar®, kalemin kullanımı bölümünde tavsiye edildiği gibi kullanılmalıdır
(Bkz. Bölüm 6.6).
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında
“sodyum içermez”
APİDRA® SoloStar®, alerjik reaksiyonlara neden olabilen metakrezol içerir.
APİDRA® SoloStar® ile pioglitazon kombinasyonu
Pioglitazonun insülinle kombine kullanımında, özellikle kardiyak kalp yetmezliği gelişmesi
risk faktörleri bulunan hastalarda kardiyak yetmezlik vakaları bildirilmiştir.
Pioglitazon ve APİDRA® SoloStar® kombinasyonuyla tedavi düşünülüyorsa bu bilgi göz
önünde bulundurulmalıdır. Kombinasyonun kullanılması durumunda hastalarda kalp
yetmezliği, kilo artışı ve ödem belirtileri ve semptomları izlenmelidir. Kardiyak semptomlarda
herhangi bir kötüleşme ortaya çıkması durumunda pioglitazon kesilmelidir.
4.5. Diğer tıbbi ürünler ile etkileşim ve diğer etkileşim şekilleri
Farmakokinetik çalışmalarda etkileşimlere bakılmamıştır. Benzer ilaç ürünlerine ait ampirik
bilgilere dayanarak, klinik olarak anlamlı farmakokinetik etkileşimlerin oluşması beklenmez.
Bir dizi madde glukoz metabolizmasını etkiler ve insülin glulizin dozunun ayarlanmasını ve
özellikle de yakından izlemeyi gerektirebilir.
Kan şekerini düşürücü etkiyi yükseltebilecek ve hipoglisemi riskini artırabilecek maddeler;
oral antidiyabetikler, anjiotensin dönüştürücü enzim (ADE) inhibitörleri, disopiramid,
fibratlar, fluoksetin, monoamin oksidaz inhibitörleri (MAOİ), pentoksifilin, propoksifen,
salisilatlar veya sülfonamid antibiyotikleri.
Kan-şekerini düşürücü etkiyi azaltabilecek maddeler; kortikosteroitler, danazol, diazoksit,
diüretikler, glukagon, isoniazit, fenotiazin türevleri, somatropin, sempatomimetik ajanlar (örn.
epinefrin [adrenalin], salbutamol, terbutalin), tiroit hormonları, östrojenler, projestinler (örn.
6 | 1 6oral kontraseptifler), proteaz inhibitörleri ve atipik antipsikotik ilaçlar (örn. olanzapin ve
klozapin)
Beta-blokörler, klonidin, lityum tuzları veya alkol insülinin kan şekerini düşürücü etkisini
kuvvetlendirebilir veya zayıflatabilir. Pentamidin hipoglisemiye yol açabilir ve bazen bunu
hiperglisemi izleyebilir.
Bunun yanı sıra, beta-blokörler, klonidin, guanetidin ve rezerpin gibi sempatolitik ilaçların
etkisiyle, adrenerjik karşı-düzenleme belirtileri azalabilir veya kaybolabilir.
Özel popülasyonlara ilişkin ek bilgiler
Herhangi bir etkileşim çalışması yapılmamıştır.
Pediyatrik popülasyon:
Herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Oral kontraseptiflerin içindeki östrojen ve progestojenler APİDRA® SoloStar®’ın kan
glukozunu düşürücü etkisinin azaltabilir. Kontrasepsiyon yöntemleri üzerine etkisi konusunda
veri bulunmamaktadır.
Gebelik dönemi
Gebe kadınlarda insülin glulizin kullanımı ile ilgili veriler ya yoktur ya da sınırlı sayıdadır
(gebelikte kullanımla ilgili bildirilen olgu sayısı 300’ün altındadır),
Hayvan üreme çalışmaları, insülin glulizin ile insan insülini arasında gebelik, embriyonal/fetal
gelişim, doğum veya doğum sonrası gelişim açısından herhangi bir farklılık ortaya
koymamıştır (bkz.Bölüm 5.3)..
İnsülin glulizin gebe bir kadına reçete edilirken dikkatli olunmalıdır. Glikoz kontrolünün
dikkatli bir şekilde izlenmesi esastır.
Önceden var olan veya gestasyonal diyabeti olan hastaların tüm gebelik süresince iyi
metabolik kontrolün sağlanması esastır. İnsülin ihtiyacı ilk trimesterde azalabilir, ancak
genellikle ikinci ve üçüncü trimesterde artar. Doğumdan hemen sonra, insülin gereksinimi
hızla azalır...
Laktasyon dönemi
İnsülin glulizinin insan sütüyle atılıp atılmadığı bilinmemektedir. Ancak genel olarak insülin
anne sütüne geçmemektedir ve oral uygulamadan sonra emilimi olmamaktadır.
Emziren kadınlarda insülin dozu ve diyette ayarlamalar yapılması gerekebilir.
Üreme yeteneği /Fertilite
7 | 1 6İnsülin glulizin ile yürütülen hayvan üreme çalışmalarında, fertilite açısından herhangi bir
advers etki ortaya çıkmamıştır.
4.7. Araç ve makine kullanımı üzerindeki etkiler
Hipoglisemi, hiperglisemi veya örn. görme bozukluğunun bir sonucu olarak hastanın
konsantre olma ve tepki verme yeteneği etkilenebilir. Bu durum, bu yeteneklerin özellikle
önemli olduğu (örn. araç veya makine kullanma gibi) durumlarda bir risk oluşturabilir.
Hastalara araba kullanırken, hipoglisemiden kaçınmak için önlemler almaları tavsiye
edilmelidir. Bu durum, hipogliseminin uyarıcı semptomlarını fark etme yeteneği azalmış veya
kaybolmuş ya da sık hipoglisemi epizotları yaşayan kişilerde özellikle önemlidir. Bu
koşullarda araç veya makine kullanmanın tavsiye edilebilir olup olmadığı düşünülmelidir.
4.8. İstenmeyen etkiler
İnsülin tedavisinin en sık görülen ve istenmeyen etkisi olan hipoglisemi, verilen insülin
dozunun gereksinimden yüksek olması halinde meydana gelebilir.
Klinik araştırmalardan, ilgili advers reaksiyonlar sistem organ sınıfına ve azalan sıklığa göre
aşağıda sıralanmıştır: (Sıklıklar; çok yaygın: (1/10); yaygın: (1/100 - <1/10); yaygın
olmayan: (1/1.000 - <1/100); seyrek: (1/10.000 - <1/1.000); çok seyrek:
(<1/10.000);bilinmeyen (Elde edilebilir verilerden hesaplanamaz).
Metabolizma ve beslenme bozuklukları
Çok yaygın: Hipoglisemi semptomları genellikle ani olarak ortaya çıkar. Semptomlar soğuk
terleme, beniz solgunluğu, halsizlik, sinirlilik veya titreme, anksiyete, alışılmamış yorgunluk
veya zayıflık, konfüzyon, konsantrasyon bozukluğu, uyuşukluk, aşırı açlık, görme değişikliği,
baş ağrısı, mide bulantısı ve çarpıntıyı içerir.
Hipoglisemi ciddi boyuta gelebilir ve bilinç kaybı ve/veya konvülsiyona neden olabilir ve
beyin fonksiyonlarında geçici veya kalıcı hasara yol açabilir, hatta ölümle sonuçlanabilir.
Bilinmiyor: Hiperglisemi (potansiyel olarak diyabetik ketoasidoza neden olabilir)
Apidra 100 birim/ml flakondaki enjeksiyon solüsyonu: Vakaların çoğu Apidra CSII ile
birlikte kullanıldığında kullanım hataları veya pompa sistemi arızaları ile
ilişkilendirilmiştir.Apidra ile CSII ile birlikte kullanıldığında (bkz. bölüm 4.4) Diyabetik
Ketoasidoz'a (DKA) yol açan hiperglisemi vakaları ortaya çıkmıştır.Vakaların çoğu, kullanım
hataları veya pompa sistemi arızaları ile ilgilidir. Hasta her zaman Apidra'ya özel talimatları
izlemeli ve pompa sistemi arızası durumunda her zaman alternatif insülin iletim sistemine
erişebilmelidir.
Deri ve deri altı doku bozuklukları
Yaygın: enjeksiyon yeri reaksiyonları ve lokal hipersensitivite reaksiyonları.
Lokal hipersensitivite reaksiyonları (enjeksiyon yerinde kızarıklık, şişlik ve kaşıntı) insülinle
tedavi sırasında oluşabilir. Bu reaksiyonlar genellikle geçicidir ve normal olarak tedavinin
devamında ortadan kalkar.
Seyrek: Lipodistrofi
Bilinmiyor: Kütanöz amiloidoz
8 | 1 6Enjeksiyon bölgesinde lipodistrofi ve kütanöz amiloidoz meydana gelebilir ve lokal insülin
emilimini geciktirebilir. Belirlenen enjeksiyon yerlerinin her enjeksiyonda dönüşümlü olarak
kullanılması bu reaksiyonları önlemeye veya azaltmaya faydalı olabilir (Bkz. Bölüm 4.4).
Genel bozukluklar ve uygulama bölgesine ilişkin hastalıklar
Yaygın olmayan:
Sistemik hipersensitivite reaksiyonları (ürtiker, göğüs sıkışması, dispne, alerjik dermatit ve
kaşıntı). Anaflaktik reaksiyonlar içeren şiddetli alerjik durumlar hayatı tehdit edici olabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Hipoglisemi, gıda alımı ve enerji tüketimine oranla fazla insülin etkinliğinin bir sonucu olarak
meydana gelebilir.
İnsülin glulizinin doz aşımına ait spesifik veri mevcut değildir. Ancak takip eden aşamalar
sonrasında hipoglisemi gelişebilir:
Hafif dereceli hipoglisemi epizotları genellikle glukoz veya şekerli ürünlerin oral olarak
uygulanması ile tedavi edilebilir. Bu nedenle diyabet hastalarının yanlarında şeker, tatlı besin,
bisküvi veya şekerli meyve suyu bulundurmaları tavsiye edilir.
Hastanın bilinç kaybına neden olan ciddi hipoglisemi epizodları eğitimli bir kişi tarafından
intramüsküler veya subkutan olarak verilen glukagon (0.5 - 1 mg) ile veya bir sağlık mesleği
mensubu tarafından intravenöz olarak verilen glukoz ile de tedavi edilir. Eğer hasta glukagona
10-15 dakika içinde tepki vermez ise intravenöz olarak glukoz da uygulanmalıdır.
Bilincin geri gelmesinden sonra, nüksü engellemek için oral karbonhidrat uygulaması tavsiye
edilmektedir.
Glukagon enjeksiyonundan sonra, hastanın ciddi hipoglisemi nedenlerini tespit etmek ve
benzer epizodları engelleyebilmek için, hasta bir hastanede gözetim altına alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Enjeksiyon için insülinler ve analogları,hızlı etkili
ATC kodu: A10AB06
İnsülin glulizin, regüler insan insülini ile eşit etki gücüne sahip bir rekombinant insan insülini
analogudur. İnsülin glulizin, regüler insan insülinine kıyasla daha hızlı bir etki başlangıcına ve
daha kısa bir etki süresine sahiptir.
9 | 1 6İnsülinler ve insülin glulizin gibi insülin analoglarının birincil etkinliği, glukoz
metabolizmasının düzenlenmesidir. İnsülinler özellikle iskelet kası ve yağ dokusu tarafından
periferik glukoz alımını uyararak ve hepatik glukoz üretimini inhibe ederek kan glukoz
düzeylerini düşürür. İnsülin adipositte lipolizi inhibe eder, proteolizi inhibe eder ve protein
sentezini arttırır.
Sağlıklı gönüllülerde ve diyabet hastalarında yapılan araştırmalar, subkutan uygulandığında
insülin glulizinin regüler insan insülinine kıyasla etkisinin daha hızlı başladığını ve etki
süresinin daha kısa olduğunu kanıtlamıştır. İnsülin glulizin subkutan olarak enjekte
edildiğinde, glukozu düşürücü etkinliği 10-20 dakika içinde başlayacaktır. İntravenöz yoldan
uygulandıklarında, insülin glulizin ve regüler insan insülinin glukozu düşürücü etkinliği eşit
güçtedir. Bir ünite insülin glulizin bir ünite regüler insan insülini ile aynı glukoz düşürücü
etkiye sahiptir.
Doz orantılılığı
21-50 yaşlarındaki tip 1 diyabetes mellituslu 18 erkek gönüllü ile yapılan çalışmada, insülin
0.075-0.15 U/kg olan terapötik uygun doz aralığında dozla orantılı glukoz düşürücü etki
göstermiştir. Kan glukozu düşürücü etkisi, insan insülini gibi 0.3 U/kg veya daha yüksek
dozlarda orantısal artıştan daha az olmuştur.
İnsülin glulizin regüler insan insülininden yaklaşık iki kez daha hızlı etki eder ve regüler insan
insülininden yaklaşık 2 saat önce glukoz düşürücü etkiyi tamamlar.
Tip 1 diabetes mellitusu olan hastalarda yapılan bir faz I araştırmada, 15 dakikalık standart bir
öğünle ilişkili olarak farklı saatlerde, 0.15 U/kg dozunda subkutan olarak uygulanan insülin
glulizin ve regüler insan insülininin glukozu düşürme profilleri değerlendirilmiştir. Elde
edilen veriler, öğünden 2 dakika önce uygulanan insülin glulizinin, öğünden 30 dakika önce
uygulanan regüler insan insülini ile benzer postprandiyal glisemik kontrol verdiğini işaret
etmektedir. İnsülin glulizin öğünden 2 dakika önce uygulandığında, yemeklerden 2 dakika
önce verilen regüler insan insülininden daha iyi postprandial glisemik kontrol sağlamıştır.
Öğüne başlandıktan 15 dakika sonra uygulanan insülin glulizin, öğünden 2 dakika önce
uygulanan regüler insan insülini ile benzer postprandial glisemik kontrol sağlamaktadır. (Bkz.
Şekil 1)
Şekil 1A Şekil 1B Şekil 1C
10 | 1 6Şekil 1: Tip 1 diyabetli 20 hastada 6 saatten daha uzun süre ortalama glukoz düşürücü etki.
Öğüne başlamadan 2 dakika önce verilen insülin glulizin (GLULISINE pre) ile öğüne
başlamadan 30 dakika önce verilen insan insülini (REGULAR 30 dak) kıyaslaması (Şekil 1A)
ve bir öğüne başlamadan 2 dakika önce verilen regüler insan insülini (REGULAR pre) ile
kıyaslaması (şekil 1B) de gösterilmektedir. Öğüne başladıktan 15 dakika sonra verilen insülin
glulizin ile (GLULISINE post) bir öğüne başlamadan 2 dakika önce verilen regüler insan
insülini (REGULAR pre) ise şekil 1C’de gösterilmektedir. X-ekseninde ok ile belirtilen sıfır
noktası 15 dakikalık öğünün başlangıcıdır.
Obezite
İnsülin glulizin, lispro ve regüler insan insüliniyle obez bir popülasyonda yapılan, bir Faz I
çalışması, insülin glulizinin hızlı-etki özelliğini devam ettirdiğini göstermiştir. Bu çalışmada
erken glukoz düşürücü etkiyi temsil eden toplam eğri altındaki alanın (AUC) % 20’sine
ulaşana kadara geçen zaman ve eğri altında kalan alan AUC (0-2 st) insülin glulizin için
sırasıyla 114 dakika ve 427 mg/kg-1; lispro için 121 dakika ve 345 mg.kg-1; regüler insan
insülini için ise 150 dakika ve 197 mg.kg-1 olarak bulunmuştur (bakınız Şekil 2).
ZAMAN-saat
Şekil 2: Obez popülasyona subkutan olarak 0.3 U/kg dozda insülin glulizin (GLULISINE)
veya insülin lispro (LISPRO) veya regüler insan insülini (REGULAR) uygulandıktan sonraki
glukoz infüzyon oranları
İnsülin glulizin ve insülin lispro ile diyabetli olmayan ve vücut kitle indeksleri geniş bir
aralığa dağılmış olan (18-46 kg/m2) 80 gönüllüde yapılan diğer bir Faz I çalışmasında,
glukozu düşürücü toplam etkinin obezite arttıkça azalırken böylesine geniş bir vücut kitle
indeksi aralığında dahi genel olarak hızlı etkinin devam ettirildiği gösterilmiştir.
0.2 ve 0.4 U/kg insülin glulizin için 0-1 saat arası toplam glukoz infüzyon oranı eğri altındaki
alan değerleri (AUC) sırasıyla 102±75 mg/kg ve 158±100 mg/kg olarak bulunmuştur. Bu
değerler, 0.2 ve 0.4 U/kg insülin lispro için ise sırasıyla 83.1±72.8 mg/kg ve 112.3±70.8
mg/kg olarak saptanmıştır.
Tip 2 diabetes mellitusu olan 18 obez hastada (VKİ 35 ile 40 kg/m2 arasında) insülin
glulizinglulizin ve insülin lispro ile yapılan bir Faz I çalışmasında [% 90 lık güvenirlik aralığı:
11 | 1 60.81, 0.95 (p=<0.01)] insülin glulizinin gün içindeki öğün-sonrası kan glukozu iniş çıkışlarını
etkin şekilde kontrol altına aldığı gösterilmiştir.
Klinik çalışmalar
Tip 1 diabetes mellitus - Erişkinler
Bazal insülin olarak insülin glarjin kullanan tip 1 diabetes mellitus hastalarında her ikisi de bir
öğünden kısa süre önce (0–15 dakika) subkutan olarak enjekte edilen insülin glulizin ile
insülin lisproyu karşılaştıran 26 haftalık bir faz III klinik çalışmada, insülin glulizin,
glikozillenmiş hemoglobinde (HbA eşdeğeri olarak ifade edilen) başlangıç ile sonlanım
1c
noktası arasındaki değişikliklerle yansıtılan glisemik kontrol açısından insülin lispro ile
benzer bulunmuştur. Kendi kan glukozunu izleme değerlerinin benzer olduğu gözlenmiştir.
İnsülin lispronun tersine, insülin glulizin ile bazal insülin dozunda hiçbir artış gerekmemiştir.
Bazal tedavi olarak insülin glarjin almakta olan tip 1 diabetes mellitus hastalarında
gerçekleştirilen 12 haftalık bir faz III klinik çalışma, öğünden hemen sonra uygulanan insülin
glulizinin öğünden hemen önce (0–15 dakika) uygulanan insülin glulizin ya da regüler
insüline (30–45 dakika) benzer etkinlik sağladığını göstermektedir.
Her bir protokol popülasyonunda, öğün öncesi glulizin grubunda regüler insülin grubuna
kıyasla GHb’de anlamlı ölçüde daha büyük azalma gözlenmiştir.
Tip 1 diabetes mellitus - Pediyatrik
26 haftalık bir faz III klinik çalışmada, bazal insülin olarak insülin glarjin veya NPH kullanan
tip 1 diabetes mellitus olan çocuklar (4-5 yaş: n=9; 6-7 yaş: n=32 ve 8-11 yaş : n=149) ve
adolesanlarda (12-17 yaş: n=382) her ikisi de bir öğünden kısa süre önce (0–15 dakika)
subkutan olarak enjekte edilen insülin glulizin ile insülin lispro karşılaştırılmıştır. İnsülin
glulizin, kendi kan glukozunu izleme değerleri ile ve glikozillenmiş hemoglobinde (HbA
1c
eşdeğeri olarak ifade edilen GHb) başlangıç ile sonlanım noktası arasındaki değişikliklerle
yansıtılan glisemik kontrol açısından insülin lispro ile benzer bulunmuştur.
6 yaşından küçük çocuklarda APİDRA® SoloStar® kullanımıyla ilişkili klinik bilgiler
yetersizdir.
Tip 2 diabetes mellitus - Erişkinler
Bazal insülin olarak NPH insülin de kullanan tip 2 diabetes mellitus hastalarında subkutan
olarak enjekte edilen insülin glulizin (öğünden 0–15 dakika önce) ile regüler insan insülinini
(öğünden 30–45 dakika önce) karşılaştırmak amacıyla, 26 haftalık bir faz III klinik çalışma ve
ardından 26 haftalık bir uzatma güvenlilik çalışması yürütülmüştür. Hastaların ortalama vücut
kitle indeksi (VKİ) 34.55 kg/m2 olarak bulunmuştur. İnsülin glulizinin, glikozillenmiş
hemoglobinde (HbA eşdeğeri olarak ifade edilen) başlangıç ile 6 aylık sonlanım noktası
1c
arasındaki değişiklikler (insülin glulizin için -%0.46 ve regüler insan insülini için -%0.30,
p=0.0029) ve başlangıç ile 12 aylık sonlanım noktası arasındaki değişiklikler (insülin glulizin
için -%0.23 ve regüler insan insülini için -%0.13, fark anlamlı değil) açısından regüler insan
insülini ile benzer olduğu gösterilmiştir. Bu çalışmada, hastaların çoğunluğu (%79)
enjeksiyondan hemen önce kısa etkili insülinlerini NPH insülin ile karıştırmış ve hastaların
12 | 1 6%58’i randomizasyon sırasında oral hipoglisemik ajanlar kullanmış ve bunları aynı dozda
kullanmaya devam etmeleri öğütlenmiştir.
Irk ve cinsiyet
Erişkinlerde yapılan kontrollü klinik çalışmalarda, ırk ve cinsiyete dayalı alt grup
analizlerinde insülin glulizin etkililik ve güvenlilik açısından herhangi bir farklılık
göstermemiştir.
5.2. Farmakokinetik Özellikler
Genel özellikler
İnsülin glulizinde, insan insülininin B3 pozisyonundaki asparajinin lizin ile ve B29
pozisyonundaki lizinin yerini glutamik asit ile yer değiştirmesi daha hızlı absorbsiyona olanak
sağlamaktadır.
Emilim:
Sağlıklı gönüllülerde ve diyabet hastalarındaki (tip 1 veya 2) farmakokinetik profiller, insülin
glulizinin emiliminin regüler insan insülinine kıyasla yaklaşık iki kat daha hızlı ve doruk
konsantrasyonunun yaklaşık iki kat daha yüksek olduğunu kanıtlamıştır.
Tip 1 diyabeti olan hastalarda yapılan bir araştırmada, 0.15 U/kg dozun subkutan olarak
uygulanmasından sonra, insülin glulizine için T 55 dakika ve C 82+ 1.3 mikroU/ml
max max
olarak ve regüler insan insülini için T 82 dakika ve C 46 + 1.3 mikroU/ml olarak
max max
bulunmuştur. İnsülin glulizinin ortalama kalış süresinin (98 dakika) regüler insan insülinine
(161 dakika) kıyasla daha kısa olduğu saptanmıştır (Bakınız Şekil 3).
İnsülin
Konsantrasyonu
µU/mL
ZAMAN-saat
Şekil 3: 0.15 U/kg dozda insülin glulizin ve regüler insan insülin uygulandıktan sonra Tip 1
diabetes mellitus’lu hastalardaki farmakokinetik profili.
Tip 2 diabetes mellituslu hastalarda yapılan bir çalışmada 0.2 U/kg dozda insülin glulizinin
subkutan uygulanmasından sonra, C değeri 91 µU/ml olarak bulunmuştur, çeyrek değerler
max
aralığı ise 78-104 µU/ml arasında değişmiştir.
İnsülin glulizin karın, deltoid veya uyluk bölgesine subkutan olarak enjekte edildiğinde,
konsantrasyon-zaman profilleri benzer bulunmuş; karına uygulandığında emilimin uyluk
13 | 1 6bölgesine uygulamaya kıyasla biraz daha hızlı olduğu saptanmıştır. Deltoid bölgesinden
emilim ikisinin arasındadır (Bkz. Bölüm 4.2). İnsülin glulizinin mutlak biyoyararlanımı (%70)
ve düşük bireyler arası değişkenliği (%11 CV) enjeksiyon bölgeleri arasında benzerdir.
Obezite
Vücut kitle indeksleri geniş bir aralığa dağılmış (18-46 kg/m2) diyabetli olmayan 80
gönüllüden oluşan bir popülasyonda insülin glulizin ve insülin lispro ile yapılan başka bir Faz
I çalışmasında bu geniş aralıktaki vücut kitle indekslerinde de genellikle hızlı emilim ve
toplam maruziyetin devam ettirildiği gösterilmiştir. İnsülin glulizin, toplam insülin
maruziyetinin % 10’una ulaşmak için geçen süreye yaklaşık 5-6 dakika daha erken ulaşmıştır.
Dağılım:
İntravenöz uygulamadan sonra insülin glulizin ve regüler insan insülininin dağılımı benzer
olup, dağılım hacimleri sırasıyla 13 L ve 22 L’dir.
İnsülin glulizin tıpkı insan insülini gibi plazma proteinlerine düşük oranda bağlanmaktadır.
Biyotransformasyon
Veri bulunmamaktadır.
Eliminasyon:
İntravenöz uygulamadan sonra insülin glulizin ve regüler insan insülininin eliminasyonu
benzer olup yarılanma ömürleri sırasıyla 13 dakika ve 18 dakikadır.
Subkutan uygulamadan sonra, 86 dakikaya kıyasla 42 dakika gibi görünürdeki yarılanma
ömrü değerleri ile, insülin glulizin regüler insan insülinine kıyasla daha hızlı eliminasyon
göstermektedir. Sağlıklı gönüllülerde veya Tip 1 ya da Tip 2 diabetes mellituslu gönüllülerde
insülin glulizin ile yapılan bir çapraz çalışma analizinde, görünür yarılanma ömrü 37 dakika
ile 75 dakika (çeyrek değerler aralığı) arasında değişmiştir.
Doğrusallık/Doğrusal olmayan durum:
Yaşları 21 ile 50 arasında değişen, Tip 1 diabetes mellituslu 18 erkek gönüllüde yapılan bir
çalışmada insülin glulizin, 0.075 U/kg ile 0.4 U/kg arasındaki doz aralığında, erken,
maksimum ve toplam maruz kalma açısından doz-orantılılığı göstermiştir.
Hastalardaki karakteristik özellikler:
Böbrek Yetmezliği:
Geniş bir böbrek fonksiyonu aralığını (Kreatinin klerensi >80 ml/dakika, 30-50 ml/dakika,
<30 ml/dakika) kapsayan, diyabetik olmayan bireylerde yapılan bir klinik araştırmada, insülin
glulizinin hızlı etkiyen özellikleri genel olarak korunmuştur. Ancak böbrek yetmezliğinde
insülin ihtiyacı azalabilir.
Karaciğer Yetmezliği:
Karaciğer yetmezliği olan hastalarda farmakokinetik özellikleri incelenmemiştir.
Geriyatrik Popülasyon:
14 | 1 6Diabetes mellituslu yaşlı hastalarda farmakokinetiği ile ilgili çok kısıtlı veri bulunmaktadır.
Çocuklar ve adolesanlar:
İnsülin glulizinin farmakokinetik ve farmakodinamik özellikleri, tip 1 diyabeti olan
çocuklarda (7-11 yaş) ve adolesanlarda (12-16 yaş) araştırılmıştır. Her iki yaş grubunda
insülin glulizin, erişkinlerinkine benzer C ve T ile hızla emilmiştir (Bkz. Bölüm 4.2).
max max
Test öğününden hemen önce uygulanan insülin glulizin regüler insan insülinine kıyasla,
erişkinlerde olduğu gibi daha iyi glisemik kontrol sağlamıştır (Bkz. Bölüm 5.2). Glukoz iniş
çıkışları (0-6 st arası eğri altındaki alan: AUC 0-6 st) insülin glulizin için 641 mg.saat.dl-1,
regüler insülin için 801mg.saat.dl-1 olarak bulunmuştur.
5.3. Klinik öncesi güvenlilik verileri
Klinik öncesi veriler, kan glukozunu düşürücü farmakodinamik etkinlikle (hipoglisemi)
bağlantılı bulguların dışında, regüler insan insülininden farklı ya da insanlar için klinik anlam
taşıyan herhangi bir toksisite bulgusu ortaya koymamıştır.
6. FARMASÖTİK ÖZELLİKLER
6.1. Yardımcı maddelerin listesi
Metakrezol
Sodyum klorür
Trometamol
Polisorbat 20
Sodyum hidroksit
Konsantre HCl
Enjeksiyonluk su
6.2. Geçimsizlikler
İnsülin glulizin ile geçimlilik çalışmaları olmadığından, NPH insan insülini hariç, diğer
ilaçlarla karıştırılmamalıdır.
6.3. Raf ömrü
24 ay
Kalemin ilk kullanımdan sonraki raf ömrü
Ürün doğrudan ısı veya ışığa maruz bırakılmadan ve 25 °C’nin altındaki oda sıcaklığında
maksimum 4 hafta süreyle saklanabilir.
Kullanılmakta olan kalemler buzdolabında saklanmamalıdır.
Işıktan korumak için her enjeksiyondan sonra kalemin kapağı yerine takılmalıdır.
6.4. Saklamaya yönelik özel tedbirler
Kullanılmayan kalemler:
Buzdolabında, 2 oC - 8 oC’de saklanmalıdır. Dondurulmamalıdır. APİDRA® SoloStar®
buzdolabında dondurucu bölme veya soğutma paketine yakın konulmamalıdır.
Işıktan korumak için karton kutusunun içinde saklanmalıdır.
Kullanılmakta olan kalemler:
15 | 1 6Ürün doğrudan ısı veya ışığa maruz bırakılmadan ve 25 °C’nin altındaki oda sıcaklığında
maksimum 4 hafta süreyle saklanabilir.
Kullanılmakta olan kalemler buzdolabında saklanmamalıdır.
Işıktan korumak için her enjeksiyondan sonra kalemin kapağı yerine takılmalıdır.
6.5. Ambalajın niteliği ve içeriği
Bir kartuş (renksiz cam) içinde 3 ml çözelti, bir piston (elastomerik kauçuk) ve bir tıpalı
kapak (alüminyum) ile conta (elastomerik kauçuk). Kartuş kullanıldıktan sonra atılan
enjeksiyon kalemi içine monte edilmiştir. 5 kalem içeren ambalajları mevcuttur.
6.6. Beşeri tıbbi üründen arta kalan maddelerin imhası ve diğer özel önlemler
İlk kullanılmadan önce, kalem 1-2 saat süreyle oda ısısında tutulmalıdır.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Şişli-İstanbul
8. RUHSAT NUMARASI
120/66
9. İLK RUHSAT TARİHİ/RUHSAT YENİLEME TARİHİ:
İlk ruhsat tarihi: 14.08.2006
Ruhsat yenileme tarihi:
10. KÜB’ÜN YENİLENME TARİHİ
16 | 1 6