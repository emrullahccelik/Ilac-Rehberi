 1 KULLANMA TALİMATI  
 
EPANUTİN® 100 mg kapsül     
  
Ağızdan alınır.   
 
• Etkin madde:  100 mg fenitoin sodyum  
• Yardımcı  maddeler:  Laktoz (hidrus), magnezyum stearat, titanyum dioksit  (E171), 
jelatin, eritrosin  (E127), kinolin sarısı  (E104). Ürün sığır kaynaklı laktoz (hidrus) ve 
jelatin  hammaddeleri içermektedir.  
 
 
Bu ilacı kullanmaya başlamadan önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar  okumaya ihtiyaç duyabi lirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
 
Bu Kullanma Talimatında:  
 1. EPANUTİN nedir ve ne için k ullanılır?  
2. EPANUTİN’i  kullanmadan önce dikkat edilmesi gerekenler  
3. EPANUTİN nasıl kullanılır?  
4. Olası yan e tkiler  nelerdir?  
5. EPANUTİN’in  saklanması  
 Başlıkları yer almaktadır.  
 
1. EPANUTİN nedir ve ne için k ullanılır?  
 
• EPANUTİN, antiepileptik ilaçlar olarak adlandırılan ilaç grubundandır. Bu ilaçlar sara (epilepsi) tedav isinde kullanılır. 
• EPANUTİN kapsüldür. E tkin madde olarak 100 mg fenitoin sodyum  içermektedir.  
EPANUTİN 100 kapsüllük alüminyum blisterler içeren ambalajlarda sunulmaktadır.  
• EPANUTİN, beyin ameliyatı sırasınd a ve sonrasında veya ciddi kafa yaralanması 
sonrasındaki nöbetleri kontrol etmek veya önleme k amacıyla, çeşitli sara (epileptik)  
rahatsızlıklarının  kontrol edilmesinde kullanılabilir. EPANUTİN ayrıca yüz siniri ağrısı 
(trigeminal nevraljinin ) ikinci basamak tedavisinde de kullanılabilir. 
Size neden EP ANUTİN verildiği konusunda emin değilseniz, bunu doktorunuza 
sormalısınız.  
 
2. EPANUTİN’i  kullanmadan önce dikkat edilmesi gerekenler  
  2 EPANUTİN’i aşağıdaki durumlarda KULLANMAYINIZ  
Eğer,  
• Fenitoine veya EPANUTİN ’in herhangi bir bileşenine ve diğer hidantoin ki myasal 
sınıfına karşı  aşırı duyarlı ( alerjik ) iseniz.  
• Sara (epilepsi) tedavisi için kullanılan diğer ilaçlara (hidantoin kimyasal sınıfındaki 
ilaçlar) karşı aşırı duyarlı (alerjik) ise niz 
• AIDS (HIV enfeksiyonu) için bir ilaç kullanıyorsanız (örn. delavridi n) 
 
EPANUTİN’i aşağıdaki durumlarda DİKKATLİ KULLANINIZ  
 
Eğer,  aşağıdaki durumlardan herhangi birinden şikayetçi iseniz veya daha önceden böyle bir 
şikayetiniz oldu ise hemen doktorunuz ile konuşunuz.   
• Karaciğer hastalığınız varsa,  
• Böbrek hastalığınız var sa, 
• Porfiri (kalıtımsal bir kan hastalığı) varsa,  
• Alkol kullanıyorsanız, 
• Çin veya Tayland kökenliyseniz ve testler HLA -B*1502 genetik varyantını taşıdığınızı 
göstermişse,  
• Tayvanlı, Japon, Malezyalı veya Tay land kökenliyseniz ve testler CYP2C9*3 genetik 
varyantını taşıdığınızı göstermişse,  
• Sarı kantaron (St. John’s Wort) içeren bitkisel ürün  kullanıyorsanız,  
• Ateş, deride kızarıklık, lenf bezinin şişmesi (lenfadenopati) ve diğer çoklu organ 
bozukluklarınız (multi organ patolojisi) varsa,  
• Huzursuzluk- taşkınlık , hezeyan gibi belirt i gösteren ani geçici bilinç bozukluğunuz 
(deliryum), ruhsal bozukluğunuz (psikoz), beyinde işlev azalması, beyin ağırlığında ve 
hacminde azalma (serebral atrofi) ve beyin dokusunu etkileyen bozukluk (ensefalopati) 
meydana gelirse,  
• Lenf düğümünün büyümesi (lenf düğümü hiperplazisi), lenf dokusunda tümör 
oluşumuna benzeyen ama iyi huylu bozukluklar (psödolenfoma), lenf dokusunun 
tümörü (lenfoma) ve lenf dokusunda görülen özel bir çeşit tümöral hastalık (Hodgkin 
hastalığı) dahil lenfadenopati (lokal veya yaygın) gelişmesi halinde, 
• Eklem  ağrısı (artralji), deride kızarıklık, sarılık, karaciğer büyümesi (hepatomegali), 
karaciğer fonksiyonlarıyla ilişkili enzimlerde (serum transaminaz) yükselme, akyuvar 
sayısında artış (lökositoz) ve kanda e ozinofil (bir tür alerji hücresi) sayısında artış 
olursa, 
• Kanınızdaki üre miktarı  aşırı düzeydeyse (üremi) , 
• Siyah i veya siyah ırka mensup  iseniz, ciltte kızarıklık ve ilaca bağlı karaci ğer 
zedelenmesi (hepatoksisite)  dahil aşırı duyarlılık reaksiyonu oluşursa,  
• Kan şekeriniz yüksekse,  
• Şeker hastası iseniz,  
• Uzun süre (kronik) tedavi edilen sara hastası iseniz, Vitamin D eksikliği veya güneş ışığına 
maruz kalmamaya bağlı  (raşitizm  ve osteomalasi) kemik kırılması, kemik erimesi, kan 
kalsiyum düzeyinin normalin altına düşmesi (hipokalsemi) ve kan fosfat düzeyinin 
normalin altına düşmesi (hipofosfatemi) riskiniz yükselirse,  
• Ameliyat geçirdiyseniz . 
 
EPANUTİN kalbinizin atım hızının yavaş olması dâhil kalbinizle ilgili sorunlara yol açabilir. Eğer 
bu belirti ve bulg ularınız varsa derhal doktorunuzu bilgilendiriniz.   3 Eğer böbrek ya da karaciğer hastalığınız varsa EPANUTİN’i dikkatli kullanmanız gerekmektedir.  
 
EPANUTİN’in de dahil olduğu antiepileptik (sara için kullanılan ilaçlar) ilaç kullanımında intihar 
ile ilgili davranış ve düşüncelerde ufak bir artış meydana gelmiştir. Bu gibi bir durumda derhal 
doktorunuzu arayınız.  
 
EPANUTİN kullanımı ile potansiyel haya tı tehdit edici deri döküntüleri ( örn; Stevens Johnson 
Sendromu, toksik epidermal nekroliz) bildirilmiştir. Bunlar, kırmızımsı hedef benzeri noktalar veya genelde ortasında su dolu kabarcıkların olduğu daire şekilde benekler olarak görünür. Ek bulgular ağızda, boğazda, burunda, genital bölgede yara ve konjunktivit (kırmızı ve şişmiş 
gözler)’tir. Potansiyel hayatı  tehdit edici bu bulgulara genellikle grip benzeri belirtiler eşlik 
eder. Döküntü yayılmış kabarıklıklara veya derinin soyulmasına doğru ilerleyebi lir. Ciddi deri 
reaksiyonlarının görülme olasılığının en yüksek olduğu zaman tedavinin ilk haftasıdır. Eğer 
EPANUTİN kullanımı ile Stevens Johnson Sendromu ve toksik epidermal nekroliz  geliştiyse 
hiçbir zaman tekrar EPANUTİN’e başlanmamalıdır.   
   
Eğer sizde deri döküntüsü veya bu cilt belirtileri ortaya çıkarsa hemen doktorunuz ile konuşun. 
Bu ilacı kullandığınızı mutlaka doktorunuza söyleyin. EPANUTİN’i n tamamen bırakılması 
konusunda doktorunuza danışın. Eğer ilacınızı aniden bırakırsanız nöbet geçirebilirsiniz.  
 Fenitoin, absans  (petit mal) nöbetleri için etkili değildir.  
EPANUTİN absans (k işinin boşluğa dalıp  gitmiş gibi göründüğü bir bilinç kayması hali)  ve 
miyoklonik (kısa fakat belirgin kas seğirmesi)  nöbetlere zemin hazı rlayabilir ya da bu nöbetleri 
kötüleştirebilir.  
 Fenitoin, şekerin, gl ukozun parçalanmasını etkileyebilir ve insülin hormonun salınımını 
engelleyebilir. Bu, kan şekerinizin yükselmesine sebep olabilir. B u durum diyabetikseniz 
önemlidir.  
 Siyah ırktan hast alar, karaciğer problemleri, ciddi deri reaksiyonları ve alerjik reaksiyonlar 
açısından daha fazla risk altında olabilir.  
 Fenitoin ile te davi edilen kişilerde yaşamı tehdit eden solunum güçlüğüne yol açabilecek yüz, ağız 
(dudak, diş eti, dil) ve boyun şişmesi vakaları bildirilmiştir.  Bu belirtilere veya semptomlara 
sahipseniz hemen doktorunuza başvurunuz.         
 
Eğer gebelik sırasında kull anılırsa EPANUTİN’in doğmamış çocuğa zarar verme riski vardır. 
Gebe kalabilecek yaşta olan kadınlar EPANUTİN tedavisi sırasında etkili gebe kalmayı önleyici 
yöntemler uygulamalıdırlar  (bkz. Hamilelik, Emzirme).  
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  EPANUTİN’in  yiyecek ve içecek ile kullanılması  
 
EPANUTİN, yiyecek ve içeceklerden önce veya sonra a lınabilir. Çok mikta rda alkol alımı da 
kanınızdaki EPANUTİN düzeyini etkileyebilir.  
 Hamilelik  
 İlacı kullanmadan önce doktorunuza veya eczacınıza danışınız.   4 EPANUTİN önemli doğumsal kusurlara yol açabilir. Eğer gebeliğiniz sırasında EPANUTİN 
alırsanız antiepileptik ilaç almayan kadınlara oranla bebeğinizde doğumsal bir kusur olma riski 3 kat daha fazladır . Büyüme, yüz, kafatası, tırnak, parmak ve kalp anormallikleri dâhil önemli 
doğumsal kusurlar ve bunun yanı sıra nörolojik gelişim bozuklukları bildirilmiştir. Bunlardan bir kısmı Fetal Hidantoin Sendromu’nun bir parçası olarak birlikte oluşabilir. Eğer ge beliğiniz 
sırasında EPANUTİN almışsanız doğmamış bebeğiniz yakından takip edilmelidir. EPANUTİN, sizin için başka hiçbir şeyin etkili olmaması durumu dışında hamilelik sırasında kullanılmamalıdır.  
 Hamilelik sırasında fenitoin kullanan annelerden doğan bebeklerde nörogelişim (beynin gelişimi) ile ilgili sorunlar bildirilmiştir. Bazı araştırmalar fenitoinin anne karnında fenitoine maruz kalan çocukların nörogelişimini olumsuz etkilediğini gösterirken, bazı diğer 
çalışmalarda böyle bir etki bulunamamıştır. Nö rogelişim üzerinde bir etki olasılığı göz ardı 
edilemez.  
 Anneleri gebelik sırasında fenitoin almış olan çocuklarda sinir dokusunu etkileyen tümörler dâhil bazı tümör bildirimleri olmuştur.  
 Eğer gebeliğiniz sırasında EPANUTİN alırsanız bebeğiniz doğumdan hemen sonra 
gelişebilecek kanama sorunları açısından risk altındadır. Bunu önlemek için doktorunuz size ve çocuğunuza bir ilaç verebilir. Ayrıca çocuğunuz da yakından takip edilmelidir.  Kadınlarda Doğum Kontrolü  
 Çocuk doğurma potansiyeli olan kadınlar, tedavi sırasında ve tedaviyi bıraktıktan sonraki bir 
ay boyunca etkili doğum kontrolü kullanmalıdır.  Eğer gebe kalabilecek yaşta bir kadınsanız ve gebe kalmayı planlamıyorsanız , 
EPANUTİN tedavisi sırasında gebe kalmayı önleyici etkili yöntemler kullanmalısınız. 
EPANUTİN doğum kontrol hapları gibi gebeliği önleyici hormonal ilaçların etki şeklini etkileyebilir ve onları gebeliği önlemekte daha az etkili hale getirebilir. EPANUTİN alırken kullanmanız için en uygun gebeliği önleme yöntemini bu konuyu s izinle görüşecek olan 
doktorunuzla konuşun.  
 
Eğer gebe kalabilecek yaşta bir kadınsanız ve gebe kalmayı planlıyorsanız , doğmamış 
bebeğin fenitoine maruz kalmasını önlemek için gebeliği önleyici önlemleri bırakmadan ve 
gebe kalmadan önce başka uygun teda vilere geçmeniz hakkında doktorunuzla konuşunuz.  
 Eğer gebe olabileceğinizi düşünüyorsanız, derha l doktorunuza söyleyiniz. D oktorunuzla 
görüşmeden ilacınızı almayı bırakmamalısınız. Doktorunuza danışmadan ilacınızı bırakmanız sizin ve doğmamış çocuğunuz iç in tehlikeli olabilecek nöbetlere neden olabilir. Tedavinizi 
değiştirmeye doktorunuz karar verebilir. Doğmamış çocuğunuzun da daha yakın takibi önerilir.  Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme 
 İlacı kullanmadan önce doktorunuza veya eczacınıza danışınız.  
  5 EPANUTİN anne sütüne geçer. EPANUTİN alıyorsanız emzirmemelisiniz .  
 
Araç ve makine kullanımı  
 
EPANUTİN, özellikle tedavinin ilk haftalarında baş dönmesi ni içeren sersemlik haline  veya 
uyku haline neden olabilir. Bu belirtileri yaşarsanız, araç veya herhangi bir alet ya da makine 
kullanmayınız  ve doktorunuza başvurunuz.  
 EPANUTİN’in  içeriğinde bulunan bazı yardımcı maddeler hakkında önemli bilgiler  
 EPANUTİN, bir şeker türü olan laktoz içer ir. Eğer daha önceden doktorunuz tarafından bazı 
şekerlere karşı intolerans ınız olduğu söylenmişse bu tıbbi ürünü almadan önce doktorunuzla 
temasa geçiniz.  
 
Diğer ilaçlar  ile birlikte kullanımı  
 
Bazı ilaçlar EPANUTİN ’in çal ışma şeklini etkileyebilir veya EPANUTİN’in kendisi aynı anda 
alınan diğer ilaçların etkinliğini azaltabilir. Bu ilaçlar aşağıdakileri kapsar: (Tüm ilaçlar 
aşağıda listelenememektedir. Doktorunuz veya eczacınızla temasa geçiniz.)  
• Kalp ve dolaşım sorunları için kullanılan ilaçlar ( örn; dikumarol, dijitoksin,  digoksin, 
disopira mit, meksiletin, nisoldipin,  amiodaron, furosemid, kinidin, rez erpin  ve 
diltiazem, nifedipin gibi kalsiyum kanal blokörleri ) 
• Kanın pıhtılaşmasını önlemek için kullanılan ilaçlar, antikoagülanlar (örn. apiksaban, 
dabigatran, edoksaban, rivaroksaban, varfarin), antiplateletler ( örn. tikagrelor)  
• Sara için kullanılan ilaçlar ( örn; karbamazepin, lakozamid, lamotrijin, fenobarbital, 
sodyum valproat ve valproik asit, t opiramat, okskarbazepin ve etosuksimid, vigabatrin 
gibi suksinimidler ) 
• Mantar enfeksiyonların ın tedavisinde kullanılan ilaçlar (örn ; amfoterisin B, 
posakonazol, vorikonazol, flukonazol, itrakonazol, ketokonazol, mikonazol, azoller ) 
• Tüberküloz ve diğer enfeksiyonlar için kullanılan ilaçlar ( örn; kloramfenikol, 
izoniazid, rifampisi n, sülfonamidler, sulfadiazin, sülfametizol, sülfametok sazol-
trimetoprim, sülfafenazol, sülfisokzasol, doksisiklin, siprofloksasin) 
• Mide ülserleri için kullanılan ila çlar ( örn; omeprazol, sukralfat ve simetidin, ranitidin, 
famotidin  ve bazı  antiasitler  gibi H 2 antagonistleri olarak bi linen ilaçlar ) 
• Astım ve bronşit için kullanılan ilaçlar (teofilin)  
• Ağrı ve iltihap  için k ullanılan ilaçlar ( örn; fenilbutazon, aspirin gibi salisilatlar ve 
steroidler ) 
• Uykusuzluk, ruhsal çöküntü ( depresyon) ve psikiyatrik bozukluklar için kullanılan 
ilaçlar (klordiazepoksid, klozapin, diazepam, ketiapin, disülfiram, fluoksetin, 
fluvoksamin, sertralin, metilfenidat, paroksetin, fenotiazinler, trazodon, trisiklik  
antidepresanlar ve viloksazin) 
• Şeker hastalığı (diya bet) için kullanılan ilaçlar (tolbutamid ) 
• Bazı hormon replasman tedavileri (östrojenler), oral doğum kontrol hapı 
(kontraseptifler) (bkz. Hamilelik, Emzirme)  
• Organ ve doku nakiller inde n akil reddini önlemek için kullanılan ilaçlar (siklosporin , 
takrolimus ). 
• Kanser için kullanılan ilaçlar ( teniposid, florourasil, ka pesitabin, bleomisin, 
karboplatin, sisplatin, doksorubusin, metotreksat gibi antineoplastik ajanlar) 
• Yüksek kolesterol ve trigliseridlerin düşürülmesi için kullanılan ilaçlar (atorvastatin,  6 fluvas tatin, simvastatin)  
• AIDS’in tedavisinde kullanılan ilaçlar (delavirdin, efavirenz, fosamprenavir, indinavir, 
lopinavir, nelfinavir, ritonavir, sakuinavir) 
• Vücuttan parazitik kurtların atılmasını sağlayan ilaçlar (albendazol, prazikuantel)  
• Ameliyatta kulla nılan kas gevşeticiler (nöromüsküler blokörler), bazı anestet ik ilaçlar 
(halotan ve metadon) 
• Folik asit, teofilin, D vitamini türevleri  
 
Bu ilaçlardan herhangi birinin tedavinizi etkileyip etkilemediğini belirlemeye yardımcı olmak 
üzere, doktorunuzun kanınızdaki f enitoin miktarını test etmesi gerekebilir.  
 
Bir bitkisel ürün olan sarı kantronu (St. John’s Wort -Hypericum perforatum) bu ilaçla aynı 
anda kul lanmayınız.  Sarı kantaron alıyorsanız, bu ürünü almayı kesmeden önce doktorunuza 
danışınız . 
EPANUTİN ayrıca size uygulanabilecek bazı laboratuvar testleri üzerinde de olumsuz etki 
gösterebilir.  
Çok fazla alkol tüketmek kanınızdaki fenitoin miktarını etkile yebilir.  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. EPANUTİN nasıl k ullanılır?  
 
• Uygun kullanım ve doz/uygulama sıklığı için talimatlar:  
 
EPANUTİN’i her gün aynı saatte almanız tavsiye edilir.  
 
Erişkinler  
Gerekli EPANUTİN mikta rı kişiden kişiye farklılık gösterir. Çoğu erişkin için tek veya 
bölünmüş doz şeklinde günde 200 mg ve 500 mg arasında bir miktar gereklidir. Bazı 
durumlarda daha yüksek dozlara ihtiyaç duyulabilir. 
 
EPANUTİN’i her zaman için tam olarak doktorunuzun size s öylediği şekilde alınız . 
Doktorunuzun talimatlarına rağmen emin değilseniz, doktorunuza veya eczacınıza danışın. 
EPANUTİN kapsüller bölünmeye uygun olmadığından doz ayarlaması için kapsül içeriği 
azaltılmamalıdır. Dozun sadece kapsül sayısı ayarlanarak yap ılabildiği hasta larda kullanılması 
uygundur. 
Yüz siniri ağrısı (trigeminal nevraljinin) tedavisinde  etkili doz klinik çalışmalarda 
belirlenmemiştir. Yetişkinlerde günlük bölünmüş dozlar olarak 300- 500 mg arası kullanıldığı 
bildirilmiştir . Dozunuzu doktorunuz klinik yanıta bakarak ayarlayacaktır. Kan serumunuzdaki 
EPANUTİN miktarına bakması önerilmektedir.  
 
• Uygulama yolu ve metodu:  
 
Kapsüller i bütün olarak, bol suyla yutunuz. 
 
• Değişik yaş grupları:  
 
Çocuklarda kullanımı:   
  7 Bebekler ve çocuklar, kilolarına  göre uygun olan bir dozla başlatılır (kilolarının  her kg'ı 
için günde 5 mg) ve ilaç günde iki kez bölünmüş doz halinde verilir. Daha sonra doz günde 
maksimum 300 mg’a kadar çıkarılabilir. 
 
Yeni doğanlarda serum düzeyinin iz lenmesi önemlidir.  
 
Yaşlılarda kul lanımı:   
 
EPANUTİN’in vücuttan temizlenmesi zor olduğundan daha düşük veya az sıklıkta doz 
ayarlaması gerekebilir.  
Başka ilaç da alıyorsanız, EPANUTİN dozu doktorunuz tarafından dikkatlice 
incelenecektir  ve size göre ayarlan acaktır.  
 
• Özel kullanım durumları:  
 
Böbrek yetmezliği:  
 
Böbrek hastalığı olan hastalara oral yükleme dozu verilmemelidir.  
 
Karaciğer yetmezliği:  
 
  Karaciğer hastalığı olan hastalara oral yükleme dozu verilmemelidir.  
 
Eğer EPANUTİN ’in etkisinin çok güçlü veya zayıf olduğuna dair bir izl enimi niz var ise 
doktorunuz veya eczacınız ile konuşunuz.  Kullanmanız gerekenden daha fazla EPANUTİN kullandıysanız : 
 
EPANUTİN’in aşırı dozu tehlikelidir. Yanlışlıkla çok fazla EPANUTİN  aldıysanız, hemen 
doktorunuzla irtibata geçiniz veya en yakın hastanenin acil servisine başvurunuz. Bu gibi bir 
durumda, içinde EPANUTİN olsun olmasın, her zaman etiketli ilaç ambalajını da 
berabe rinizde getiriniz.  
 
EPANUTİN ’den kullanmanız gerekenden fazlasını kullanmışsanız bir doktor veya eczacı ile 
konuşunuz.     EPANUT İN’i kullanmayı unutursanız  
 Bir dozu almayı unutursanız, hatırladığınız anda ilacı alınız. Ancak, sonraki ilaç dozu zamanınız gelmişse unuttuğunuz dozu ayrıca almayınız.  Unutulan dozları dengelemek için çift doz almayınız.  EPANUTİN ile tedavi sonlandırı ldığındaki oluşabilecek etkiler  
 
Doktorunuz size söylemediği sürece EPANUTİN almayı durdurmayınız. Bu ilacı aniden 
keserseniz, bir nöbet geçirebilirsiniz. EPANUTİN almayı kesmeniz gereken durumlarda sizin 
için en iyi yöntemi doktorunuz belirleyecektir. EPA NUTİN kullanımı ile ilgili herhangi bir 
sorunuz olursa doktorunuza danışınız . 
  8 4. Olası yan e tkiler  nelerdir?  
 
Tüm ilaçlar gibi EPANUTİN’ in içeriğinde bulunan maddelere duyarlı olan kişilerde yan etkiler 
olabilir.    
Aşağıdakilerden biri  olursa , EPANUTİN’i  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
• Hırıltılı solunum, nefes almada zorluk, göz kapağında, yüzde veya dudaklarda şişme, 
döküntü veya kaşıntı (özellikle tüm vücudu etkileyen). Siya hi insanlarda bunun 
görülme sıklığı daha yüksektir.  
• Cildinizde, içi su dolu kabarcıklara (ağız ve dilinizi etkileyebilir) sebep olan hayatı 
tehdit edici cilt döküntüleri gelişmişse. Bunlar, Stevens Johnson Sendromu (ciltte veya 
göz çevresinde kan oturması) veya toksik epidermal nekroliz - TEN (şişlik veya 
kızarıklıkla seyreden toksik iltihap) olarak bilinen bir rahatsızlığın işaretleri olabilir. 
Çok seyrek olarak bildirilmişlerdir.  
• Morarma fark ederseniz, ateşiniz varsa, solgun görünüyorsanız veya şiddetli boğaz 
ağrınız varsa. Bunlar, kırmızı kan hücreleri, beyaz kan hücreleri veya kan pulcuğu 
(trombosit) sayısında düşüşler dahil olarak, kanda bir anormalliğin ilk işaretleri olabilir. 
Bu etkileri test etmek üzere doktorunuz düzenli olarak kan numuneleri alabil ir. 
• Özellikle tedavinin ilk iki ayında şişmiş bezlerle seyreden deri döküntüleri ve ateş varsa 
bunlar aşırı duyarlılık reaksiyonu (antikonvülsan aşırı duyarlılık sendromu (AHS)) ile 
ilişkili olabilir. Bu durum şiddetli seyreder ve ek olarak eklem ağrısı ve  iltihabı 
yaşarsanız, sistemik lupus eritematozus adı verilen bir durumla ilişkili olabilir.  
• Ciltte döküntü, ateş, bezlerin şişmesi, alerjik kan hücresi sayısında artış (eozinofili) ve 
iç organların iltihaplanması (akciğer, karaciğer, kalp, böbrekler, ince  bağırsak) varsa 
bunlar aşırı duyarlılık reaksiyonu (örn. eozinofili ile birlikte ilaç döküntüsü ve 
reaksiyonlar (DRESS)) ile ilişkili olabilir.  
• Küçük, yüksek steril püstüllerin olduğu kırmızı deri bölgeleri (beyaz/sarı sıvı ile dolu 
küçük kabarcıklar). D eri kıvrımlarında daha fazla hastalık olma eğilimindedir. Yüzün 
şişmesi de meydana gelebilir (Akut Jeneralize Ekzantematöz Püstüloz (AGEP)).  
• Zihin karışıklığı yaşarsanız veya ciddi bir akıl hastalığı ortaya çıkarsa; bunlar kanınızda 
yüksek miktarda fenitoi n olduğunun işa reti olabilir. Fenitoin miktarı kanda yüksek 
düzeylerde kaldığında, nadir durumlarda düzelmeyen beyin hasarı ve beyinde hacim ve 
ağırlık azalması (serebral atrofi) gelişmiştir. Kanda ne düzeyde fenitoin olduğunu 
görmek üzere doktorunuz kan testi yapabilir ve dozunuzu değiştirebilir.  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
EPANUTİN’ e karşı ciddi alerjiniz var demektir. Acil tıbbi müdahaleye ve hastaneye 
yatırılmanıza gerek olabilir.  
 
EPANUTİN ile t edavi gören hastalarda aşağıdaki yan etkiler bildirilmiştir. Bu yan etkilerden 
herhangi biri  ciddileşirse veya bu kullanma talimatında yer almayan bir yan etki yaşarsanız, 
lütfen bunu doktorunuza bildiriniz. 
 
Diğer yan etkiler aşağıdaki kategorilerde göste rildiği şekilde sınıflandırılmıştır: 
Çok yaygın        : 10 hastanın en az birinde görülebilir.  
Yaygın                  : 10 hastanın birinden az, fakat 100 hastanın birinden fazla görülebilir. Yaygın olmayan   :  100 hastanın birinden az, fakat 1.000 hastanın birinden fazla görülebilir.  
Seyrek                        : 1.000 hastanın birinden az fakat 10.000 hastanın birinden fazla  görülebilir.   9 Çok seyrek        : 10.000 hastanın birinden az görülebilir. 
Bilinmiyor         : Eldeki verilerden hareketle tahmi n edilemiyor.  
 
Eldeki veriler ile aşağıdaki yan etkilerin sıklığı net olarak gruplandırılamamaktadır . 
 
Bilinmiyor  
 
- Olağandışı göz hareketleri (nistagmus)  
- Sakin olamama  
- Hareketleri kontrol etmede zorluk  
- Titreme  
- Anormal veya koordine olmayan hareketler 
- Gevel eyerek konuşma,  
- Kafa karışıklığı (konfüzyon) 
- Karıncalanma ve uyuşma  
- Uyku hali  
- Baş dönmesi  
- Denge bozukluğundan kaynaklanan baş dönmesi (vertigo)  
- Uykusuzluk  
- Sinirlilik hali  
- Kas seğirmesi  
- Baş ağrıları  
- Tat almada değişiklik  
- Kabarmaya neden olan hayatı t ehdit eden cilt döküntüleri  (bu durum ağız ve dili 
etkileyebilir)  
- Hafif olan kızamık ve kurdeşen benzeri reaksiyonlar  da dahil olarak, deri döküntüsü  
- Mide bulantısı  
- Kusma  
- Kabızlık  
- Lenf bezinde şişme (lenfadenopati) , bir tür kırmızı kan hücresi sayısında azalma 
(saf kırmızı hücre aplazisi). 
- Trombosit (pıhtılaşmayı sağlayan kan hücresi) sayısında azalma, akyuvar sayısında 
azalma (lökopeni) , granülosit (a kyuvarların bir türü) sayısında  azalma 
(granülositopeni) , akut gelişen beyaz kan hücresi sayısında azalma ( agranülositoz ), 
kemik iliği baskılanması ile beraber ya da tek başına seyreden kan hücrelerinin 
sayısında azalma ( pansitopeni ) ve tipik olma yan kansızlık ( aplastik anemi ) 
- Böbrek ve  karaciğerde iltihap  
- Ölümle sonuçlanabilecek karaciğer hasarı veya karaciğ er yetmezliği (cildin 
sararması ve göz akının beyazlaması gibi belirtiler gösterir)  
- Penisin şeklinde değişiklik (Peyronie Hastalığı)  
- Ağrılı ereksiyon  
- Parmakların düz tutulmasın da zorlukla birlikte ellerde değişiklik  
- Yüz özelliklerinde değişiklik  
- Dudak ve dişetinde şişme  
- Diş eti büyümesi  
- Vücut veya yüzde artan anormal tüylenme  
- Avuç içindeki bağ dokusunda görülen ağrısız sertleşme ( dupuytren kontraktür) 
- Yüksek kan şekeri düzeyleri veya kanda düşük kalsiyum, fosfat, folik asit ve D 
vitamini düzeyleri 
- Beslenme ile veya güneş ışığına maruz kalarak ayrıca yeterli D vitamini almazsanız,  10 kemik ağrısı, kemik erimesi (osteopeni veya osteoporoz)  veya kırıklar görü lebilir.  
Fenitoin kullanımı anormal tiroid testi sonuçlarına neden olabilir.  
- Nefes almada sorun  
- Akciğer zarında iltihap  (zatürre)  
- Vücudun enfeksiyona karşı savunmasında sorunlar  
- Arter duvarlarında enflamasyon, immunoglobin (vücutta bulunan bağışıklık 
prote ini) anormallikleri  
- Siyahi hastalarda deride döküntü ve karaciğer hasarı oluşması (hepatotoksisite)  
- Osteopeni ve osteoporoz ( kemik dokusunun zayıflaması) gibi kemik bozuklukları 
ve kırılmalar. Eğer uzun dönem antiepileptik ilaç kullanıyorsanız, daha önceden 
osteoporoz gibi kemikleriniz ile ilgili bir sorununuz var ise veya steroidler denilen 
ilaçlardan kull anıyorsanız doktorunuza veya eczacınıza danışınız.  
 
Çocuk hastalar ile yetişkin hastaların yan etki profilleri genellikle benzerdir. Diş eti büyümesi, 
ağız temizliğine yeterli önem vermeyen çocuk hastalarda yetişkin hastalara göre daha sık 
görülmektedir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekim iniz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr
 sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi’ne (TÜ FAM) bildiriniz. Meydana gelen yan etkileri bildirerek kullanmakta olduğunuz 
ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. EPANUTİN’ in Saklanması  
 EPANUTİN ’i çocukların göremeyeceği, erişemeyeceği yerlerde ve ambal ajında saklayınız.  
 Son kullanma tarihiyle uyumlu olarak kullanınız.  
25°C'nin altındaki oda sıcaklığında saklayınız.  
 
Ambalajdaki son kullanma tarihinden sonra EPANUTİN ’i kullanmayınız.  
 Son kullanma ta rihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  Ruhsat s ahibi : Viatris  İlaçları Ltd. Şti. 34347 Ortaköy – İstanbul  
 Üretim yeri : Viatris  İlaçları Ltd. Şti. 34347 Ortaköy – İsta nbul 
                                      Bu kullanma talimatı ../../.... tarihinde onaylanmıştır.  