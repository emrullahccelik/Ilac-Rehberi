KISA ÜRÜN BİLGİSİ
1. BEŞERİ TIBBİ ÜRÜNÜN ADI
MİYASTU 180 mg uzatılmış salımlı tablet
2. KALİTATİF VE KANTİTATİF BİLEŞİM
Etkin madde:
Her bir tablet 180 mg piridostigmin bromür içerir.
Yardımcı madde(ler):
Yardımcı maddeler için bölüm 6.1’e bakınız.
3. FARMASÖTİK FORM
Uzatılmış salımlı tablet
Kremden sarıya dönük renkte oblong tablet
4. KLİNİK ÖZELLİKLER
4.1 Terapötik endikasyonlar
MİYASTU, myastenia gravis tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Myastenia Gravis
Dozaj ve doz sıklığı, hastalığın şiddetine ve hastanın tedaviye cevabına bağlıdır. Doz önerileri
bu nedenle sadece yol gösterici olabilir.
Yetişkinler:
Tedavi için günde bir veya iki kez 1-3 adet (180- 1080 mg piridostigmin bromür / gün)
MİYASTU uzatılmış salımlı tablet önerilir. Dozlar arasındaki aralık en az 6 saat olmalıdır.
Özel popülasyonlara ilişkin ek bilgiler:
Pediyatrik popülasyon:
Bu hasta popülasyonunda yeterli klinik deneyim olmadığından MİYASTU’nun çocuklarda
kullanımı önerilmemektedir.
Geriyatrik popülasyon:
Yaşlı hastalarda özel bir dozaj önerisi yoktur.
Böbrek yetmezliği:
Piridostigmin değişmeden başlıca böbreklerden atılmaktadır. Dolayısıyla böbrek yetmezliği
olan hastalarda daha düşük dozlar gerekebilir. Bu nedenle gerekli doz, etkiye bağlı olarak
belirlenmelidir (bkz. Bölüm 4.4).
Karaciğer yetmezliği:
Karaciğer yetmezliği olan hastalarda özel bir dozaj önerisi yoktur.
Sayfa 1 / 10Diğerleri:
Enfeksiyonlar veya strese neden olan diğer faktörler, gerekli MİYASTU dozunun
dalgalanmasına neden olabilir. Derhal tedavi eden doktora başvurulmalıdır.
Uygulama şekli:
Uzun süreli salımlı tabletler bol miktarda sıvı ile (tercihen yarım bardak ila bir bardak su)
alınmalıdır.
Etkin maddenin uzun süreli salınım mekanizması bozulabileceğinden, uzatılmış salımlı tablet
daha küçük birimlere bölünmemelidir.
4.3 Kontrendikasyonlar
MİYASTU aşağıdaki durumlarda kontrendikedir:
 Piridostigmin bromür etkin maddesine veya MİYASTU’nun içerdiği yardımcı
maddelerden herhangi birine karşı aşırı duyarlılığı olan hastalarda
 Bağırsak veya idrar yollarında mekanik bir tıkanıklık olması durumunda,
 Obstrüktif solunum hastalığı ve kronik obstrüktif akciğer hastalığı (KOAH), spastik
bronşit ve bronşiyal astım gibi artmış bronş kas tonusunun eşlik ettiği tüm
rahatsızlıklarda
 Laktasyon dönemi
4.4 Özel kullanım uyarıları ve önlemleri
Aşağıdaki durumlara sahip hastalarda dikkatli kullanılmalıdır.
 Bradikardi ve atrioventriküler blok (AV blok) gibi aritmili hastalar (yaşlı hastalar genç
hastalara göre daha duyarlı olabilir)
 Yakın zamanda geçirilmiş koroner oklüzyon, mide ülseri, tirotoksikoz, miyokart
enfarktüsü, dekompanse kalp yetmezliği
 Hipotansiyon
 Vagotoni
 Peptik ülser
 Gastrointestinal ameliyat geçirmiş hastalar
 Epilepsi
 Parkinson hastalığı
 Hipertiroidizm
 Böbrek fonksiyon bozuklukları
Tedavi esnasında, mide ülseri, tirotoksikoz, dekompanse kalp yetmezliği, miyokard enfarktüsü
gibi durumlarda piridostigmin bromür artan riske karşı fayda-zarar oranı dikkatli bir şekilde
değerlendirilerek verilmelidir.
Hasta yüksek doz süksinilkolin rejimi alıyorsa, piridostigmin bromür dikkatle kullanılmalıdır,
çünkü bu, nöromusküler blokajda amaçlanan geri dönüşün yerine artışa neden olabilir.
Aritmi (yaşlılarda daha sık endişelenilir.), bradikardi, AV-blok, yavaş kalp hızı, yakın zamanda
kalp krizi, hipotansiyon, vagotoni, peptik ülser, epilepsi, Parkinson hastalığı, aşırı aktif tiroid
Sayfa 2 / 10bezi, diyabetes mellitus ve gastrointestinal operasyon geçirmiş hastalarda piridostigmin bromür
uygulanırken özellikle dikkat gösterilmelidir.
Piridostigmin bromür, esas olarak değişmemiş bir biçimde böbrek atılımı ile elimine edilir. Bu
nedenle böbrek yetmezliği olan hastalarda dikkatli kullanılmalıdır.
Karaciğer yetmezliği olan hastalarda periyodik karaciğer fonksiyon testleri düşünülmelidir.
Refrakter olgularda (miyastenik kriz) ve aşırı dozda görülenlerde (kolinerjik kriz), görülen
klinik semptomlar benzerdir. Bu nedenle, yüksek dozlar uygulanmışsa ve tipik semptomlar
ortaya çıkarsa, gerekli önlemlere uyularak ilgili bir testle daha fazla değerlendirme yapılmalıdır.
Hastalarda ara sıra da olsa görülebilecek aşırı duyarlılık nedeniyle, atropin ve anti-şok tıbbi
ürünler her zaman hazır bulundurulmalıdır.
Yüksek dozlarda piridostigmin bromür alındığında atropin veya diğer antikolinerjik maddelerin
uygulanması muskarinik etkiyi ortadan kaldırmak için gerekli olabilir.
Timektomiden sonra doz azaltılması gerekebilir.
Piridostigmin Bromür etkin maddesi, uzun salınım etkisini elde etmek için çözünmeyen bir
tablet matriksi içine gömülür.
Sindirilemeyen taşıyıcı madde dışkıda görülebilir fakat bu durum etkin maddenin tam olarak
emilmediği şeklinde yorumlanmamalıdır.
4.5 Diğer tıbbi ürünler ile etkileşim ve diğer etkileşim şekilleri
İmmünosupresan ilaçlar:
İmmünosupresan ilaçlar ve kortikosteroidler ile eş zamanlı tedavi piridostigmin bromürün
etkisini güçlendirebilir. Kortikosteroidlerin uygulanması başlangıçta myastenia gravis
belirtilerini arttırabilir. Piridostigmin bromür gereksinimi, ek tedavi (steroidler,
immünosupresan ilaçlarla) verildiğinde azalabilir, ancak piridostigminin pik plazma
konsantrasyonu ve eğri altında kalan alanı yüksek doz kortikosteroidlerle düşebilir.
Timektomi:
Timektomi, kullanılması gereken dozun azalmasına neden olabilir.
Metilselüloz:
Metilselüloz ve yardımcı madde olarak metilselüloz içeren ilaçlar piridostigmin bromürün
emilimini tamamen engelleyebilirler, eşzamanlı kullanımından kaçınmak gerekmektedir.
Antimuskarinikler
Atropin ve hiyosin, piridostigmin bromürün muskarinik etkisini antagonize ederler. Böylece
gastrointestinal motiliteyi yavaşlatarak piridostigmin bromürün emilimini etkileyebilirler.
Sayfa 3 / 10Kas gevşeticiler:
Piridostigmin, kürar cinsinden non-depolarizan kas gevşeticilerin (örn. pankuronyum,
vekuronyum) etkisini antagonize eder. Piridostigmin, depolarizan kas gevşeticilerin (örn.
süksametonyum) etkisini uzatabilir.
Piridostigmin bromür ile tedavi sırasında morfin türevlerinin ve barbitüratların etkisi
güçlenebilir.
Diğer ilaçlar:
 Aminoglikozit grubu antibiyotikler (streptomisin, kanamisin, neomisin v.b.),
MİYASTU’nun etkilerini azaltmaktadır. Lokal ve bazı genel anestezikler, antiaritmik ajanlar
ve nöromusküler ileti üzerine etki yapan diğer ilaçlar piridostigmin ile etkileşebilirler.
 MİYASTU ile eş zamanlı olarak yüzeyel olarak kullanılan bazı böcek kovucuların içeriğinde
bulunan N,N-diethyl-m-toluamid (DEET)’in dışarıdan uygulanmasından kaçınmak
gerekmektedir, piridostigmin bromür DEET toksisitesini artırabilir.
Özel popülasyonlara ilişkin ek bilgiler
Özel popülasyonlarda ilaç etkileşim çalışmaları yürütülmemiştir.
Pediyatrik popülasyon
Çocuklarda ilaç etkileşim çalışmaları yürütülmemiştir.
4.6 Gebelik ve laktasyon
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı yönünden bir öneri bulunmamaktadır.
Gebelik dönemi
MİYASTU ’nun gebelik sırasında uygulanması üzerine yeterli veri bulunmamaktadır.
Piridostigmin ile hayvanlar üzerinde yapılan çalışmalar, gebelik /ve-veya/ embriyonal/fetal
gelişim /ve-veya/doğum /ve-veya/ doğum sonrası gelişim üzerindeki etkiler bakımından
yetersizdir. İnsanlara yönelik potansiyel risk bilinmemektedir.
MİYASTU gerekli olmadıkça gebelik döneminde kullanılmamalıdır. Piridostigmin bromür
plasenta bariyerini geçmektedir. Hastalığın şiddeti gebe kadınlarda önemli farklılıklar
gösterebileceğinden, aşırı doz nedeniyle oluşabilecek kolinerjik bir krizden kaçınmak için özel
dikkat gösterilmelidir. Bu nedenle, MİYASTU ’nun gebelik sırasında kullanılmasına ancak
kesinlikle gerekli ise izin verilir. Yenidoğan, olası etkiler açısından izlenmelidir.
Hayvanlarda yapılan çalışmalarda piridostigmin, anne için toksik dozlarda teratojenik etki
göstermemiş, ancak, embriyotoksik ya da fetotoksik etkiler göstermiştir (bkz. Bölüm 5.3).
Gebelikte (özellikle gebeliğin son döneminde) kolinesteraz inhibitörlerinin İ.V. uygulanması
erken kontraksiyonlara neden olabilir. Erken kontraksiyon riski, gebeliğin sonlarına doğru
Sayfa 4 / 10kullanımda en yüksek seviyededir. Oral kullanımı ile erken kontraksiyon riski olup olmadığı
bilinmemektedir.
Laktasyon dönemi
Piridostigmin bromür insan sütüne atıldığından, emzirme sırasında piridostigmin bromür ile
tedavi kontrendikedir.
Böyle bir tedavi kesinlikle gerekliyse, emzirme kesilmelidir.
Üreme yeteneği (fertilite)
Hayvanlar üzerinde gerçekleştirilen çalışmalar erkek veya kadın fertilitesi üzerinde etki
göstermemiştir (bkz. bölüm 5.3).
4.7 Araç ve makine kullanımı üzerindeki etkiler
Myastenia gravis’in yetersiz tedavisi veya piridostigmin bromürün miyozis ve akomodasyon
bozukluğuna neden olmasına bağlı olarak, MİYASTU görme keskinliğini ve sonuç olarak araç
ve makine kullanma yeteneğini etkileyebilir.
MİYASTU tedavisinde araç ve makine kullanırken dikkatli olunmalıdır.
4.8 İstenmeyen etkiler
Tüm kolinerjik ilaçlarda olduğu gibi MİYASTU da otonom sinir sistemi üzerine kendine özgü
istenmeyen fonksiyonel etki gösterebilir.
Muskarinik benzeri advers etkiler, bulantı, kusma, diyare, abdominal kramplar, bağırsak
motilitesi ve bronş sekresyonunda artma, tükürük artışı, bradikardi ve miyozis şeklinde ortaya
çıkabilir.
Başlıca nikotinik etkiler, kas spazmları, kaslarda istemsiz küçük kasılmalar ve kas güçsüzlüğü
tarzındadır.
Sistem organ sınıfları içerisinde advers reaksiyonlar için aşağıdaki terimler ve sıklık dereceleri
kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor)
Bağışıklık sistemi hastalıkları
Bilinmiyor: İlaç aşırı duyarlılığı
Psikiyatrik hastalıklar
Organik beyin değişikliklerinin varlığında, piridostigmin bromür ile tedavide psikoza kadar
ilerleyen psikopatolojik belirtiler açığa çıkabilir ve mevcut belirtiler şiddetlenebilir.
Sinir Sistemi Hastalıkları
Bilinmiyor: Senkop
Sayfa 5 / 10Göz hastalıkları
Bilinmiyor: Miyozis, lakrimasyon artışı, akomodasyon bozuklukları (ör. görme bulanıklığı)
Kardiyak hastalıklar
Bilinmiyor: Aritmi (bradikardi, taşikardi, AV blok dahil), prinzmetal anjina
Vasküler hastalıklar
Bilinmiyor: Yüz ve boyunda kızarma, hipotansiyon
Solunum, göğüs bozuklukları ve mediastinal hastalıklar
Bilinmiyor: Bronşiyal obstrüksiyon ile kombine artmış bronşiyal sekresyon; astım hastaları
solunum sorunları yaşayabilir.
Gastrointestinal hastalıklar
Bilinmiyor: Bulantı, kusma, diyare, gastrointestinal hipermotilite, hipersalivasyon, abdominal
belirtiler (örn. kırıklık, ağrı, kramp)
Deri ve deri altı doku hastalıkları
Seyrek: Deri döküntüsü (genelde ilaç kesildikten sonra azalır. Bromür içeren ilaçlar
kullanılmamalıdır).
Bilinmiyor: Hiperhidroz, ürtiker
Kas-iskelet sistemi, bağ doku ve kemik hastalıkları
Bilinmiyor: Kas zayıflığının artması, fasikülasyon (kas seğirmesi), tremor, kas krampları veya
hipotoni
Böbrek ve idrar yolu hastalıkları
Bilinmiyor: Acil idrar yapma isteği
Yan etkiler genellikle doz ile ilişkilidir.
MİYASTU (çoğunlukla piridostigmin bromür 150-200 mg/gün’ü aşan oral dozlarla birlikte)
ile tedavi küründe, özellikle aşağıdaki yan etkiler açığa çıkabilir: terleme atakları, tükürük
salgılama, gözyaşı salgılama, bronşiyal salgıların artması, mide bulantısı, kusma, diyare, mide
krampları (mide bağırsak aktivitesinin artması nedenli), idrara çıkma isteğinin artması, kaslarda
titreme, kas krampları, kaslarda zayıflık veya akomodasyon bozuklukları (bkz. bölüm 4.9).
Yüksek dozlarda (oral yoldan 500-600 mg/gün piridostigmin bromür), kullanıldıktan sonra,
bradikardi ile birlikte advers kardiyovasküler reaksiyonlar ve hipotansiyon gerçekleşebilir.
Kronik obstrüktif akciğer hastalığı (KOAH) olan hastalar ayrıca bronşiyal salgıların artmasına
ek olarak pulmoner obstrüksiyon yaşayabilir. Astımlı hastalar solunumsal semptomlar
gösterebilir.
Listelenen yan etkiler aşırı doz veya kolinerjik kriz belirtileri de olabilir. Bu nedenle, yan
etkilerin nedeni belirlenmelidir (bkz. Bölüm 4.9).
Sayfa 6 / 10Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr ; eposta:
tufam@titck.gov.tr ; tel: 0 800 314 00 08; faks: 0 312 218 35 99).
4.9 Doz aşımı ve tedavisi
MİYASTU doz aşımı yoğun bakımda izlenmeyi gerekli kılan kolinerjik krize yol açabilir.
Böyle bir durum belirlenmezse, hayatı tehdit eden solunum kası felci riski vardır.
Olası kolinerjik kriz semptomları
Muskarinik etkiler
Karın krampları, artan peristaltizm, ishal, terleme, bulantı ve kusma, bronşiyal salgıların
artması, bronkospazm, tükürük salgılama, aşırı terleme ve miyozis.
Nikotinerjik etkiler
Nikotinerjik etkiler kas krampları, fasikülasyonlar ve özellikle şiddetli olgularda apne ve
serebral anoksiye yol açabilecek genel halsizlik ile felçten oluşmaktadır.
Kardiyovasküler kolapsa neden olabilecek hipotansiyon, kalbin durmasına neden olabilecek
bradiaritmi görülebilir.
Merkezi sinir sistemi etkileri ajitasyon, zihin bulanıklığı, geveleyerek konuşma, sinirlilik,
irritabilite ve görsel halüsinasyonları içerebilir.
Konvülsiyonlar ve koma gerçekleşebilir.
Kolinerjik krizin tedavisi
- Asetilkolinesteraz inhibitörleri hemen bırakılmalıdır. 3 - 4 gün ilaç içilmemelidir.
- Önemli ölçüde solunum depresyonu olması durumunda suni solunum
- Yavaş intravenöz atropin (1 ila 2 mg atropin sülfat) (gerekirse 5 ila 30 dakikada bir)
uygulaması ve klinik faktörlere göre (özellikle kalp atım hızı) doz azaltılır.
- Plazma tedavisi uygulanmaz
- Şiddetli konjesyon olması durumunda: yoğun pulmoner temizlik, i.v. sıvı, sekretolitikler,
gerekiyorsa bronkolitikler.
- Asetilkolinesteraz inhibitörü tedavisine dikkatle dönüş, örn. 4 ila 6 saatte bir parenteral
olarak uygulanan 0.5 mg piridostigmin veya oral yoldan 4 x 20 mg piridostigmin bromür
Akomodasyon bozukluğu olması durumunda tedavi
Midriatikler, örn. tropikamid (Göz basıncı takip edilmelidir).
Sayfa 7 / 105. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Sinir Sistemi/Diğer Sinir Sistemi İlaçları/Parasempatomimetikler
/Antikolinesterazlar.
ATC Kodu: N07AA02
Piridostigmin asetilkolini metabolize eden ve inaktivasyonuna neden olan asetilkolin esteraz
enziminin reversibl bir inhibitörüdür. Böylelikle, iskelet kaslarının sinir-kas kavşağında
asetilkolin konsantrasyonunu arttırır. Piridostigmin kan-beyin bariyerini aşmaz ve
neostigminden daha uzun süren bir etkiye sahiptir. Etkinin başlangıcı neostigmin ile
gerçekleşen durumdan biraz daha yavaştır, genellikle 30 ila 60 dakika sonrasında gerçekleşir.
Neostigmine kıyasla muskarinik bileşenler ve ilişkili advers reaksiyon riski piridostigminde
daha az belirgindir.
5.2 Farmakokinetik özellikler
Emilim
Emilim hızı ve kapsamı, bireysel hastalar arasında büyük farklılıklar gösterir. Ağızdan
alındığında, sadece küçük bir kısmı emilir (yaklaşık %22-25).
Piridostigmin bromürün sağlıklı gönüllülere oral uygulamasında biyoyararlanımının %7,6, %3-
4 ve %18,9 arasında değiştiği bulunmuştur (120 mg oral uygulamada: Cmax = 40 - 60 μg/L;
tmax = 3 - 4 saat; 180 - 1440 mg: Cmax = 180 μg/L; tmax = 1,5 saat ve 120 - 370 mg: Cmax =
20 - 100 μg/L; tmax = 1,5 - 6 saat). Bu düşük ve oldukça değişken biyoyararlanım, düşük
absorpsiyona bağlanır.
Miyastenia gravisli hastalarda %3,3’e kadar düşebilmektedir.
Dağılım
İntravenöz uygulamadaki dağılım hacmi sağlıklı deneklerde 1,03 ila 1,43 L/kg ve miyasteni
hastalarında 1,76 L/kg aralığındadır. Plazma klirensi çok hızlıdır, yani sağlıklı deneklerde 0.65
L/kg/saat ve miyasteni hastalarında 1.0 ila 0.29 L/kg/saat.
Biyotransformasyon
Piridostigmin sadece düşük ölçüde metabolize edilir. Plazma kolinesterazları tarafından
hidrolize edilir. Piridostigminin ana metaboliti hidroliz ürünü 3-hidroksi-N-metil
piridiniumdur.
Eliminasyon
Eliminasyon yarı ömrü sağlıklı kişilerde 1.74 - 1.51 saat, miyasteni hastalarında 1.05 saat olarak
bulunmuştur. Oral yoldan verilen piridostigmin bromür, doza bağımlı bir şekilde, esas olarak
böbrekler yoluyla, bunun bir kısmı değişmemiş etkin madde olarak (%5-15’e kadar) ve geri
kalanı inaktif metabolitler şeklinde atılır.
Sayfa 8 / 10Piridostigmin bromürün emilen fraksiyonunun atılımı, esas olarak böbrekler yoluyla (% 75-90),
kısmen değişmemiş etkin madde ve kısmen de aktif olmayan metabolitler şeklinde (4: 1
oranında) gerçekleşir.
Doğrusallık/Doğrusal Olmayan Durum
Düşük emilim oranları nedeniyle biyoyararlanımı düşük ve değişkendir. Dolayısıyla,
farmakokinetiği doğrusal değildir.
5.3 Klinik öncesi güvenlilik verileri
Sıçanlara toksik dozlarda oral uygulamayı takiben akut solunum yetmezliği nedeniyle mortalite
artmıştır. Diyaframın nöromüsküler sinapslarına verilen hasar histolojik olarak gösterilmiştir.
Sıçanlara daha uzun süreli oral uygulama plazma kolinesterazının ve eritrosit
asetilkolinesterazının inhibisyonuna neden olmuştur.
Güvenlik farmakolojisi, tek ve tekrarlayan doz toksisitesi ve genotoksisiteye ait konvensiyonel
çalışmalara göre klinik dışı veriler, insanlara yönelik herhangi bir tehlike ortaya
koymamaktadır. Sıçanlar ve tavşanlarda gerçekleştirilen çalışmalar, hiçbir teratojenik etki
göstermemiştir fakat gecikmiş ossifikasyonda (kemikleşme) hafif artışın yanında maternal
toksik doz aralığında artmış emilim hızı, yavru boyutunun ve vücut ağırlığının azalması ile
birlikte embriyo-/fötotoksik etkiler göstermiştir. Piridostigmin ile karsinojenisite çalışmaları
gerçekleştirilmemiştir.
6. FARMASÖTİK ÖZELLİKLER
6.1 Yardımcı maddelerin listesi
Carnauba Wax
Zein (F4400C Special Grade)
Tribasic Kalsiyum Fosfat
Magnezyum Stearat
Koloidal Silikon Dioksit
6.2 Geçimsizlikler
Bilinen geçimsizliği yoktur.
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında orijinal ambalajında saklayınız.
6.5 Ambalajın niteliği ve içeriği
MİYASTU 30 adet uzatılmış salımlı tablet içeren şişede sunulmaktadır.
Sayfa 9 / 106.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi atıkların kontrolü yönetmeliği” ve
“Ambalaj ve Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
Koçsel İlaç San. ve Tic. A.Ş.
Gebze OSB2 Mah. 1700. Sk. No: 1703/2
Çayırova/KOCAELİ
Tel: 0850 250 66 56
e-mail: info@onkokocsel.com
8. RUHSAT NUMARASI
2022/365
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.06.2022
Ruhsat yenileme tarihi:
10. KÜB’ÜN YENİLENME TARİHİ
Sayfa 10 / 10