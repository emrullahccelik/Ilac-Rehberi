1 / 7 
  
KULLANMA TALİMATI  
 
DİNOPA  6,65 mg/mL nazal sprey , çözelti  
Burun içine uygulanır.  
 
• Etkin madde:  1 ml çözelti, 6,65 mg olopatadin hidroklorür içerir.  
• Yardımcı maddeler:  Sodyum fosfat dibazik, sodyum klorür, disodyum edetat,  
benzalkonyum klorür, hidroklorik  asit derişik , sodyum hidroksit, saf su. 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde bu ilacı kullandığınızı 
doktorunuza  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük  doz kullanmayınız.  
 
Bu Kullanma Talimatında:  
1. DİNOPA  nedir ve ne için kullanılır?  
2. DİNOPA ’yı kullanmadan önce dikkat edilmesi gerekenler  
3. DİNOPA  nasıl kullanılır?  
4. Olası yan etkiler nelerdir?  
5. DİNOPA’nın  saklanması  
Başlıkları yer almaktadır.  
 
1. DİNOPA  nedir ve ne için kullanılır?  
DİNOPA  15 ml veya 30 ml’lik beyaz renkli plastik  sprey  aplikatörlü beyaz renkli HDPE  
şişede sunulan bir burun spreyidir.  Berrak, renksiz bir çözeltidir.  
DİNOPA  etkin madde olarak olopatadin hidroklorür içerir.  
DİNOPA  saman nezlesi ( mevsimsel alerjik rinit olarak da bilinir) belirtilerinin ve 
semptom larının tedavisinde kullanılır.  2 / 7 
 Saman nezlesi ve yıl boyu de vam eden rinit nedir?  
Yılın belirli dönemlerinde ortaya çıkan saman nezlesi ağaç, çimen, ot polenleri ve ayrıca küf 
ve mantar sporlarının solunmasından kaynaklanan alerjik bir reaksiyondur.  
Pereniyal rinit  yıl boyu görülebilir ve belirtiler ev tozu akarları, hayvan tüyü kepeği, kuş tüyü 
ve belirli gıdalar d ahil çeşitli maddelere karşı duyarlılıktan kaynaklanabilir. Bu alerjiler burun 
akıntısı ve hapşırığa neden olur ve burun mukozasında şişliğe bağlı olarak  burunda tıkanıklık 
hissine yol açar.  
 
2. DİNOPA ’yı kullanmadan önce dikkat edilmesi gerekenler  
DİNOPA ’yı aşağ ıdaki durumlarda KULLANMAYINIZ:  
– Eğer olopatadin veya DİNOPA ’nın içerdiği diğer yardımcı maddelere karşı hassasiyetiniz 
(alerjiniz) var ise kulla nmayınız. Öncelikle doktorunuza sorunuz.  
– DİNOPA’yı 6 yaşın altındaki çocuklarda kullanmayınız.  
DİNOPA ’yı aşağıdaki durumlarda DİKKATLİ KULLANINIZ:  
Burnunuz kanarsa, burnunuzda yaralanmalar meydan gelirse, DİNOPA  kullanımı 
durdurulmalıdır.  
DİNOPA  uykuya eğilim meydana getirebilir.  
DİNOPA  alkol ve diğer santral sinir sistemi depresanları (diazepam, karbamazepin, sodyum 
valproat, levodopa vb. etkin maddelerini içeren ilaçlar) ile eşzamanlı kullanımından 
kaçınılmalıdır.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
DİNOPA ’nın yiyecek v e içecek ile kullanılması:  
Yiyecek ve  içeceklerle etkileşimi yoktur.  
 
Hamilelik:  
İlacı kullanmadan önce doktorunuza veya eczacınıza danışınız.  
Hamileyseniz veya hamile kalma ihtimaliniz varsa ilacı kullanma dan önce doktorunuza 
danışınız.  Gerekli olmadıkça gebelik döneminde kullanmayınız  
Doğum kontrol yöntemi kullanmayan kadınlara önerilmemektedir. DİNOPA’nın eşzamanlı 
kullan ımı, ağız yolu ile alınan doğum kontrol ilaçları ile etkileşime neden olmaktadır. Bu 3 / 7 
 nedenle, tedavi süresince alternatif, etkili ve güvenilir bir doğum kontrol yöntemi 
uygulanmalıdır.  
 
Tedaviniz sırasında hamile olduğunuzu fark ederseniz hemen doktorunuza  veya eczacınıza  
danışınız.  
Emzirme:  
İlacı kullanmadan önce doktoru nuza veya eczacınıza danışınız.  
Emziriyorsanız DİNOPA ’yı kullanmayınız, sütünüze geçebilir.  
 
Araç ve makine kullanımı:  
DİNOPA  kendinizi uykulu hissetmenize neden olabilir.  
DİNOPA ’nın sizi nasıl etkilediğini bilmeden araç veya herhangi bir alet ya da makine 
kullanmayınız.   
 
DİNOPA ’nın içeriğinde bulunan bazı yardı mcı maddeler hakkında öneml i bilgiler  
Uyarı gerektiren yardımcı madde bulunmamaktadır.  
 
Diğer ilaçlar ile birlikte kullanımı:  
DİNOPA  ve diğer ilaçlar birbirlerini etkileyebilirler ve yan etkilere neden olabilirler.  
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza  bunlar hakkı nda bilgi veriniz.  
 
3. DİNOPA  nasıl kullanılır?  
DİNOPA ’yı kullanırken her zaman doktorunuzun talimatlarına kesin olarak uyunuz. Emin 
olmadığınızda doktorunuza veya eczacınıza sorunuz. Spreyi doktorunuzun söylediğinden 
daha uzun süre veya daha sık kullanmay ınız ve daha yüksek doz  almayınız.  
Uygun kullanım ve doz/uy gulama sıklığı için talimatlar:  
Yetişkinler ve 12 yaşın üzerindeki çocuklar:   
Doz her iki burun deliğine günde iki kez 2 püskürtmedir.  
6–11 yaş ara sındaki çocuklar:   
Doz her iki burun deliğine günde iki kez 1 püskürtmedir.  
Uygulama yolu ve metodu:  
İlk kullanımda, sprey pompasını ayarlamak için, ilaç, düzgün bir şekilde püskürdüğü 4 / 7 
 görülünceye kadar, genellikle 5 kez püskürtülmelidir.  
Her kullanımdan önce iyice çalkalanmalıdır.  
Sprey pompası 7 gün  veya daha uzun bir süre kullanılmamışsa, kullanımdan önce sprey 
pompasını ayarlamak için, ilaç, düzgün bir şekilde püskürdüğü görülünceye kadar, genellikle 
2 kez püskürtülmelidir.  
1. Şişeyi yavaşça çalkalayınız ve sprey  kapağını çıkarınız (Şekil 1).  
 
Şekil 1  
2. Burnunuzu yavaşça temizleyiniz.  
3. Burun deliğinin birini kapatarak sprey pompasının ucunu diğer burun deliğinize 
yerleştiriniz  (Şekil 2). Başınızı hafifçe öne eğerken şişeyi dik tutunuz.  
 
Şekil 2  
 
4. Burnunuzdan yavaşça nefes almaya başlayınız  ve nefesinizi içeri çekerken parmaklarınızla 
bir kere bastırarak burnunuza püskürtünüz.  
5. Nefesinizi ağzınızdan veriniz. 4’üncü basamaktaki işlemi aynı burun deliğine bir kez daha 
tekrarlayınız.  
6. Şişeyi burun deliğinden uzaklaştırınız ve nefesinizi ağz ınızdan veriniz.  
7. Diğer burun deliği için 3’ten 6’ıncı basamağa kadar olan işlemleri tekrarlayınız.  
Spreyi kullandıktan sonra temiz bir mendil veya kağıt mendil ile ağzını siliniz ve kapağını 
kapatınız (Şekil 3).  
 
Şekil 3  
Nazal Sprey’in temizlenmesi   
5 / 7 
 Nazal spreyinizi düzenli temizlemeniz önemlidir yoksa düzgün çekemeyecektir. Sprey  
kapağını kaldırınız ve sprey pompasını açınız. Sprey pompasını ve sprey  kapağını sıcak suda 
yıkayın ız ve kurutun uz. Sprey pompasının ucunu iğne ya da başka bir keskin objeyl e delmeye 
çalışmayınız; çünkü bu işlem pompaya zarar verecek ve doğru ilaç dozunu almanızı 
engelleyecektir. Sıcak bir yerde kurumaya bırakın ız. Spreyi şişenin içine itin iz ve sprey  kabını 
yerleştirin iz. Spreyi temizledikten sonra, ilk kez kullanırken, ilacın düzgün bir şekilde 
püskürdüğü görülünceye kadar, 2 kez püskürtülmelidir . 
 
Değişik yaş grupları:  
Çocuklarda kullanımı:  6 yaşın  altında olan çocuklarda DİNOPA  kullanılmamalıdır.  
Yaşlılarda kullanımı:  Yaşlılarda kullanımı yetişki nlerdeki kullanımı ile aynıdır.  
Özel kullanım durumları:  
Özel kullanımı yoktur.  
Eğer DİNOPA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
Kullanmanız gerekenden daha fazla DİNOPA  kullandıysanız:  
DİNOPA ’dan kullanmanız gerekenden fazlasını kullanmışsanız bir do ktor veya eczacı ile 
konuşunuz.  
DİNOPA ’yı kullanmayı unutursanız:  
İlacınızı tavsiye edilen şekilde almaya çalışınız.  
Nazal spreyi doğru zamanda kullanmayı unuttuğunuzda, hatırladığınız anda kullanınız ve 
daha sonra normal kullanıma devam ediniz.  
Unutulan dozları dengelemek için çift doz uygula mayınız.  
 
DİNOPA  ile tedavi sonlandır ıldığında oluşabilecek etkiler:  
Herhangi bir etki bulunmamaktadır.  
 
4. Olası yan etkiler nelerdir?  
Tüm ilaçlar gibi, DİNOPA ’nın içeriğinde bulunan maddelere duyarlı olan k işilerde yan 
etkileri olabilir.  
Yan etkiler aşağıdaki kategorilerde göst erildiği şekilde sıralanmıştır:  
Çok yaygın: 10 has tanın en az 1’inde görülebilir.  6 / 7 
 Yaygın : 10 hastanın birinden az, fakat 100 hasta nın bir inden fazla görülebilir.  
Yaygın olmayan : 100 hastanın birinden az, fakat 1 .000 hasta nın birinden fazla görülebilir.  
Seyrek : 1.000 hastanın birinden az, fakat 10.000 hastanın birinden fazla görülebilir.  
Çok seyrek : 10.000 ha stanın birinden az görülebilir.  
Bilinmiyor: Eldeki verilerden hareketle tahmin edilemiyor  
Aşağıdakilerden herhangi birini fark ede rseniz, doktorunuza söyleyiniz:  
Çok Yaygın yan etkiler:  
•    Tat alma bozukluğu  
Yaygın yan etkiler:  
• Baş ağrısı,  
• Geniz akıntısı , 
• Burun kanaması , 
• Burunda kuruluk  
• Boğazda ağrı, 
• İdrar yolu enfeksiyonu . 
Yaygın olmayan yan etkiler:  
• Boğaz tahriş , 
• Ağız kuruluğu , 
• Halsizlik , 
• Baş dönmesi,  
• Duyu azalması , dokunma duyusunun azalması  
• Uykusuzluk , 
• Üst solunum yolu enfeksiyonu . 
• Cilt kuruluğu  
• Ciltte yanma hissi  
• Temas egzeması (bir tür deri hastalığı)  
Bilinmiyor:  
• Bulantı,  
• Kusma , 
• Nefes darlığı  
• Sinüzit ( Yüz kemiklerinin içindeki hava boşluklarının  iltihabı ) 
• Dermatit (Bir tür deri hastalığı),  7 / 7 
 • Deri üzerinde oluşan kızarıklık  
• Kuvvetsizlik  
• Halsizlik  
 
Bunlar DİNOPA ’nın hafif yan etkileridir.  
Genellikle bu belirtiler ciddi olmadığı sürece ilacınızı kullanmaya dev am edebilirsiniz.  Emin 
olamadığınız durumlarda doktor veya eczacınıza danışınız.  
Eğer bu kullanma talimatında bahsi geçmeyen herhangi bir yan etki ile karşılaşır sanız 
doktorunuzu ya  da eczacınızı bilgilendiriniz.  
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkiler i www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta ol duğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. DİNOPA ’nın Saklanması  
DİNOPA ’yı çocukların göremeyeceği, erişemeyeceği yerl erde ve ambalajında saklayınız.  
25ºC’nin altınd a, oda sıcaklığında saklayınız.  
Son kullanma tari hiyle uyumlu olarak kullanınız.  
Ambalajdaki son kullanma tarihinden sonra DİNOPA ’yı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi  : World Medicine İlaçları Ltd. Şti.  
Bağcılar/İstanbul  
 
Üretim Yeri :   World Medicine İlaç San. ve Tic. A.Ş.  
Bağcılar/İstanbul  
 
Bu kullanma talimatı ………  tarihinde onaylanmıştır.  