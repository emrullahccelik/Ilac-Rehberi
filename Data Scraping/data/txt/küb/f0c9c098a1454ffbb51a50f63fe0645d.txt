                                    1 KISA ÜRÜN BİLGİSİ 
 
1. BEŞERİ TIBBİ ÜRÜNÜN ADI 
 
ZOVİRAX %5 krem 
            
2. KALİTATİF ve KANTİTATİF BİLEŞİM 
 
Etkin madde: 
Her 1 g krem, 50 mg (%5 a/a) asiklovir içerir. 
 
Yardımcı maddeler: 
Propilen glikol: Her 1 g kremde 400 mg propilen glikol bulunur.  
Setostearil alkol: Her 1 g kremde 67,5 mg setostearil alkol bulunur. 
 
Diğer yardımcı maddeler için Bölüm 6.1’e bakınız. 
 
3. FARMASÖTİK FORM 
 
Krem. 
   
Suyla karışabilen, dimetikon içeren propilen glikollü bazda. 
Pürüzsüz, topaksiz ve yabancı madde bulundurmayan ve hiçbir ayrılma belirtisi 
göstermeyen, beyaz ya da kirli beyaz krem  
 
4. KLİNİK ÖZELLİKLER  
 
4.1. Terapötik endikasyonlar 
 
ZOVİRAX, ilk ve tekrarlayan genital Herpes ve Herpes labialis de dahil olmak üzere, 
Herpes simplex deri enfeksiyonlarının tedavisinde endikedir. 
 
4.2. Pozoloji ve uygulama şekli 
 
Pozoloji/uygulama sıklığı ve süresi: 
 
ZOVİRAX; günde 5 kez, gece dozu atlanmak suretiyle yaklaşık 4 saatlik aralıklarla 
uygulanmalıdır. 
 
ZOVİRAX, lezyonlara veya enfeksiyonun başlamasından sonra belirmesi beklenen 
lezyonlara mümkün olduğu kadar erken, tercihen ilk belirtilerde uygulanmalıdır (eritem veya 
prodrom). Tedavi sonraki belirtilerde de (papül veya blister) başlatılabilir. 
 
Tedavi herpes labialis için en az 4 gün ve genital herpes için de en az 5 gün devam 
ettirilmelidir. Eğer iyileşme olmazsa, tedaviye toplam 10 gün (5+5) kadar devam edilebilir. 
 
Uygulama şekli: 
 
Cilt üzerine uygulanır.  
 
                                     2 Özel popülasyonlara ilişkin ek bilgiler: 
 
Böbrek/Karaciğer yetmezliği:  
Uygulama şekli, sıklığı ve süresi yetişkinlerle aynıdır. Herhangi bir spesifik bir kullanımı 
yoktur.  
 
Pediyatrik popülasyon: 
Uygulama şekli, sıklığı ve süresi yetişkinlerle aynıdır. Herhangi spesifik bir kullanımı 
yoktur. 
 
Geriyatrik popülasyon:  
Uygulama şekli, sıklığı ve süresi yetişkinlerle aynıdır. Herhangi spesifik bir kullanımı 
yoktur. 
 
4.3. Kontrendikasyonlar 
 
ZOVİRAX; asiklovir, valasiklovir, propilen glikol veya kremin içeriğindeki herhangi bir 
maddeye karşı aşırı duyarlılığı olduğu bilinen hastalarda kontrendikedir (bkz. Bölüm 6.1). 
 
4.4. Özel kullanım uyarıları ve önlemleri  
 
ZOVİRAX kremin ağız, göz veya vajinadaki gibi muköz alanlara uygulanması, tahriş edici 
olabileceğinden, tavsiye edilmez. Kazara gözün içine girmemesine özellikle dikkat 
edilmelidir.  
 
Şiddetli bağışıklık yetmezliği olan hastalarda (örneğin, AIDS hastaları veya kemik iliği nakli 
hastaları) oral asiklovir dozları düşünülmelidir. Bu gibi hastalar herhangi bir enfeksiyon 
tedavisi için bir hekime danışmaları konusunda teşvik edilmelidir.   
 
ZOVİRAX krem özel olarak formüle edilmiş bir baz içerir ve bu yüzden seyreltilmemeli 
veya diğer ilaçlarla birleştirme için bir baz olarak kullanılmamalıdır.  
 
Bu tıbbi ürün, yardımcı madde olarak propilen glikol içerir. Propilen glikol, deride 
irritasyona neden olabilir. 
  
Bu tıbbi ürün, yardımcı madde olarak setostearil alkol içerir. Setostearil alkol, lokal deri 
reaksiyonlarına (örneğin, kontakt dermatit) neden olabilir.  
 
4.5. Diğer tıbbi ürünler ile etkileşimler ve diğer etkileşim şekilleri 
 
Klinik olarak önemli etkileşimleri tanımlanmamıştır. 
 
Özel popülasyonlara ilişkin ek bilgiler:  
Özel popülasyon için etkileşim çalışması yapılmamıştır ancak, yapılan literatür taramalarına 
göre bu popülasyon için spesifik etkileşim beklenmemektedir. 
 
Pediyatrik popülasyon: 
Özel popülasyon için etkileşim çalışması yapılmamıştır ancak, yapılan literatür taramalarına 
göre bu popülasyon için spesifik etkileşim beklenmemektedir. 
 
                                     3 4.6. Gebelik ve laktasyon 
 
Genel tavsiye 
Gebelik kategorisi: B 
 
Çocuk doğurma potansiyeli bulunan kadınlar/Doğum kontrolü (Kontrasepsiyon) 
Çocuk doğurma potansiyeli bulunan kadınlara verilirken tedbirli olunmalıdır. 
 
Gebelik dönemi 
Sınırlı sayıda gebelikte maruz kalma olgularına ilişkin veriler, ZOVİRAX’ın gebelik 
üzerinde ya da fetüsün/yeni doğan çocuğun sağlığı üzerinde advers etkileri olduğunu 
göstermemektedir. Bugüne kadar herhangi önemli bir epidemiyolojik veri elde edilmemiştir. 
Hayvanlar üzerinde yapılan çalışmalar, gebelik / embriyonal / fetal gelişim / doğum ya da 
doğum sonrası gelişim ile ilgili olarak doğrudan ya da dolaylı zararlı etkiler olduğunu 
göstermemektedir (bkz. Bölüm 5.3). 
 
Gebe kadınlara verilirken tedbirli olunmalıdır. 
 
ZOVİRAX’ın pazarlama sonrası gebelik kayıtlarında, herhangi bir asiklovir formülasyonu 
kullanan kadınlardaki gebelik verileri dökümante edilmiştir. Bu kayıtlardan elde edilen 
bulgular, tüm popülasyonda ve ZOVİRAX kullanan hastalarda görülen doğum kusurları 
sayısı karşılaştırıldığında, doğum kusurlarında bir artış olmadığını göstermiştir ve herhangi 
bir doğum kusuru, ortak bir neden öne sürmek için daha önce rastlanmamış bir özellik veya 
tutarlı bir patern göstermemiştir.  
 
ZOVİRAX’ın kullanımı yalnızca potansiyel yararların bilinmeyen muhtemel risklere ağır 
bastığı durumlarda düşünülmelidir.  
 
Laktasyon dönemi  
İnsanlarla ilgili olarak elde edilen sınırlı veriler, sistemik olarak kullanıldığı zaman ilacın 
anne sütüne geçtiğini göstermektedir. Buna karşın, emziren annelerde ZOVİRAX krem 
şeklinde kullanıldığında bebeğin alacağı dozaj önemsenmeyecek oranda olacaktır. 
 
Üreme yeteneği/Fertilite  
ZOVİRAX’ın i.v. infüzyonunun veya oral formülasyonlarının kadın fertilitesi üzerine etkisi 
hakkında bir bilgi bulunmamaktadır. Sperm sayısı normal olan 20 erkek hasta üzerinde 
yapılan bir çalışmada, 6 aya kadar her gün 1 g oral asiklovir kullanımı sperm sayısı, 
motilitesi veya morfolojisi üzerine klinik olarak anlamlı bir etki göstermemiştir (bkz. Bölüm 
5.3).  
 
4.7. Araç ve makine kullanımı üzerindeki etkiler  
 
ZOVİRAX’ın araç ve makine kullanımı üzerindeki etkisini araştıran çalışma 
bulunmamaktadır. Topikal asiklovirin advers reaksiyon profiline göre bu aktiviteler üzerinde 
olumsuz etki oluşturması beklenmez.  
 
 
 
 
 
                                     4 4.8. İstenmeyen etkiler 
 
İstenmeyen etkilerin sınıflandırılması için kullanılan sıklık kategorileri aşağıdaki gibidir: 
Çok yaygın (≥1/10), yaygın (≥1/100 ila <1/10), yaygın olmayan (≥1/1.000 ila <1/100), 
seyrek (≥1/10.000 ila <1/1.000), çok seyrek (<1/10.000), bilinmiyor (eldeki verilerden 
hareketle tahmin edilemiyor).  
 
Advers etkilerin sıklık kategorilerinin tayin edilmesinde, %3 oftalmik merhemle yapılan 
klinik çalışmalar boyunca gözlemlenen klinik çalışma verileri kullanılmıştır. Gözlemlenen 
advers etkilerin doğası nedeniyle, etkilerin hangilerinin ilacın kullanımına ve hangilerinin 
hastalığın kendisine bağlı olarak geliştiğinin kesin olarak hesaplanması mümkün değildir. 
Pazarlama sonrası gözlemlenen etkiler için  sıklık sınıflandırılması yapılırken spontan 
raporlama verileri bir temel teşkil etmiştir.  
 
Bağışıklık sistemi hastalıkları 
Çok seyrek  : Anjiyoödem ve ürtiker dahil, erken aşırı duyarlılık reaksiyonları  
 
Deri ve deri altı doku hastalıkları 
Yaygın olmayan : ZOVİRAX kremin uygulanmasını takiben geçici yanma veya batma 
                                  Deride hafif kuruma veya pullanma  
  Kaşınma 
 
Seyrek   : Eritem  
  Uygulamayı takiben temas dermatiti. Duyarlılık testlerinin 
uygulandığı durumlarda, reaktif maddelerin çoğunlukla ZOVİRAX’tan 
çok kremin bileşenleri olduğu gösterilmiştir. 
 
Şüpheli advers reaksiyonların raporlanması:  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine 
olanak sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- 
posta: tufam@titck.gov.tr; Tel: 0 800 314 00 08; Faks: 0 312 218 35 99). 
 
4.9. Doz aşımı ve tedavisi 
 
500 mg (krem) veya 135 mg (göz merhemi) asiklovir içeren bir tüpün tamamı ağızdan 
alınacak olsa bile, bundan dolayı herhangi bir ters etki beklenmez. Bununla birlikte, kaza ile 
tekrarlayan dozlarda oral asiklovir birkaç gün kullanıldığında gastrointestinal (bulantı ve 
kusma) ve nörolojik (baş ağrısı ve konfüzyon) etkiler ortaya çıkmıştır. ZOVİRAX 
hemodiyaliz ile uzaklaştırılabilir. 
 
5. FARMAKOLOJİK ÖZELLİKLER 
 
5.1. Farmakodinamik özellikler 
 
ATC kodu: D06BB03 
Farmakoterapotik grup: Topikal kullanılan kemoterapötikler, antiviral ilaçlar  
 
 
                                     5 Etki mekanizması: 
ZOVİRAX, in vitro ortamda Herpes simplex  (HSV) tip I ve II ile Varicella zoster virüsüne 
karşı son derece etkili olan antiviral bir ajandır. Memeli konak hücreleri üzerinde toksisitesi 
düşüktür.  
 
ZOVİRAX, Herpes enfeksiyonu bulunan hücreye girdikten sonra fosforillenerek aktif bileşik 
asiklovir trifosfata dönüşür. Bu sürecin ilk aşaması, virüsün kodladığı timidin kinazın 
mevcut olmasına bağlıdır.  
 
Asiklovir trifosfat, herpese özel DNA polimeraza bir inhibitör ve substrat etkisi gösterir ve  
normal hücresel olayları etkilemeden viral DNA sentezinin ilerlemesini engeller. 
 
Farmakodinamik etkileri: 
 
Yineleyen herpes labialis için 4 günden fazla süre boyunca tedavi edilen 1.385 kişi üzerinde 
yapılan iki büyük çift-kör, randomize çalışmada, ZOVİRAX krem, plasebo krem ile 
karşılaştırılmıştır. Bu çalışmalarda ZOVİRAX krem kullanıldığında tedavinin başlangıcından 
iyileşmeye kadar geçen süre 4,6 gün, plasebo ile ise 5,0 gündür (p<0,001). ZOVİRAX krem 
grubunda tedaviye başlandıktan sonraki ağrı zamanı 3,0 gün ve plasebo grubunda ise 3,4 
gündür (p=0,002). Genel olarak, hastaların yaklaşık %60’ı tedaviye bir erken lezyon 
evresinde (prodrom veya eritem), %40’ı ise bir geç lezyon evresinde (papül veya blister) 
başlamıştır. 
 
5.2. Farmakokinetik özellikler 
Genel Özellikler 
 
Emilim:  
Farmakokinetik çalışmalar, ZOVİRAX kremin tekrarlı haricen uygulanmasını takiben 
yalnızca minimal sistemik emilim olduğunu göstermiştir. 
 
Dağılım:  
ZOVİRAX kremin tekrarlı haricen uygulanmasını takiben yalnızca minimal sistemik emilimi 
olduğunundan, dağılım ile ilgili veriler oldukça kısıtlıdır. 
 
Biyotransformasyon: 
ZOVİRAX kremin tekrarlı haricen uygulanmasını takiben yalnızca minimal sistemik emilimi 
olduğunundan, biyotransformasyon ile ilgili veriler oldukça kısıtlıdır. 
 
Eliminasyon:  
ZOVİRAX kremin tekrarlı haricen uygulanmasını takiben yalnızca minimal sistemik emilimi 
olduğunundan, eliminasyon ile ilgili veriler oldukça kısıtlıdır. 
 
5.3. Klinik öncesi güvenlilik verileri 
Geniş kapsamlı in vivo ve in vitro mutajenite testlerinin sonuçları, ZOVİRAX’ın insanlar 
için genetik bir risk taşımadığını göstermiştir.  
 
Fareler ve sıçanlar üzerinde yapılan uzun süreli çalışmalarda ZOVİRAX’ın karsinojenik 
olduğu görülmemiştir.  
 
Sıçanlarda ve köpeklerde genel toksisiteyle ilişkili, spermatojenez üzerine çoğunlukla geri 
dönüşümlü olan advers etkiler, yalnızca terapötik amaçlı kullanılan dozların çok üzerindeki                                     6 sistemik asiklovir dozlarında rapor edilmiştir. Farelerde yapılan iki jenerasyon çalışmasında, 
oral olarak alınan asiklovirin fertilite üzerine herhangi bir etkisi görülmemiştir. 
 
Uluslararası olarak kabul edilen standart testlerde ZOVİRAX’ın sistemik uygulanması 
farelerde, sıçanlarda veya tavşanlarda teratojenik veya embriyotoksik etkilere neden 
olmamıştır. 
 
Sıçanlarda yapılan standart olmayan bir çalışmada, fötal anormallikler gözlemiştir, fakat 
sadece yüksek subkütanöz dozları takiben maternal toksisite meydana gelmiştir. Bu 
bulguların klinik açıdan önemi kesin değildir. 
 
6.  FARMASÖTİK ÖZELLİKLER  
 
6. 1.  Yardımcı maddelerin listesi 
 
Propilen glikol 
Beyaz yumuşak parafin 
Setostearil alkol 
Sıvı parafin 
Poloksamer 407 
Arlacel 165 
Sodyum lauril sülfat 
Dimetikon 20 
Saf su 
 
6.2. Geçimsizlikler  
 
Veri yoktur. 
 
6.3. Raf ömrü 
 
24 ay 
 
6.4. Saklamaya yönelik özel tedbirler  
 
25o C altındaki oda sıcaklığında saklayınız.  
 
6.5. Ambalajın niteliği ve içeriği   
 
Plastik burgulu kapaklı, 2 g alüminyum tüp 
 
6.6. Beşeri tıbbi üründen arta kalan maddelerin imhası ve diğer özel önlemler 
 
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” 
ve “Ambalaj ve Ambalaj Atıklarının Kontrolü Yönetmelikleri”ne uygun olarak imha 
edilmelidir. 
 
ZOVİRAX krem özel olarak formüle edilmiş bir baz içerir ve bu yüzden seyreltilmemeli 
veya diğer ilaçlarla birleştirme için bir baz olarak kullanılmamalıdır.  
 
                                     7 7. RUHSAT SAHİBİ 
 
GlaxoSmithKline İlaçları San. ve Tic. A.Ş. 
Büyükdere Cad. No. 173 1. Levent Plaza B Blok  
34394 1. Levent/İstanbul 
Telefon: 0 212 339 44 00 
Faks: 0 212 339 45 00 
 
8. RUHSAT NUMARASI 
 
2017/866 
 
9. İLK RUHSAT TARİHİ/ RUHSAT YENİLEME TARİHİ  
 
İlk ruhsat tarihi: 16.11.2017 
Ruhsat yenileme tarihi: - 
 
10. KÜB’ÜN YENİLENME TARİHİ 
 
 