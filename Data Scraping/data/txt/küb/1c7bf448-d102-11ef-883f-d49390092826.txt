KISA ÜRÜN BİLGİSİ
1. BEŞERİ TIBBİ ÜRÜNÜN ADI
RENNİE® 680 mg+80 mg/5 mL süspansiyon
2. KALİTATİF VE KANTİTATİF BİLEŞİM
Etkin madde:
Kalsiyum karbonat………………..680 mg
Magnezyum karbonat………… ….80 mg
Yardımcı madde(ler): 350 mg sorbitol (E420),
2,5 mg metil parahidroksi sodyum benzoat (E219),
2,5 mg propil parahidroksi sodyum benzoat (E217),
10 mg benzil alkol (E1519)
Yardımcı maddeler için Bölüm 6.1’e bakınız.
3. FARMASÖTİK FORM
Süspansiyon
Krem beyaz, nane kokulu, homojen süspansiyon
4. KLİNİK ÖZELLİKLER
4.1. Terapötik endikasyonlar
Gastroözofageal reflüye bağlı belirtiler ile regürjitasyon ve yemek borusunda (özofagusta) yanma
(heartburn) gibi hiperasiditeye bağlı gelişen yakınmaların ve dispepsinin semptomatik tedavisinde
kullanılır.
4.2. Pozoloji ve uygulama şekli
Pozoloji / uygulama sıklığı ve süresi:
Yetişkinlerde ve 12 yaşından büyük çocuklarda; günde 3 defa 10 ml (= 2 ölçek süspansiyon; 1
ölçek = 5 ml) tercihen yemeklerden bir saat sonra ve yatmadan önce alınması önerilir.
İhtiyaç halinde doz 10 ml kadar artırılabilir.
Günlük maksimum 50 ml (= 10 ölçek) aşılmamalıdır ve 2 haftadan daha uzun süre devamlı olarak
alınmamalıdır.
Uygulama şekli:
Kullanmadan önce iyice çalkalayınız. Süspansiyon ölçekle ve seyreltilmeden alınır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği vakalarında uzun süreli kullanılmamalı, kan kalsiyum ve magnezyum düzeyleri
ile idrarla atılan kalsiyum miktarları kontrol edilmelidir. Ağır böbrek yetmezliği olan hastalarda
kullanılmamalıdır (bkz. Bölüm 4.3).
1/8Karaciğer yetmezliği:
Temel antiasit etki mide asidinin nötralizasyonu yoluyla elde edilen lokal bir etki olduğundan
uygulanabilir değildir. Kalsiyum ve magnezyum karaciğerde metabolize edilmezler.
Pediyatrik popülasyon:
12 yaşın altındaki çocuklar için önerilmez.
Geriyatrik popülasyon:
Antiasit etkinin lokal bir etki olması sebebiyle geriyatrik popülasyona özel pozoloji geçerli
değildir.
Tedavi sırasında şikayetler 2 haftadan daha fazla devam ederse, olası bir malignite varlığını ekarte
etmek için klinik muayene yapılmalı ve şikayetlerin devam etme nedeni aydınlığa
kavuşturulmalıdır.
4.3. Kontrendikasyonlar
• Metil parahidroksi sodyum benzoat ve propil parahidroksi sodyum benzoat veya ilacın
içeriğindeki bileşenlerden herhangi birine karşı aşırı hassasiyeti olan hastalar
• Ağır böbrek yetmezliği olan hastalar
• Hiperkalsemi ve/veya hiperkalsemiyle sonuçlanan durumlar, örneğin; hiperparatiroidizm,
vitamin D doz aşımı, paraneoplastik sendrom
• Kalsiyum tortuları içeren kalküller nedeniyle nefrolitiyaz
• Hipofosfatemi
• Hiperkalsiüri
4.4. Özel kullanım uyarıları ve önlemleri
Uzun süreli kullanımdan kaçınılmalıdır. Belirtilen doz aşılmamalıdır, 7 günlük tedaviden sonra
semptomlar devam ederse veya yalnızca kısmen kaybolursa hasta, bir doktora danışmalıdır. Mide
ülseri veya duodenal ülseri olan hastalarda H.pylori tahlili yapılmalı ve bakteri tespit edilmesi
halinde, kabul görmüş bir eradikasyon tedavisi üzerinde düşünülmelidir.
Belirtilen dozu aşmayın ve semptomlar yedi günden fazla devam ederse, daha ileri bir tıbbi tavsiye
alınmalıdır.
Genel olarak kabızlık, hemoroid ve sarkodiozlu hastalarda kalsiyum içeren antasitler dikkatle
uygulanmalıdır.
Genel olarak hafif ila orta şiddette böbrek fonksiyon bozukluğu olan hastalarda dikkatli
olunmalıdır. Kalsiyum karbonat ve magnezyum karbonat ürünleri bu hastalarda kullanılacaksa
plazma kalsiyum, fosfat ve magnezyum düzeyleri düzenli olarak izlenmelidir. RENNİE
ürünlerinin hiçbirisi hiperkalsiüri vakalarında kullanılmamalıdır.
Diğer antiasitlerde olduğu gibi, RENNİE midede maligniteyi maskeleyebilir. Uzun süreli kullanım
böbrek taşlarının gelişme riskini arttırır.
Hipofosfatemisi, kalsiyum içeren böbrek taşları oluşturma eğilimi ve nefrokalsinozu olan
hastalarda idrar kalsiyum konsantrasyonları dikkatle kontrol edilmelidir (bkz. Bölüm 4.3).
Yüksek dozlarda uzun süreli kullanım özellikle böbrek yetmezliği olan hastalarda hiperkalsemi,
hipermagnezemi ve süt-alkali sendromu gibi istenmeyen etkilere yol açabilir. Bu ürünler çok
2/8miktarda süt ve şarküteri ürünüyle birlikte alınmamalıdır. Bu ürünlerin uzun süre kullanımı, renal
kalkül oluşumu riskini artırmaktadır.
Sadece yüksek dozda böbrek yetmezliği varsa magnezyum tuzları merkezi sinir sistemi
depresyonuna neden olabilir.
Bu tıbbi ürün sorbitol (E420) içermektedir. Nadir olarak görülen kalıtımsal fruktoz intolerans
problemi olan hastaların bu ilacı kullanmamaları gerekir.
Bu tıbbi ürün metil parahidroksi sodyum benzoat (E219) ve propil parahidroksi sodyum benzoat
(E217) içermektedir. Alerjik reaksiyonlara (gecikmiş) sebebiyet verebilir.
Bu ilaç her ölçeğinde (5 mL), 10 mg benzil alkol içerir. Benzil alkol alerjik reaksiyonlara neden
olabilir.
Karaciğer ve böbrek hastalığı olması durumunda hekime veya eczacıya danışılmalıdır. Bunun
nedeni vücutta büyük miktarlarda benzil alkolün birikmesi ve bunun metabolik asidoz olarak
adlandırılan yan etkilere neden olabilmesidir.
Benzil alkol, küçük çocuklarda “nefes darlığı (gasping) sendromu” olarak adlandırılan solunum
problemleri dahil olmak üzere ciddi yan etki riski ile ilişkilendirilmiştir.
RENNİE 12 yaşın altındaki çocuklar için önerilmez.
4.5. Diğer tıbbi ürünler ile etkileşimler ve diğer etkileşim şekilleri
Antiasitler ile tedavi sırasında mide asiditesindeki değişiklikler, eş zamanlı alınıyorsa diğer
ilaçların absorbsiyon hızını ve derecesini bozabilir.
Kalsiyum ve magnezyum içeren antiasitlerin antibiyotikler (örn: tetrasiklinler, kinolonlar),
kardiyak glikozitler (örn: digoksin) ve bifosfonatlar, dolutegravir, levotroksin ve eltrombopag ile
rezorbe edilemeyen kompleksler oluşturabildiği ve absorbsiyonunun azalmasına neden olduğu
gösterilmiştir. Eş zamanlı uygulama düşünülürken bu durum akılda tutulmalıdır.
Levotroksin içeren ilaçların RENNİE ile birlikte alındığında emilimi bozulduğundan, iki ilacın en
az 2 saat ara verilerek alınması gerekmektedir.
RENNİE alımı neticesinde kanda kalsiyum seviyesi yükselirse, kardiyak glikozidlere karşı
hassasiyet artar ve kalp ritm bozukluğu riski yükselir.
Tetrasiklinler veya sefalosporinler ile eş zamanlı olarak kullanılan antiasitler, bu ilaçlardan en az
2 saat önce veya 2 saat sonra alınmalıdır. Vitamin D, kalsiyum rezorpsiyonunu artırır.
Tiyazid tipi diüretikler, kalsiyum atılımını düşürür. Tiyazidlerle eş zamanlı RENNİE tedavisinde
artan hiperkalsemi riski nedeniyle serum kalsiyumu düzenli olarak izlenmelidir.
Kalsiyum tuzları florürlerin, floridlerin ve demir içeren ürünlerin absorbsiyonunu düşürebilir ve
kalsiyum tuzları ile magnezyum tuzları fosfatların absorbsiyonunun aksatabilir. Bu nedenle
RENNİE’nin diğer ilaçla kullanımı arasında 1-2 saatlik bir ara verilmesi tercih edilir.
Eş zamanlı kullanımda, klorokin, asetilsalisilik asit, penisilamin, digoksin, izoniazid, kaptopril,
3/8veya propranolol, ketokonazol, gabapentin, H -blokerleri, bifosfonat, demir bileşikleri ve
2
klorpromazin gibi ilaçlar için daha küçük çaplı absorpsiyon düşüşleri söz konusudur.
Süt ürünleri yüksek oranda kalsiyum içerir. 1 litre süt 1.200 mg’a kadar varan miktarda kalsiyum
içerebilir. RENNİE kullanırken bu bilgi dikkate alınmalıdır.
Bu nedenle eltrombopag almadan önce veya sonra en az 4 saat ve diğer tüm ilaçlar için 1-2 saat
aralıkla alınması müsaadesiyle; antasidin diğer ilaçlardan ayrı alınması tercih edilmektedir.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanım için bir kısıtlama yoktur.
Gebelik dönemi
Hayvanlar üzerinde yapılan çalışmalar üreme toksisitesi üzerinde doğrudan veya dolaylı zararlı
etkileri olduğunu göstermemektedir.
Çok sayıda gebelikte maruz kalma olgularına ilişkin veriler, RENNİE’nin gebelik üzerinde ya da
fetüsün/yeni doğan çocuğun sağlığı üzerinde advers etkileri olduğunu göstermemektedir. Bugüne
kadar herhangi önemli bir epidemiyolojik veri elde edilmemiştir.
Gebe kadınlara verilirken tedbirli olunmalıdır. RENNİE gebelik sırasında önerildiği şekilde
kullanılabilir.
Yüksek veya uzun süreli dozlar veya böbrek yetmezliği durumunda, hiperkalsemi ve/veya
hipermagnezemi riski tamamen dışlanmamalıdır.
Gebe kadınlar tarafından bu ürünlerin kullanılmasından sonra konjenital kusur riskinde artış
gözlenmemiştir.
Önerilen dozlarda uygulandığında kalsiyum karbonat ve magnezyum karbonat gebelik döneminde
güvenle kullanılabilir. Ancak, uzun süreli ve yüksek doz kullanımından kaçınılmalıdır.
Gebe kadınlar, bu ürünlerin kullanımını maksimum önerilen günlük dozla sınırlamalıdır. 2
haftadan uzun süre kullanılmamalıdır (bkz. Bölüm 4.2). Bu ürünler çok miktarda süt ve şarküteri
ürünüyle birlikte alınmamalıdır. Bu uyarı, süt-alkali sendromuna neden olabilecek kalsiyum aşırı
yüklenmesini önlemek içindir (bkz. Bölüm 4.2).
İçeriğindeki benzil alkol nedeni ile gebelik dönemind
e hekime veya eczacıya danışılmalıdır. Bunun nedeni, vücutta büyük miktarlarda benzil alkolün
birikmesi ve bunun metabolik asidoz olarak adlandırılan yan etkilere neden olabilmesidir.
Laktasyon dönemi
Kalsiyum ve magnezyum anne sütüne geçmektedir. Terapötik dozlarda uygulanan
RENNIE süspansiyonun emzirilen yenidoğanlarda ya da bebeklerde görülmesi beklenen
bir yan etkisi yoktur. İçeriğindeki benzil alkol nedeni ile laktasyon döneminde hekime veya
eczacıya danışılmalıdır. Bunun nedeni, vücutta büyük miktarlarda benzil alkolün birikmesi ve
4/8bunun metabolik asidoz olarak adlandırılan yan etkilere neden olabilmesidir.
Üreme Yeteneği/Fertilite
Önerilen dozlarda, üreme yeteneği üzerine bir yan etkisi olduğuna dair bilinen bir kanıt
bulunmamaktadır.
4.7. Araç ve makine kullanımı üzerindeki etkiler
RENNİE’nin araç ve makine kullanımı üzerine herhangi bir etki göstermesi beklenmemektedir.
4.8. İstenmeyen etkiler
İstenmeyen etkilerin değerlendirilmesi aşağıdaki sıklıklara dayanarak yapılır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Listelenen istenmeyen etkiler spontan raporlara dayanmaktadır. Bu sebeple, her biri için sıklık
bilgisi verilmesi mümkün değildir.
Bağışıklık sistemi hastalıkları
Bilinmiyor: Aşırı duyarlılık reaksiyonları çok nadir bildirilmiştir. Klinik semptomlar döküntü,
ürtiker, kaşıntı, anjiyoödem, solunum güçlüğü ve anafilaksiyi içerebilir.
Metil parahidroksi sodyum benzoat ve propil parahidroksi sodyum benzoat alerjik reaksiyonlara
ve hatta geç dönem reaksiyonlara neden olabilir.
Metabolizma ve beslenme hastalıkları
Bilinmiyor: Özellikle böbrek fonksiyonu bozukluğu olan hastalarda, yüksek dozların uzun süreli
kullanımı hipermagnezemi (magnezyum içeren antiasitlerle), hipofosfotemi veya hiperkalsemi ve
mide semptomlarına, kas zayıflığına neden olabilecek alkaloza yol açabilir.
Sinir sistemi hastalıkları
Bilinmiyor: Yalnızca süt-alkali sendromu söz konusu olduğunda; baş ağrısı görülebilir.
Gastrointestinal hastalıklar
Bilinmiyor: Bulantı, kusma, mide rahatsızlığı, kabızlık ve ishal görülebilir.
Yalnızca süt-alkali sendromu söz konusu olduğunda; tat alamama görülebilir.
Kas-İskelet bozuklukları, bağ doku ve kemik hastalıkları
Bilinmiyor: Kas zayıflığı görülebilir.
Böbrek ve idrar yolu hastalıkları
Bilinmiyor: Yalnızca süt-alkali sendromu söz konusu olduğunda; azotemi görülebilir
Genel bozukluklar ve uygulama uygulama bölgesine ilişkin hastalıklar
Bilinmiyor: Yalnızca süt-alkali sendromu söz konusu olduğunda; kireçlenme ve asteni görülebilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
5/8sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
RENNİE kullanımının akut intoksikasyon semptomlarına yol açması beklenmez.
Özellikle böbrek fonksiyon bozukluğu olan hastalarda, kalsiyum karbonat ve magnezyum
karbonatın uzun süreyle yüksek dozlarda kullanılması, hiperkalsemi, hipermagnezemi, böbrek
yetmezliği ve gastrointestinal semptomlara (bulantı, kusma, kabızlık), kas zayıflığına neden
olabilecek alkaloza yol açabilir.
Bu durumlarda ürünün alımı durdurulmalı ve yeterli sıvı alımı teşvik edilmelidir. Ciddi aşırı doz
durumlarında (örn. Süt-alkali sendromu), diğer rehidratasyon önlemleri (örn. İnfüzyon) gerekli
olabileceğinden hekime danışılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kalsiyum Karbonat ve Magnezyum Karbonat
ATC kodu: A02AD01
Etki mekanizması
RENNİE, birer antiasit olan kalsiyum karbonat ve magnezyum karbonat içermektedir.
Antiasitlerin etkinliği gastrik asidin nötralizasyonuna dayanmaktadır. Kalsiyum karbonat hızlı,
uzun süreli ve güçlü bir nötralizasyon sağlar. Bu etki, güçlü nötralizan etkiye sahip bir başka madde
olan magnezyum karbonatın eklenmesiyle artmaktadır. Dolayısıyla RENNİE hızlı nötralizasyon
sağlar. Sağlıklı gönüllülerde, dozlamadan sonra 1 ila 6 dakika arasında mide içeriğinin pH
değerinde bazal pH'ın üzerinde önemli bir artış sağlanmıştır. Aç karnına verilen iki tablet, 5 dakika
içinde 1 pH ünitesinden fazla artış sağlamaktadır. Laboratuvar ortamında yapılan asit nötralizasyon
çalışmaları (yapay mide modeli ) RENNİE’nin mide pH’ını 40 saniyede pH 1,5-2’den pH 3’e
yükselttiğini ve 1 dakika 13 saniyede pH 4’e ulaşabildiğini göstermiştir. Modelde elde edilen
maksimum pH seviyesi pH 5,24’tür. RENNİE, tuzsuz rejim uygulayanlar tarafından da
kullanılabilir.
5.2. Farmakokinetik özellikler
Genel özellikler
Emilim:
En fazla %10 kalsiyum ve %15-20 magnezyum absorbe edilebilmektedir.
Dağılım:
Temel antiasit etki mide asidinin nötralizasyonu yoluyla elde edilen lokal bir etki olduğundan
geçerli değildir.
Biyotransformasyon:
Midede, kalsiyum karbonat ve magnezyum karbonat mide sıvısındaki asit ile reaksiyona girerek
su ve çözülebilir mineral tuzları oluşturur.
6/8CaCO + 2HCl → CaCl + H O + CO
3 2 2 2
MgCO + 2HCl → MgCl + H O + CO
3 2 2 2
Eliminasyon:
Absorbe edilen küçük miktarlarda kalsiyum ve magnezyum genellikle sağlıklı kişilerde böbrekler
yoluyla atılır. Böbrek fonksiyonu bozulmuşsa, kalsiyum ve magnezyumun plazma
konsantrasyonları artabilir.
Mide dışında çeşitli sindirim sıvılarının etkisi nedeniyle çözülebilir tuzlar bağırsak kanalında
çözünmeyen tuzlara çevrilmekte ve ardından dışkı yoluyla atılmaktadır.
Doğrusallık/Doğrusal olmayan durum:
Antiasit etki için kalsiyum emilimi gerekli olmadığından doğrusal olmayan durum söz konusudur.
5.3. Klinik öncesi güvenlilik verileri
CaCO ve MgCO 'ün subkronik toksisitesi ile ilgili olarak, her iki cinsiyetten sıçanlar, herhangi
3 3
bir toksisite belirtisi olmaksızın 5.000 mg/kg/gün'e (3.000 mg/kg/gün CaCO ve 2.000 mg/kg/gün
3
MgCO ) kadar olan doz seviyelerini tolere etmiştir.
3
6. FARMASÖTİK ÖZELLİKLER
6.1. Yardımcı maddelerin listesi
Sorbitol (E420)
Sodyum karboksimetil selüloz
Magnezyum alüminyum silikat
Sodyum sakarin
Nane aroması
Limon aroması
Benzil alkol (E1519)
Metil parahidroksi sodyum benzoat (E219)
Propil parahidroksi sodyum benzoat (E217)
Demineralize su
6.2. Geçimsizlikler
Yoktur
6.3. Raf ömrü
24 ay
6.4. Saklamaya yönelik özel tedbirler
25ºC altındaki oda sıcaklığında saklayınız.
6.5. Ambalajın niteliği ve içeriği
100 ml’lik renkli cam şişe ve 5 ml’lik ölçek bulunmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7/87. RUHSAT SAHİBİ
Bayer Türk Kimya San. Ltd. Şti.
Fatih Sultan Mehmet Balkan Cad. No:53 34770
Ümraniye / İstanbul
Telefon: 0216 528 36 00
Faks: 0216 645 39 50
8. RUHSAT NUMARASI(LARI)
209/3
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.10.2006
Ruhsat yenileme tarihi:
10. KÜB’ÜN YENİLENME TARİHİ
-
8/8