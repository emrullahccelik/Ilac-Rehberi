KISA ÜRÜN BİLGİSİ
1. BEŞERİ TIBBİ ÜRÜNÜN ADI
DORZASOPT %2+%0,5 göz damlası
Steril
2. KALİTATİF VE KANTİTATİF BİLEŞİM
Etkin maddeler:
Her ml'si, 20 mg dorzolamide eşdeğer 22,25 mg dorzolamid hidroklorür, 5 mg timolola
eşdeğer 6,83 mg timolol maleat içerir.
Yardımcı maddeler:
Benzalkonyum klorür………………..0,075 mg/ml
Yardımcı maddeler için 6.1'e bakınız.
3. FARMASÖTİK FORM
Göz damlası.
Berrak, renksiz/hemen hemen renksiz, partikülsüz çözelti.
4. KLİNİK ÖZELLİKLER
4.1. Terapötik endikasyonlar
DORZASOPT, oküler hipertansiyonu, açık açılı glokomu, psödoeksfolyatif glokomu ya da
diğer sekonder açık açılı glokomu olan hastalarda, kombine tedavinin uygun olduğu
durumlarda, yükselmiş intraoküler basıncın (İOB) tedavisinde endikedir.
4.2. Pozoloji ve uygulama şekli
Pozoloji /uygulama sıklığı ve süresi:
Etkilenmiş göz(ler)e günde iki kez bir damla DORZASOPT.
Başka bir topikal oftalmik ajan kullanılıyorsa, DORZASOPT ve diğer ajan, aralarında en az
10 dakikalık bir süre olacak şekilde uygulanmalıdır.
Başka oftalmik antiglokom ajan(lar)ın yerine DORZASOPT başlanacağı zaman, diğer
ajan(lar) bir günlük uygun dozdan sonra kesilir ve bunu izleyen gün DORZASOPT başlanır.
1 / 18Uygulama şekli:
Hastalara ilacı kullanmadan önce ellerini yıkamaları ve damlalığın ucunun göz veya gözün
etrafına temas etmesinden kaçınmaları gerektiği hakkında bilgi verilmelidir.
Hastalara aynı zamanda göze uygulanan solüsyonlar dikkatli uygulanmadığı takdirde oküler
enfeksiyonlara sebep olan sıradan bakterilerle kontamine olabileceği ve sonuçta gözlerde
ciddi hasar ve buna bağlı olarak görme kaybı yaşanabileceği hakkında bilgi verilmelidir.
DAMLALIĞIN UCU GÖZ VEYA GÖZ KAPAĞINA TEMAS ETTİRİLMEMELİDİR.
Nazolakrimal oklüzyon ya da göz kapaklarında kapanma olduğunda, sistemik emilim azalır.
Bu da sistemik yan etkilerde azalmaya ve lokal aktivitede artışa sebep olur.
DORZASOPT kullandıktan sonra, gözünüzü bir süre kapayınız ve burun tarafından,
gözünüzün köşesine parmağınızla bastırınız ya da 2 dakika boyunca gözkapağınızı kapayınız.
Bu, DORZASOPT 'un gözünüzde kalmasına yardımcı olur.
Kontakt Lens Kullananlarda
Damlanın göze damlatılmasından önce lensler çıkartılmalı ve damla kullanıldıktan sonra en az
15 dakika yeniden takılmamalıdır.
Özel popülasyonlara ilişkin ek bilgiler
Böbrek yetmezliği:
Dorzolamid ve timolol kombinasyonu ile ileri derecede böbrek yetmezliği (kreatinin klerensi
< 30 ml/dk) olan hastalarda çalışma yapılmamıştır. Dorzolamid esas olarak böbrekler yoluyla
atıldığından, DORZASOPT bu hastalar için önerilmemektedir.
Karaciğer yetmezliği:
Dorzolamid ve timolol kombinasyonu ile karaciğer yetmezliği olan hastalarda çalışma
yapılmamıştır ve bu nedenle bu hastalarda dikkatle kullanılmalıdır.
Pediyatrik popülasyon:
Pediyatrik hastalarda etkinlik ile ilgili yapılmış çalışma yoktur.
2 yaş altı pediyatrik hastalarda güvenlilik incelenmemiştir (≥ 2 ile < 6 yaş arası pediyatrik
hastaların güvenliliği ile ilgili bilgi için Bkz. Bölüm 5.1)
Geriyatrik popülasyon:
Dorzolamid ve timolol kombinasyonu ile geriyatrik hastalarda yapılmış çalışma yoktur.
2 / 184.3. Kontrendikasyonlar
DORZASOPT,
 Reaktif havayolu hastalığı, bronşiyal astımı veya bronşiyal astım öyküsü ya da
şiddetli kronik obstrüktif akciğer hastalığı olan hastalarda,
 Sinüs bradikardisi, hasta sinüs sendromu, sino-atriyal blok, ikinci ya da üçüncü
derece atriyoventriküler bloğu, belirgin kalp yetmezliği, kardiyojenik şoku olan
hastalarda,
 Ciddi renal yetmezlik (kreatinin klerensi < 30 ml/dk) veya hiperkloremik asidoz,
 Bu ürünün herhangi bir bileşenine karşı aşırı duyarlılığı olan hastalarda
kontrendikedir.
Yukarıda sözü geçen kontrendikasyonlar kombinasyona özgü olmayıp, ürünün bileşenlerine
aittir.
4.4. Özel kullanım uyarıları ve önlemleri
Diğer topikal olarak uygulanan oftalmik ajanlarla olduğu gibi, bu ilaç da sistemik olarak
absorbe olabilir. İlacın timolol bileşeni bir beta-blokördür. Bu nedenle beta-blokörlerin
sistemik uygulanması sonrasında görülen Prinzmetal anginanın kötüleşmesi, ciddi periferal ve
merkezi dolaşım hastalıklarının kötüleşmesi ve hipotansiyon dahil istenmeyen reaksiyonlar,
topikal uygulama sonrasında da ortaya çıkabilir.
Kardiyo-respiratuvar reaksiyonlar
Timolol maleat bileşeni nedeniyle, DORZASOPT ile tedaviye başlamadan önce kalp
yetmezliği uygun bir şekilde kontrol altına alınmış olmalıdır.
Kalp yetmezliği dahil, kardiyovasküler hastalık geçmişi olan hastalar, bu hastalıkların
belirtileri açısından takip edilmeli ve nabız hızları ölçülmelidir. (ör., koroner kalp hastalığı,
Prinzmetal anjina).
Birinci derece kalp bloğu olan hastalarda, ileti zamanı üzerine olumsuz etkisi nedeniyle beta-
blokörler dikkatle kullanılmalıdır.
Timolol maleat uygulanması sonrasında astımlı hastalarda bronkospazma bağlı ölüm ve
nadiren kalp yetmezliğiyle ilişkili ölüm dahil olmak üzere respiratuvar ve kardiyak
reaksiyonlar bildirilmiştir.
3 / 18Hafif-orta dereceli kronik obstrüktif pulmoner hastalığı olan (KOAH) hastalarda,
DORZASOPT dikkatle, sadece yararın potansiyel risklerin üzerinde olduğu durumlarda
kullanılmalıdır.
Vasküler bozukluklar
Şiddetli periferal dolaşım bozukluğu olan hastalar (ör. Raynaud hastalığı ya da Raynaud
sendromu) dikkatle tedavi edilmelidir.
Diabetes mellitus'lu hastalarda hipoglisemik semptomların maskelenmesi
Beta-adrenerjik blokörler, insülin veya oral hipoglisemik ajan kullanan, spontan hipoglisemisi
olan ya da diyabetik hastalarda (özellikle labil diyabet) dikkatle uygulanmalıdır. Beta-
adrenerjik blokör ajanlar akut hipogliseminin işaret ve semptomlarını maskeleyebilir.
Tirotoksikozun maskelenmesi
Beta-adrenerjik blokör ajanlar hipertiroidizmin (ör. taşikardi) bazı klinik belirtilerini
maskeleyebilir. Tirotoksikoz geçirmesinden şüphe edilen hastalar, beta-adrenerjik blokör ajan
kullanımının beklenmedik şekilde bırakılmasından sonra, tiroid açısından
değerlendirilmelidir.
Cerrahi anestezi
Cerrahi öncesi beta-adrenerjik blokör ajanların bırakılma gerekliliği uygun değildir. Cerrahi
sırasında gerekli olduğunda, beta-adrenerjik blokörlerin etkileri adrenerjik agonistlerin yeterli
dozlarıyla düzeltilebilir. Anestezi uzmanı, hasta timolol kullandığı zaman bilgilendirilmelidir
(Bkz. Bölüm 4.9.).
İmmünoloji ve aşırı duyarlılık
Diğer topikal olarak uygulanan oftalmik ajanlarla olduğu gibi, bu ilaç da sistemik olarak
absorbe olabilir. İlacın dorzolamid bileşeni bir sülfonamiddir. Bu nedenle sülfonamidlerin
sistemik uygulanması sonrasında görülen istenmeyen etkiler (Stevens-Johnson sendromu ve
toksik epidermal nekroliz gibi) topikal uygulanma ile ortaya çıkabilir. Ciddi reaksiyonlar ya
da aşırı duyarlılık bulguları ortaya çıkarsa, bu preparatın kullanılmasına son verilmelidir.
Dorzolamid hidroklorür göz damlası ile benzer lokal oküler istenmeyen etkiler DORZASOPT
ile de gözlemlenmiştir. Bu tür reaksiyonlar meydana gelirse DORZASOPT uygulamasının
sonlandırılması düşünülebilir.
4 / 18Atopi öyküsü olan ya da çeşitli alerjenlere karşı ileri derecede anafilaktik reaksiyon öyküsü
olan hastalar beta-blokör alırlarken, bu alerjenlerle gerek rastlantı eseri, gerekse tanı ya da
tedavi amaçlı nedenlerle tekrarlayan karşılaşmalarda daha da reaktif hale gelebilirler. Bu
hastalar, anafilaktik reaksiyonların tedavisinde kullanılan alışılmış adrenalin dozlarına yanıt
vermeyebilir.
Eş zamanlı tedavi
Aşağıdaki eş zamanlı tedaviler önerilmemektedir:
 Dorzolamid ve oral karbonik anhidraz inhibitörleri
 Topikal beta-adrenerjik blokör ajanlar
Timolol sistemik beta-blokör ajanla tedavide bir arada kullanıldığında, göz-içi basıncı
üzerindeki etkisi ya da sistemik beta blokajla birlikte görülen bilinen etkilerinde artış
gözlemlenebilir.
Tedavinin kesilmesi
Sistemik beta-blokörlerle olduğu gibi, koroner kalp yetmezliği olan hastalarda oftalmik
timolol tedavisinin kesilmesine gerek duyulursa, tedavi kademeli olarak kesilmelidir.
Beta-blokörler ile tedavi, miyastenia gravisin belirtilerini kötüleştirebilir.
Karbonik anhidraz inhibitörlerinin diğer etkileri
Oral karbonik anhidraz inhibitörleriyle tedavi, özellikle daha önceden böbrek taşları gelişme
eğilimi olan hastalarda asit-baz bozukluklarına bağlı olarak ürolitiyazis ile ilişkili
bulunmuştur. DORZASOPT ile hiç asit-baz bozukluğu gözlenmemiş olmasına karşın,
ürolitiyazis nadiren bildirilmiştir. DORZASOPT sistemik olarak emilen topikal bir karbonik
anhidraz inhibitörü içerdiğinden, daha önce böbrek taşı öyküsü olan hastalar DORZASOPT
kullanırken ürolitiyazis geçirme riskinde artış yaşanabilir.
Diğer
Akut açı kapanması glokomu olan hastaların tedavisi, oküler hipotansif ajanlara ek olarak
başka terapötik girişimler de gerektirir. DORZASOPT ile akut açı kapanması glokomu olan
hastalarda çalışma yapılmamıştır.
5 / 18Daha önceden kronik kornea defektleri olan ve/veya dorzolamid kullanımı sırasında bir
intraoküler cerrahi operasyon geçirmiş hastalarda kornea ödemi ve geri dönüşsüz kornea
dekompansasyonu bildirilmiştir. Bu tip hastalarda topikal dorzolamid dikkatli kullanılmalıdır.
Aköz supresan tedavi uygulamasıyla birlikte filtrasyon prosedürü sonrasında oküler hipotoni
ile birlikte koroid ayrılması bildirilmiştir.
Diğer antiglokom ilaçlarının kullanımında olduğu gibi, bazı hastalarda uzun süreli tedaviden
sonra oftalmik timolol maleata yanıtta azalma bildirilmiştir. Ancak 164 hastanın en az üç yıl
takip edildiği klinik çalışmalarda başlangıçtaki stabilizasyondan sonra ortalama intraoküler
basınçta anlamlı fark bulunmamıştır.
Oftalmik beta-blokörler göz kuruluğunu tetikleyebilir. Kornea hastalığı olan hastalar dikkatle
tedavi edilmelidir.
Biyolojik test ile etkileşimler
Dorzolamid ve timolol kombinasyonu, klinik olarak anlamlı elektrolit bozukluklarıyla ilişkili
bulunmamıştır.
Yardımcı maddeler
Benzalkonyum klorür
Gözde irritasyona sebebiyet verebilir. Yumuşak kontakt lenslerle temasından kaçınınız.
Uygulamadan önce kontakt lensi çıkartınız ve lensi takmak için en azından 15 dakika
bekleyiniz. Yumuşak kontakt lenslerin renklerinin bozulmasına neden olduğu bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
Dorzolamid ve timolol kombinasyonu ile spesifik ilaç etkileşim çalışmaları yapılmamıştır.
Klinik çalışmalarda dorzolamid ve timolol kombinasyonu, hiçbir etkileşim olmaksızın
sistemik olarak kullanılan aşağıdaki ilaçlarla birlikte kullanılmıştır: ADE-inhibitörleri,
kalsiyum kanal blokörleri, diüretikler, aspirin de dahil olmak üzere non-steroid anti-
inflamatuvar ilaçlar ve hormonlar (örn., östrojen, insülin, tiroksin).
Bununla birlikte, timolol maleat oftalmik solüsyonunun oral kalsiyum kanal blokörleri,
katekolamin depolarını boşaltan ilaçlar ya da beta-adrenerjik bloke edici ajanlar,
antiaritmikler (amiodaron dahil), digital glikozitleri, parasempatomimetikler, narkotikler ve
6 / 18monoamin oksidaz (MAO) inhibitörleri ile birlikte kullanılması halinde aditif etki ve
hipotansiyon ve/veya belirgin bradikardinin oluşma potansiyeli bulunmaktadır.
CYP2D6 inhibitörleri (ör: kinidin, SSRIs) ve timolol ile kombine tedavi sırasında, sistemik
beta-blokör etkide artış (örn., kalp hızında yavaşlama, depresyon) bildirilmiştir.
DORZASOPT tek başına pupilla büyüklüğüne çok az etki eder ya da hiç etmez. Bazen
timolol maleat oftalmik solüsyonu ve epinefrin (adrenalin) birlikte kullanımında midriyazis
rapor edilmiştir.
Beta-blokörler antidiyabetik ajanların hipoglisemik etkisini artırabilir.
Oral beta-adrenerjik bloke edici ajanlar klonidinin bırakılmasını takiben görülen rebaund
hipertansiyonu artırabilir.
Özel popülasyonlara ilişkin ek bilgiler:
Pediyatrik popülasyonlar
Pediyatrik hastalarda etkinlik ile ilgili yapılmış çalışma yoktur.
4.6. Gebelik ve laktasyon
Genel tavsiye
Gebelik kategorisi C.
Çocuk doğurma potansiyeli bulunan kadınlar/Doğum kontrolü (Kontrasepsiyon)
DORZASOPT için kontraseptif yöntemlere ilişkin klinik veri mevcut değildir.
Gebelik dönemi
DORZASOPT gebelik dönemi boyunca kullanılmamalıdır.
DORZASOPT için, gebeliklerde maruz kalmaya ilişkin klinik veri mevcut değildir.
Dorzolamid
Gebelik döneminde dorzolamide maruz kalımla ilgili yeterli klinik veri yoktur. Tavşanlarda
dorzolamid anne için toksik dozlarda teratojenik etkilere yol açmıştır (Bkz. Bölüm 5.3).
Timolol
Sistemik beta-blokörlerle yapılan iyi kontrollü epidemiyolojik çalışmalar teratojenik etkilere
ilişkin hiçbir bulgu göstermemiştir ancak fetuslarda veya yenidoğanlarda bradikardi gibi bazı
7 / 18farmakolojik etkiler gözlenmiştir. DORZASOPT doğuma kadar uygulanırsa, yenidoğan
yaşamın ilk birkaç gününde dikkatle takip edilmelidir.
Laktasyon dönemi
Dorzolamidin anne sütüne geçip geçmediği bilinmemektedir. Dorzolamid verilen emziren
sıçanlarda yavrunun kilo alımında azalma gözlenmiştir. Timolol anne sütüne geçer.
DORZASOPT tedavisi gerekliyse, emzirme önerilmemektedir.
Üreme yeteneği/ Fertilite
Hem timolol maleat hem de dorzolamid hidroklorür ile sıçanlarda yapılan üreme ve fertilite
çalışmalarında insanda önerilen maksimum oftalmik dozun yaklaşık 100 katı sistemik maruz
kalım erkek ve dişi fertilitesi üzerine hiçbir istenmeyen etki göstermemiştir.
4.7. Araç ve makine kullanımı üzerindeki etkiler
Araç veya makine kullanma becerisine etkileri inceleyen hiçbir çalışma yapılmamıştır.
Bulanık görme gibi olası yan etkiler bazı hastaların araç veya makine kullanma becerisini
etkileyebilir.
4.8. İstenmeyen etkiler
Klinik çalışmalarda dorzolamid ve timolol kombinasyonuna spesifik hiçbir istenmeyen olay
gözlenmemiştir; istenmeyen olaylar daha önce, dorzolamid hidroklorür ve/veya timolol ile
bildirilenlerle sınırlı olmuştur.
Klinik çalışmalarda 1035 hasta dorzolamid ve timolol kombinasyonu ile tedavi edilmiştir.
Tüm hastaların yaklaşık %2.4'ü lokal oküler istenmeyen reaksiyonlar nedeniyle tedavisini
bırakmıştır; tüm hastaların yaklaşık %1.2'si tedaviyi alerji veya aşırı duyarlılığı (göz kapağı
enflamasyonu ve konjunktivit) gösteren lokal istenmeyen reaksiyonlar nedeniyle bırakmıştır.
Aşağıdaki istenmeyen reaksiyonlar klinik çalışmalarda veya pazarlama sonrası deneyimde
dorzolamid ve timolol kombinasyonu veya bileşenlerinden biriyle bildirilmiştir:
[Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1000), çok seyrek (<1/10.000), bilinmiyor (eldeki verilerden
hareketle tahmin edilemiyor)]
Bağışıklık sistemi hastalıkları
Dorzolamid ve timolol kombinasyonu ve timolol maleat göz damlaları:
8 / 18Seyrek: Anjiyoödem dahil sistemik alerjik reaksiyonların belirtileri, ürtiker, pruritus, döküntü,
anafilaksi
Timolol maleat göz damlası, solüsyon:
Seyrek: Anjiyoödem dahil sistemik alerjik reaksiyonların belirtileri, ürtiker, lokal ve genel
kızarıklık, anafilaksi
Bilinmiyor: Pruritus
Metabolizma ve beslenme hastalıkları
Timolol maleat göz damlaları
Bilinmiyor: Hipoglisemi
Psikiyatrik hastalıklar
Timolol maleat göz damlaları:
Yaygın olmayan: Depresyon*
Seyrek: Uykusuzluk*, kabus görme*, hafıza kaybı
Sinir sistemi hastalıkları
Dorzolamid hidroklorür göz damlası, solüsyon:
Yaygın: Baş ağrısı*
Seyrek: Baş dönmesi*, parestezi*
Timolol maleat göz damlası, solüsyon:
Yaygın: Baş ağrısı*
Yaygın olmayan: Baş dönmesi*, bayılma*
Seyrek: Parestezi*, miyastenia gravis belirtilerinde artış, libidoda düşüş*, serebrovasküler
hastalık*, serebral iskemi
Göz hastalıkları
Dorzolamid ve timolol kombinasyonu:
Çok yaygın: Yanma ve batma hissi
Yaygın: Konjunktivada kızarıklık, bulanık görme, kornea erozyonu, gözde kaşıntı, göz
yaşarması
Dorzolamid hidroklorür göz damlası, solüsyon:
Yaygın: Göz kapağı iltahaplanması*, göz kapağı iritasyonu*
9 / 18Yaygın olmayan: İridosiklit*
Seyrek: Kızarıklık dahil kaşıntı*, ağrı*, göz kapağının kabuk kaplaması*, geçici miyopluk
(tedavi kesilince bu yan etki görülmüyor), korneada ödem*, oküler hipotoni*, koroidal
ayrılma (filtrasyon cerrahisinin ardından)*
Timolol maleat göz damlası, solüsyon:
Yaygın: Blefarit dahil oküler iltahaplanmanın belirtileri*, keratit*, kornea duyarlılığında
azalma ve göz kuruluğu*
Yaygın olmayan: Işığın kırılma değişiklikleri dahil görme bozuklukları (bazı vakalarda
miyotik tedavilerin kesilmesinden kaynaklanan)
Seyrek: Ptozis, diplopi, koroidal ayrılma (filtrasyon cerrahisinin ardından)*(Bkz. Bölüm 4.4.)
Bilinmiyor: Kaşıntı, göz yaşarması, gözde kızarıklık, bulanık görme, kornea erozyonu
Kulak ve iç kulak hastalıkları
Timolol maleat göz damlası, solüsyon:
Seyrek: Kulak çınlaması*
Kardiyak hastalıklar
Timolol maleat göz damlası, solüsyon:
Yaygın olmayan: Bradikardi*
Seyrek: Göğüs ağrısı*, çarpıntı*, ödem*, aritmi*, konjestif kalp yetmezliği*, kalp bloğu*,
kalp krizi*
Bilinmiyor: Atriyoventriküler blok, kalp yetmezliği
Vasküler hastalıklar
Timolol maleat göz damlası, solüsyon:
Seyrek: Hipotansiyon*, topallama, Raynaud fenomeni*, ayak ve ellerde soğuma*
Solunum, göğüs bozuklukları ve mediastinal hastalıkları
Dorzolamid ve timolol kombinasyonu:
Yaygın: Sinüzit
Seyrek: Nefes darlığı, solunum yetersizliği, rinit, nadiren bronkospazm
Dorzolamid hidroklorür göz damlası, solüsyon:
Seyrek: Burun kanaması*
10 / 18Timolol maleat göz damlası, solüsyon:
Yaygın olmayan: Dispne*
Seyrek: Bronkospazm (özellikle bronkospastik hastalığa sahip olan hastalarda), solunum
güçlüğü, öksürük*
Gastrointestinal hastalıklar
Dorzolamid ve timolol kombinasyonu:
Çok yaygın: Disgüzi
Dorzolamid hidroklorür göz damlası, solüsyon:
Yaygın: Bulantı*
Seyrek: Boğazda iritasyon, ağız kuruluğu*
Timolol maleat göz damlası, solüsyon:
Yaygın olmayan: Bulantı*, dispepsi*
Seyrek: Diyare, ağız kuruluğu*
Bilinmiyor: Disgüzi, mide ağrısı, kusma
Deri ve deri altı doku hastalıkları
Dorzolamid ve timolol kombinasyonu:
Seyrek: Kontakt dermatit, Stevens-Johnson sendromu, toksik epidermal nekroliz
Dorzolamid hidroklorür göz damlası, solüsyon:
Seyrek: Kızarıklık*
Timolol maleat göz damlası, solüsyon:
Seyrek: Alopesi*, psoriyazis benzeri kızarıklık veya psoriyazisin şiddetlenmesi*
Bilinmiyor: Deride döküntü
Kas-iskelet bozuklukları, bağ doku ve kemik hastalıkları
Timolol maleat göz damlası, solüsyon:
Seyrek: Sistemik lupus eritematozus
Bilinmiyor: Miyalji
Böbrek ve idrar yolu hastalıkları
Dorzolamid ve timolol kombinasyonu:
Yaygın olmayan: Ürolitiyaz
11 / 18Üreme sistemi ve meme hastalıkları
Timolol maleat göz damlası, solüsyon:
Seyrek: Peyronie hastalığı*, libidoda azalma
Bilinmiyor: Seksüel disfonksiyon
Genel bozukluklar ve uygulama bölgesine ilişkin hastalıklar
Dorzolamid ve timolol kombinasyonu:
Seyrek: Anjiyoödem dahil sistemik alerjik reaksiyonların belirtileri, ürtiker, pruritus,
kızarıklık, anafilaksi, nadiren bronkospazm
Dorzolamid hidroklorür göz damlası, solüsyon:
Yaygın: Asteni/yorgunluk*
Timolol maleat göz damlası, solüsyon:
Yaygın olmayan: Asteni/yorgunluk*
*Bu istenmeyen etkiler dorzolamid ve timolol kombinasyonunun pazarlama sonrası
deneyimlerinde de görülmüştür.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
İnsanlarda dorzolamid ve timolol kombinasyonunun yanlışlıkla ya da bilerek aşırı dozda
ağızdan alındığı durumlara ait veriler mevcut değildir.
Semptomlar:
Timolol maleat oftalmik solüsyonun dikkatsizlik sonucunda aşırı dozda kullanılmasının, baş
dönmesi, baş ağrısı, nefes darlığı, bradikardi, bronkospazm ve kardiyak arest gibi sistemik
beta-adrenerjik bloke edici ajanlarla görülen etkilere benzer sistemik etkilerle sonuçlandığına
dair bildirimler bulunmaktadır. Dorzolamidin aşırı dozda alınması sonucunda en sık
beklenecek semptom ve bulgular; elektrolit dengesizliği, asidoz ve olası merkezi sinir sistemi
etkileridir.
12 / 18İnsanlarda dorzolamid hidroklorürün kasıtlı veya kasıtsız alınmasına bağlı doz aşımı hakkında
sınırlı bilgiler vardır. Oral kullanımda uyku hali bildirilmiştir. Topikal uygulamada aşağıdaki
olaylar bildirilmiştir: bulantı, baş dönmesi, baş ağrısı, yorgunluk, anormal rüyalar ve disfaji.
Tedavi:
Tedavi semptomatik ve destekleyici olmalıdır. Serum elektrolit düzeyleri (özellikle potasyum)
ve kan pH düzeyleri izlenmelidir. Çalışmalar, timololün iyi diyaliz edilmediğini
göstermektedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Oftalmik karbonik anhidrazı inhibe eden bir ilaç ile oftalmik beta-
blokör bir ilacın kombinasyonudur.
ATC kodu: S01ED51
Etki mekanizması
DORZASOPT iki bileşenden oluşmaktadır: dorzolamid hidroklorür ve timolol maleat. Her iki
bileşen de aköz hümör salgılanmasını azaltarak yükselmiş intraoküler basıncı azaltır, ancak bu
etkilerini farklı etki mekanizmalarıyla gösterir.
Dorzolamid hidroklorür, insan karbonik anhidrazı II'nin güçlü bir inhibitörüdür. Gözün siliyer
proseslerindeki karbonik anhidrazın inhibisyonu, olasılıkla sodyum ve sıvı transportunda bir
azalma ile sonuçlanacak bikarbonat iyonu oluşmasını yavaşlatarak aköz hümör salgılanmasını
azaltır. Timolol maleat nonselektif bir beta-adrenerjik reseptör bloke edici ajandır. Timolol
maleatın intraoküler basıncı düşüren kesin etki mekanizması şu anda tam olarak
aydınlatılamamıştır ancak bir floresan çalışması ve tonografi çalışmaları baskın etkinin
azalmış aköz oluşumuyla ilgili olabileceğini göstermektedir. Bununla birlikte, bazı
çalışmalarda dışa akış kolaylığında hafif bir artış da gözlenmiştir. Bu iki ajanın kombine
etkileri, her bir bileşenin tek başına, ayrı ayrı uygulandığı durumlarla karşılaştırıldığında
intraoküler basınçta ek bir azalmayla sonuçlanmaktadır.
Topikal uygulama sonrasında, DORZASOPT, glokomla ilişkili olsun ya da olmasın,
yükselmiş intraoküler basıncı düşürür. Yükselmiş intraoküler basınç, optik sinir hasarı ve
glokoma bağlı görme alanı kaybının patogenezinde majör bir risk faktörüdür. DORZASOPT,
gece körlüğü, akomodatif spazm ve pupilla konstriksiyonu gibi, miyotiklerin sık rastlanan yan
etkileri olmaksızın intraoküler basıncı düşürür.
13 / 18Farmakodinamisi
Klinik etkiler:
Günde iki kez (sabah-akşam) uygulanan dorzolamid ve timolol kombinasyonunun intraoküler
basıncı düşürücü etkisini, birlikte tedavinin uygun bulunduğu glokomlu ya da oküler
hipertansiyonlu hastalarda tek başlarına ya da eş zamanlı uygulanan %0.5 timolol ve %2.0
dorzolamid ile karşılaştırmak amacıyla 15 aya kadar süren çalışmalar yürütülmüştür. Burada
hem tedavi edilmemiş, hem de timolol monoterapisi ile tam olarak kontrol altına alınamamış
hastalar çalışmaya dahil edilmişlerdir. Hastaların büyük bir kısmı çalışmaya katılmadan önce
topikal beta-blokör monoterapisi ile tedavi edilmişlerdir. Günde iki kez uygulanan dorzolamid
ve timolol kombinasyonunun (koruyucu içeren formülasyon) intraoküler basıncı düşürücü
etkisi, günde üç kez uygulanan %2'lik dorzolamid ya da günde iki kez uygulanan %0.5'lik
timolol monoterapileriyle elde edilen etkilerden daha fazla bulunmuştur. Günde iki kez
verilen dorzolamid ve timolol kombinasyonunun (koruyucu içeren formülasyon) intraoküler
basıncı düşürücü etkisi, günde iki kez uygulanan dorzolamid ve günde iki kez uygulanan
timololün eş zamanlı tedavisiyle görülen etkiye eşdeğerdir. Günde iki kez uygulanan
dorzolamid ve timolol kombinasyonunun (koruyucu içeren formülasyon) intraoküler basıncı
gün boyunca düşürücü etkisi gösterilmiş ve bu etki uzun süreli uygulama boyunca devam
etmiştir.
Pediyatrik kullanım
%2'lik Dorzolamid hidroklorür oftalmik solüsyonunun 6 yaş altı çocuklardaki güvenliliği 3
aylık kontrollü bir çalışma ile yürütülmüştür. Bu çalışmada, dorzolamid veya timolol ile
monoterapide intraoküler basıncı yeterince kontrol edilemeyen 6 yaş altı ve ≥2 yaşlarında 30
hasta dorzolamid ve timolol kombinasyonunu açık etiketli fazda almıştır. Bu hastalarda
etkinlik incelenmemiştir. Bu küçük hasta grubunda; günde 2 defa uygulanan dorzolamid ve
timolol kombinasyonu genellikle iyi tolere edilmiş, 19 hasta tedavi sürecini tamamlamış ve 11
hasta operasyon, ilaç tedavisinin değişmesi veya başka nedenlerden dolayı tedaviye devam
edememiştir.
5.2. Farmakokinetik özellikler
Genel Özellikler
Dorzolamid hidroklorür
Emilim:
Oral karbonik anhidraz inhibitörlerinin tersine, dorzolamid hidroklorürün topikal yoldan
uygulanması, ilacın etkilerini son derece düşük dozlarda doğrudan göz içinde göstermesine ve
14 / 18dolayısıyla sistemik maruz kalmanın daha az olmasına olanak tanımaktadır. Klinik
çalışmalarda, bu durum, oral karbonik anhidraz inhibitörlerine özgü elektrolit değişiklikleri
veya asit-baz bozuklukları olmaksızın intraoküler basınçta bir azalmaya yol açmıştır.
Dağılım:
Topikal olarak uygulandığında, dorzolamid sistemik dolaşıma ulaşmaktadır. Topikal
uygulamanın ardından sistemik karbonik anhidraz (KA) inhibisyonu potansiyelini belirlemek
amacıyla, eritrosit ve plazmadaki ilaç ve metabolit konsantrasyonları ve eritrositlerdeki
karbonik anhidraz inhibisyonu ölçülmüştür. Dorzolamid kronik doz uygulaması sırasında KA-
II'ye selektif bağlanmanın bir sonucu olarak eritrositlerde birikirken, plazmada son derece
düşük serbest ilaç konsantrasyonları sağlanmaktadır.
Biyotransformasyon:
Ana ilaç tek bir N-desetil metaboliti oluşturmaktadır; bu, KA-II'yi ana ilaçtan daha az etkili
olarak inhibe etmekle birlikte, daha az aktif olan izoenzimi (KA-I) de inhibe etmektedir.
Metabolit de eritrositlerde birikmekte ve temel olarak KA-I'e bağlanmaktadır. Dorzolamidin
plazma proteinlerine bağlanması orta düzeydedir (yaklaşık %33).
Eliminasyon:
Dorzolamid başlıca idrar yoluyla değişmeden atılır; metaboliti de idrar yoluyla atılır. Doz
uygulaması bittikten sonra, dorzolamid eritrositlerden doğrusal olmayan şekilde temizlenir ve
bu da başlangıçta ilaç konsantrasyonunda hızlı bir düşüşe yol açar, bunu yaklaşık 4 aylık bir
yarılanma ömrü ile daha yavaş bir eliminasyon fazı izler.
Dorzolamid uzun süreli topikal oküler uygulamadan sonraki maksimum sistemik maruz
kalımı yansıtan şekilde oral yolla uygulandığında kararlı duruma 13 haftada ulaşılmıştır. Bu
amaçla plazma ve eritrositlerdeki (alyuvar) etkin madde ve metabolit konsantrasyonu ile
RBC'deki karbonik anhidraz düzeyleri ölçülmüştür. Kararlı durumda plazmada neredeyse hiç
serbest etkin madde veya metabolit bulunmamıştır; eritrositlerde KA (karbonik anhidraz)
inhibisyonu böbrek fonksiyonu veya solunum üzerinde farmakolojik etki oluşturmak için
yeterli olduğu düşünülenden daha azdır. Benzer farmakokinetik sonuçlar dorzolamid
hidroklorürün kronik, topikal uygulanmasından sonra da gözlenmiştir. Ancak böbrek
fonksiyon bozukluğu olan (hesaplanan kreatin klerensi 30-60 ml/dak) bazı yaşlı hastaların
eritrositlerinde metabolit konsantrasyonları daha yüksektir fakat karbonik anhidraz
inhibisyonunda anlamlı farklılık olmadığı gibi klinik yönden anlamlı sistemik yan etkilerin
hiçbiri bu bulguyla doğrudan ilişkili değildir.
15 / 18Timolol maleat
Emilim:
Plazma ilaç konsantrasyonu çalışmalarında, %0.5’lik timolol maleat oftalmik solüsyonunun
günde iki kez uygulanması sonrasında timolole sistemik olarak maruz kalma oranları
belirlenmiştir. Sabah dozunu izleyen ortalama doruk plazma konsantrasyonu 0.46 ng/ml ve
öğleden sonraki dozu izleyen ortalama doruk plazma konsantrasyonu da 0.35 ng/ml olarak
belirlenmiştir.
Dağılım:
Timolol plazma proteinlerine çok az oranda bağlanmakta olup, plasenta ve süte geçer.
Plazma yarı - ömrü 4 saat olarak bildirilmiştir. Sistemik dolaşıma karışan miktarları ile ilgili
herhangi bir veri bulunmamaktadır.
Biyotransformasyon:
Timolol büyük oranda karaciğerde metabolize edilir.
Eliminasyon :
Metabolitleri bazı değişmemiş timolol ile birlikte idrarla atılır. Timolol hemodiyaliz ile
uzaklaştırılamaz.
5.3. Klinik öncesi güvenlilik verileri
Her bileşenin oküler ve sistemik emniyet profilleri tamamıyla ortaya konmuştur.
Dorzolamid
Tavşanlarda dorzolamid anneye toksik dozda verildiğinde metabolik asidozun eşlik ettiği,
vertebral bölümde malformasyonlar görülmüştür.
Timolol
Hayvan çalışmalarında teratojenik etki göstermemiştir.
Ayrıca dorzolamid hidroklorür ve timolol maleat oftalmik solüsyonuyla topikal olarak tedavi
edilen ya da dorzolamid hidroklorür ve timolol maleatın eş zamanlı uygulandığı hayvanlarda
göze ait hiç bir istenmeyen yan etki görülmemiştir. Her bir bileşenle yapılan in vitro ve in vivo
çalışmalar mutajenik potansiyeli göstermemiştir. Bu nedenle, DORZASOPT’un terapötik
dozlarıyla, insan güvenliği açısından anlamlı risk beklenmemektedir.
16 / 186. FARMASÖTİK ÖZELLİKLER
6.1. Yardımcı maddelerin listesi
Benzalkonyum klorür
Hidroksietilselüloz
Sodyum hidroksit (E524)
Mannitol (E421)
Sitrik asit monohidrat
Sodyum hidroksit veya Derişik Hidroklorik asit
Enjeksiyonluk su
6.2. Geçimsizlikler
Bilinen bir geçimsizliği yoktur.
6.3. Raf ömrü
36 ay.
Açıldıktan sonra 4 hafta içerisinde kullanılmalıdır.
6.4. Saklamaya yönelik özel uyarılar
25°C altındaki oda sıcaklığında saklayınız.
6.5. Ambalajın niteliği ve içeriği
Göz damlası solüsyonu, emniyet halkalı beyaz HDPE vidalı kapak ile kapatılmış, beyaz
LDPE damlalıklı 5 ml nominal kapasitesi olan beyaz opak LDPE şişelerde ambalajlanır ve
kullanma talimatı ile birlikte sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği" ve
"Ambalaj ve Ambalaj Atıkları Kontrolü Yönetmeliği"ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Bağcılar / İstanbul
8. RUHSAT NUMARASI
2014/436
17 / 189. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 21.05.2014
Ruhsat yenileme tarihi:
10. KÜB’ÜN YENİLENME TARİHİ
18 / 18