KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEKSTRAN-70 izotonik sodyum klorür biosel solüsyonu
Steril
2. KALİTATİF VE KANTİTATİF BİLEŞİM
Etkin madde:
Her 100 mL çözeltide:
Dekstran (Ortalama molekül ağırlığı 70.000) : 6 g
Sodyum klorür : 0,9 g
Yardımcı maddeler:
Yardımcı maddeler için 6.1’e bakınız.
Çözeltinin iyon konsantrasyonları:
mmol/Litre mEq/Litre
Sodyum 154 154
Klorür 154 154
3. FARMASÖTİK FORM
İntravenöz infüzyon için steril çözelti
Berrak, renksiz çözelti.
Osmolaritesi 308,86 mOsm/L’dir.
4. KLİNİK ÖZELLİKLER
4.1. Terapötik endikasyonlar
-Ameliyatlar veya diğer travmalara, kanama veya yanıklara bağlı şokların profilaksi ve
tedavisinde
-Travmaların yol açtığı tromboembolik olayların önlenmesinde kullanılır. Ayrıca postoperatif
tromboz ve akciğer embolisinden de korunmayı sağlar.
4.2. Pozoloji ve uygulama şekli
Pozoloji / uygulama sıklığı ve süresi:
Erişkinler
DEKSTRAN-70 İZOTONİK SODYUM KLORÜR, intravenöz infüzyon şeklinde kullanılır.
İnfüzyon hızı ve uygulanacak doz, hastalığın klinik seyrine göre düzenlenir.
1 / 13Şokta: DEKSTRAN-70 İZOTONİK SODYUM KLORÜR, şok tedavisinin diğer çeşitlerinde ek
olarak kullanıldığında dozaj ve infüzyon hızı sıvı kaybı miktarına, son hemokonsantrasyona
bağlıdır ve hastanın ihtiyaçlarına göre belirlenmelidir. % 6’lık çözeltinin ilk 24 saat süresince
total dozajı 1,2 g/kg’ı (20 mL/kg ) geçmemelidir.
Tedavi süresi 24 saati aşarsa günlük dozaj 0,6 g/kg’ı (10 mL/kg) geçmemelidir. Yetişkinlerde
mutad doz 30 g’dır (500 mL). Acil durumlarda ilaç, yetişkinlerde dakikada 1,2-2,4 g (20-40 mL)
hızında verilebilir. Normovolemik ya da normovolemiye yakın hastalarda infüzyon hızı dakikada
0,24 g’ı (4 mL) geçmemelidir.
DEKSTRAN-70 İZOTONİK SODYUM KLORÜR, cilt altı yoluyla uygulanmamalıdır.
Uygulama hızı:
Acil durumlarda ilaç, yetişkinlerde dakikada 1,2-2,4 g (20-40 mL) hızında verilebilir.
Normovolemik ya da normovolemiye yakın hastalarda infüzyon hızı dakikada 0,24 g’ı (4 mL)
geçmemelidir.
Uygulama şekli:
Bu çözelti yalnızca intravenöz yoldan kullanılır.
Uygulama steril apirojen setlerle periferik ya da santral venlerden intravenöz yoldan yapılır.
Hipertonik bir çözeltinin periferik yoldan uygulanması sırasında, venöz iritasyon olasılığını en
aza indirmek için mümkün olan en geniş vene, mümkün olan en küçük lümenli iğne
yerleştirilmeli; infüzyon mümkün olan en yavaş şekilde yapılmalıdır. Uygulanan sıvının damar
dışına kaçmamasına dikkat edilmelidir.
Özel popülasyonlara ilişkin ek bilgiler:
Böbrek / Karaciğer veya Kalp yetmezliği olanlar:
Kalp ve böbrek yetmezliği olan hastaların şok durumunda dekstran kullanırken konjestif kalp
yetmezliği ve akciğer ödemi tehlikesi göz önünde bulundurmalıdır.
Şiddetli oligüri ve anürinin hakim olduğu böbrek hastalarında kullanılmamalıdır. Belirgin
kardiyak yetmezliği olan hastalarda kullanılmamalıdır.
Karaciğer yetmezliği durumunda kullanımıyla ilgili özel bir bilgi bulunmamaktadır.
Pediyatrik popülasyon:
Çocuklarda uygulanacak doz ve infüzyon hızı, hastanın vücut ağırlığına veya vücut yüzey
alanına, klinik ve biyolojik durumuna ve birlikte uygulanan tedaviye göre hekim tarafından
2 / 13ayarlanır.
Geriatrik popülasyon:
Genel olarak yaşlı hastalarda doz dikkatle seçilmelidir.
Yaşlılarda karaciğer, böbrek ya da kardiyak işlevlerin azalmış olabileceği, birlikte başka ilaçların
da kullanılabileceği ya da tedavi edilmeye çalışılan durumdan başka hastalıkların da
bulunabileceği düşünülerek genelde tedaviye doz aralığının en altındaki dozlarla başlanması
önerilir.
Yaşlılarda karaciğer, böbrek ya da kardiyak işlevlerde azalma daha sık görüldüğünden ve birlikte
başka hastalık görülme ya da başka ilaç kullanma olasılığı daha fazla olduğundan genel olarak
yaşlılarda doz seçimi dikkatle ve genelde doz aralığının mümkün olan en alttaki sınırı alınarak
yapılmalıdır.
4.3. Kontrendikasyonlar
Aşağıdaki durumlarda kontrendikedir:
- Dekstrana karşı aşırı duyarlılık durumunda
- Belirgin hemostatik bozukluk (trombositopeni, hipofibrinojenemi vb.) ve ciddi kanama
hastalığı olanlarda
- Belirgin kalp yetmezliğinde
- Oligüri veya anüri ile seyreden ağır böbrek yetmezliğinde
- Sodyum ve klorürün klinik olarak zararlı olabileceği hallerde kontrendikedir.
4.4. Özel kullanım uyarıları ve önlemleri
Tüm intravenöz infüzyonların başlangıcında dikkatli bir klinik izlem gerekir.
Dekstran uygulamasının erken dönemlerinde ciddi yan etkiler gelişebildiği bildirildiğinden,
infüzyonun ilk dakikalarında hastalar dikkatle izlenmelidir. Ciddi hipotansiyonun şoktan veya
dekstran kullanımından dolayı olup olmadığı dikkatle araştırılmalıdır.
Uygulamalar düzenli ve dikkatli bir gözlem altında yürütülmelidir. Klinik ve biyolojik
parametreler, özellikle de serum elektrolit düzeyleri izlenmelidir.
Bu çözelti dolaşımda aşırı yüklenmeye yol açabilir; bu nedenle renal fonksiyonu bozulmuş olan
hastalara dikkatle kullanılmalıdır. Pulmoner ödem ve konjestif kalp rahatsızlığı gelişme riski
mevcuttur.
İntravenöz çözeltilerin uygulanması, serum elektrolit konsantrasyonunda dilüsyon, aşırı
3 / 13hidrasyon, konjestif durumlar veya pulmoner ödem oluşturacak şekilde sıvı ve/veya solüt
yüklenmesine yol açabilir. Dilüsyon riski elektrolit konsantrasyonuyla ters orantılıdır. Periferik
ve pulmoner ödeme yol açabilen konjestif durumların gelişme riski ise çözeltideki elektrolit
konsantrasyonuyla doğru orantılıdır.
Çözeltinin iyon konsantrasyonları aşağıdaki gibidir:
mmol/Litre mEq/Litre
Sodyum 154 154
Klorür 154 154
Her 500 mL ve 1000 mL’lik çözelti %6 dekstran 70 ve %0,9 sodyum klorür içermektedir. Bu
sodyum klorür sırasıyla 77 mEq ve 154 mEq sodyum sağlar. Sodyum kısıtlaması uygulanan
hastalarda bu durum göz önünde bulundurulmalıdır.
Sodyum iyonu içeren ürünler ciddi renal yetersizliği, konjestif kalp yetmezliği ve sodyum
retansiyonundan dolayı oluşan ödem görülen hastalarda hipertansiyon, periferik ya da pulmoner
ödem, preeklampsi durumunda, aldosteronizm durumunda ya da sodyum birikimiyle seyreden
diğer durum ve tedavilerde (örn. kortikosteroid tedavisi) dikkatle kullanılmalıdır.
Sodyum klorür ve dekstran 70 ile ilgili genel uyarılar, önlemler ve kontrendikasyonlar dikkate
alınmalıdır.
Platelet fonksiyonunu engelleyebilir; (özellikle yaklaşık 15 mL/kg dozda) bu nedenle
trombositopenisi olan hastalarda dikkatle kullanılmalıdır. Pıhtılaşmayı etkilediği bilinen ilaçlarla
eş zamanlı tedavi gören hastalarda hemostatik yeterliliğe dikkat edilmelidir.
1 litreden fazla (ya da yaklaşık olarak 15 mL/kg dozda) DEKSTRAN-70 İZOTONİK SODYUM
KLORÜR çözeltisi alan hastalarda kanama zamanı geçici olarak uzayabilir. Ayrıca kanama
eğiliminde hafif bir artış görülebilir.
Sodyum kısıtlaması uygulanan hastalarda, DEKSTRAN-70 İZOTONİK SODYUM KLORÜR
uygulanırken, çözeltinin litrede 154 mEq sodyum içerdiği dikkate alınmalıdır.
DEKSTRAN-70 İZOTONİK SODYUM KLORÜR faktör VIII'de belirgin bir düşmeye ve faktör
V ve IX'de hemodilüsyon etkilerinde beklenenden daha büyük bir düşmeye neden olmaktadır.
Genellikle 15 mL/kg'a yakın dozlarda oluşmaktadır. Kanama komplikasyonlarının erken
belirtilerinin görülebileceği travma ve önemli cerrahi hastalarında dikkatli olunmalıdır. Post-
operatif hastalarda kan kaybı hafifçe artabilir.
DEKSTRAN-70 İZOTONİK SODYUM KLORÜR uygulamasından sonra hemotokrit
görülebilir. Hacmin %30’un altına düşmesinden sakınılmalıdır.
4 / 13Rouleaux oluşumu olasılığını artırabilir; dekstran infüzyonu öncesinde tipleme ve çapraz
eşleştirme için kan örnekleri alınmalıdır. Sonraki kullanımlar için eğer gerekli ise örnekleri
saklayınız.
Büyük hacimli dekstran çözeltilerinin uygulanması azalmış plazma protein konsantrasyonları ile
sonuçlanabilir.
Anestezili hastalarda kusma ve istemsiz dışkılama meydana gelebilir. Patolojik abdominal
durumlarda ve süregelen barsak ameliyatı olan hastalarda dikkatle kullanılmalıdır.
Hipersensivite reaksiyonları görülebilir. (ürtiker, nazal konjesyon, hırıltı, göğüste sıkışma,
hipotansiyon) Bu etkiler antihistaminik kullanılarak hafifletilebilir.
Seyrek olarak, şiddetli, dekstran tarafından indüklenmiş anafilaktik reaksiyonlar bildirilmiştir.
(ürtiker, göğüs sıkışması, hırıltı, hipotansiyon, mide bulantısı ve kusma, şok, kalp ve solunum
durması, ölüm gibi.) Tipik olarak infüzyonun başlangıç periyodunda, daha önce DEKSTRAN-70
İZOTONİK SODYUM KLORÜR uygulaması yapılmamış hastalarda, çok küçük dozlarda bile
görülebilmektedir. Daha önce DEKSTRAN-70 İZOTONİK SODYUM KLORÜR uygulaması
yapılmamış hastalar özellikle infüzyonun ilk dakikalarında yakından izlenmelidir.
Alerjik reaksiyon belirtileri görüldüğü takdirde DEKSTRAN-70 İZOTONİK SODYUM
KLORÜR uygulamasını durdurunuz. Hemen medikal önlemler alınız (parenteral epinefrin,
antihistaminik veya diğer destekleyici tedaviler). Eğer DEKSTRAN-70 İZOTONİK SODYUM
KLORÜR kullanımı durdurulduğu halde anafilaktik şoktan ötürü dolaşım çökerse, başka bir
hacim artırıcı ajan hızlıca uygulanmaya başlanır.
DEKSTRAN-70 İZOTONİK SODYUM KLORÜR infüzyonundan önce, 20 mL DEKSTRAN-
70 İZOTONİK SODYUM KLORÜR uygulaması anafilaktik reaksiyonların oluşma olasılığını
azaltır; ancak yine de ciddi reaksiyonlar meydana gelebilir.
Dekstran kullanımı sırasında resusitasyon önlemleri hazır tutunuz.
DEKSTRAN-70 İZOTONİK SODYUM KLORÜR’ün I.V. uygulaması sırasında enjeksiyon
yerinde enfeksiyon, venöz trombozis ya da enjeksiyon bölgesinde başlayan flebit, hipervolemi
ve febril reaksiyonlar meydana gelebilir. Eğer bu tarz reaksiyonlar oluşursa, infüzyona devam
etmeyiniz, hastayı değerlendiriniz, gerekli terapötik karşı önlemleri alınız ve kalan çözeltiyi eğer
gerekli olursa testler için saklayınız.
Diyabetli hastalarda dikkatli kullanılmalıdır. Hiperosmolalite ile birlikte ciddi hiperglisemisi
olan diyabet hastalarında, hipertonik çözeltiler dikkatli kullanılmalıdır.
5 / 13Bozulmuş renal klirense sahip hastalarda dekstran dikkatle kullanılmalıdır. Dolaşımda yüklenme
olabilir. Ayrıca renal yetmezliği olan hastalarda sodyum retansiyonu riski bulunmaktadır.
Eğer zor nefes alma, yüz, dil, dudak ya da boğaz şişmesi, ürtiker gibi alerjik reaksiyonlarla
karşılaşırsanız acilen medikal yardım alınız. Eğer göğüste hırıltı ya da sıkışma, idrara az çıkma
ya da hiç çıkmama, ayak ve ellerde şişme, olağan dışı kanama ya da durmayan kanama, bayılma
hissi; enjeksiyon bölgesinde yanma, kaşınma şişme ya da ağrı hissi ile karşılaşırsanız mutlaka
doktorunuza söyleyiniz.
Bulantı, kusma, mide ağrısı, hafif kaşınma, ciltte kızarıklıklar, eklem ağrısı ve burun tıkanması
gibi daha az ciddi yan etkilerle karşılaşabilirsiniz.
Kalp ve böbrek yetmezliği olan hastalarda, şok durumunda dekstran kullanırken konjestif kalp
yetmezliği ve akciğer ödemi tehlikesi göz önünde bulundurulmalıdır.
Bütün kimyevi maddelere olduğu gibi dekstrana karşı aşırı hassas hastalar da bulunabilir. Çok
nadir, dekstran çözeltilerinin infüzyonu sırasında alerjik reaksiyonlar (ürtiker, bulantı, kusma)
görülebilir.
Antihistaminik ilaçlar, efedrin ve adrenalin bu reaksiyonları kısa bir sürede ortadan kaldırır.
Reaksiyon gösteren hastalarda DEKSTRAN-70 İZOTONİK SODYUM KLORÜR uygulamasına
son verilmelidir.
Uygulama kontrollü bir infüzyon pompasıyla yapılacaksa, şişenin tümüyle boşalmadan önce
pompanın çalışmasının durmuş olduğuna dikkat edilmelidir; aksi halde hava embolisi oluşabilir.
Çözelti, steril setler aracılığıyla intravenöz yoldan uygulanır. İntravenöz uygulamada kullanılan
setlerin 24 saatte bir değiştirilmesi önerilir.
Yalnızca çözelti berraksa, ambalajı ve kapakları sağlamsa kullanınız.
Bu tıbbi ürün her bir litresinde 154 mmol sodyum içerir. Bu durum, kontrollü sodyum diyetinde
olan hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Hatalı sonuçlara neden olmaması açısından cross-matching, Rh ve kan grubu tayinleri için
numuneler tedaviden önce alınmalıdır ve numunelerin bir kısmı tedavi sırasında yapılacak daha
ileri değerlendirmeler için saklanmalıdır.
İnfüzyonun başlamasından sonra ilave kan örnekleri cross-matching ve kan grubu tayinleri için
saline aglutinasyonu ve indirekt antiglobulin metodları kullanılabilirken cross-matching testi için
proteolitik enzim tekniklerinin kullanılması zorluk yaratabilir.
6 / 13DEKSTRAN-70 İZOTONİK SODYUM KLORÜR uygulamasından
sonra sülfürik asit veya asetik asit hidrolizi kullanılarak yapılan kan glukoz tayinleri yüksek
değerler verebilir ve serumda türbidimetrik ölçümler kullanılarak yapılan laboratuvar testleri
normalden yüksek çıkabilir. Bu testler için kan örnekleri DEKSTRAN-70 İZOTONİK
SODYUM KLORÜR infüzyonunun başlamasından önce alınmalıdır.
Heparinle birlikte verilmesi durumunda hemoraji riski söz konusudur.
Alkol kullanılarak yapılan bilirubin miktar tayini ve biüre kullanılarak yapılan total protein
miktar tayini testlerinde dekstran türbidite yaratabilir ve bu nedenle miktar tayininde sorun
çıkabilir.
Çözelti, içerdiği sodyumla ilişkili olarak kortikoidler/steroidler ve karbenoksolon ile birlikte
kullanılırken sodyum ve su retansiyonu riski nedeniyle dikkatli olunmalıdır.
Kortikosteroid ve kortikotropin testlerinde sodyum için I.V. tedavilere dikkat edilmelidir.
Varfarin, digoksin ve amilorid, spironalakton, triamteren gibi diüretiklerle etkileşim riski
bulunmaktadır.
Çözeltiye eklenen bazı ilaç veya çözeltiler geçimsiz olabilir. Çözeltiye başka maddeler
eklenecekse aseptik teknik kullanılmalı ve tamamen karışana kadar çalkalanmalıdır. Parenteral
yoldan kullanılacak ilaçlar uygulama öncesi, çözelti ve ambalajın elverdiği ölçülerde içlerinde
yabancı cisim bulunması ya da renk değişiklikleri açısından incelenmelidir.
Özel popülasyonlara ilişkin ek bilgiler
Hiçbir etkileşim çalışması yapılmamıştır.
Pediyatrik popülasyon:
Hiçbir etkileşim çalışması yapılmamıştır.
Geriyatrik popülasyon:
Hiçbir etkileşim çalışması yapılmamıştır.
4.6. Gebelik ve laktasyon Genel tavsiye
Gebelik kategorisi C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Bilinen olumsuz bir etkisi bulunmamaktadır.
7 / 13Gebelik dönemi
DEKSTRAN-70 İZOTONİK SODYUM KLORÜR’ün gebe kadınlarda kullanımına ilişkin
yeterli veri mevcut değildir.
DEKSTRAN-70 İZOTONİK SODYUM KLORÜR gerekli olmadıkça gebelik döneminde
kullanılmamalıdır.
Laktasyon dönemi
Dekstranın anne sütüne geçişi ile ilgili yeterli bilgi bulunmamaktadır. Sodyum klorür ile
kombine halde formüle edildiğinden ve sodyum içeriği yüksek anne sütüyle beslenme, neonatal
hipernatremik dehidratasyona yol açabileceğinden, laktasyon döneminde çok gerekmedikçe
kullanılmamalıdır.
Üreme yeteneği/Fertilite
Üreme yeteneği/fertilite üzerine etkisi yoktur.
4.7. Araç ve makine kullanımı üzerindeki etkiler
İnfüzyon yoluyla uygulanan çözeltilerin kullanımı sırasında araç kullanımı pratik yönden
mümkün değildir. Kullanıldıktan sonra araç ve makine kullanma üzerinde bilinen bir etkisi
yoktur.
4.8. İstenmeyen etkiler
İstenmeyen etkiler çözeltideki iyonların eksikliği ya da fazlalığından kaynaklanabilir; bu nedenle
elektrolit düzeylerinin yakından izlenmesi gereklidir. Ayrıca seyreltilerek uygulanan ek ilaçların
da advers etkilere yol açabileceği konusunda uyanık olunmalıdır. Böyle bir durumda, uygulanan
ek ilacın ürün bilgisine bakılmalıdır.
Uygulama sırasında yan etki görüldüğünde infüzyon durdurulmalı hastanın durumu
değerlendirilmeli ve uygun tedavi önlemleri alınmalıdır.
Klinik çalışmalarda ve pazarlama sonrası yapılan araştırmalarda rapor edilen advers etkiler
aşağıdaki sıklık derecelerine göre listelenmiştir:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları
Çok seyrek: Ölümle sonuçlanabilecek ciddi hipotansiyonla seyreden anafilaktik reaksiyonlar.
Bilinmiyor: Alerjik belirtiler (Ürtiker, nazal konjesyon, göğüste sıkışma hissi, hafif hipotansiyon
gibi).
Metabolizma ve beslenme bozuklukları
8 / 13Çok seyrek: Hipernatremi
Bilinmiyor: Elektrolit bozuklukları (Hipernatremi durumunda su tutulması ve ekstraselüler sıvı
hacminin genişlemesine bağlı olarak ödem görülebilir, konjestif kalp yetmezliği ağırlaşabilir.
Klorür iyonları büyük miktarlarda infüze edildiklerinde bikarbonat kaybına yol açabilir ve sonuç
olarak asitleştirici bir etkiye neden olabilir); Hipervolemi*
Vasküler hastalıklar
Seyrek: Flebit, damar dışına sızma, hipervolemi Çok seyrek: Venöz tromboz
Gastorintestinal hastalıklar
Bilinmiyor: Bulantı, kusma, anestezi altındaki hastalarda kusma ve istemsiz defekasyon.
Kas-iskelet bozukluklar, bağ doku ve kemik hastalıkları
Bilinmiyor: Artralji
Genel bozukluklar ve uygulama bölgesine ilişkin hastalıklar
Bilinmiyor: Ateş; Febril reaksiyonlar; Enjeksiyon bölgesinde enfeksiyon; Enjeksiyon yerinde
başlayarak yayılan venöz tromboz*; Flebit*; Ekstravazasyon*.
* Uygulama tekniğine bağlı
Uygulama sırasında yan etki görüldüğünde infüzyon durdurulmalı hastanın durumu
değerlendirilmeli ve uygun tedavi önlemleri alınmalıdır.
Seyreltilerek uygulanan ek ilaçların da advers etkilere yol açabileceği konusunda uyanık
olunmalıdır. Böyle bir durumda, uygulanan ek ilacın ürün bilgisine bakılmalıdır.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensupları herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0312 218 35 99)
4.9. Doz aşımı ve tedavisi
Dekstranın akut doz aşımıyla ilişkili en büyük risk hipervolemidir. Doz aşımı durumunda
infüzyon hemen kesilmeli ve hasta sıvı ve solüt yükü açısından yeniden değerlendirilerek
diüretik uygulaması dahil uygun tedavi girişimlerinde bulunulmalıdır.
Vücutta sodyum fazlalığına bağlı görülen advers reaksiyonlar arasında bulantı, kusma, diyare,
karında kramplar, susama hissi, tükürük, gözyaşı ve ter miktarında azalma, ateş, taşikardi,
hipertansiyon, böbrek yetmezliği, periferik ve pulmoner ödem, solunum durması, baş ağrısı, baş
9 / 13dönmesi, huzursuzluk hali, iritasyon, halsizlik, kaslarda seğirme ve sertleşme, konvülsiyonlar,
koma ve ölüm bulunmaktadır.
Vücutta aşırı klorür birikimi bikarbonat kaybı ve vücut sıvılarında asidik tarafa doğru kaymaya
neden olabilir.
Aşırı doz, çözeltiye eklenen ilaçlara bağlı ise, aşırı doza bağlı belirti ve semptomlar bu eklenen
ilacın özelliklerine bağlıdır. Tedavi sırasında yanlışlıkla doz aşılırsa, uygulamaya son verilmeli
ve hasta uygulanan ilaçla ilişkili belirti ve semptomlar açısından izlenmelidir. Gerektiğinde
semptomatik ve destek tedavileri uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kan yerine kullanılanlar ve plazma protein fraksiyonları ATC kodu:
B05AA05
DEKSTRAN-70 İZOTONİK SODYUM KLORÜR, ortalama molekül ağırlığı 70.000 olan düşük
moleküler ağırlıklı bir glukoz polimeridir. Polimerlerdeki başlıca bağlar 1-6 glikozid tipi
bağlardır. Leuconostoc menensteroides suşlarının sükroz üzerine etkisi ile fermantasyon yolu ile
sentezlenir.
DEKSTRAN-70 İZOTONİK SODYUM KLORÜR, farmakolojik etki ve moleküler ağırlık
yönünden insan serum albuminine benzemektedir. İntravenöz uygulamayı takiben
DEKSTRAN-70 İZOTONİK SODYUM KLORÜR başlıca etkisi ilacın, sıvıyı interstiyel
boşluklardan intravasküler boşluklara çekmedeki kolloidal osmotik etkisinden kaynaklanan
plazma hacim genişlemesidir.
DEKSTRAN-70 İZOTONİK SODYUM KLORÜR, infüze edilen çözeltinin hacminden biraz
daha büyük bir plazma hacim genişlemesi oluşturur. Maksimum plazma hacim genişlemesine
infüzyonun sona ermesinden yaklaşık bir saat sonra ulaşılır. Plazma hacmindeki genişlemenin
derecesi ve süresi infüze edilen DEKSTRAN-70 İZOTONİK SODYUM KLORÜR hacmine
bağlı olarak değişir ve uygulama öncesindeki plazma hacmine, dekstranın renal klirens hızına
bağlıdır ve infüze edilen DEKSTRAN-70 İZOTONİK SODYUM KLORÜR hacmine bağlı
olarak değişir.
5.2. Farmakokinetik özellikler Genel özellikler
Bu çözeltinin farmakokinetik özellikleri, bileşenlerinin özelliklerinden oluşur.
Emilim:
Parenteral verilen bir ürün olduğu için emilimin tam olduğu değerlendirilir.
10 / 13Dağılım:
DEKSTRAN-70 İZOTONİK SODYUM KLORÜR sadece plazma
kompartmanına dağılır. Dağılım hacmi bu nedenle plazma hacmine eşittir.
Biyotransformasyon:
Moleküler ağırlığı 50.000’in üzerinde olan büyük moleküller yavaşça glukoza parçalanır ve
glukoz da karbondioksit ile suya dönüştürülerek metabolize edilir.
Eliminasyon:
Büyük bölümü 24 saat içerisinde ürine dönüşmeksizin atılır. Küçük bir kısmı da feçes ile atılır.
5.3. Klinik öncesi güvenlilik verileri
DEKSTRAN-70 İZOTONİK SODYUM KLORÜR’ün bileşiminde bulunan etkin maddelerin
mutajenik, teratojenik, karsinojenik etkilerinin bulunup bulunmadığına dair bir çalışma
yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Enjeksiyonluk su
6.2. Geçimsizlikler
Çözeltiye eklenecek ilacın geçimliliği önceden değerlendirilmelidir. Geçimlilik verilerinin
bulunamaması durumlarında çözelti herhangi bir ilaç ile karıştırılmamalıdır.
İlaç eklenmesi sonrası renk değişikliği ve/veya çökelme, çözünmeyen bileşiklerin ya da
kristalleşmenin olup olmadığını kontrol ederek eklenen ilacın geçimli olup olmadığına karar
vermek, uygulamayı yapan hekimin sorumluluğundadır.
Çözeltiye başka maddeler eklenecekse aseptik teknik kullanılmalı ve tamamen karışana kadar
çalkalanmalıdır. Parenteral yoldan kullanılacak ilaçlar uygulama öncesi, çözelti ve ambalajın
elverdiği ölçülerde içlerinde yabancı cisim bulunması ya da renk değişiklikleri açısından
incelenmelidir.
6.3. Raf ömrü
24 ay
6.4. Saklamaya yönelik özel tedbirler
Çözelti berrak değilse ve partikül içeriyorsa veya şişe zedelenmiş ise kullanılmamalıdır. 25°C
altındaki oda sıcaklığında doğrudan ışık almayan bir yerde saklayınız.
11 / 13Açıldıktan sonra hemen kullanılmalıdır. Bir kısmı kullanılmış olan çözeltinin geri kalanı
kullanılmamalıdır.
6.5. Ambalajın niteliği ve içeriği
DEKSTRAN-70 İZOTONİK SODYUM KLORÜR, 500 mL’lik setli ve setsiz cam şişeler
içerisinde sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
Yalnızca berrak, partikülsüz ve ambalaj bütünlüğü bozulmamış ürünler kullanılmalıdır.
Uygulama seti ürüne iliştirildikten sonra uygulamaya en kısa sürede başlanmalıdır.
Şişedeki artık havaya bağlı olarak meydana gelebilecek bir hava embolisini önlemek için, başka
infüzyon sıvılarıyla seri bağlantı yapılmamalıdır.
Çözelti steril uygulama seti aracılığıyla aseptik teknik kullanılarak uygulanmalıdır. Sisteme hava
girmemesi için uygulama setinden, kullanım öncesi sıvı geçirilmelidir.
Ek ilaçlar, aseptik koşullarda enjeksiyon ucundan bir iğne yardımı ile infüzyon öncesi ve
sırasında katılabilir. Oluşan son ürünün izotonisitesi parenteral uygulama yapılmadan önce
belirlenmiş olmalıdır.
Hastaya uygulamadan önce eklenmiş ilacın çözeltiyle tümüyle karışmış olması gereklidir. Ek
ilaç içeren çözeltiler, ilaç eklenmesinden hemen sonra kullanılmalıdır; daha sonra kullanılmak
üzere saklanmamalıdır.
Çözeltiye ek ilaç katılması ya da yanlış uygulama tekniği, ürüne pirojen kontaminasyonuna bağlı
ateş reaksiyonuna neden olabilir. Advers reaksiyon görülmesi durumunda infüzyona hemen son
verilmelidir.
Tek kullanımlıktır.
Kısmen kullanılmış çözeltiler saklanmamalıdır.
Kısmen kullanılmış şişeler yeniden hastaya uygulanan sistemlere bağlanmamalıdır.
Ek ilaç ekleme:
Dikkat: Tüm parenteral çözeltilerde olduğu gibi, ürüne eklenecek tüm maddeler ürünle geçimli
12 / 13olmalıdır. Ürüne ekleme yapılacaksa, hastaya uygulamadan önce son karışımında geçimlilik
kontrol edilmelidir.
Uygulama öncesi ilaç ekleme
1. Şişenin tıpası dezenfekte edilir.
2. Eklenecek ilaç 19-22 gauge kalınlığındaki bir iğnesi olan enjektörle şişe içine eklenir.
3. Çözelti ve içine eklenen ilaç iyice karıştırılır.
Dikkat: İçine ek ilaç uygulanmış şişeler saklanmamalıdır.
Uygulama sırasında ilaç ekleme
1. Setin klempi kapatılır.
2. Şişenin tıpası dezenfekte edilir.
3. Eklenecek ilaç 19-22 gauge kalınlığındaki bir iğnesi olan enjektörle şişenin içine uygulanır.
4. Çözelti askısından çıkarılır ve ters çevrilir.
5. Bu pozisyondayken şişeye hafifçe vurularak çözelti ve ek ilacın karışması sağlanır.
6. Şişeyi eski konumuna getirerek klemp açılır ve uygulamaya devam edilir.
7. RUHSAT SAHİBİ
Osel İlaç San. ve Tic. A.Ş.
Akbaba Mah. Maraş Cad. No:52
Beykoz/ İSTANBUL
Tel: 0 216 320 45 50
Faks: 0 216 320 45 56
8. RUHSAT NUMARASI
192/50
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.06.1999
Ruhsat yenileme tarihi: -
10. KÜB’ÜN YENİLENME TARİHİ
13 / 13