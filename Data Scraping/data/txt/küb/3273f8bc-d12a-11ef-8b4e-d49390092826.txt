KISA ÜRÜN BİLGİSİ
1. BEŞERİ TIBBİ ÜRÜNÜN ADI
KLAVON® BID FORT 400/57 mg süspansiyon hazırlamak için kuru toz
2. KALİTATİF VE KANTİTATİF BİLEŞİM
Etkin madde:
Her 5 mL’de:
400 mg amoksisiline eşdeğer 447.93 mg amoksisilin trihidrat (buzağı kaynaklı) ve 57 mg
klavulanik aside eşdeğer 71.07 mg potasyum klavulanat içerir.
Yardımcı maddeler:
Her 5 mL’de:
Granül pudra şekeri (sukroz)………………............................k.m.*
*k.m.: kafi miktar
Yardımcı maddeler için bölüm 6.1.’ e bakınız.
3. FARMASÖTİK FORM
Süspansiyon hazırlamak için kuru toz.
Krem-beyaz renkli ahududu kokulu homojen toz karışımı
Sulandırıldığında krem-beyaz renkli ahududu kokulu homojen bir süspansiyon oluşur.
4. KLİNİK ÖZELLİKLER
4.1. Terapötik endikasyonlar
KLAVON, lokal resmi antibiyotik reçeteleme kılavuzları ve duyarlılık verilerine uygun
olarak kullanılmalıdır.
KLAVON, aşağıdaki sistemlerde amoksisiline dirençli beta laktamaz üreten suşların neden
olduğundan şüphelenilen bakteriyel enfeksiyonların kısa süreli tedavisinde endikedir. Diğer
durumlarda sadece amoksisilin düşünülmelidir.
 Üst Solunum Yolu Enfeksiyonları (KBB dahil): örneğin tekrarlayan tonsillit, sinüzit, otitis
media.
 Alt Solunum Yolu Enfeksiyonları: örneğin kronik bronşitin akut alevlenmeleri, lobar ve
bronkopnömoni.
 Üriner Sistem Enfeksiyonları: örneğin sistit, üretrit, piyelonefrit.
 Deri ve Yumuşak Doku Enfeksiyonları: örneğin selülit, hayvan ısırmaları.
 Dental enfeksiyonlar: örneğin yayılan selülit ile birlikte şiddetli dental abseler.
1 / 18KLAVON’a duyarlılık, coğrafya ve zamana göre değişecektir. Mevcut ise lokal duyarlılık
verilerine danışılmalı ve gerektiğinde mikrobiyolojik örnekleme ve duyarlılık testleri
yapılmalıdır.
Duyarlı organizmaların listesi Farmakolojik Özellikleri/Mikrobiyoloji bölümünde verilmiştir
(bkz. bölüm 5.1.).
Amoksisiline duyarlı organizmaların KLAVON’a duyarlı beta-laktamaz üreten organizmalar
ile birlikte, neden olduğu karma enfeksiyonlar KLAVON BID Fort 400/57mg oral
süspansiyon ile tedavi edilebilir. Bu enfeksiyonlar beta laktamazlara dirençli başka bir
antibiyotiğin ilave edilmesini gerektirmez.
4.2. Pozoloji ve uygulama şekli
Pozoloji:
Tavsiye edilen genel günlük doz:
 Hafif ve orta şiddetteki enfeksiyonlarda (tekrarlayan tonsilit gibi üst solunum yolu
enfeksiyonları, alt solunum yolu enfeksiyonları, deri ve yumuşak doku enfeksiyonları)
25/3.6mg/kg/gün kullanılır.
 Daha ciddi enfeksiyonların tedavisi için (otitis media ve sinüzit gibi üst solunum yolu
enfeksiyonları, bronkopnömoni gibi alt solunum yolu enfeksiyonları ve idrar yolları
enfeksiyonları) 45/6.4 mg/kg/gün kullanılır.
2 yaş üzeri çocuklar:
25/3.6 mg/kg/gün 2 – 6 yaş Günde 2 kez, 2.5 mL KLAVON BID Fort
(13 – 21 kg) 400/57mg oral süspansiyon
7 – 12 yaş Günde 2 kez, 5.0 mL KLAVON BID Fort
(22 – 40 kg) 400/57mg oral süspansiyon
45/6.4 mg/kg/gün 2 – 6 yaş Günde 2 kez, 5.0 mL KLAVON BID Fort
(13 – 21 kg) 400/57mgoral süspansiyon
7 – 12 yaş Günde 2 kez, 10.0 mL KLAVON BID Fort
(22 – 40 kg) 400/57mg oral süspansiyon
2 aydan 2 yaşına kadar olan çocuklar:
2 yaşından küçük çocuklarda doz vücut ağırlığına göre ayarlanmalıdır.
2 / 18Vücut Hafif / Orta şiddette Şiddetli enfeksiyonda 12
ağırlığı enfeksiyonda 12 saatte bir saatte bir uygulanacak
(kg) uygulanacak doz (mL olarak) doz (mL olarak)
2 0.3 0.6
3 0.5 0.8
4 0.6 1.1
5 0.8 1.4
6 0.9 1.7
7 1.1 2.0
8 1.3 2.3
9 1.4 2.5
10 1.6 2.8
11 1.7 3.1
12 1.9 3.4
13 2.0 3.7
14 2.2 3.9
15 2.3 4.2
İki aylıktan küçük çocuklarda KLAVON BID Fort 400/57 mg oral süspansiyon kullanımı ile
ilgili doz önerisinde bulunmak için yeterli deneyim yoktur.
Uygulama sıklığı ve süresi:
Günde 2 kez alınır. Tedavi süresi, endikasyona uygun olmalı ve tedavi gözden geçirilmeden
14 günü aşmamalıdır.
Uygulama şekli:
Oral kullanım içindir. Gastrointestinal intolerans potansiyelini en aza indirmek için yemek
başlangıcında alınmalıdır. KLAVON’un absorpsiyonu yemek başlangıcında alındığında
optimum seviyededir. Tedaviye parenteral olarak başlanıp oral olarak devam edilebilir.
Süspansiyonun Hazırlanması:
Süspansiyonu hazırlamak için önce şişe üzerindeki işaret çizgisinin yarısına kadar
kaynatılmış, soğutulmuş içme suyu koyarak iyice çalkalanmalıdır. Homojen dağılım için 5
dakika beklenmelidir. Daha sonra şişe üzerindeki işaret çizgisine kadar kaynatılmış,
soğutulmuş içme suyu ekleyerek tekrar çalkalanmalıdır.
Hekimin her uygulama için önerdiği miktarda ilaç, şişe ile birlikte bulunan 5 mL’lik ölçü
kaşığı kullanılarak hastaya verilir.
Sulandırılmamış toz 25C’nin altındaki oda sıcaklığında ve kuru bir yerde saklanmalıdır.
Sulandırılan süspansiyon buzdolabı içinde (2-8C) saklanmalı ve 7-10 gün içinde
kullanılmalıdır.
Buzluğa koyulmamalıdır.
3 / 18Özel popülasyonlara ilişkin ek bilgiler:
Böbrek/Karaciğer yetmezliği:
Glomerüler filtrasyon hızı 30 mL/dak. üzerinde olan çocuklarda doz ayarlamasına gerek
yoktur. Glomerüler filtrasyon hızı 30 mL/dak. altında olan çocuklarda KLAVON BID Fort
400/57 mg oral süspansiyon kullanımı tavsiye edilmemektedir.
Böbrek fonksiyonu gelişmemiş olan bebeklerde KLAVON BID Fort 400/57 mg oral
süspansiyon kullanımı tavsiye edilmemektedir.
Karaciğer bozukluğu olan hastalarda doz ayarlaması dikkatli yapılmalı ve düzenli aralıklarla
karaciğer fonksiyonları izlenmelidir. Henüz doz ayarlamasına temel teşkil edecek yeterli veri
bulunmamaktadır.
Pediyatrik popülasyon:
2 yaşın altındaki çocuklarda günde 45 mg/6.4 mg/kg’dan daha yüksek dozlarla ilgili klinik
veri bulunmamaktadır.
2 aylıktan daha küçük hastalar için klinik veri bulunmamaktadır. Dolayısıyla bu popülasyonda
doz önerilerinde bulunulamamaktadır.
Geriyatrik popülasyon:
Herhangi bir doz ayarlamasının gerekli olduğu düşünülmemektedir.
4.3. Kontrendikasyonlar
Etkin maddelere, penisilinlerden herhangi birine ya da bölüm 6.1.’de listelenen yardımcı
maddelerin herhangi birine aşırı duyarlılığı olanlarda kontrendikedir.
KLAVON penisilinler ve sefalosporinler gibi beta-laktamlara karşı aşırı duyarlılık hikayesi
olanlarda kontrendikedir.
Geçmişinde KLAVON’a bağlı sarılık/karaciğer fonksiyon bozukluğu hikayesi olan hastalarda
kontrendikedir.
4.4. Özel kullanım uyarıları ve önlemleri
KLAVON ile tedaviye başlanmadan önce geçmişinde penisilin, sefalosporin ve diğer
alerjenlere karşı aşırı duyarlılık hikayesi varlığı dikkatlice sorgulanmalıdır (bkz. bölüm 4.3. ve
4.8.).
Penisilin tedavisi alan hastalarda ciddi ve nadiren ölümcül aşırı duyarlılık reaksiyonları
(anafilaktoid ve şiddetli kütanöz advers reaksiyonları içeren) bildirilmiştir. Bu reaksiyonların
geçmişinde penisiline karşı aşırı duyarlılık hikayesi olan bireylerde görülmesi daha olasıdır
(bkz. bölüm 4.3.). Bir alerjik reaksiyon meydana gelirse KLAVON tedavisi bırakılmalı ve
uygun alternatif bir tedavi başlanmalıdır. Ciddi anafilaktoid reaksiyonlar adrenalin ile acil
4 / 18tedavi gerektirir. Oksijen, i.v. steroidler ve entübasyon dahil solunum yolu kontrolü de gerekli
olabilir.
Bir enfeksiyonun amoksisiline duyarlı organizma/organizmalara bağlı olduğu kanıtlanırsa,
resmi kılavuzlara göre amoksisilin/klavulanik asitten amoksisiline geçiş göz önünde
bulundurulmalıdır.
KLAVON’un bu prezantasyonu, klavulanik asit inhibisyonuna duyarlı beta laktamazların
aracılık etmediği beta laktam ajanlara dirençli, olası patojenlerin yüksek riski söz konusu ise
kullanıma uygun değildir. Bu prezantasyon penisiline dirençli S. pneumoniae tedavisinde
kullanılmamalıdır.
Amoksisilin kullanımını takiben görülen kızamık benzeri döküntü enfeksiyöz mononükleoz
ile ilişkili olabileceğinden eğer enfeksiyöz mononükleoza ilişkin bir şüphe var ise KLAVON
tedavisinden kaçınılmalıdır.
Böbrek fonksiyonunda bozukluk olan veya yüksek dozlar alan hastalarda konvülsiyonlar
görülebilir (bkz. bölüm 4.8.).
Uzun süreli kullanım zamanla duyarlı olmayan organizmaların aşırı çoğalmasına neden
olabilir.
Amoksisilin dahil neredeyse tüm antibakteriyel ajanlarla, antibiyotiğe bağlı kolit bildirilmiştir
ve şiddeti hafiften yaşamı tehdit edici boyuta kadar uzanabilir (bkz. bölüm 4.8.). Bu sebeple,
herhangi bir antibiyotik tedavisi sırasında veya sonrasında ishal olan hastalarda bu teşhisin
değerlendirilmesi önemlidir. Antibiyotiğe bağlı kolit gözlendiğinde, KLAVON tedavisi derhal
kesilmeli, bir doktor tarafından değerlendirilmeli ve uygun tedavi başlatılmalıdır. Bu durumda
anti-peristaltik ilaçlar kontrendikedir.
Genel olarak amoksisilin-klavulanat iyi tolere edilir ve antibiyotiklerin penisilin grubu için
karakteristik düşük toksisiteye sahiptir. Uzun süreli tedavi sırasında renal, hepatik ve
hematopoetik fonksiyon dahil, organ sistem fonksiyonlarında periyodik değerlendirme tavsiye
edilir.
KLAVON ve oral antikoagülan kullanan bazı hastalarda seyrek olarak protrombin zamanında
uzama (INR değerinde yükselme) bildirilmiştir. Antikoagülanlar ile birlikte reçete edildiğinde
uygun şekilde izlenmesi gereklidir. İstenilen antikoagülasyon düzeyini sürdürebilmek için
oral antikoagülan dozunda ayarlama yapılması gerekebilir.
KLAVON kullanan bazı hastalarda karaciğer fonksiyon testlerinde değişiklikler gözlenmiştir.
Bu değişikliklerin klinik önemi bilinmemektedir; ancak karaciğer fonksiyon bozukluğu
bulgusu olan hastalarda KLAVON dikkatli kullanılmalıdır.
5 / 18Seyrek olarak bildirilmiş kolestatik sarılık şiddetli olmakla birlikte genellikle geri
dönüşümlüdür. Tedavinin kesilmesinden sonra 6 haftaya kadar bulgu ve belirtiler
kaybolabilir.
Böbrek bozukluğu olan hastalarda dozaj bozukluk derecesine uygun şekilde ayarlanmalıdır
(bkz. bölüm 4.2.).
Azalmış idrar çıkışı olan hastalarda, özellikle parenteral tedavide çok seyrek olarak kristalüri
görülmüştür. Yüksek doz amoksisilin tedavisi sırasında, amoksisilin kristalüri olasılığını
azaltmak için uygun miktarda sıvı alınması ve idrar miktarının düzenlenmesi tavsiye edilebilir
(bkz. bölüm 4.9.).
Bu tıbbi ürün granül pudra şekeri (sukroz) içerdiğinden, nadir kalıtımsal früktoz intoleransı,
glikoz-galaktoz malabsorpsiyon veya sükraz-izomaltaz yetmezliği problemi olan hastaların bu
ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Probenesid
Probenesid ile birlikte kullanımı önerilmemektedir. Probenesid amoksisilinin renal tübüler
sekresyonunu azaltır. Probenesidin KLAVON ile birlikte kullanımı amoksisilinin kan
seviyelerinin artışına ve kanda bulunma süresinin uzamasına neden olabilirken, klavulanatı
etkilemez.
Allopurinol
Amoksisilin tedavisi sırasında allopurinol kullanımı alerjik cilt reaksiyonları olasılığını
artırabilir. Allopurinol ve KLAVON’un birlikte kullanımına ait veri yoktur.
Oral kontraseptifler
Diğer antibiyotiklerde de olduğu gibi KLAVON, barsak florasını etkileyebilir, östrojen
reabsorpsiyonunun azalmasına yol açar ve kombine oral kontraseptiflerin etkinliğini azaltır.
Oral antikoagülanlar
Literatürde, asenokumarol veya warfarin kullanan ve amoksisilin tedavisi verilen bazı
hastaların INR değerinde seyrek olarak yükselme görüldüğü bildirilmiştir. Eğer bu birlikte
kullanım gerekli ise, KLAVON kullanımı veya bırakılması sürecinde protrombin zamanı veya
INR değeri dikkatle izlenmelidir.
Metotreksat
Penisilinler metotreksatın atılımını azaltabilir ve bu da toksisitede potansiyel bir artışa neden
olur.
Mikofenolat mofetil
Mikofenolat mofetil alan hastalarda, oral amoksisilin artı klavulanik asit başlatılmasını
takiben aktif metabolit mikofenolik asidin doz öncesi konsantrasyonunda yaklaşık %50’lik bir
6 / 18azalma bildirilmiştir. Doz öncesi düzeydeki değişim, genel mikofenolik asit maruziyetindeki
değişimleri doğru şekilde temsil etmeyebilir.
Özel popülasyonlara ilişkin ek bilgiler
Veri bulunmamaktadır.
Pediyatrik popülasyon:
Yukarıda verilen bilgiler pediyatrik popülasyon için geçerlidir.
4.6. Gebelik ve laktasyon
Genel tavsiye
Gebelik Kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Diğer antibiyotiklerde de olduğu gibi KLAVON, bağırsak florasını etkileyebilir, östrojen
reabsorpsiyonunun azalmasına yol açar ve kombine oral kontraseptiflerin etkililiğini azaltır.
Bu nedenle tedavi süresince alternatif, etkili ve güvenilir bir doğum kontrol yöntemi
uygulanmalıdır.
Gebelik dönemi
Gebe kadınlara verilirken dikkatli olunmalıdır.
Sınırlı sayıda gebelikte maruz kalma olgularına ilişkin veriler, KLAVON’un gebelik üzerinde
ya da fetusun/yeni doğan çocuğun sağlığı üzerinde advers etkileri olduğunu
göstermemektedir. Bugüne kadar herhangi önemli bir epidemiyolojik veri elde edilmemiştir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da zararlı etkiler olduğunu
göstermemektedir (bkz. bölüm 5.3.).
Preterm, fetal membran yırtılması (pPROM) olan kadınlarda yapılan bir çalışmada,
amoksisilin/klavulanik asidin profilaktik kullanımının yeni doğanlarda nekroze enterokolit
riskinin artması ile ilişkili olabileceği bildirilmiştir. Tüm ilaçlarda olduğu gibi, doktor
tarafından gerekli görülmedikçe gebelik esnasında özellikle gebeliğin ilk üç ayında
kullanılmamalıdır.
Laktasyon dönemi
KLAVON’un iki etkin maddesi de anne sütüne geçer (klavulanik asitin anne sütü alan süt
çocukları üzerindeki etkisi ile ilgili herhangi bir bilgi yoktur). Dolayısıyla anne sütüyle
beslenen süt çocuklarında ishal ve mukoz mebranlarda mantar enfeksiyonu olasılığı vardır, bu
nedenle emzirmenin kesilmesi gerekebilir. Emzirme döneminde amoksisilin/klavulanik asit
sadece tedaviyi uygulayan hekimin fayda/risk değerlendirmesinden sonra kullanılmalıdır.
7 / 18Üreme yeteneği/Fertilite
Oral ve parenteral yolla verildiği hayvanlar (fare ve sıçanlar) üzerinde yapılan reprodüktif
çalışmalarda, amoksisilin/klavulanik asit teratojenik etki göstermemiştir.
4.7. Araç ve makine kullanımı üzerindeki etkiler
KLAVON’un araç ve makine kullanımı üzerindeki etkileriyle ilgili bir çalışma
gerçekleştirilmemiştir. Ancak, hastalar araç ve makine kullanımını etkileyebilecek istenmeyen
etkiler (örn. alerjik reaksiyonlar, sersemlik hali, konvülsiyonlar) oluşabileceği ile ilgili
bilgilendirilmelidir (bkz. bölüm 4.8.).
4.8. İstenmeyen etkiler
Çok yaygın görülenlerden seyrek görülenlere kadar, istenmeyen etkilerin görülme sıklığını
saptamak için geniş çaplı klinik çalışmaların verileri kullanılmıştır. Diğer istenmeyen etkilere
(1/10.000’den az görülenler) ait sıklıklar pazarlama sonrası verilere göre saptanmıştır ve
gerçek bir sıklıktan çok raporlama oranına dayanmaktadır.
Sıklık sınıflandırması aşağıdaki gibidir:
Çok yaygın > 1/10
Yaygın ≥ 1/100 ila < 1/10
Yaygın olmayan ≥1000 ila < 1/100
Seyrek ≥1/10.000 ila < 1/1000
Çok seyrek < 1/10.000
Bilinmiyor (mevcut verilerden tahmin edilemiyor)
Enfeksiyonlar ve enfestasyonlar
Yaygın: Mukokutanöz kandidiyazis
Bilinmiyor: Duyarlı olmayan organizmaların aşırı çoğalması
Kan ve lenf sistemi hastalıkları
Seyrek: Geri dönüşümlü lökopeni (nötropeni dahil) ve trombositopeni.
Bilinmiyor: Geri dönüşümlü agranülositoz ve hemolitik anemi. Kanama ve protrombin
zamanında uzama (bkz. bölüm 4.4.)
Bağışıklık sistemi hastalıkları
Bilinmiyor: Anjiyonörotik ödem, anafilaksi, serum hastalığı benzeri sendrom, aşırı duyarlılık
vasküliti
Sinir sistemi hastalıkları
Yaygın olmayan: Baş dönmesi, baş ağrısı
Bilinmiyor: Geri dönüşümlü hiperaktivite ve konvülziyonlar. Konvülziyonlar renal fonksiyon
bozukluğu olanlarda veya yüksek doz alanlarda görülebilir. Aseptik menenjit
8 / 18Gastrointestinal hastalıklar
Yaygın: Diyare, bulantı, kusma.
Bulantı sıklıkla yüksek oral dozlar ile ilişkilidir. Eğer gastrointestinal reaksiyonlar görülür ise,
KLAVON yemek başlangıcında alınarak bunlar azaltılabilir.
Yaygın olmayan: Sindirim güçlüğü
Bilinmiyor: Antibiyotiğe bağlı kolit (psödomembranöz kolit ve hemorajik kolit dahil). Dildeki
papillaların belirginleşip siyah renk alması
Çocuklarda çok seyrek olarak yüzeysel diş rengi değişikliği bildirilmiştir. Genellikle
fırçalama ile giderildiğinden, iyi bir ağız hijyeni ile diş rengi değişimi engellenebilir.
Hepato-bilier hastalıklar
Yaygın olmayan: Beta-laktam sınıfı antibiyotiklerle tedavi edilen hastalarda AST ve/veya
ALT değerlerinde orta derecede artış görülmüştür; ancak bu bulguların önemi
bilinmemektedir.
Bilinmiyor: Hepatit ve kolestatik sarılık. Bu olaylar diğer penisilin ve sefalosporinlerle
bildirilmiştir.
Hepatik olaylar çoğunlukla erkeklerde ve yaşlılarda bildirilmiştir ve uzun süreli tedavi ile
ilişkili olabilir. Bu olaylar çocuklarda çok seyrek olarak bildirilmiştir.
Bulgu ve belirtiler genellikle tedavi sırasında veya tedavi kesildikten kısa bir süre sonra
görülür; ancak bazı durumlarda tedavi kesildikten birkaç hafta sonrasına kadar fark
edilmeyebilir. Bunlar genellikle geri dönüşümlüdür. Hepatik olaylar şiddetli olabilir ve son
derece seyrek olmakla birlikte bu duruma bağlı ölüm bildirilmiştir. Bunlar hemen hemen her
zaman altta yatan ciddi bir hastalığı olan ya da hepatik etki potansiyeline sahip ilaçları aynı
anda alan hastalarda görülmüştür.
Deri ve derialtı doku hastalıkları
Yaygın olmayan: Deride döküntü, kaşıntı, ürtiker
Seyrek: Eritema multiforme
Bilinmiyor: Stevens-Johnson sendromu, toksik epidermal nekrolizis, bülloz döküntülü
dermatit, akut generalize ekzantemöz püstüller (AGEP), eozinofili ve sistemik semptomların
eşlik ettiği ilaç reaksiyonu (DRESS) gibi deri reaksiyonları
Eğer herhangi bir aşırı duyarlılık dermatiti görülürse tedavi kesilmelidir.
Böbrek ve idrar yolu hastalıkları
Seyrek: Hematüri
Bilinmiyor: İnterstisyel nefrit, kristalüri (bkz. bölüm 4.9.).
9 / 18Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Gastrointestinal semptomlar ve sıvı ile elektrolit dengesinin bozulması açıkça görülebilir.
Gastrointestinal semptomlar semptomatik olarak ve su ile elektrolit dengesine dikkat edilerek
tedavi edilebilir.
Böbrek fonksiyonunda bozukluk olan veya yüksek dozlar alan hastalarda konvülsiyonlar
görülebilir.
Bazı olgularda, böbrek yetmezliğine yol açan amoksisilin kristalürisi görülmüştür (bkz. bölüm
4.4.).
KLAVON dolaşımdan hemodiyaliz ile uzaklaştırılabilir.
Zehir kontrol merkezinde yapılan 51 pediatrik hastanın katıldığı prospektif bir çalışma
amoksisilinin 250 mg/kg’dan daha düşük aşırı dozlarının anlamlı klinik belirtilerle ilişkili
olmadığını ve midenin yıkanmasını gerektirmediğini göstermiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Beta-laktamaz inhibitörlerini de içeren penisilin kombinasyonları
ATC kodu: J01CR02
Etki mekanizması:
Amoksisilin, geniş spektrumlu yarısentetik, Gram-pozitif ve Gram-negatif
mikroorganizmalara karşı antibakteriyel aktiviteye sahip bir antibiyotiktir. Ancak, amoksisilin
beta-laktamazlar tarafından parçalanmaya duyarlı olduğundan tek başına kullanıldığında etki
spektrumu beta-laktamaz üreten organizmaları kapsamaz.
Klavulanik asit, penisilinlere yapısal olarak benzer bir beta-laktam olup, penisilin ve
sefalosporinlere dirençli mikroorganizmalarda sıklıkla karşılaşılan geniş yelpazedeki beta-
laktamaz enzimlerini inaktive etme yeteneğine sahiptir. Özellikle direnç gelişiminde etkili
olan plazmid aracılı beta-laktamazlara karşı iyi bir aktiviteye sahiptir. Genel olarak
kromozomal aracılı tip 1 beta-laktamazlara karşı etkililiği daha düşüktür. Klavulanik asitin
KLAVON formülasyonlarındaki varlığı, amoksisilini beta-laktamaz enzimlerince
parçalanmaktan korur ve amoksisilinin etki spektrumunu amoksisilin, penisilin ve
10 / 18sefalosporinlere normalde dirençli olan çok sayıda bakteriyi de içine alacak şekilde genişletir.
Böylece KLAVON geniş spektrumlu bir antibiyotik ve beta-laktamaz inhibitörünün
özelliklerine sahip olur. KLAVON geniş bir yelpazedeki organizmalara karşı bakterisid
etkilidir.
Birçok antibiyotiğe direncin nedeni olan bakteriyel enzimler, antibiyotiği, patojen üzerinde
herhangi bir etki gösteremeden harap ederler. KLAVON’un içindeki klavulanat, beta-laktam
enzimlerini bloke ederek savunma mekanizması oluşturur; bu da vücutta hali hazırda elde
edilmiş olan konsantrasyonlarda, organizmaların, amoksisilinin hızlı bakterisid etkisine
duyarlı olmasını mümkün kılar.
Klavulanatın kendisi düşük bir antibakteriyel etkiye sahiptir. Bununla birlikte KLAVON’ta
olduğu gibi amoksisilin ile birlikte kullanıldığında genel kullanımda ve hastanede geniş
kullanım bulan, geniş spektrumlu bir antibiyotik oluşturur.
Farmakodinamik etkiler:
Organizmalar, amoksisilin/klavulanata karşı in vitro duyarlılıklarına göre aşağıda kategorize
edilmektedir.
Klinik çalışmalarda amoksisilin-klavulanatın klinik etkililiği kanıtlanmışsa, bu durum bir
yıldız işareti (*) ile gösterilmektedir.
Beta-laktamaz üretmeyen organizmalar (†) işareti ile tanımlanmıştır. Bir izolatın amoksisiline
karşı duyarlı olması durumunda, amoksisilin/klavulanata karşı da duyarlı olduğu
düşünülebilir.
Genellikle duyarlı türler
Aerobik Gram-pozitif mikroorganizmalar
Bacillius anthracis
Enterococcus faecalis
Listeria monocytogenes
Nocardia asteroides
Staphylococcus aureus (metisiline duyarlı)*
Streptococcus agalactiae*†
Streptococcus pyogenes*† ve diğer beta hemolitik streptokoklar*†
Streptococcus viridans grubu
Staphylococcus saprophyticus (metisiline duyarlı)
Koagülaz negatif stafilokoklar (metisiline duyarlı)
Aerobik Gram-negatif mikroorganizmalar
Bordetella pertussis
Haemophilus influenzae1
Haemophilus parainfluenzae
Helicobacter pylori
11 / 18Moraxella catarrhalis*
Neisseria gonorrhoeae
Pasteurella multocida
Vibrio cholera
Diğer
Borrelia burgdorferi
Leptospira ictterohaemorrhagiae
Treponema pallidum
Anaerobik Gram-pozitif mikroorganizmalar
Clostridium türleri
Peptococcus niger
Peptostreptococcus magnus
Peptostreptococcus micros
Peptostreptococcus türleri
Anaerobik Gram-negatif mikroorganizmalar
Bacteroides fragilis
Bacteroides türleri
Capnocytophaga türleri
Eikenella corrodens
Fusobacterium nucleatum
Fusobacterium türleri
Porphyromonas türleri
Prevotella türleri
Edinilmiş direncin bir sorun oluşturabileceği türler
Aerobik Gram-negatif mikroorganizmalar
Escherichia coli*
Klebsiella oxytoca
Klebsiella pneumoniae*
Klebsiella türleri
Proteus mirabilis
Proteus vulgaris
Proteus türleri
Salmonella türleri
Shigella türleri
Aerobik Gram-pozitif mikroorganizmalar
Corynebacterium türleri
Enterococcus faeciumA
Streptococcus pneumoniae*†,2
Viridans grup streptococcus†
12 / 18Doğası gereği dirençli organizmalar
Aerobik Gram-negatif mikroorganizmalar
Acinetobacter türleri
Citrobacter freundii
Enterobacter türleri
Hafnia alvei
Legionella pneumophila
Morganella morganii
Providencia türleri
Pseudomonas türleri
Serratia türleri
Stenotrophomonas maltophilia
Yersinia enterolitica
Diğer mikroorganizmalar
Chlamydophila pneumoniae
Chlamydophila psittaci
Chlamydia türleri
Coxiella burnetii
Mycoplasma pneumoniae
Mycoplasma türleri
A Edinilmiş direnç mekanizmasının yokluğunda orta düzeyde doğal duyarlılık
B Metisiline dirençli tüm stafilokoklar amoksisilin/klavulanik asite dirençlidir.
1 Bazı AB ülkelerinde duyarlılığı azalmış suşlar, %10’dan daha yüksek bir sıklıkta
bildirilmiştir.
2 Penisiline dirençli olan Streptococcus pneumoniae amoksisilin/klavulanik asitin bu
sunumuyla tedavi edilmemelidir (bkz. bölüm 4.2.ve 4.4.).
5.2. Farmakokinetik özellikler
Genel özellikler
Emilim:
KLAVON’un her iki bileşeni, hem amoksisilin hem de klavulanik asit, fizyolojik pH’da sulu
çözeltilerde tamamen dissosiye olurlar. İki bileşik de oral uygulama sonrası hızla ve iyi
absorbe olur.
KLAVON’un iki bileşeninin farmakokinetikleri birbirine benzer. Oral uygulamadan 1 saat
sonra serum doruk seviyelerine ulaşırlar.
KLAVON’un dozu ikiye katlandığında ulaşılan serum seviyeleri de iki katına çıkar.
Klavulanat ve amoksisilinin serum proteinlerine bağlanma oranları düşüktür. Her ikisi de %70
oranında serumda serbest halde bulunur.
13 / 18Yapılan bir çalışmanın sonuçlarına göre, sağlıklı erişkinlerde aç karnına
amoksisilin/klavulanik asit 875/125 mg tabletin günde iki kere uygulanması sonucunda
aşağıdaki sonuçlar elde edilmiştir.
Ortalama (±SS) farmakokinetik parametreler
Uygulanan etkin Doz C T * EAA T
maks maks (0-24sa) 1/2
madde(ler)
(mg) (μg/mL) (sa) (μg.sa/mL) (sa)
Amoksisilin
AMK/KA 11.64 1.50 53.52 1.19
875
875mg/125mg ±2.78 (1.0-2.5) ±12.31 ±0.21
Klavulanik asit
AMK/KA 2.18 1.25 10.16 0.96
125
875mg/125mg ±0.99 (1.0-2.0) ±3.04 ±0.12
AMK: Amoksisilin, KA: Klavulanik asit
* Ortanca
Amoksisilin/klavulanik asit ile elde edilen amoksisilin ve klavulanik asit serum
konsantrasyonları, amoksisilin ve klavulanik asitin tek başlarına oral yolla verilişi ile elde
edilen konsantrasyonlarla benzerlik göstermektedir.
Dağılım:
Toplam plazma klavulanik asitinin %25 ve toplam plazma amoksisilinin %18 kadarı proteine
bağlanır. Görünürdeki dağılım hacmi amoksisilinde 0.3-0.4 L/kg ve klavulanik asitte 0.2 L/kg
dolayındadır.
İntravenöz uygulamadan sonra safra kesesinde; abdominal dokularda; deri, yağ, kas
dokularında; sinoviyal ve peritoneal sıvılarda; safra ve iltihapta hem amoksisilin hem de
klavulanik asit bulunmuştur. Amoksisilinin beyin omurilik sıvısına dağılımı yeterli değildir.
Hayvan çalışmalarında, bileşenlerden herhangi biri için ilaçtan kaynaklanan materyallerle
önemli doku tutulumuna ilişkin kanıt yoktur. Penisilinlerin çoğu gibi amoksisilin de anne
sütünde saptanabilir. Anne sütünde eser miktarda klavulanik asit de saptanabilmektedir (bkz.
bölüm 4.6.).
Hem amoksisilin hem de klavulanik asitin plasenta bariyerini geçtiği gösterilmiştir (bkz.
bölüm 4.6.).
Biyotransformasyon:
Amoksisilin kısmen idrarla, başlangıç dozunun yaklaşık %10-25’i oranında inaktif penisiloik
asit şeklinde atılır. Klavulanik asit insanda geniş oranda 2,5-dihidro-4-(2-hidroksietil)-5-okso-
1H-pirol-3-karboksilik asit ve 1-amino-4-hidroksi-bütan-2-ona metabolize olarak, idrar ve
feçes içinde ve karbondioksit şeklinde hava ile atılır.
14 / 18Eliminasyon:
Amoksisilinin başlıca eliminasyon yolu böbreklerdir, buna karşılık klavulanik asit hem renal
hem de renal olmayan mekanizmalarla atılır.
Amoksisilin/klavulanik asitin ortalama eliminasyon yarılanma ömrü yaklaşık bir saattir ve
ortalama total klerens sağlıklı kişilerde yaklaşık 25 L/saattir. 250 mg/125 mg ya da 500
mg/125 mg’lık tek bir amoksisilin/klavulanik asit tabletinin uygulanmasından sonraki ilk 6
saatte amoksisilinin yaklaşık %60-70’i ve klavulanik asitin yaklaşık %40-65’i idrarla
değişikliğe uğramadan atılır. Çeşitli çalışmalarda, 24 saatlik bir dönemde amoksisilinin idrarla
atılım miktarının %50-85 ve klavulanik asitin %27-60 arasında olduğu bulunmuştur.
Klavulanik asit de, ilacın en büyük miktarı uygulamadan sonraki ilk 2 saatte atılmaktadır.
Eşzamanlı probenesid kullanılması, amoksisilin atılmasını geciktirmekle birlikte klavulanik
asitin böbreklerden atılmasını geciktirmez (bkz. bölüm 4.5.).
Hastalardaki karakteristik özellikler
Böbrek yetmezliği:
Böbrek işlevinin azalmasıyla doğru orantılı olarak amoksisilin/klavulanik asitin total serum
klerensi de azalır. İlaç klerensindeki azalma, amoksisilinin daha büyük bir bölümünün böbrek
yoluyla atılması nedeniyle, amoksisilinde klavulanik asitten daha belirgindir. Bu yüzden,
böbrek yetmezliğinde dozlar, amoksisilinin fazla birikmesini önlerken, yeterli klavulanik asit
düzeylerinin sürdürülmesini sağlamalıdır (bkz. bölüm 4.2.).
Karaciğer yetmezliği:
Karaciğer yetmezliği bulunan hastalarda doz dikkatle belirlenmeli ve karaciğer işlevleri
düzenli aralıklarla izlenmelidir.
Yaş:
Amoksisilinin eliminasyon yarılanma ömrü 3 aylıktan 2 yaşına kadar olan çocuklarda ve daha
büyük çocuklarda aynıdır. Yaşlı hastalarda böbrek işlevlerinde azalma olasılığı daha fazla
olduğundan, doz seçiminde dikkatli olunmalıdır ve böbrek işlevinin izlenmesi yararlı olabilir.
Cinsiyet:
Sağlıklı erkek ve kadınlara oral yoldan amoksisilin/klavulanik asit uygulanmasından sonra
cinsiyetin amoksisilin ya da klavulanik asitin farmakokinetikleri üzerinde önemli bir etkisi
görülmemiştir.
5.3. Klinik öncesi güvenlilik verileri
Klinik öncesi veriler, farmakoloji, genotoksisite ve üreme toksisitesi güvenliliğine yönelik
çalışmalar temelinde insanlar açısından özel bir tehlike ortaya koymamıştır.
Köpeklerde amoksisilin/klavulanik asitle yapılan tekrarlanan doz toksisitesi çalışmalarında,
gastrik tahriş, kusma ve dilde renk bozukluğu görülmüştür.
15 / 18Amoksisilin/klavulanik asit ya da bileşenleriyle karsinojenisite çalışmaları yapılmamıştır.
6. FARMASÖTİK ÖZELLİKLER
6.1. Yardımcı maddelerin listesi
Susuz sitrik asit (pH ayarlayıcı)
Sodyum sitrat dihidrat (pH ayarlayıcı)
Sodyum benzoat (E211)
Mikrokristalin selüloz + Sodyum karboksimetil selüloz
Ksantan zamkı
Kolloidal susuz silika
Silikon dioksit
Ahududu esansı
Granül pudra şekeri (Sukroz)
6.2. Geçimsizlikler
Bilinen bir geçimsizliği bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
Sulandırılmadan önce 25°C’nin altındaki oda sıcaklığında ve kuru bir yerde saklayınız.
Süspansiyon hazırlandıktan sonra, 35 - 70 mL süspansiyon 7 gün, 100 mL ve 140 mL
süspansiyon 10 gün buzdolabında (2-8ºC) saklanabilir. Dondurulmamalıdır.
Nem çekeceğinden, şişelerin ağzı kapalı tutulmalıdır.
6.5. Ambalajın niteliği ve içeriği
Karton kutuda, HDPE kapak ile kapatılmış, üzerinde 35 mL, 70 mL, 100 mL veya 140 mL
seviye çizgisi bulunan amber renkli Tip III cam şişelerde, 2,5 – 5 mL işaretli kaşık ve
kullanma talimatıyla birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
16 / 18KLAVON süspansiyonun hazırlanması:
KLAVON toz halindedir, bu yüzden ilk önce sulandırmak gerekir.
KLAVON’u sulandırmak için aşağıdaki talimatları takip ediniz:
Tüm toz serbestçe akana kadar şişeye hafifçe vurunuz.
1. KLAVON BID Fort 400/57 mg Oral süspansiyonu hazırlamak için önce şişe üzerindeki
işaret çizgisinin yarısına kadar su ekleyiniz ve tozu süspansiyon haline getirmek için şişeyi
iyice çalkalayınız (Süspansiyon hazırlamak için önceden kaynatılmış ve soğutulmuş su tercih
edilmelidir.).
2. İlk sulandırılışta tam bir dağılma sağlamak için 5 dakika dinlendiriniz.
3. Kalan suyu (1/2) şişe üzerindeki işaretli çizgiye kadar doldurunuz ve şişeyi yeniden
çalkalayınız.
4. Doktorunuzun her uygulama için önerdiği miktarda ilacı 5 mL’lik ölçü kaşığını kullanarak
hastaya veriniz.
Her dozdan önce şişeyi iyice çalkalayınız.
Kullanım sonrası şişeyi hemen ve sıkıca kapatınız.
7. RUHSAT SAHİBİ
HÜSNÜ ARSAN İLAÇLARI A.Ş.
Kaptanpaşa Mah. Zincirlikuyu Cad. No:184
34440 Beyoğlu-İSTANBUL
Tel: +90 (212) 365 15 00
Faks: +90 (212) 276 29 19
17 / 188. RUHSAT NUMARASI
2014/280
9. RUHSAT TARİHİ/RUHSAT YENİLEME TARİHİ
İlk ruhsat tarihi: 07.04.2014
Ruhsat yenileme tarihi:
10. KÜB’ÜN YENİLENME TARİHİ
18 / 18