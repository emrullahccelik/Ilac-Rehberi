1 
 KULLANMA TALİMATI  
 
RHİNAİR  %0,05 burun spreyi , süspansiyon  
Ölçülü sprey pompası ile kullanılan nazal süspansiyon.   
 
• Etkin madde : Her bir püskürtme 50 mikrogram mometazon furoat içerir.  
• Yardımcı maddeler: Mikrokristalin selüloz -Karboksimetil selüloz sodyum  karışımı, 
Gliserin,  Sitrik asit monohidrat,  Trisodyum sitrat dihidrat, Polisorbat 80, Benzalkonyum 
klorür, Feniletil alkol, Deiyonize su 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen dokt orunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara a ynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
1. RHİNAİR  nedir ve ne için kullanılır?  
2. RHİNAİR ’ı kullanmadan önce dikkat edilmesi gerekenler  
3. RHİNAİR  nasıl kullanılır?  
4. Olası yan etkiler nelerdir?  
5. RHİNAİR ’ın saklanması  
 
Başlıkları yer almaktadır.   
 
1. RHİNAİR  nedir ve ne için kullanılır?  
RHİNAİR  %0.05 burun spreyi kortikosteroidler adı verilen bir ilaç grubuna dahil olan 
mometazon furoat içerir. Mometazon furoat bazı sporcular tarafından hatalı kullanılan ve 
tabletler veya enjeksiyonlarla alınan "anabolik steroidler" ile karıştırılmamalıdır. Mome tazon 
furoatın küçük miktarları burun içine püskürtüldüğü zaman, burundaki iltihabı, kaşıntıyı, 
tıkanıklığı ve hapşırığı gidermeye yardımcı olur.  
 
RHİNAİR  6 yaş ve üzeri çocuklarda ve erişkinlerde saman nezlesi (mevsimsel alerjik rinit 
olarak da bilinir) ve yıl boyu devam eden rinit (burun iltihabı) semptomlarının tedavisinde 
kullanılır.  
 
RHİNAİR , erişkinler ve 12 yaş ve üzerindeki adolesanlarda mevsimsel alerjik rinitin 
profilaksisinde (önlenmesinde) endikedir.  
 
2 
 RHİNAİR , 2-6 yaş arasında alerjik rinit tanısı almış olan çocuklarda kullanılabilir.  
 
Profilaktik tedaviye polen mevsiminin beklenen başlangıcından 2 -4 hafta önce başlanmalıdır.  
 
RHİNAİR  18 yaş ve üzeri erişkinlerde nazal polip (iyi huylu ur) tedavisinde de kul lanılır.  
 
Saman nezlesi ve yıl boyu devam eden rinit nedir?  
Yılın belirli dönemlerinde ortaya çıkan saman nezlesi ağaç, çimen, ot polenleri ve ayrıca küf ve 
mantar sporlarının solunmasından kaynaklanan alerjik bir reaksiyondur.  
 
Yıl boyu devam eden rini t, ev tozu akarları, hayvan tüyü kepeği, kuş tüyü ve belirli gıdalar dahil 
çeşitli maddelere karşı duyarlılıktan kaynaklanabilir. Bu alerjiler burun akıntısı ve hapşırığa 
neden olur ve burun mukozasında şişliğe bağlı olarak burunda tıkanıklık hissine yol a çar. 
RHİNAİR  burundaki şişliği ve tahrişi azaltır ve böylelikle, hapşırık, burun kaşıntısı, akıntısı ve 
tıkanıklığını giderir.  
 
Burun polipleri nedir?  
Burun polipleri burun mukozasının üzerindeki küçük oluşumlardır ve genellikle her iki burun 
deliğinde g örülürler. Ana belirti burunda tıkanıklık hissidir ve burundan nefes almayı 
etkileyebilir. Genize akıntı olarak hissedilen burun akıntısı ve tat ve koku duyumu kaybı da 
görülebilir. RHİNAİR  burundaki iltihabı azaltır ve poliplerin kademeli olarak küçülmesi ni 
sağlar.  
 
2. RHİNAİR  kullanmadan önce dikkat edilmesi gerekenler  
RHİNAİR ’ı aşağıdaki durumlarda KULLANMAYINIZ.  
Eğer;  
• Mometazon furoat veya ilacın herhangi bir bileşenine karşı alerjikseniz (aşırı duyarlılığınız 
var ise),  
• Bir burun enfeksiyonu geçiriy orsanız, nazal spreyi kullanmaya başlamadan önce 
enfeksiyonun iyileşmesini beklemelisiniz.  
• Yakın tarihte bir burun ameliyatı veya burun yaralanması geçirdiyseniz, nazal spreyi 
kullanmaya başlamadan önce burnunuzdaki yaranın iyileşmesini beklemeniz gerekir . 
 
Bu durumların sizin için geçerli olup olmadığından emin değilseniz, doktorunuza ya da 
eczacınıza başvurunuz.  
 
RHİNAİR ’ı aşağıdaki durumlarda DİKKATLİ KULLANINIZ:  
Eğer;  
• Daha önce tüberküloz (verem hastalığı) geçirdiyseniz veya tüberkülozunuz varsa,  
• Gözünüzde herpes simpleks (virüs) enfeksiyonu varsa,  
• Başka herhangi bir enfeksiyonunuz varsa,  
• Ağızdan veya enjeksiyon yoluyla başka kortikosteroid ilaçlar alıyorsanız,  
• Kistik fibrozunuz varsa . 
3 
 RHİNAİR kullanırken, kızamık veya su çiçeği hastalığı olan ki şilerle temas etmekten kaçınınız. 
Bu enfeksiyonları geçirmekte olan kişilerle temas ederseniz doktorunuza söyleyiniz.  
 
Bu uyarılar geçmişteki herhangi bir dönemde dahi olsa sizin için geçerli ise lütfen doktorunuza 
danışınız . 
 
RHİNAİR ’ın yiyecek ve içecek ile kullanılması  
RHİNAİR  gıdalarla birlikte veya ayrı olarak alınabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz veya çocuk sahibi olmayı planlıyorsanız, RHİNAİR ’ı doktorunuz söylemedikçe 
kullanmamalısınız.   
 
Diğer nazal kortikosteroid preparatları ile olduğu gibi RHİNAİR ’ın gebe kadınlarda 
kullanımına karar verilirken anne ve fetüse verilebilecek olası zararlar, beklenen yararlarla 
karşılaştırılmalıdır.  
 
Tedaviniz  sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
  
Emziriyorsanız veya bebeğinizi emzirmeyi düşünüyorsanız, RHİNAİR  almadan önce 
doktorunuza danışmalısınız. Diğer nazal kortikosteroid preparatları ile olduğu gibi 
RHİNAİR ’ın emziren kadınlarda kullanımına karar verilirken anne ve bebeğe verilebilecek 
olası zararlar, beklenen yararlarla karşılaştırılmalıdır.  
 
Araç ve makine kullanımı  
RHİNAİR ’ın araç ve makine kullanımı üzerine etkisi bilinmemektedir . 
RHİNAİR ’ın içeriğinde bulunan bazı yardımcı maddeler hakkında önemli bilgiler  
RHİNAİR  burunda tahrişe yol açabilen benzalkonyum klorür içermektedir.  
 
Diğer ilaçlar ile birlikte kullanımı  
Doktorunuza aldığınız reçeteli ve reçetesiz ilaçlar ve bitkisel katkılar dahil tüm ilaçları bildirin. 
Bazı ilaçlar RHİNAİR ’ın etki mekanizmasını değiştirebilir veya RHİNAİR  diğer ilaçlarınızın 
etki mekanizmasını değişt irebilir.  
 
Alerji için ağızdan veya enjeksiyonla kortikosteroid ilaçlar alıyorsanız, doktorunuz RHİNAİR  
kullanmaya başlamadan önce bunları bırakmanızı tavsiye edebilir. Bazı kişiler ağızdan veya 
enjeksiyonla aldıkları kortikosteroidleri bıraktıklarında kas veya eklem ağrısı, güçsüzlük ve 
4 
 depresyon gibi bazı istenmeyen etkilerle karşılaşabilirler. Bu olaylar ı yaşarsanız  doktorunuza 
bildiriniz; doktorunuz nazal spreyi kullanmaya devam edip etmemeniz konusunda size 
tavsiyede bulunacaktır. Ayrıca gözlerde kaşıntı, sulanma veya deride kaşıntı veya kızarıklık 
gibi başka alerjiler de yaşayabilirsiniz. Bu etkilerden  herhangi biriyle karşılaşır ve endişeye 
kapılırsanız, doktorunuza danışmalısınız.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veri niz. 
  
3. RHİNAİR  nasıl kullanılır?  
RHİNAİR ’ı her zaman doktorunuzun size söylediği şekilde kullanınız. Emin olmadığınız 
zaman doktorunuza veya eczacınıza danışınız. Spreyi doktorunuzun söylediğinden daha uzun 
süre veya daha sık kullanmayın ve daha yüksek doz almayın.  
 
Uygun kullanım ve doz/uygulama sıklığı için genel talimatlar:  
• Saman nezlesi ve yıl boyu devam eden rinit  
Erişkinler ve 12 yaşından büyük çocuklar:  
Erişkinler (yaşlı hastalar dahil) ve 12 yaşından büyük çocuklarda klasik doz her burun deliğine 
günde bir kez iki püskürtmedir.  
 
Belirtileriniz kontrol altına alındıktan sonra doktorunuz her burun deliğinize günde sadece bir 
kez püskürtmenizi tavsiye edebilir.  
 
Kendinizi daha iyi hissetmeye başlamazsanız, doktorunuza danışmalısınız. Doktorunuz en fazla 
günlük dozu günde bir kez her  burun deliğine dört püskürtmeye yükseltebilir. Semptomlarınız 
kontrol altına alındıktan sonra doktorunuz dozu günde bir kez her burun deliğinize iki 
püskürtmeye düşürmenizi önerebilir.  
 
2-11 yaş arası çocuklar:  
Klasik doz her burun deliğine günde bir ke z bir püskürtmedir.  
Nazal steroidlerin uzun süre yüksek dozlarda kullanımı çocuklarda büyüme hızının 
yavaşlamasına neden olabilir. Doktorunuz çocuğunuzun boyunu tedavi döneminde zaman 
zaman ölçebilir ve herhangi bir etki görülürse dozu azaltabilir.  
 
Sama n nezlesi şikayetleriniz kötüleşirse, doktorunuz polen mevsimi başlamadan 2 -4 hafta önce 
RHİNAİR  kullanmaya başlamanızı söyleyebilir; bu, saman nezlesi semptomlarının ortaya 
çıkmasını önlemeye yardımcı olacaktır. Özellikle gözlerinizde kaşıntı veya tahriş varsa, 
doktorunuz RHİNAİR  ile birlikte başka tedaviler kullanmanızı tavsiye edebilir. Polen 
mevsiminin sonunda saman nezlesi belirtileriniz iyileşebilir ve ondan sonra tedaviye ihtiyacınız 
olmayabilir.  
 
• Nazal polipler  
18 yaş ve üzeri erişkinlerde klasik başlangıç dozu günde bir kez her iki burun deliğine iki 
püskürtmedir.  
5 
 Semptomlar 5 -6 hafta içinde kontrol altına alınamazsa doz, günde iki kez her iki burun deliğine 
iki püskürtmeye çıkarılabilir. Semptomlar kontrol altına alındıktan sonra, doktorunuz dozu , 
semptomları kontrol eden en düşük doza düşürmenizi isteyecektir.  
 
Günde iki kez uygulamayla 5 -6 hafta içinde semptomlarda hiçbir iyileşme olmazsa, RHİNAİR  
yerine kullanılabilecek diğer tedavileri görüşmek üzere doktorunuza başvurmalısınız.  
 
Uygulama yolu ve metodu:  
Nazal spreyin kullanıma hazırlanması:  
Nazal spreyin kullanıma hazırlanması: RHİNAİR  Nazal Spreyi’nde burnu koruyan ve temiz 
kalmasını sağlayan plastik kapak ve emniyet anahtarı vardır. Spreyi kullanmadan önce bu 
kapağı  ve emniyet  anahtarını çıkarınız ve kullandıktan sonra takınız. Sprey pompasının ucunu 
delmeyiniz.  
 
 
İlk kullanımda, sprey pompasını ayarlamak için, ilaç, düzgün bir şekilde püskürdüğü 
görülünceye kadar, genellikle 10 kez püskürtülmelidir:  
1. Her kullanım dan önce iyice çalkalanmalıdır.  
2. İşaret parmağınızı ve orta parmağınızı burnun her iki yanına ve başparmağınız ı şişenin altına 
yerleştiriniz.  
3. Şişeyi burun deliğinizden uzaklaştırınız ve parmaklarınızı bastırarak spreyi püskürtünüz. 
Sprey pompası 14 gün veya da ha uzun bir süre kullanılmamışsa, kullanımdan önce sprey 
pompasını ayarlamak için, ilaç, düzgün bir şekilde püskürdüğü görülünceye kadar, genellikle 2 
kez püskürtülmelidir.  
 
Kullanma talimatı  
1. Şişeyi yavaşça çalkalayınız ve plastik kapağını çıkarınız (Şekil 1  ve 2). 
 
Şekil 1  
6 
  
Şekil 2  
 
2. Burnunuzu yavaşça temizleyiniz.  
3. Burun deliğinin birini kapatarak sprey pompasının ucunu diğer burun deliğinize yerleştiriniz. 
Başınızı hafifçe öne eğerken şişeyi dik tutunuz.  
4.Burnunuzdan yavaşça nefes almaya başlayınız ve nefesinizi içeri çekerken parmaklarınızla 
BİR kere bastırarak burnunuza püskürtünüz.  (Şekil 3)  
 
 
Şekil 3  
 
5. Nefesinizi ağzınızdan veriniz. 4’üncü basamaktaki işlemi aynı burun deliğine bir kez daha 
tekrarlayınız.  
6. Şişeyi burun deliğinden uzaklaştırınız ve nefesinizi ağzınızdan veriniz.  
7. Diğer burun deliği için 3’ten 6’ıncı basamağa kadar olan işlemleri tekrarlayınız. Spreyi 
kullandıktan sonra temiz bir mendil veya kağıt mendil ile ağzını siliniz ve kapağını kapatınız.  
(Şekil 4)  
 
 
Şekil 4 
 
Nazal Sprey’in temizlenmesi  
 
Nazal spreyinizi düzenli temizlemeniz önemlidir yoksa düzgün çekemeyecektir. Plastik kapağı 
kaldırınız ve sprey pompasını açınız. Sprey pompasını ve kapağı sıcak suda yıkayın ve kurutun. 
Sprey pompasının ucunu iğne ya da baş ka bir keskin objeyle delmeye çalışmayınız; çünkü bu 
işlem pompaya zarar verecek ve doğru ilaç dozunu almanızı engelleyecektir. Sıcak bir yerde 
7 
 kurumaya bırakın. Spr eyi şişenin içine itin ve plasti k kabı yerleştirin. Spreyi temizledikten 
sonra, ilk kez kul lanırken, ilaç düzgün bir şekilde püskürdüğü görülünceye kadar, 2 kez 
püskürtülmelidir.  
 
Değişik yaş grupları:  
Çocuklarda kullanımı: Çocuklarda bu ilacın kullanımında, bir yetişkin yardımcı olmalıdır.  
Yaşlılarda kullanımı: Özel bir kullanım durumu mevcut değildir.  
 
Özel kullanım durumları:  
Böbrek/karaciğer yetmezliği: Böbrek ya da karaciğer yetmezliği olan hastalar için veri 
bulunmamaktadır.  
 
Eğer RHİNAİR ’ın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullanmanız gerekenden daha fazla RHİNAİR  kullandıysanız:  
RHİNAİR ’dan kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Steroidleri uzun süre ya da yüksek miktarlarda kullanırsanız nadiren bazı hormonlarınızı 
etkileyebilir. Çocuklarda büyüme ve gelişmeyi engelleyebilir.  
 
RHİNAİR ’ı kullanmayı unutursanız:  
İlacınızı tavsiye edilen şekilde almaya çalışınız.  
Nazal spreyi doğru zamanda kullanmayı unuttuğunuzda, hatırladığınız anda kullanınız ve daha 
sonra normal kullanıma devam ediniz.  
 
Unutulan dozları dengelemek için çift doz almayınız.  
 
RHİNAİR  ile tedavi sonlandırıldığında oluşabilecek etkiler :  
Bazı hastalarda RHİNAİR  ilk dozdan 12 saat sonra semptomları gidermeye başlar; ancak 
tedavinin tam yararı iki güne kadar görülmeyebilir. Nazal spreyinizi düzenli kullanmanız çok 
önemlidir. Doktorunuz size söylemedikçe, kendinizi daha iyi hissetseniz bile t edavinizi 
durdurmayınız.  
 
Bu ürünle ilgili başka sorularınız olursa doktorunuza veya eczacınıza sorunuz.    
 
4. Olası yan etkiler nelerdir?  
Tüm ilaçlar gibi RHİNAİR ’ın içeriğinde bulunan maddelere duyarlı olan kişilerde yan etkiler 
olabilir.  
 
 
 
8 
 Aşağıdakilerden biri olursa, RHİNAİR ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
Seyrek: Burun içine (intranazal) uygulamasından sonra ani aşırı duyarlılık reaksiyonu 
(bronkospazm (bronş larda spazm), dispne (nefes darlığı) gibi) meydana gelebilir.  
Çok seyrek: Anaflaksi (aşırı duyarlılık reaksiyonu) ve anjiyoödem (deride kaşıntılı durum) 
bildirilmiştir.  
 
Bunların hepsi çok ciddi yan etkilerdir.  
Eğer bun lardan biri sizde mevcut ise RHİNAİR ’a karşı ciddi alerjiniz var demektir. Acil tıbbi 
müdahaleye veya hastaneye yatırılmanıza gerek olabilir.  
 
Diğer yan etkiler  
Yan etkiler aşağıdaki kategorilerde gösterildiği şekilde tanımlanmıştır:  
Çok yaygın: 10 hastanın en az 1’inde görülebilir.  
Yaygın:10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek:  1.000 hastanın birinden az, fakat 10.000 hastanın birinden fazla görülebilir .  
Çok seyrek:  10.000 hastanın birinden az görülebilir.  
Bilinmiyor:  Eldeki verilerden hareketle tahmin edilemiyor.  
 
• Klinik çalışmalarda alerjik rinitli yetişkin ve adolesan hastalarda rapor edilen tedaviye bağlı 
istenmeyen olaylar aşağıda belirtilmiştir:  
 
Yaygın: Epistaksis (burun kanaması), farenjit (boğaz iltihabı), nazal (burunda) yanma, nazal 
iritasyon (burunda tahriş), nazal ülserasyon (burunda ülserleşme), hapşırık, baş ağrısı  
 
Bilinmiyor: Çocuklarda uzun süreli kullanımda büyüme hızında yavaşlama,  göz basıncında 
artışa (glokom) bağlı olarak görme bozuklukları  
 
Nazal kortikosteroidler ile uzun süreli tedavi alan çocukların boy uzunluğunun düzenli takip 
edilmesi önerilir.  
 
Epistaksis (burun kanaması) genelde hafif şiddette olup kendiliğinden geçmiş tir. İnsidansı 
(görülme sıklığı) plaseboya (içinde etkin madde olmayan ilaca) kıyasla daha yüksek (%5)  
olmakla birlikte karşılaştırılan aktif kontrol nazal kortikosteroidlerle (%15’e kadar) 
kıyaslanabilir veya daha düşüktür. Diğer tüm etkilerin insidansı p lasebo ile karşılaştırılabilir 
oranlardadır.  
 
Pediyatrik hastalarda, yan etki insidansı, ör. Baş ağrısı (%3), epistaksis (%6), burunda iritasyon 
(%2) ve hapşırma (%2) plasebo ile kıyaslanabilir düzeydedir.  
 
• Burun polipleri (iyi huylu ur): Burun polipleri  için tedavi edilen hastalarda, istenmeyen  
olayların görülme sıklığı, plaseboyla kıyaslanabilir nitelikte olup alerjik rinitli hastalarda 
9 
 gözlemlenenler ile benzerdir. Polipler için yürütülen klinik çalışmalarda hastaların %1 veya 
daha fazlasında bildirile n tedaviye bağlı istenmeyen olaylar şunlardır:  
 
Çok yaygın: Burun kanaması günde iki kez 200 mikrogram ile çok yaygın  
 
Yaygın: Üst solunum yolu enfeksiyonu günde bir kez 200 mikrogram ile, burun kanaması 
günde bir kez 200 mikrogram ile, boğaz iritasyonu günde iki kez 200 mikrogram ile, baş ağrısı 
günde bir kez 200 mikrogram ile ve günde iki kez 200 mikrogram ile yaygın  
 
Yaygın olmayan: Üst solunum yolu enfeksiyonu günde iki kez 200 mikrogram ile yaygın 
olmayan  
 
Çok seyrek olarak tat ve koku alma bozuklu ğu bildirilmiştir.  
 
Burun içine uygulanan kortikosteroidlerin kullanımı sonrası, seyrek olarak nazal septum 
perforasyonu (burun kıkırdağında delinme) vakaları veya göz içi basıncı artışı ve/veya katarakt 
vakaları bildirilmiştir.  
 
Nazal kortikosteroidleri n sistemik etkileri özellikle uzun dönemlerde yüksek dozlarla 
reçetelendiğinde görülebilmektedir.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etk i Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilg i edinilmesine katkı sağlamış olacaksınız.  
 
5. RHİNAİR ’ın saklanması  
Şişe açıldıktan sonra 2 ay içinde kullanılmalıdır.  
RHİNAİR ’ı çocukların göremeyeceği, erişemeyeceği yerlerde ve ambalajında saklayınız.  
25ºC altındaki oda sıcaklığında saklayınız .  
Direkt gün ışığına maruz bırakmayınız. Dondurmayınız.  
 
Son kullanma tarihi ile uyumlu olarak kullanınız.  
Ambalajdaki son kullanma tarihinden sonra RHİNAİR ’ı kullanmayınız.  
Eğer üründe ve/veya ambalajında bozukluklar fark ederseniz RHİNAİR ’ı kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
10 
 Ruhsat Sahibi :   Neutec İlaç San. Tic. A.Ş.  
Esenler/İSTANBUL  
Tel  : 0850 201 23 23  
Faks  : 0212 481 61 11  
E-mail : bilgi@neutec.com.tr   
 
Üretim Yeri :   Neutec İnhaler İlaç San. ve Tic. A.Ş.  
Arifiye / SAKARYA  
 
Bu kullanma talimatı 19.04.2023  tarihinde onaylanmıştır.  
 
 
