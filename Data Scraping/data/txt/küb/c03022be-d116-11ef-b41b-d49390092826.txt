KISA ÜRÜN BİLGİSİ
1. BEŞERİ TIBBİ ÜRÜNÜN ADI
COVERSYL 2,5 mg film kaplı tablet
2. KALİTATİF VE KANTİTATİF BİLEŞİM
Etkin madde:
Perindopril arjinin : 2,5 mg (1,6975 mg perindoprile karşılık)
Yardımcı maddeler:
Laktoz monohidrat (buzağı kaynaklı): 36,29 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Beyaz, yuvarlak,konveks film kaplı tablet.
4. KLİNİK ÖZELLİKLER
4.1. Terapötik endikasyonlar
Hipertansiyon
Hipertansiyon tedavisi, (Bkz. Bölüm 4.3, 4.4, 4.5 ve 5.1)
Kalp yetmezliği
Semptomatik kalp yetmezliği,
Stabil koroner arter hastalığı
Miyokart infarktüsü ve/veya revaskülarizasyon öyküsü olan hastalarda kardiyak olay
riskini azaltmada endikedir.
4.2. Pozoloji ve uygulama şekli
Pozoloji: Doz, hasta profili ve kan basıncı yanıtına göre bireysel olmalıdır. (Bkz.
Bölüm4.4).
Uygulama sıklığı ve süresi: COVERSYL’in sabahları günlük tek doz olarak, yemeklerden
önce alınması önerilmektedir.
Uygulama şekli: Oral kullanım içindir.
Hipertansiyon:
COVERSYL, tekli tedavide veya diğer antihipertansif ilaç sınıfları ile birlikte kombine
tedavide kullanılabilir (Bkz. Bölüm 4.3, 4.4, 4.5 ve 5.1).
Önerilen başlangıç dozu sabahları alınmak üzere günde 5 mg’dır.
Renin-anjiyotensin-aldosteron sistem aktivitesi yüksek olan hastalarda (özellikle,
renovasküler hipertansiyon, tuz ve/veya volüm kaybı, kardiyak dekompansasyon veya
1/20şiddetli hipertansiyon) başlangıç dozundan sonra kan basıncında aşırı bir düşüş meydana
gelebilir. Bu tür hastalarda başlangıç dozu olarak 2,5 mg önerilmektedir ve tedaviye
başlama tıbbi gözetim altında yapılmalıdır.
Başlangıç tedavisinin ilk ayından sonra doz, günde tek seferde 10 mg’a yükseltilebilir.
COVERSYL tedavisine başlanmasının ardından semptomatik hipotansiyon oluşabilir; bu
daha çok, aynı zamanda ya da yakın zamana kadar diüretiklerle tedavi gören hastalarda
olur. Bu hastalarda tuz ve/veya volüm kaybı olabileceğinden dikkatli olunmalıdır.
Eğer mümkünse, COVERSYL tedavisine başlanmadan 2-3 gün önce diüretik tedavisi sona
erdirilmelidir (Bkz. Bölüm 4.4).
Diüretik tedavisi kesilemeyen hipertansif hastalarda, COVERSYL tedavisi 2,5 mg doz ile
başlatılmalıdır. Renal fonksiyonlar ve serum potasyum değerleri takip edilmelidir. Daha
sonraki COVERSYL dozları kan basıncı yanıtına göre ayarlanmalıdır. Eğer gerekiyorsa,
diüretik tedavisine devam edilebilir.
Semptomatik kalp yetmezliği:
COVERSYL’in genellikle potasyum tutucu özelliği olmayan diüretik ve/veya digoksin
ve/veya beta-blokörler ile birlikte yakın tıbbi gözetim altında, sabahları alınan 2,5 mg’lık
başlangıç dozu ile verilmesi önerilir. Bu doz, eğer hasta tarafından tolere ediliyorsa 2 hafta
sonra 5 mg’a yükseltilebilir. Doz ayarlaması, her hastanın klinik yanıtına bağlı olarak
yapılmalıdır.
Şiddetli kalp yetmezliğinde ve yüksek riskte olduğu düşünülen diğer hastalarda (renal
fonksiyonu bozukluğu olan ve elektrolit bozuklukları olmaya eğilimli hastalarda,
diüretiklerle ve/veya vazodilatör ajanlarla eş zamanlı tedavi alan hastalarda) tedavi dikkatli
gözetim altında başlatılmalıdır (Bkz. Bölüm 4.4).
Yüksek semptomatik hipotansiyon riski olan hastaların, örneğin hiponatremi olsun veya
olmasın tuz kaybı olan hastalar, hipovolemisi olan hastalar veya kuvvetli diüretik tedavisi
almakta olan hastaların COVERSYL tedavisine başlanmadan önce, eğer mümkünse,
öncelikle bu durumları düzeltilmelidir. COVERSYL tedavisinden önce ve tedavi süresince
kan basıncı, renal fonksiyon ve serum potasyum değerleri yakından takip edilmelidir (Bkz.
Bölüm 4.4).
Stabil koroner arter hastalığı:
COVERSYL’e iki hafta boyunca günde tek doz 5 mg olarak başlanmalı, eğer 5 mg hasta
tarafından iyi tolere ediliyorsa renal fonksiyonlarına bağlı olarak doz, günde bir defa 10
mg’a çıkarılmalıdır.
Özel popülasyonlara ilişkin ek bilgiler:
Geriyatrik popülasyon:
Hipertansiyon: Yaşlı hastalarda tedaviye 2,5 mg dozu ile başlanmalıdır. Doz, eğer
gerekliyse renal fonksiyonun cevabına bağlı olarak aşamalı şekilde bir ay sonra 5 mg’a
daha sonra da 10 mg’a yükseltilebilir (Bkz. Tablo 1).
Stabil koroner arter hastalığı: Yaşlı hastalarda, renal fonksiyonlara (Bkz. Bölüm Tablo 1
“Böbrek yetmezliğinde dozaj ayarlaması) bağlı olarak dozu günde 10 mg’a çıkarmadan
önce bir hafta boyunca günde bir defa 2,5 mg, sonraki hafta günde bir defa 5 mg
verilmelidir. Doz sadece bir önceki düşük doz iyi tolere edildiği takdirde artırılmalıdır.
2/20Böbrek yetmezliği:
Böbrek yetmezliği olan hastalarda dozaj ayarlaması Tablo 1’de gösterildiği gibi kreatinin
klerensine bağlı olarak yapılmalıdır.
Tablo 1: Böbrek yetmezliğinde dozaj ayarlaması
Kreatinin klerensi (ml/dak) Önerilen doz
Cl ≥ 60 5 mg/gün
CR
30 < Cl < 60 2,5 mg/gün
CR
15 < Cl < 30 iki günde bir 2,5 mg
CR
Hemodiyalizli hastalar*
Cl < 15 diyaliz gününde 2,5 mg
CR
*Perindoprilat’ın diyaliz klerensi 70 ml/dak’dır.
Hemodiyalizdeki hastalar için, doz diyalizden sonra verilmelidir.
Karaciğer yetmezliği:
Karaciğer yetmezliği olan hastalarda doz ayarlamasına gerek yoktur (Bkz. Bölüm 4.4 ve
5.2).
Pediyatrik popülasyon:
Perindoprilin çocuklardaki ve 18 yaş altı adolesanlardaki etkililiği ve güvenliliği
belirlenmemiştir.
Mevcut veriler Bölüm 5.1’de açıklanmıştır ancak pozolojiye dair hiçbir öneri
yapılamamaktadır. Bu nedenle, çocuklarda ve ergenlerde kullanımı önerilmemektedir.
4.3. Kontrendikasyonlar
 Etkin maddeye, yardımcı maddelerden birine (Bölüm 6.1’de listelenmiştir), veya
herhangi bir diğer Anjiyotensin Dönüştürücü Enzim (ADE) inhibitörüne karşı aşırı
duyarlılık,
 Özgeçmişte ADE inhibitörü kullanımına bağlı anjiyoödem öyküsü (Bkz. Bölüm 4.4);
 Kalıtsal veya idiyopatik anjiyoödem,
 Gebelikte kontrendikedir (Bkz. Bölüm 4.4 ve 4.6),
 COVERSYL ile aliskiren içeren ilaçların birlikte kullanımı diyabetes mellitus veya böbrek
yetmezliği (GFR<60 ml/dak/1,73 m2) olan hastalarda kontrendikedir (Bkz. Bölüm 4.5 ve
5.1),
 Sakubitril/valsartan tedavisi ile birlikte kullanım. Sakubitril/valsartan’ın son dozunun
üzerinden 36 saat geçmeden COVERSYL başlanmamalıdır (Bkz. Bölüm 4.4 ve 4.5),
 Kanın negatif yüklü yüzeyler ile temasına yol açan ekstrakorporeal tedaviler (bkz. Bölüm
4.5),
 Önemli bilateral renal arter stenozu veya tek fonksiyonel böbrekte renal arter stenozu
(bkz.Bölüm 4.4).
4.4. Özel kullanım uyarıları ve önlemleri
Stabil koroner arter hastalığı:
Perindopril ile tedavinin ilk ayında stabil olmayan angina pektoris (majör veya değil)
görülmesi halinde tedaviye devam etmeden önce dikkatli bir fayda/risk değerlendirmesi
yapılmalıdır.
Hipotansiyon:
ADE inhibitörleri kan basıncında düşüşe sebep olabilirler. Semptomatik hipotansiyon,
komplikasyonsuz hipertansif hastalarda nadiren görülür. Diüretik tedavisi, diyette tuz
kısıtlaması, diyaliz, diyare veya kusma gibi nedenlerle volüm kaybı olan hastalarda veya
3/20şiddetli renine-bağlı hipertansiyonu olan hastalarda ise görülmesi daha olasıdır (Bkz.
Bölüm 4.5 ve 4.8). Semptomatik kalp yetmezliği olan hastalarda, böbrek yetmezliğine
bağlı olsun ya da olmasın, semptomatik hipotansiyon gözlenmiştir. Bu olayın, yüksek
dozda kıvrım diüretikleri kullanımı, hiponatremi veya fonksiyonel böbrek yetmezliği
sebebiyle daha şiddetli derecede kalp yetmezliği olan hastalarda görülme ihtimali daha
yüksektir. Yüksek semptomatik hipotansiyon riski olan hastalarda, tedavinin başlangıcı ve
doz ayarlaması yakından takip edilmelidir (Bkz. Bölüm 4.2 ve 4.8). Aynı önlemler, kan
basıncında aşırı düşüşün miyokard infarktüsüne veya serebrovasküler olaya neden
olabileceği iskemik kalp veya serebrovasküler hastalığı olan hastalar için de geçerlidir.
Eğer hipotansiyon gerçekleşirse, hasta yatar hale getirilmeli ve gerekirse, intravenöz
yoldan 9 mg/ml (%0,9) sodyum klorür verilmelidir. Geçici hipotansif yanıt, doz arttırımı
için bir kontrendikasyon teşkil etmez; doz arttırımı genellikle hacim genişlemesinden sonra
artan kan basıncını takiben zorlanmadan yapılabilir.
Normal veya düşük kan basıncı olan konjestif kalp yetmezliği hastalarının bazılarında,
COVERSYL ile sistemik kan basıncının daha da düşmesi söz konusu olabilir. Bu beklenen
bir etkidir ve genellikle tedavinin kesilmesi için bir neden değildir. Eğer hipotansiyon
semptomatik hale gelirse, dozun azaltılması veya COVERSYL tedavisinin kesilmesi
gerekebilir.
Aortik ve mitral kapak darlığı / hipertrofik kardiyomiyopati:
Diğer ADE inhibitörleri ile olduğu gibi, aort darlığı ve hipertrofik kardiyomiyopati gibi sol
ventrikül çıkışında tıkanma olan ve mitral kapak darlığı olan hastalarda COVERSYL
dikkatle verilmelidir.
Böbrek fonksiyon bozuklukları:
Böbrek fonksiyon bozukluğu durumunda (kreatinin klerensi < 60 ml/dak) Perindoprilin
tedaviye başlangıç dozu hastanın kreatinin klerensine göre ayarlanmalıdır ve daha sonra
hastanın tedaviye yanıtına göre düzenlenmelidir (Bkz. Bölüm 4.2). Bu hastalar için
serumda rutin potasyum ve kreatinin takibi, normal tıbbi uygulamanın bir parçasıdır (Bkz.
Bölüm 4.8).
Semptomatik kalp yetmezliği olan hastalarda, ADE inhibitörleri ile başlanan tedavide
hipotansiyon böbrek fonksiyonlarının daha da bozulmasına sebep olabilir. Bu durumlarda,
genellikle geri döndürülebilir akut böbrek yetmezliği gözlenmiştir.
ADE inhibitörleri ile tedavi edilmiş bilateral renal arter stenozu veya tek böbrekte arter
stenozu olan bazı hastalarda, kan üresi ve serum kreatininde genellikle tedavinin
kesilmesinden sonra geri döndürülebilen yükselmeler görülmüştür. Bu durum, özellikle
böbrek yetmezliği olan hastalarda olasıdır. Eğer renovasküler hipertansiyon da varsa,
şiddetli hipotansiyon ve böbrek yetmezliği riski artmaktadır. Bu hastalarda, tedavi yakın
tıbbi takip altında düşük dozlar ile başlatılmalıdır ve dikkatli doz titrasyonu yapılmalıdır.
Diüretikler ile tedavi yukarıda belirtilenleri artıran bir faktör olduğundan, bu tür tedavi
kesilmeli ve COVERSYL ile tedavinin ilk haftalarında böbrek fonksiyonları yakından
takip edilmelidir.
Önceden vasküler böbrek hastalığı olduğu bilinmeyen bazı hipertansif hastalarda, özellikle
COVERSYL’in bir diüretik ile beraber kullanıldığı durumlarda, kan üresi ve serum
kreatinin seviyelerinde artış gözlenmiştir, ancak bunlar minör ve geçicidir. Bu durumun
önceden böbrek fonksiyon bozukluğu olan hastalarda gerçekleşmesi daha olasıdır.
Diüretiğin ve/veya COVERSYL’in dozunun azaltılması ve/veya kesilmesi gerekebilir.
4/20Hemodiyaliz hastaları:
Yüksek akış membranı ile diyaliz edilen ve aynı anda ADE inhibitörleri ile tedavi gören
hastalarda anafilaktik reaksiyonlar bildirilmiştir. Bu hastalarda farklı tür diyaliz zarı veya
farklı sınıftan bir antihipertasif kullanılması düşünülmelidir
Böbrek nakli:
Yakın dönemde böbrek nakli geçirmiş olan hastalarda COVERSYL kullanımına ilişkin bir
deneyim yoktur.
Renovasküler hipertansiyon:
ADE inhibitörleriyle tedavi edilmiş bilateral renal arter stenozu veya fonksiyonel tek
böbrekte arter stenozu olan hastalarda hipotansiyon ve böbrek yetmezliği riski artmaktadır
(bkz. Bölüm 4.3). Diüretikler ile tedavi yukarıda belirtilenleri artıran bir faktör olabilir.
Unilateral renal arter stenozu olan hastalarda bile sadece serum kreatinindeki küçük
değişiklikler ile böbrek fonksiyon kaybı oluşabilir.
Aşırı duyarlılık / Anjiyoödem:
COVERSYL’in da aralarında bulunduğu ADE inhibitörleriyle tedavi edilen hastalarda
ender olarak yüz, ekstremite, dudak, müköz membranlar, dil, glotis ve/veya larenks
anjiyoödemi vakaları bildirilmiştir (Bkz. Bölüm 4.8). Bu durum tedavinin herhangi bir
anında gerçekleşebilir. Bu tür vakalarda, COVERSYL hemen kesilmeli, uygun bir şekilde
hasta takibe başlanmalı ve tüm semptomlar ortadan kalkıncaya kadar izlenmeye devam
edilmelidir. Yalnızca yüz ve dudaklardaki ödem genellikle tedavisiz iyileşmektedir, ancak
semptomları ortadan kaldırmak için antihistaminiklerin kullanılması yararlı olur.
Larenks ödemi ile birlikte görülen anjiyoödem ölümcül olabilir. Solunum yollarında
tıkanmaya yol açabilen dil, glotis ve/veya larenks ödemi vakalarında, gecikmeden acil
tedavi uygulanmalıdır. Bu tedaviler, adrenalin uygulaması ve/veya solunum yolunu açık
tutmak olabilir. Semptomlar tamamen ve kalıcı olarak sona erene kadar hasta yakın tıbbi
gözlem altında tutulmalıdır.
ADE inhibitörü tedavisine bağlı olmayan bir anjiyoödem öyküsü olan
hastalarda, ADE inhibitörü alımına bağlı olan anjiyoödem riski artar (Bkz. Bölüm 4.3).
ADE inhibitörü ile tedavi edilen hastalarda nadir olarak intestinal anjiyoödem
bildirilmiştir. Bu hastalarda karın ağrısı görülmüştür (bulantı ve kusma ile birlikte veya
hariç); bazı vakalarda öncesinde yüzde anjioödem görülmemiştir ve C-1 esteraz seviyeleri
normaldir. Abdominal tomografi (CT), ultrason veya cerrahi kullanılarak anjiyoödem
teşhis edilmiştir ve ADE inhibitörü tedavisi kesildiğinde semptomlar ortadan kalkmıştır.
Karın ağrısı şikayeti olan ve ADE inhibitörü alan hastalarda ayırıcı tanıya intestinal
anjiyoödem de dahil edilmelidir.
Perindoprilin sakubitril/valsartan ile kombinasyonu anjiyoödem riskindeki artış nedeniyle
kontrendikedir (Bkz. Bölüm 4.3). Perindopril tedavisinin son doz alımının üzerinden 36
saat geçene kadar sakubitril/valsartan tedavisine başlanılmamalıdır. Eğer
sakubitril/valsartan tedavisi kesilirse, sakubitril/valsartan’ın son doz alımının üzerinden 36
saat geçene kadar perindopril tedavisi başlatılmamalıdır (Bkz.Bölüm 4.3 ve 4.5). ADE
inhibitörlerinin NEP (nötral endopeptidaz) inhibitörleri (örn. rasekadotril), mTOR
inhibitörleri (örn. sirolimus, everolimus, temsirolimus) ve DPP-4 inhibitörleri (örn.
linagliptin, saksagliptin, sitagliptin, vildagliptin) ile birlikte kullanımı anjiyoödem (örn.
solunum bozukluğunun eşlik ettiği veya etmediği solunum yolları veya dil şişmesi) riskini
artırabilir (bkz. bölüm 4.5). Halihazırda ADE inhibitörü alan bir hastada rasekadotril,
5/20mTOR inhibitörleri (örn. sirolimus, everolimus, temsirolimus) ve DPP-4 inhibitörleri (örn.
linagliptin, saksagliptin, sitagliptin, vildagliptin) başlatılırken dikkatli olunmalıdır.
Düşük yoğunlukta lipoprotein (LDL) aferezi sırasında anafilaktik reaksiyonlar:
Nadiren, dekstran sülfat ile düşük yoğunlukta lipoprotein (LDL) aferezi sırasında ADE
inhibitörü kullanan hastalarda hayatı tehlikeye sokan anafilaktoid reaksiyonlar
bildirilmiştir. Bu reaksiyonlar her aferezden önce ADE inhibitörü tedavisinin geçici olarak
durdurulması ile önlenmiştir.
Desensitizasyon sırasında anafilaktoid reaksiyonlar:
Desensitizasyon tedavisi sırasında (örneğin himenoptera zehiri) ADE inhibitörü alan
hastalar anafilaktik reaksiyonlar geçirmiştir. Bazı hastalarda, bu reaksiyonlar ADE
inhibitörleri geçici olarak kesildiğinde önlenmiş ancak tekrar denendiğinde yeniden ortaya
çıkmıştır.
Karaciğer yetmezliği:
ADE inhibitörleri nadiren kolestatik sarılık ile başlayan, fülminan hepatik nekroza
ilerleyen ve (bazen) ölüm ile sonuçlanan bir sendromla ilişkilendirilmiştir. Bu sendromun
mekanizması anlaşılamamıştır. ADE inhibitörü alırken sarılık gelişen veya karaciğer
enzimlerinde belirgin yükselme görünen hastalarda ADE inhibitörü kullanımı kesilmeli ve
uygun tıbbi takip başlatılmalıdır (Bkz. Bölüm 4.8).
Nötropeni / Agranülositoz / Trombositopeni / Anemi:
ADE inhibitörü alan hastalarda nötropeni / agranülositoz, trombositopeni ve anemi
bildirilmiştir. Renal fonksiyonları normal olan ve başka komplikasyonu olmayan
hastalarda nötropeni nadiren oluşur. Perindopril, kollajen vasküler hastalığı olan,
immünosüpresan, allopürinol veya prokainamid ile tedavi olan veya komplikasyon yaratan
bu faktörlerin bir arada bulunduğu hastalarda, özellikle de önceden renal fonksiyon
bozukluğu varsa, çok dikkatli kullanılmalıdır. Bu hastaların bazılarında ciddi enfeksiyonlar
gelişmiş, bazı durumlarda yoğun antibiyotik tedavisine yanıt alınamamıştır. Bu hastalarda
eğer perindopril kullanılacaksa, beyaz kan hücre sayımının periyodik takibi yapılmalı ve
hasta herhangi bir enfeksiyon şüphesi (örn. boğaz ağrısı, ateş) durumunda bildirimde
bulunması konusunda uyarılmalıdır.
Irk:
ADE inhibitörleri siyah ırka mensup hastalarda, siyah ırka mensup olmayan hastalarda
olduğundan daha yüksek oranda anjiyoödem gelişimine neden olmaktadır.
Diğer ADE inhibitörleriyle de olduğu gibi, perindopril kan basıncını düşürmede siyah
insanlarda, siyah olmayan insanlarda olduğundan daha az etkilidir, bu da büyük olasılıkla
hipertansif olan siyahi popülasyonda düşük renin seviyelerinin daha sık görülmesine
bağlıdır.
Öksürük:
ADE inhibitörü kullanan hastalarda öksürük bildirilmiştir. Karakteristik olarak, öksürük
prodüktif değildir, inatçıdır ve tedavinin kesilmesinden sonra ortadan kalkmaktadır. ADE
inhibitörü sebebiyle oluşan öksürük, öksürüğün ayırıcı tanısının bir parçası olarak
düşünülmelidir.
Cerrahi / Anestezi:
Önemli operasyonlara girecek olan hastalarda veya hipotansiyona sebep olan ajanlar ile
anestezide, COVERSYL kompansatuvar renin salıverilmesine ikincil anjiyotensin II
6/20oluşumunu engelleyebilmektedir. Tedavi, operasyondan bir gün önce kesilmelidir. Eğer
hipotansiyon oluşursa ve hipotansiyonun bu mekanizmaya bağlı olduğu düşünülüyorsa,
volüm genişlemesi ile hipotansiyon düzeltilebilmektedir.
Hiperkalemi:
Perindopril’in de aralarında bulunduğu ADE inhibitörleriyle tedavi edilen bazı hastalarda
serum potasyum seviyesinde yükselme görülmüştür. ADE inhibitörleri aldosteron
salınımını inhibe ettiği için hiperkalemiye neden olabilir. Böbrek fonksiyonu normal olan
hastalardaki etki genellikle anlamlı değildir. Böbrek yetmezliği, renal fonksiyonlarda
kötüleşme, yaş (>70 yaş), diabetes mellitus, özellikle dehidrasyon, akut kardiyak
dekompansasyon, metabolik asidoz gibi ilave durumlar ve potasyum tutucu diüretikleri
(örn. spironolakton, eplerenon, triamteren, veya amilorid), potasyum ilaveleri veya normal
tuz yerine potasyum içeren tuz ikamelerinin aynı anda kullanımı; veya serum potasyumu
artırma özelliği olan diğer ilaçların (örneğin heparin, trimetoprim/sülfometoksazol olarak
da bilinen kotrimoksazol) kullanımı ve özellikle aldosteron antagonistleri veya
anjiyotensin-reseptör blokerleri kullanımı hiperkalemi gelişmesine sebep olabilecek risk
faktörleridir. Eğer yukarıda belirtilen ajanların beraber kullanılması uygun bulunduysa,
serum potasyumun düzenli takibi önerilmektedir. Hiperkalemi ciddi, bazen fatal aritmilere
neden olabilir. ADE inhibitörleri alan hastalarda potasyum tutucu diüretikler ve
anjiyotensin reseptör blokerleri dikkatli kullanılmalı ve serum potasyum ve böbrek
fonksiyonu izlenmelidir. Yukarıda belirtilen ilaçların birlikte kullanımı gerekli görülüyorsa
bu ilaçlar dikkatli şekilde ve serum potasyumunun sık izlenmesiyle kullanılmalıdır (Bkz.
Bölüm 4.5).
Diyabetik hastalar:
Oral antidiyabetik ajanlar veya insülin ile tedavi edilen diyabetik hastalarda ADE
inhibitörleri ile tedavinin ilk ayında kan şekerinin düzeyi yakından takip edilmelidir (Bkz.
Bölüm 4.5).
Lityum:
Lityum ve Perindopril’in kombinasyonu genellikle önerilmemektedir (Bkz. Bölüm 4.5).
Potasyum tutucu ilaçlar, potasyum ilaveleri veya potasyum içeren tuz ikamesi:
Perindopril ile potasyum tutucu ilaçlar, potasyum ilaveleri veya potasyum içeren tuz
ikamesi kombinasyonu genellikle önerilmemektedir (Bkz. Bölüm 4.5).
Renin-anjiyotensin-aldosteron sisteminin (RAAS) dual blokajı:
ADE-inhibitörleri, anjiyotensin II reseptör blokörleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
azaldığına (akut böbrek yetmezliği dahil) dair kanıtlar bulunmaktadır. RAAS'ın dual
blokajına yol açtığından ADE-inhibitörleri, anjiyotensin II reseptör blokörleri ya da
aliskirenin birlikte kullanılması önerilmez (Bkz. Bölüm 4.5 ve 5.l).
Eğer dual blokaj tedavisi mutlaka gerekli görülürse sadece uzman gözetimi altında
yapılmalı ve böbrek fonksiyonu, elektrolitler ve kan basıncı yakından sık sık takip
edilmelidir.
Diyabetik nefropatisi bulunan hastalarda ADE-inhibitörleri ve anjiyotensin II
reseptörblokörleri birlikte kullanılmamalıdır.
Primer aldosteronizm:
Primer hiperaldosteronizmi olan hastalar renin anjiyotensin-aldosteron sistemi üzerinden
etki gösteren antihipertansif ilaçlara genellikle yanıt vermezler. Bu nedenle, bu hastalarda
bu ürünün kullanımı önerilmemektedir.
7/20Gebelik:
Gebelik sırasında ADE inhibitörleri ile tedaviye başlanmamalıdır. Devamlı ADE inhibitör
tedavisi zorunlu görülmedikçe gebelik planlayan hastalar, gebelikte kullanımına yönelik
sağlam güvenlilik profili olan diğer bir alternatif antihipertansif tedaviye
yönlendirilmelidir. Gebelik teşhisi konulduğunda ADE inhibitörü ile tedavi hemen
kesilmeli ve uygun görülürse alternatif tedavi başlatılmalıdır (Bkz. Bölüm 4.3 ve 4.6).
Yardımcı maddeler:
Nadir kalıtımsal galaktoz intoleransı, Lapp laktaz yetmezliği ya da glukoz-galaktoz
malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Klinik çalışma verileri, renin-anjiyotensin-aldosteron sisteminin (RAAS), ADE-
inhibitörleri, anjiyotensin II reseptör blokörleri ya da aliskirenin kombine kullanımıyla ikili
blokajının, tekli RAAS-etkili ajanın kullanımına kıyasla daha yüksek sıklıkta hipotansiyon,
hiperkalemi ve böbrek fonksiyonunda azalma (akut böbrek yetmezliği dahil) gibi advers
olaylarla ilişkili olduğunu göstermiştir (Bkz. Bölüm 4.3, 4.4 ve 5.1).
Anjiyoödem riskini artıran ilaçlar
ADE inhibitörlerinin sakubitril/valsartan ile birlikte kullanımı, anjiyoödem riskini
arttırdığından dolayı kontrendikedir (bkz. bölüm 4.3 ve 4.4). Sakubitril/valsartan’ın son
dozunun üzerinden 36 saat geçmeden Perindopril tedavisi başlatılmamalıdır. Perindopril
tedavisi, sakubitril/valsartan'ın son dozunun üzerinden 36 saat geçmeden başlatılmamalıdır
(bkz. bölüm 4.3 ve 4.4).
ADE inhibitörlerinin rasekadotril, mTOR inhibitörleri (örn. sirolimus, everolimus,
temsirolimus) ve DPP-4 inhibitörleri (örn. linagliptin, saksagliptin, sitagliptin, vildagliptin)
ile birlikte kullanımı anjiyoödem riskinde artışa neden olabilir (bkz. bölüm 4.4).
Hiperkalemiye yol açan ilaçlar:
Serum potasyumu genellikle normal sınırlar içinde kalsa da, COVERSYL ile tedavi edilen
bazı hastalarda hiperkalemi meydana gelebilir. Bazı ilaçlar veya terapötik sınıflar,
hiperkaleminin görülme sıklığını arttırabilir: aliskiren, potasyum tuzları, potasyum tutucu
diüretikler (örn. spironolakton, triamteren veya amilorid), ADE inhibitörleri, anjiyotensin-
II reseptörü antagonistleri, NSAİİ’ler, heparinler, siklosporin veya takrolimus gibi
immünosüpresan ajanlar, trimetoprimin amilorid gibi potasyum tutucu bir diüretik olarak
etki ettiği bilindiği için trimetoprim ve kotrimoksazol (trimetoprim/sülfametoksazol). Bu
ilaçların kombinasyonu, hiperkalemi riskini arttırır. Bu nedenle COVERSYL’in yukarıda
belirtilen ilaçlarla kombinasyonu önerilmez. Eşzamanlı kullanım gerekirse, dikkatli ve
serum potasyumu sık sık izlenerek kullanılmaları gerekir.
KONTRENDİKE kombinasyonlar (Bkz. Bölüm 4.3):
Aliskiren:
Diyabetik veya böbrek yetmezliği olan hastalarda hiperkalemi riski, böbrek fonksiyonunda
kötüleşme ve kardiyovasküler morbidite ve mortalite artışı .
Ekstrakorporeal tedaviler:
Bazı yüksek akım diyaliz ya da hemofiltrasyon membranları (örn. Poliakrilonitril
membranlar) ve düşük dansiteli lipoprotein aferezi ile dekstran sülfatın birlikte kullanımı
gibi kanın negatif yüklü yüzeylerle temasına yol açan ekstrakorporeal tedaviler ile ADE
inhibitörlerinin birlikte kullanımı ciddi anaflaktoid reaksiyonlara yol açabilmektedir (Bkz.
8/20Bölüm 4.3). Böyle bir tedavi gerekiyorsa, farklı tipte diyaliz membranı ya da farklı sınıftan
bir antihipertansif ajan kullanımı düşünülmelidir.
ÖNERİLMEYEN kombinasyonlar:
Aliskiren:
Diyabetik ve böbrek yetmezliği olan hastalar dışındaki hastalarda hiperkalemi riski, böbrek
fonksiyonunda kötüleşme ve kardiyovasküler morbidite ve mortalite artışı (Bkz. Bölüm
4.4).
ADE inhibitörü ve anjiyotensin reseptörü blokörü ile eş zamanlı tedavi:
Literatürde; belirlenmiş aterosklerotik hastalığı, kalp yetmezliği veya son organ hasarıyla
birlikte diyabet olan hastalarda ADE inhibitörü ve anjiyotensin reseptörü blokörü ile eş
zamanlı tedavinin, tek bir renin-anjiyotensin-aldosteron sistem ajanı kullanılmasına kıyasla
daha yüksek sıklıkta hipotansiyon, senkop, hiperkalemi ve böbrek fonksiyonunda
kötüleşme (akut böbrek yetmezliği dahil) ile ilişkili olduğu bildirilmiştir. İkili blokaj (örn.
bir ADE inhibitörünün bir anjiyotensin II reseptörü antagonistiyle kombinasyonu yoluyla)
böbrek fonksiyonunun, potasyum düzeylerinin ve kan basıncının yakından izlenmesiyle
birlikte bireysel olarak tanımlanmış vakalarla sınırlandırılmalıdır.
Estramustin:
Anjiyonörotik ödem (anjiyoödem) gibi advers etkilerin riskinde artış söz konusudur.
Potasyum tutucu diüretikler (örn. triamteren, amilorid), potasyum tuzları:
Özellikle böbrek fonksiyon bozukluğu (aditif hiperkalemik etkiler) durumlarında,
hiperkalemi (ölümcül) riski.
Perindoprilin yukarıda belirtilen ilaçlarla kombinasyonu önerilmemektedir (Bkz. Bölüm
4.4). Eş zamanlı kullanımın endike olduğu durumlarda, bu ilaçlar dikkatli şekilde ve serum
potasyumun sık izlenmesiyle kullanılmalıdır. Kalp yetmezliğinde spironolaktonun
kullanımı için aşağıya bakınız.
Lityum:
Lityumun ADE inhibitörleriyle eş zamanlı uygulanması sırasında serum lityum
konsantrasyonlarında geri döndürülebilir artışlar ve toksisite bildirilmiştir. Perindoprilin
lityum ile birlikte kullanımı önerilmemektedir ancak kombinasyonun gerekli olduğu
durumlarda serum lityum düzeyleri dikkatli şekilde izlenmelidir (Bkz. Bölüm 4.4).
Özel dikkat gerektiren eş zamanlı kullanım:
Antidiyabetik ajanlar (insülinler, oral hipoglisemik ajanlar):
Epidemiyolojik çalışmalar, ADE inhibitörlerinin ve antidiyabetik ilaçların (insülinler, oral
hipoglisemik ajanlar) eş zamanlı uygulanmasının hipoglisemi riskiyle birlikte kan glukozu
düşürücü etkide bir artışa neden olabileceğini göstermiştir. Bu durumun kombine tedavinin
ilk haftalarında ve böbrek bozukluğu olan hastalarda oluşma olasılığı daha yüksek
görünmektedir.
Baklofen:
Antihipertansif etkide artış. Kan basıncını izleyin ve gerektiğinde antihipertansif dozajı
ayarlayın.
Potasyum tutucu özelliği olmayan diüretikler:
9/20Diüretik kullanmakta olan hastalarda ve özellikle hacim ve/veya tuz azalması olanlarda,
ADE inhibitörü ile tedaviye başlandıktan sonra kan basıncında aşırı bir azalma
gerçekleşebilir. Diüretiğin sonlandırılmasıyla, düşük ve progresif perindopril dozlarıyla
tedaviye başlamadan önce hacim veya tuz alımının arttırılmasıyla hipotansif etkilerin
olasılığı azaltılabilir.
Arteriyel hipertansiyonda, geçmiş diüretik tedavisi tuz/hacim azalmasına neden olduğunda
ADE inhibitörüne başlanmadan önce diüretik sonlandırılmalıdır ve bu durumda, daha sonra
potasyum tutucu özelliği olmayan bir diüretik başlatılabilir veya ADE inhibitörü düşük
dozda başlatılmalı ve aşamalı olarak arttırılmalıdır.
Diüretik tedavisi uygulanan konjestif kalp yetmezliğinde, ADE inhibitörü, ilişkili potasyum
tutucu özelliği olmayan diüretiğin dozu azaltıldıktan sonra, çok düşük bir dozda
başlatılmalıdır.
Tüm durumlarda, ADE inhibitörü tedavisinin ilk birkaç haftası boyunca böbrek fonksiyonu
(kreatinin düzeyleri) izlenmelidir.
Potasyum tutucu diüretikler (eplerenon, spironolakton):
Günde 12,5 mg ila 50 mg arası dozlarda eplerenon veya spironolaktonla ve düşük dozlarda
ADE inhibitörleriyle:
Ejeksiyon fraksiyonu <%40 olan ve daha önce ADE inhibitörleriyle ve loop diüretiklerle
tedavi uygulanmış sınıf II-IV kalp yetmezliğinin (NYHA) tedavisinde, özellikle bu
kombinasyona ilişkin reçete önerilerinin izlenmemesi durumunda potansiyel ölümcül
hiperkalemi riski.
Kombinasyonu başlatmadan önce, hiperkalemi ve böbrek bozukluğu bulunmadığından
emin olun.
Başlangıçta tedavinin ilk aylarında haftada bir kez ve sonrasında aylık olarak, kaleminin
ve kreatineminin yakından izlenmesi önerilmektedir.
Steroid yapıda olmayan antiinflamatuvar ilaçlar (NSAID’ler), asetilsalisilik asit≥3 g/gün
dahil:
ADE inhibitörleri eş zamanlı steroid yapıda olmayan antiinflamatuvar ilaçlar ile birlikte
kullanıldığında, antihipertansif etkisi azalabilmektedir (antiinflamatuvar dozlarda
asetilsalisilik asit, COX-2 inhibitörleri ve selektif olmayan steroid yapıda antiinflamatuvar
ilaçlar (SAID)). Ayrıca NSAID’ler ile ADE inhibitörlerinin birlikte kullanımı sonucu,
özellikle önceden böbrek fonksiyonları zayıf olan hastalarda akut böbrek yetmezliği de
dahil olmak üzere renal fonksiyonların bozulma riskinde ve serum potasyum seviyesinde
artış görülebilir. Kombinasyon tedavisinde özellikle yaşlılarda dikkatli olunmalıdır.
Hastalar yeterli miktarda su almalı ve kombinasyon tedavisi başlandığında ve sonrasında
periyodik olarak böbrek fonksiyonları izlenmelidir.
Dikkat gerektiren eş zamanlı kullanım:
Antihipertansif ajanlar ve vazodilatörler:
Bu ajanların eş zamanlı kullanımı perindoprilin hipotansif etkilerini arttırabilir.
Nitrogliserin ve diğer nitratlar veya diğer vazodilatörler ile eş zamanlı kullanım, kan
basıncında ayrıca azalmaya neden olabilir.
Trisiklik antidepresanlar / Antipsikotikler / Anestezikler:
Bazı anestezik tıbbi ürünlerin, trisiklik antidepresanların ve antipsikotiklerin ADE
inhibitörleri ile beraber kullanılması kan basıncının daha da düşmesine neden
olabilmektedir (Bkz. Bölüm 4.4 ).
10/20Sempatomimetikler:
Sempatomimetikler ADE inhibitörlerinin antihipertansif etkisini azaltabilmektedir.
Altın:
Enjekte edilen altın (sodyum orotiomalat) ve beraberinde perindopril dahil ADE inhibitör
tedavisi gören hastalarda nadiren nitritoid reaksiyonlar (semptomlar: yüzde kızartı, bulantı,
kusma ve hipotansiyon) bildirilmiştir.
Özel popülasyonlara ilişkin ek bilgiler:
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar / Doğum kontrolü (Kontrasepsiyon)
Bu konuda veri bulunmamaktadır.
Gebelik dönemi
ADE inhibitörlerinin kullanımı gebeliğin tüm trimesterlerinde kontrendikedir
(bakınız Bölüm 4.3 ve 4.4).
Perindopril’in gebelik ve/veya fetus/yeni doğan üzerinde zararlı farmakolojik etkileri
bulunmaktadır. COVERSYL gerekli olmadıkça gebelik döneminde kullanılmamalıdır.
Gebeliğin birinci trimesterinde ADE inhibitörlerine maruz kalınması sonucu teratojenisite
riskine ilişkin kesin bir epidemiyolojik kanıt yoktur; yinede riskte küçük bir artış
olabileceği gözardı edilmemelidir. ADE inhibitörü ile sürekli tedavi gerekli görülmediği
takdirde gebelik planlayan hastalar gebelikte kullanımına ilişkin güvenilirlik profili
bulunan alternatif başka bir antihipertansif tedaviye başlamalıdır.
Gebelik teşhisi konduğunda ADE inhibitörü tedavisi hemen kesilmeli ve eğer uygunsa
alternatif bir tedaviye başlanmalıdır.
Gebeliğin ikinci ve üçüncü trimesterlerinde ADE inhibitörü kullanıldığında fetotoksisite
(böbrek fonksiyonlarında azalma, oligohidramnios, kafatası kemik oluşumunda gecikme)
ve neonatal toksisiteye (böbrek yetmezliği, hipotansiyon, hiperkalemi) neden olur. (Bkz.
Bölüm 5.3). Gebeliğin ikinci ve üçüncü trimesterlerinde ADE inhibitörü tedavisine maruz
kalınmışsa böbrek fonksiyonlarının ve kafatasının ultrason ile kontrol edilmesi tavsiye
edilir.
Anneleri ADE inhibitörü kullanan bebekler hipotansiyon riskine karşı yakından
izlenmelidir (Bkz. Bölüm 4.3 ve 4.4)
Laktasyon dönemi
11/20COVERSYL ile emzirme dönemine ait herhangi bir veri bulunmadığından emziren
kadınlarda kullanımı önerilmemektedir. Özellikle yeni doğan veya erken doğan bebekleri
emzirirken, güvenlik profili daha iyi kanıtlanmış olan alternatif tedaviler tercih edilmelidir.
Üreme yeteneği / Fertilite
Üreme performansı veya fertilite üzerinde etkisi bulunmamaktadır.
4.7. Araç ve makine kullanımı üzerindeki etkiler
COVERSYL’in araç veya makina kullanımı üzerinde doğrudan etkisi bulunmamaktadır.
Ancak, bazı hastalarda, özellikle tedavinin başlangıcında veya başka bir alternatif ilaçla
kombinasyon tedavi gören hastalarda kan basıncında düşüş nedeniyle oluşabilecek
bireysel reaksiyonlar görülebilir. Sonuç olarak, araç ve makine kullanımı olumsuz yönde
etkilenebilir.
4.8. İstenmeyen etkiler
a. Güvenlilik profili özeti
Perindoprilin güvenlilik profili ADE inhibitörlerin güvenlik profili ile uyumludur.
Klinik çalışmalarda rapor edilen ve gözlemlenen en yaygın advers reaksiyonlar: baş
dönmesi, baş ağrısı, parestezi, vertigo, görme bozukluğu, tinnitus, hipotansiyon, öksürük,
dispne, karın ağrısı, konstipasyon, diyare, disgözi, dispepsi, bulantı, kusma, kaşıntı,
döküntü, kas krampları ve asteni.
b. Advers reaksiyonların tablolaştırılmış listesi:
Klinik çalışmalar ve/veya pazarlama sonrasında perindopril ile aşağıdaki advers olaylar
bildirilmiştir ve aşağıdaki sıklıklar altında sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
MedDRA
Organ sistemi ile
Görülme sıklığı Advers Etki
sınıflandırma
Yaygın olmayan* Eozinofili
Çok seyrek Agranülositoz ve pansitopeni
Çok seyrek Hemoglobin ve hematokritte azalma
Kan ve lenf sistemi
hastalıkları Çok seyrek Lökopeni/nötropeni
Konjenital G-6PDH yetmezliği olan hastalarda
Çok seyrek hemolitik anemi vakaları bildirilmiştir (Bkz. Bölüm
4.4).
Çok seyrek Trombositopeni
Uygunsuz antidiüretik hormon salınımı sendromu
Endokrin hastalıkları Seyrek
(UADHS)
Hipoglisemi (Bkz. Bölüm 4.4 ve 4.5).
Metabolizma ve beslenme Yaygın olmayan*
hastalıkları
Hiperkalemi, tedavi kesilince sona eren (bkz.
Yaygın olmayan*
Bölüm 4.4)
12/20MedDRA
Organ sistemi ile
Görülme sıklığı Advers Etki
sınıflandırma
Hiponatremi
Yaygın olmayan*
Yaygın olmayan* Depresyon
Psikiyatrik hastalıklar
Yaygın olmayan Ruh hali bozuklukları
Yaygın olmayan Uyku bozuklukları
Yaygın
Baş dönmesi
Yaygın Başağrısı
Yaygın
Parestezi
Sinir sistemi hastalıkları
Yaygın Vertigo
Yaygın olmayan* Somnolans
Yaygın olmayan* Senkop
Çok seyrek Zihin karışıklığı
Göz hastalıkları Yaygın Görme bozuklukları
Kulak ve iç kulak
Yaygın Tinnitus
hastalıkları
Yaygın olmayan* Çarpıntı
Yaygın olmayan* Taşikardi
Çok seyrek Anjina pektoris (Bkz. Bölüm 4.4)
Kardiyak hastalıklar
Çok seyrek Aritmi
Yüksek risk grubu hastalarda olası aşırı
Çok seyrek hipotansiyona sekonder olarak miyokart infarktüsü
(Bkz. Bölüm 4.4).
Yaygın
Hipotansiyon ve hipotansiyona bağlı etkiler
Yaygın olmayan* Vaskülit
Vasküler hastalıklar Seyrek* Yüzde kızarma
Yüksek risk grubu hastalarda olası aşırı
Çok seyrek
hipotansiyona sekonder olarak inme (Bkz. Bölüm
4.4).
Bilinmiyor
Raynaud fenomeni
Yaygın Öksürük
Solunum, göğüs Yaygın Dispne
hastalıkları ve
Yaygın olmayan Bronkospazm
mediyastinal hastalıklar
Çok seyrek Eozinofilik pnömoni
Çok seyrek Rinit
13/20MedDRA
Organ sistemi ile
Görülme sıklığı Advers Etki
sınıflandırma
Yaygın Abdominal ağrı
Yaygın Konstipasyon
Yaygın Diyare
Yaygın Disgözi
Gastro-intestinal
Yaygın Dispepsi
hastalıklar
Yaygın Bulantı
Yaygın Kusma
Yaygın olmayan Ağız kuruluğu
Çok seyrek Pankreatit
Hepato-bilier hastalıklar
Çok seyrek Sitolitik veya kolestatik hepatit (Bkz. Bölüm 4.4)
Yaygın Kaşıntı
Yaygın Döküntü
Yaygın olmayan Ürtiker (Bkz. Bölüm 4.4)
Yüzde, ekstremitelerde, dudaklarda, dilde, glotiste
Deri ve deri altı doku Yaygın olmayan
ve/veya larenkste anjiyoödem (Bkz. Bölüm 4.4).
hastalıkları
Yaygın olmayan* Fotosensitivite reaksiyonları
Yaygın olmayan* Pemfigoid
Yaygın olmayan Hiperhidroz
Seyrek* Psöriyazisin kötüleşmesi
Çok seyrek Eritema multiform
Kas-iskelet ve bağ doku Yaygın Kas krampları
hastalıkları
Yaygın olmayan* Artralji
Yaygın olmayan* Miyalji
Yaygın olmayan Renal yetmezlik
Böbrek ve idrar yolu
hastalıkları
Seyrek Akut böbrek yetmezliği
Seyrek* Anüri/Oligüri
Üreme sistemi ve göğüs
Yaygın olmayan Erektil disfonksiyon
hastalıkları
Yaygın Asteni
Genel bozukluklar ve Yaygın olmayan* Göğüs ağrısı
uygulama bölgesine ilişkin
Yaygın olmayan* Kırıklık
hastalıklar
Yaygın olmayan* Periferal ödem
Yaygın olmayan* Pireksi
14/20MedDRA
Organ sistemi ile
Görülme sıklığı Advers Etki
sınıflandırma
Yaygın olmayan* Plazma üresinde artış
Yaygın olmayan* Plazma kreatinininde artış
Araştırmalar
Seyrek Serum bilirubinde artış
Seyrek Karaciğer enzimlerinde artış
Yaralanma, zehirlenme ve
prosedürel Yaygın olmayan* Düşme
komplikasyonlar
*Görülme sıklığı, klinik çalışmalarda bildirilen spontan raporlarda saptanan advers olaylardan hesaplanmıştır.
Klinik deneyler
Randomize EUROPA çalışmasında sadece ciddi advers olaylar toplanmıştır. Ciddi advers
olay görülen hasta sayısı azdır: 6.122 Perindopril hastasının 16’sı (%0,3) ve 6.107 plasebo
hastasının 12’si (%0,2). Perindopril ile tedavi edilen hastaların 6’sında hipotansiyon,
3’ünde anjiyoödem ve 1’inde ani kalp durması görülmüştür. Öksürük, hipotansiyon ve
diğer intolerans nedenlerine bağlı olarak Perindopril grubunda plasebo grubuna göre daha
fazla hasta tedaviyi bırakmıştır (%6,0 [n=366]’ya karşılık % 2,1 [n=129]).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TUFAM)'ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0312 218 35
99).
4.9. Doz aşımı ve tedavisi
İnsanlarda doz aşımına ilişkin sınırlı veri bulunmaktadır. ADE inhibitörlerinin doz aşımı
ile ilişkili semptomları arasında; hipotansiyon, dolaşımsal şok, elektrolit bozuklukları,
böbrek yetmezliği, hiperventilasyon, taşikardi, çarpıntı, bradikardi, sersemlik, anksiyete ve
öksürük sayılabilir.
Doz aşımının önerilen tedavisi intravenöz yoldan 9 mg/ml (%0,9) sodyum klorür
verilmesidir. Eğer hipotansiyon oluşursa, hasta şok pozisyonuna getirilmelidir. Eğer
mümkünse, anjiyotensin II infüzyonu ve/veya intravenöz katekolamin de düşünülebilir.
Perindopril dolaşımdan hemodiyaliz ile de uzaklaştırılabilir (Bkz. Bölüm 4.4.”Özel
kullanım uyarıları ve önlemleri, Hemodiyaliz hastaları”). Tedaviye dirençli bradikardi için
pacemaker tedavisi uygulanmalıdır. Vital (yaşamsal) bulgular, serum elektrolitleri ve
kreatinin konsantrasyonları sürekli takip edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: ADE inhibitörleri
ATC kodu: C09AA04
15/20Etki Mekanizması:
Perindopril, anjiyotensin I’i anjiyotensin II’ye dönüştüren enzimin inhibitörüdür.
Dönüştürücü enzim ya da kinaz, anjiyotensin I’i vazokonstriktör anjiyotensin II’ye
çevirirken bir yandan da vazodilatör bradikininin inaktif bir heptapeptide
degradasyonununa sebep olan bir ekzopeptidazdır.
ADE inhibisyonu, plazmadaki anjiyotensin II’nin azalmasına neden olarak, plazma renin
aktivitesinin artmasına (renin salıverilmesi üzerindeki negatif geri beslemeyi inhibe
ederek) ve aldosteron sekresyonunun azalmasına yol açar. ADE bradikinini
etkisizleştirdiği için, ADE inhibisyonu aynı zamanda dolaşım ve lokal kallikrein-kinin
sistemlerinin aktivitelerinde de (ve dolayısıyla prostaglandin sistemin aktivitesinde) artışa
sebep olur. Bu mekanizmanın ADE inhibitörlerinin kan basıncı düşürme etkisine katkısı
olma olasılığı vardır ve bazı yan etkilerinden de kısmen sorumludur (örneğin öksürük).
Perindopril aktif metaboliti olan perindoprilat aracılığıyla etki gösterir. Diğer metabolitler
in vitro olarak ADE aktivitesinde inhibisyon sergilemez.
Klinik etkililik ve güvenlilik:
Hipertansiyon:
Perindopril hipertansiyonun tüm evrelerinde etkilidir: Hafif, orta, şiddetli sistolik ve
diyastolik kan basıncında hem yatar pozisyonda hem de ayakta bir azalma gözlenir.
Perindopril periferik damar direncini azaltarak kan basıncının düşmesine yol açar. Sonuç
olarak, kalp hızına bir etkisi olmadan periferik kan akışı artar.
Böbrek kan akımı bir kural olarak artar, ancak Glomerüler Filtrasyon Hızı (GFR)
genellikle sabit kalır.
Antihipertansif aktivite, tek bir dozdan 4 ila 6 saat sonra maksimum düzeye çıkar ve en az
24 saat sürer; vadi etkileri pik etkilerinin yaklaşık %87-100’ünü oluşturmaktadır.
Kan basıncında düşüş hızla gerçekleşir. Tedaviye yanıt veren hastalarda, bir ayın sonunda
normalizasyona ulaşılmıştır ve bu durum taşifilaksi oluşmaksızın sürmektedir.
Tedavinin kesilmesi, rebound etkiye neden olmaz. Perindopril sol ventrikül hipertrofisini
azaltır.
İnsanlarda, perindoprilin vazodilatör etki gösterdiği kanıtlanmıştır. Geniş arter
elastisitesini artırır ve küçük arterlerin lümen oranını azaltır.
Bir tiyazid diüretikle yapılan ek tedavi, aditif türde bir sinerjinin oluşmasına yol açar. ADE
inhibitörü ile tiyazid kombinasyonu, tek başına diüretik tedavisinin oluşturduğu
hipokalemi riskini azaltır.
Kalp Yetmezliği:
Perindopril, ön-yük ve ard-yükte azalma sağlayarak kalbin iş yükünü azaltır.
Kalp yetmezliği olan hastalarda yapılan çalışmalar ile gösterildiği üzere perindopril;
- sol ve sağ ventriküler dolum basınçlarını azaltmıştır,
- toplam periferik vasküler direnci azaltmıştır,
- kardiyak çıkışı (kardiyak output) artırmış ve kardiyak indeksi iyileştirmiştir.
16/20Karşılaştırmalı çalışmalarda, hafif-orta şiddetli kalp yetmezliği hastalarına 2,5 mg
perindoprilin ilk kez uygulanması plaseboya kıyasla kan basıncında anlamlı bir azalma ile
ilişkilendirilmemiştir.
Stabil koroner arter hastalığı olan hastalar:
EUROPA çalışması 4 yıl süren çok-merkezli, uluslararası, randomize, çift-kör, plasebo
kontrollü klinik çalışmadır.
18 yaş üstü onikibinikiyüzonsekiz (12.218) hasta 8 mg Perindopril tert-bütilamin (10 mg
Perindopril arjinine eşdeğer) (n=6.110) veya plasebo (n=6.108) ile randomize edilmiştir.
Çalışma popülasyonunda kalp yetmezliğine ait klinik belirtileri bulunmayan koroner arter
hastaları vardı. Toplamda hastaların %90’ının miyokard infarktüsü ve/veya koroner
revaskülarizasyon geçmişi vardı. Hastaların çoğuna anti-platelet, lipid düşürücü ilaçlar ve
beta-blokörleri içeren konvansiyonel tedavinin yanısıra çalışma ilacı verilmiştir.
Temel etkinlik kriteri, kardiyovasküler mortalite, ölümcül olmayan miyokard infarktüsü
ve/veya başarıyla geri döndürülen kardiyak arrestin bileşkesidir. Günde bir defa 8 mg
Perindopril tert-bütilamin (10 mg Perindopril arjinine eşdeğer) ile tedavi sonucunda
birincil sonlanım noktasında %1,9 belirgin mutlak bir azalma görülmüştür (%20 rölatif risk
azalması, %95Cl [9,4 ; 28,6] – p<0,001).
Miyokard infarktüsü ve/veya revaskülarizasyon geçmişi bulunan hastalarda birincil
sonlanım noktasında plaseboya oranla %22,4 RRR’e karşılık gelen %2,2 mutlak azalma
(%95CI [12,0 ; 31,6] – p<0,001) görülmüştür.
Pediyatrik kullanım:
Perindoprilin çocuklardaki ve 18 yaş altı adolesanlardaki etkililiği ve güvenliliği
belirlenmemiştir.Glomerüler filtrasyon hızı > 30 ml / dk / 1,73 m2 olan 2 ila 15 yaş arası
62 hipertansif çocukta yapılan açık , karşılaştırmalı olmayan bir klinik çalışmada, hastalar
ortalama 0,07 mg / kg doz perindopril almıştır. Doz, hasta profili ve kan basıncı yanıtına
göre 0,135 mg / kg / gün azami dozuna kadar bireyselleştirilmiştir.
59 hasta 3 aylık dönemi ve 36 hasta çalışmanın uzatma süresini tamamlamış yani en az 24
ay takip edilmiştir (ortalama çalışma süresi 44 ay).
Sistolik ve diyastolik kan basıncı önceden diğer antihipertansifler ile tedavi edilmiş olan
hastalarda çalışmanın başlangıcından son değerlendirmeye kadar sabit kalmış, önceden
tedavi almayan hastalarda ise azalmıştır.
Son değerlendirmede çocukların %75’den fazlasında kan basıncı 95. persentilin altında
kalmıştır.
Güvenlilik, perindoprilin bilinen güvenliliği ile uyumludur.
Renin-anjiyotensin-aldosteron sisteminin (RAAS) dual blokajına dair klinik çalışma
verileri:
İki büyük randomize kontrollü çalışma (ONTARGET (Ongoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans
Affairs Nephropathy in Diabetes) bir ADE inhibitörünün bir anjiyotensin II reseptör
blokörüyle kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son-organ hasarı ile birlikte seyreden tip 2 diyabetes mellitus hastalarında
yürütülmüştür. VA NEPHRON-D çalışması, tip 2 diyabetes mellitus hastalığı olan ve
diyabetik nefropatisi olan hastalarda yürütülmüştür.
Bu çalışmalar, renal ve/veya kardiyovasküler sonlanımlar ve mortalite üzerinde anlamlı
yarar göstermemiş, monoterapiyle kıyaslandığında hiperkalemi, akut böbrek hasarı
ve/veya hipotansiyon riskinin arttığı gözlenmiştir. Benzer farmakodinamik özellikleri
17/20dikkate alındığında, bu sonuçlar diğer ADE inhibitörleri ve anjiyotensin II reseptör
blokörleri için de anlamlıdır.
Bu nedenle ADE inhibitörleri ve anjiyotensin II reseptör blokörleri diyabetik nefropati
bulunan hastalarda birlikte kullanılmamalıdır.
ALTITUDE (Aliskiren Trial in Type 2 Diabetes Using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi
bulunan tip 2 diyabetes mellitus hastalarında standart bir ADE-inhibitörü ya da bir
anjiyotensin II reseptör blokörü tedavisine aliskiren eklenmesinin yararını test etmek için
tasarlanan bir çalışma olmuştur. Advers sonuç riskinde artış olması nedeniyle çalışma
erken sonlandırılmıştır. Aliskiren grubunda, plasebo grubuna kıyasla, kardiyovasküler
ölüm ve inme vakalarının her ikisi de sayısal olarak daha sık görülmüş ve ilgili advers
olaylar ve ciddi advers olaylar (hiperkalemi, hipotansiyon ve renal disfonksiyon) aliskiren
grubunda plasebo grubuna göre daha sık bildirilmiştir.
5.2. Farmakokinetik özellikler
Genel Özellikler:
Emilim:
Oral yolla kullanımın ardından, perindoprilin emilimi hızlıdır ve doruk konsantrasyona 1
saat içinde ulaşılır. Perindopril’in plazma yarı-ömrü 1 saattir. Perindopril bir ön ilaçtır.
Alınan perindoprilin %27’si kan dolaşımında aktif metaboliti olan perindoprilata çevrilir.
Gıda alımı perindoprilata dönüşümü, dolayısıyla da biyoyararlanımı azalttığı için,
perindoprilin arjinin oral yoldan tek doz olarak sabahları yemekten önce alınmalıdır.
Dağılım:
Serbest perindoprilat için dağılım hacmi yaklaşık 0,2 l/kg’dır. Perindoprilatın plazma
proteinlerine, özellikle de anjiotensin dönüştürücü enzime bağlanması %20’dir ancak bu
süreç konsantrasyona bağımlıdır.
Biyotransformasyon:
Aktif perindoprilata ek olarak, perindoprilin hiçbiri aktif olmayan beş metaboliti vardır.
Perindoprilat doruk plazma konsantrasyonuna 3-4 saat içinde ulaşır.
Eliminasyon:
Perindoprilat idrar ile itrah edilir ve serbest kısmın yarı ömrü yaklaşık 17 saattir, kararlı
duruma 4 gün içinde ulaşılır.
Doğrusallık/Doğrusal olmayan durum:
Perindopril dozu ve ortaya çıkan plazma konsantrasyonu arasında lineerlik kanıtlanmıştır.
Hastalardaki karakteristik özellikler
Perindoprilatın yaşlılarda ve kalp veya böbrek yetmezliği olan hastalarda eliminasyonu
azalır. Böbrek yetmezliğinin derecesine göre (kreatinin klerensi) doz ayarlaması
önerilmektedir.
Perindoprilatın diyaliz klerensi 70 ml/dakikadır.
Perindopril kinetiği siroz hastalarında değişmektedir: Ana molekülün hepatik klerensi
yarıya düşmektedir. Ancak, oluşan perindoprilat miktarı azalmaz ve bu nedenle doz
ayarlaması gerekmez (Bkz. Bölüm 4.2 “Pozoloji ve uygulama şekli” ve 4.4 “Özel kullanım
uyarıları ve önlemleri”).
5.3. Klinik öncesi güvenlilik verileri
Kronik oral toksikoloji çalışmalarında (sıçan ve maymunlarda) hedef organ olan böbrekte
geri döndürülebilir hasar gözlenmiştir.
İn vitro ve in vivo çalışmalarda mutajenite gözlenmemiştir.
18/20Üreme toksikoloji çalışmalarında (sıçan, fare, tavşan ve maymunlarda) embriyotoksisite
veya teratojenite belirtisi gözlenmemiştir. Ancak, sınıf olarak anjiyotensin dönüştürücü
enzim inhibitörleri kemirgenler ve tavşanlarda, geç fetal gelişme üzerine advers etki
yaparak, fetal ölüme ve konjenital etkilere yol açmıştır; renal lezyonlar ve peri ile post natal
mortalitede artış gözlenmiştir. Dişi veya erkek sıçanlarda fertilite etkilenmemiştir.
Sıçan ve farelerde yapılan uzun dönem çalışmalarda karsinojenite gözlenmemiştir.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (buzağı kaynaklı)
Magnezyum stearat
Maltodekstrin
Silis, kolloidal hidrofobik
Sodyum nişasta glikolat (tip A)
Film kaplama:
Gliserol
Hipromelloz
Makrogol 6000
Magnezyum stearat
Titanyum dioksit
6.2. Geçimsizlikler
Veri yoktur.
6.3. Raf ömrü
36 ay
6.4. Saklamaya yönelik özel uyarılar
Nemden koruyacak şekilde sıkıca kapalı tutularak 30°C’nin altında oda sıcaklığında
saklanmalıdır.
6.5. Ambalajın niteliği ve içeriği
Polietilen akış düzenleyicisi ve desikant jel içeren polietilen beyaz opak kapaklı kutuda 30
film kaplı tablet içerir.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği”
ve “Ambalaj ve Ambalaj Atıklarının Kontrolü Yönetmeliği”ne uygun olarak imha
edilmelidir.
7. RUHSAT SAHİBİ
Servier İlaç ve Araştırma A.Ş.
Beybi Giz Kule K: 22/23
Meydan Sokak No. 1,
Maslak Istanbul
Tel: (212) 329 14 00
Faks: (212) 290 20 30
19/208. RUHSAT NUMARASI
2017/821
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 20.10.2017
Ruhsat yenileme tarihi:
10. KÜB’ÜN YENİLEME TARİHİ
20/20