1/8  KULLANMA TALİMATI  
 
 
FERNULA 100 mg/5 ml IV enjeksiyonluk k onsantre ç özelti  
Damar  içine  uygulanır.  
Steril  
 
Etkin madde:  5 ml’lik her  bir ampul, 100 mg (20 mg/ml)  elementer demire  eşdeğer 2 700 mg 
ferrik hidroksit sükroz  kompleksi içerir.  
 Yardımcı  maddeler:  Sodyum  hidroksit  (pH ayarı  için),  enjeksiyonluk su.  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak  belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan 
etkilerin nasıl raporlanacağını öğrenmek için 4. Bölümün sonuna bakabilirsiniz.  
 Bu Kullanma  Talimatında:  
1. FERNUL A nedir  ve ne için kullanılır?  
2. FERNULA’yı  kullanmadan  önce dikkat  edilmesi gerekenler  
3. FERNULA nasıl  kullanılır?  
4. Olası  yan etkiler  nelerdir?  
5. FERNULA’nın saklanması  
 Başlıkları  yer almaktadır.  
 1. FERNULA nedir  ve ne için kullanılır?  
 FERNULA her ampulde (5 ml) 100 mg (20 mg/ml) elementer demire eşdeğer 2700  mg ferrik 
hidroksit sükroz kompleksi içerir. FERNULA demir yetmezliğine bağlı kansızlık durumlarında 
damar içine uygulanmak üzere geliştirilmiş bir ilaçtır.  
 Her kutuda  5 ampul  FERNULA vardır. 
 FERNULA’nın  aktif maddesi olan demir, kanda oksijen taşınması için gerekli olan bir  maddedir. 
Demir, kan hücreleri içinde hemoglobin adlı bir maddenin yapısında bulunur ve oksijen taşımakla görevlidir.  
 
FERNULA ; 
• Mide -bağırsak  sisteminden  demirin  emilmesinde  bozulma  nedeniyle  kansızlık  gelişmişse,  Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin  için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya  ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında 
yüksek  veya düşük  doz kullanmayınız.  2/8  • Mide -bağırsak  sistemindeki şiddetli kanama nedeniyle  demir  eksikliğine  bağlı  kansızlık 
gelişmişse,  
• Midenin tamamının  veya  bir kısmının  alınması nedeniyle  demir  eksikliği ve kansızlık 
gelişmişse,  
• Demir  eksikliğine  bağlı  kansızlığı  olan ve ağız yoluyla  alınan  demiri tolere  edemeyen  
hastalarda,  
• Demir eksikliği nedeniyle kansızlık gelişen ve ağız yoluyla alınan demirin yeterli düzeyde 
etki göstermediği hastalarda,  
• Doktorunuz, demir depolar ınızın hızla doldurulmasının gerektiğine ve bu nedenle demir 
uygulanmasına karar verdiyse, 
• Eritropoetin (EPO) (kan yapımını uyaran bir hormon) tedavisi alan diyaliz (kanın 
temizlenmesi işlemi)e bağımlı olan veya olmayan kronik böbrek yetmezliği hastalarınd a demir 
eksikliği varlığında kullanılır. 
 
FERNULA gebeliğin  ilk 3 aylık  döneminde  önerilmemelidir.  Gebeliğin  ikinci  ve üçüncü 3 
aylık döneminde ise hekimin zorunlu bulduğu hallerde kullanılmalıdır. 
2. FERNULA’yı kullanmadan  önce dikkat  edilmesi  gerekenler  
FERNULA’yı aşağıdaki durumlarda KULLANMAYINIZ  
Damar içine uygulanan demir ilaçları, ciddi ve yaşamı tehdit eden (anafilaktoid veya  anafilaktik  
olarak bilinen) alerjik reaksiyonlara sebep olabilir. Demir sükrozun da dahil olduğu damar içine 
uygulanan kompleks demir ilaçları daha önceden sorunsuz kullanılmış olsalar dahi aşırı duyarlılık reaksiyonları bildirilmiştir. Kounis sendromuna (kalp krizi ile sonuçlanabilen alerjik 
nedenlerden oluşan kalp damarı daralması) olarak ilerleyen durumlar da bildirilmiştir.  
Bununla birlikte daha önce ferrik glukonat veya demir dekstran gibi damar içine uygulanan demir ilaçlarına karşı aşırı duyarlılığı olan hastalarda demir sükroz uygulanarak gerçekleştirilen pek 
çok çalışmada demir sükrozun iyi tolere edildiği görülmüştür. 
 
Eğer;  
• FERNULA’ ya ya  da içindeki  madde  veya yardımcı  maddelerden  birine  alerjik  (aşırı  
duyarlı)  iseniz,  
• Daha önce başka  bir enjekte  edilebilen  demir  ilacına  alerjik  (aşırı  duyarlı) 
reaksiyonlarınız oldu ise,  
• Vücudunuzda  aşırı demir  yüklenmesi  söz konusu ise  veya  demir kullanımı ile  ilişkili bir 
problem  varsa,  
• Kansızlığınız  demir  eksikliğine  bağlı  değilse.  
 Yukarıdakilerden  herhangi  biri sizin  için geçerliyse size FERNULA  verilmemelidir.  Emin  
değilseniz,  FERNULA ’yı almadan  önce  doktorunuzla  konuşun.  
 FERNULA’ yı aşağıdaki  durumlarda  DİKKATLİ  KULLANINIZ  
 - FERNULA uygulandıktan sonra nadiren de olsa bayılma, tansiyon düşmesi, solunum sıkıntısı, 
havale gibi hayatı tehdit edebilen alerjik olaylar görülebilir. Bu tip olaylar demir içeren  pek çok 
ilacın  damar  içi kullanılması sırasında  gözlenmektedir. Bu nedenle damar  içine FERNULA 
uygulaması sırasında da bir önlem olarak acil yaşam desteği için gerekli  donanımlar hazır 
edilmelidir.  
 3/8  • İlaç alerjisi geçmişiniz  varsa,  
• Karaciğer  rahatsızlığınız  varsa veya  enfeksiyon,  astım,  egzema,  alerji  gibi 
rahatsızlıklar  varsa,  
• Sistemik  lupus  eritematozus  (ateş,  güçsüzlük, yorgunluk, eklem  ağrıları,  yüz, boyun 
ve kollarda  yaygın cilt döküntüleri  ile karakterize bir bağ dokusu hastalığı)  mevcutsa,  
• Romatizmal artrit (özellikle el ve ayaktaki birçok sayıda eklemi etkileyen yaygın eklem 
ağrısı ve eklem yapısında bozulma ile karakterize bir hastalık) mevcutsa durumu doktorunuza 
bildiriniz.  
 Çocuklarda  demir  içeren  ürünlerin yanlışlıkla  alınması ölümcül  zehirlenmeye yol açabilir.  
Çocukların erişemeyeceği  yerlerde saklayınız.  
 FERNULA’nın  yanlış uygulaması ürünün uygulama yerinden sızarak deride iritasyona  ve 
uygulama yerinde potansiyel olarak uzun süren kahverengi renk değişikliğine neden olur. Bu durum oluştuğunda uygulamaya hemen son verilmelidir.  Bu uyarılar, geçmişteki  herhangi  bir dönemde  dahi  olsa sizin  için geçerliyse lütfen doktorunuza  
danışınız.  
 Hamilelik  
İlacı kullanmadan önce  doktorunuza veya eczacınıza  danışınız. 
 FERNULA gebeliğin ilk 3 ayında olan gebelerde test edilmemiştir. Eğer gebe iseniz, gebe  olma 
ihtimaliniz varsa veya gebe kalmayı planlamakta iseniz bu bilginin doktorunuz ile paylaşılması 
önemlidir. Bu ilacı almanız gerekip gerekmediğine doktorunuz karar verecektir. 
 Tedaviniz  sırasında hamile  olduğunuzu fark ederseniz  hemen  doktorunuza veya eczacınıza 
danışınız.  
 Emzirme İlacı kullanmadan önce  doktorunuza veya eczacınıza  danışınız. 
 FERNULA’nın içindeki demirin anne sütüne geçip geçmediği ve eğer geçiyorsa bu demirin 
bebekteki etkileri bilinmemektedir. Bu nedenle FERNULA  emzirme döneminde annenin 
sağlayacağı fayda ile bebeğe olabilecek etkiler değerlendirilerek kullanılmalıdır.  
 Araç ve makine  kullanımı  
Damar  içi yolla  FERNULA  kullananlarda  bazen  baş dönmesi, kafa karışıklığı ya da sersemlik 
gibi belirtiler olabilir. Bu belirtiler geçinceye kadar araç ya da makine kullanmayınız.  FERNULA’nın  içeriğinde bulunan  bazı yardımcı  maddeler hakkında  önemli  bilgiler  
Bu tıbbi ürün her dozunda  1 mmol (23 mg)’dan  daha  az sodyum  ihtiva  eder;  yani esasında 
“sodyum içermez”.  
 Diğer ilaçlar  ile birlikte kullanımı  
Ağız yolundan alınan demirin bağırsaklardan emilimini azaltabileceği için FERNULA oral demir 
ilaçları ile birlikte kullanılmamalıdır. Ağız yolundan alınan demir tedavisi son FERNULA 
enjeksiyonundan en az 5 gün sonra başlanmalıdır.  
 
Eğer reçeteli ya da reçe tesiz herhangi bir ilacı şu anda kullanıyorsanız veya son zamanlarda 4/8  kullandınız ise lütfen doktorunuza veya eczacınıza bunlar hakkında bilgi veriniz.  
 
3. FERNULA nasıl  kullanılır?  
 
• Uygun  kullanım  ve doz / uygulama sıklığı için talimatlar:  
Erişkinlerde; 1 -2 ampul (100- 200 mg demir) FERNULA, haftada 1 -3 kez şeklinde uygulanır. 
Hemodiyaliz hastalarında toplam doz, 10 dozda uygulanacak şekilde 1000 mg’dır. Gerektiğinde 
önerilen doz tekrarlanabilir. Doz uygulama sıklığı haftada 3 defadan fazla olmamalıdır.  
Uygulama  süresince  oral demir  alımı kesilmelidir.  
 
FERNULA size alerjik reaksiyonlara uygun müdahale edilebilecek bir ortamda verilecektir. 
FERNULA’yı  her aldığınızda en az 30 dakika doktor veya hemşire tarafından gözlem altında 
tutulacaksınız . 
 
• Uygulama yolu  ve metodu:  
FERNULA, sadece damar  içi yoldan uygulanması  gereken  bir ilaçtır.  
 
• Değişik  yaş grupları:  
 
Çocuklarda  kullanımı:  
FERNULA’nın çocuklarda  kullanılması önerilmez.  
 Yaşlılarda  kullanımı:  
Yaşlı  hastalarda doz ayarlamasına gerek  yoktur.  
 
• Özel  kullanım  durumları:  
Böbrek  / karaciğer yetmezliği:  
Böbrek yetmezliği olanlarda  doz ayarlamasına gerek  yoktur.  
Karaciğer  yetmezliğiniz  varsa doktor  veya eczacınıza danışınız.  
 Eğer  FERNULA’ nın etkisinin  çok güçlü veya zayıf  olduğuna dair bir izleniminiz  var 
ise doktorunuz veya eczacınız ile konuşunuz.  Kullanmanız  gerekenden  fazla  FERNULA kullandıysanız:  
Doktorunuz  sizin  için en uygun dozu belirleyecek  ve damar  içi yoldan uygulayacaktır.  
 FERNULA’d an kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz.  
 FERNULA’ yı kullanmayı  unutursanız  
Unutulan dozları  dengelemek için çift doz  almayınız. 
 FERNULA ile tedavi  sonlandırıldığında  oluşabilecek  etkiler  
Bulunmamaktadır.  
 4. Olası yan  etkiler nelerdir?  
Tüm ilaçlar gibi, FERNULA’nın içeriğinde bulunan maddelere duyarlı olan kişilerde yan etkiler 
olabilir.  
 Yan etkiler  aşağıdaki  kategorilerde  gösterildiği  şekilde  sınıflandırılmıştır:  5/8  Çok yaygın:  10 hastanın en az birinde görülebilir.  
Yaygın:  10 h astanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın  birinden az fakat  10.000 hastanın  birinden fazla görülebilir.  
Çok seyrek:  10.000 hastanın birinden az görülebilir.  
Bilinmiyor : Eldeki  verilerden  hareketle tahmin  edilemiyor. 
 
Aşağıdakilerden  biri olursa, FERNULA ’yı kullanmayı  durdurunuz  ve DERHAL  
doktorunuza  bildiriniz  veya size en yakın  hastanenin acil bölümüne  başvurunuz:  
 
• Alerjik reaksiyonlar (düşük kan basıncı (baş dönmesi, sersemlik, bayılma), yüzde  şişme, zor 
nefes alma, Kounis sendromu olarak adlandırılan potansiyel olarak ciddi bir alerjik reaksiyonun 
işareti olabilen göğüs ağrısı). 
 
Bazı hastalarda bu al erjik reaksiyonlar ciddi ve yaşamı tehdit eden (anafilaktoid veya anafilaktik 
olarak bilinen) şekilde olabilir. Alerjik reaksiyon geçirdiğinizi düşünüyorsanız doktorunuza veya hemşirenize hemen bildiriniz.  
 Diğer  yan etkiler  şunlardır:  
 
Yaygın  
• Geçici  tat bozuklukları  
• Tansiyon düşmesi  veya  yükselmesi  
• Hasta hissetme  (bulantı)  
• Enjeksiyon/infüzyon
 yerinde  ağrı, iritasyon  (tahriş),  kaşıntı,  hematom  (bölgesel  kan 
birikmesi)  veya  renk değişikliği  gibi reaksiyonlar  
 Yaygın  olmayan  
• Kaşınma ve döküntü  
• Kas spazmı, ağrısı veya kramp 
• Soluk alıp vermede güçlük, nefes darlığı  
• Baş ağrısı  
• Sersemlik hissi  
• Karıncalanma veya batma hissi  
• Dokunma hissi kaybı veya azalması (hissizlik)  
• Pıhtı oluşmasına bağlı damar şişliği  
• Damar iltihabı 
• Kusma  
• Karın ağrısı  
• Yüz kızarması, yanma hissi  
• Kabızlık  
• İshal  
• Eklem ağrısı  
• Kol ve bacak ağrısı  
• Sırt ağrısı 
• Üşüme hissi  
• Halsizlik ve yorgunluk  
• Eller ve ayaklarda şişme  6/8  • Kandaki karaciğer enzimlerinde (ALT, AST, GGT) artış  
• Serum ferritin düzeylerinde artış  
• Devamlı olan kas ağrısı  
 
Seyrek  
• Baygınlık  
• Uykusuzluk veya uyku hissi  
• Çarpıntı  
• İdrar rengi değişikliği  
• Göğüs ağrısı  
• Terlemede artış  
• Ateş 
• Kanda laktat dehidrojenaz değerlerinde artış (doku hasarının bir göstergesidir)  
 Bilinmiyor  
• Kafa karışıklığı hissi  
• Konsantrasyon kaybı, konsantrasyon baskılanması  
• Gerginlik hissi  
• Titreme  
• Nefes almayı zorlaştırabilecek şekilde yüzde, ağızda, dilde veya boğazda şişme (anjioödem)  
• Nabız sayısında azalma  
• Nabız artışı  
• Dolaşımın durması  
• Kan pıhtısına neden olabilecek damar iltihabı  
• Hava yollarının ani daralması  
• Kaşıntı 
• Deride kırmızı ve kaşıntılı kabarma, deride kızarıklıklar veya döküntü  
• Soğuk terleme  
• Genel hastalık hissi  
• Soluk cilt  
• Ani hayatı tehdit eden alerjik reaksiyonlar  
• Kounis sendromu (göğüs ağrısı ile görülen alerjik reaksiyonlar ) 
• Grip benzeri belirtiler (ilaç uygulamasını takiben birkaç saat ile birkaç gün  sonrasında  
oluşabilir  ve yüksek ateş  ile birlikte  kas ve eklem  ağrısı  gözlenir.)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer al an “İlaç Yan Etki Bildirimi” ikonuna tıklayarak ya da  0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında  daha fazla bilgi edinilmesine katkı sağlamış olacaksınız. 
 
5. FERNULA’nın saklanması  
 7/8  FERNULA’yı  çocukların  göremeyeceği, erişemeyeceği  yerlerde ve ambalajında saklayınız.  
 
250C altındaki  oda sıcaklığında  ve orijinal ambalajında saklayınız.  Dondurmayınız.  
 Son kullanma  tarihiyle  uyumlu olarak  kullanınız.  
 Ambalajdaki  son kullanma tarihinden sonra FERNULA’yı kullanmayınız.  
 Eğer  üründe  ve/veya ambalajında  bozukluklar  fark ederseniz FERNULA’yı kullanmayınız.  
 Son kullanma  tarihi geçmiş  veya  kullanılmayan  ilaçları  çöpe  atmayınız!  Çevre ve Şehircilik 
Bakanlığınca belirlenen toplama sistemine veriniz. 
 
Ruhsat sahibi:  
NOBEL İLAÇ SANAYİİ ve TİCARET A.Ş.  
Ümraniye 34768 İSTANBUL  
 Üretim yeri: 
İDOL İLAÇ DOLUM SANAYİİ ve TİCARET A.Ş.  
Topkapı 34020 İSTANBUL  
 Bu kullanma talimatı ../../…. tarihinde  onaylanmıştır. 
  Aşağıdaki  bilgiler  bu ilacı uygulayacak  sağlık  personeli  içindir:  
 Uygulama Her FERNULA  uygulaması  sırasında  ve sonrasında  aşırı duyarlılık  reaksiyonları  belirti ve 
semptomları için hastaları  dikkatle  izleyin.  
 FERNULA, ancak tam resüsitasyon olanaklarının sağlanabildiği ve personelin anafilaktik reaksiyonları  hızlı bir şekilde  değerlendirip tedavi  edebileceği  bir ortamda  uygulanmalıdır. Her 
FERNULA uygulamasını takiben hastalar en az 30 dakika boyunca advers etkiler açısından 
gözlenmelidir.  
 Uygulama şekli:  
FERNULA, sadece intravenöz yoldan uygulanması gereken bir üründür. Uygulama yavaş intravenöz enjeksiyon, intravenöz damla infüzyon veya diyaliz makinasının venöz yolu 
kullanılarak yapılabilir.  
 FERNULA uygulanırken paravenöz  sızıntıdan  kaçınılmalıdır.  Eğer  paravenöz  sızıntı olursa  
ağrı, enflamasyon  ve kahverengi  renk  değişimi olabilir.  
 İntravenöz  damla infüzyon 
FERNULA  sadece %0,9’luk Serum  Fizyolojik  (NaCl) ile dilue  edilmelidir.  
 İnfüzyondan  hemen  önce seyreltme yapılmalı ve  çözelti  aşağıdaki  gibi verilmelidir:  8/8   
FERNULA  dozu (mg 
demir)   
FERNULA  dozu (ml  
FERNULA ) Maksimum dilue 
edilebilecek  steril %0,9 
NaCl çözelti hacmi   
Minimum İnfüzyon 
Zamanı  
50 mg 2,5 ml 50 ml 8 dakika  
100 mg 5 ml 100 ml 15 dakika  
200 mg 10 ml 200 ml 30 dakika  
 
Stabiliteyle  ilgili nedenlerle,  FERNULA  daha  düşük konsantrasyonda  seyreltilmemelidir.  
 
İntravenöz  enjeksiyon  
FERNULA yavaş  enjeksiyon olarak  yapılabilir.  1 ml dilüe  edilmemiş  FERNULA 1 dakikalık 
sürede  verilebilir.  Bir seferde 10 ml’den (200 mg  demir)  fazla enjeksiyon yapılmamalıdır.  
 Diyaliz  makinasının venöz  yoluna enjeksiyon  
FERNULA  tıpkı intavenöz enjeksiyonda  olduğu gibi hemodiyaliz  sırasında  diyaliz  makinasının 
venöz  ucundan verilebilir.  
 Geçimsizlikler  
Bu ilaç bölüm %0,9 m/V sodyum klorür dışında herhangi bir ilaç ile karıştırılmamalıdır. Diğer ilaçlar ile karıştırıldığında diğer ajanlarla etkileşime girme ve çökelme ris ki vardır. Cam, 
polietilen ve PVC dışında kaplar ile geçimi konusu bilinmemektedir.  Saklama  koşulları  
Mikrobiyolojik açıdan  ürün açıldıktan  sonra  hemen  kullanılmalıdır.  
 Kullanım  
Ampuller  kullanılmadan  önce  çökelti  ve hasar  konusunda  gözle  kontrol  edilmelidir.  Sadece 
homojen ve çökeltisiz çözeltileri kullanınız.  Seyreltilmiş  çözelti  kahverengi  ve berrak  görünür.  