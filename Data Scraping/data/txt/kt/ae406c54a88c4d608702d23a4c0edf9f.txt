1/7 
 KULLANMA TALİMATI  
 
KOLESA  500 mg supozituvar  
Rektal  (makat içine)  uygulanır . 
Etkin madde : Her bir supozituvar, etkin madde olarak 500 mg mesalazin içerir.  
Yardımcı madde (ler): Katı yağ , sodyum dioktil sülfosüksinat, setil alkol  
  
Bu ilacı kullanmaya başlamadan önce bu  KULLANMA TALİ MATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktoru nuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1.KOLESA  nedir ve ne için kullanılır?  
2.KOLESA ’yı kullanmadan önce dikkat edilmesi gerekenler  
3.KOLESA  nasıl kullanılır?  
4.Olası yan etkiler nelerdir?  
5.KOLESA ’nın saklanması  
Başlıkları yer almaktadır.  
 
1. KOLESA  nedir ve ne için kullanılır?  
 
KOLESA  500 mg mesalazin içeren krem -kahve renkli,  torpido şeklinde, üzeri pürüzsüz 
supozituvarlardır . 
 
KOLESA  karton kutu içinde 5’li gruplar halinde 30 adet supozituvar içeren PVC/PE blister 
ambalajlarda piyasaya sunulmaktadır.   
 
KOLESA  “aminosalisilik asit ve benzeri ilaçlar” diye adlandırılan ve “intestinal 
antienflamatuvar” grubuna dahil bir ilaçtır. Bu ilaçlar inflamatuvar bağırsak hastalıklarını 
tedavi etmek için kullanılırlar.  
 
KOLESA  aşağıdaki durumlarda kullanılır:  
 
Rektumda (dışkının atılmadan önce tutulduğu yer) sınırlı ülseratif kolitin (kronik iltihabi kalın 
bağırsak (kolon) hastalığı) akut (ani başlangıçlı) vakalarının tedavisinde ve hastalığın 
tekrarının önlenmesinde (koruyucu tedavi) kullanılır.  
 
 
 
2/7 
 2. KOLESA ’yı kullanmadan önce dikkat edilmesi gerekenler  
 
KOLESA ’yı aşağıdaki durumlarda KULLANMAYINIZ  
 
Eğer;  
 Salisilik aside, örneğin Aspirin ® gibi salisilatlar a ya da KOLESA içeriğindeki diğer bir 
maddeye  karşı bilinen aşırı duyarlılığınız (alerjiniz) varsa,  
 Şiddetli karaciğer  veya böbrek hastalığınız varsa.  
 
KOLESA’yı aşağıdaki durumlarda DİKKATLİ KULLANINIZ  
 
Eğer;  
 
 Özellikle bronşiyal astım  olmak üzere, akciğe r ile ilgili sorununuz varsa,  
 Mesalazin ile ilgili bir madde olan sülfasalazine karşı geçmişte aşırı duyarlılık  
hikayeniz  varsa , 
 Karaciğer fonksiyonlarınızda  bozukluk bulunuyorsa,  
 Böbrek fonksiyonlarınızda  bozukluk bulunuyorsa.  
 Mesalazin kullandıktan son ra herhangi bir zamanda şiddetli deri döküntüsü veya deri 
soyulması, kabarcıklanma ve/veya ağız yaraları gelişti ise.  
 
Mesalazin, tuvalet suyunda sodyum hipokloritli ağartıcı ile temas ettikten sonra idrarda 
kırmızı -kahverengi renk değişikliğine neden olabilir. Bu, mesalazin ile ağartıcı arasında bir 
kimyasal reaksiyondur ve zararsızdır.  
 
Ek önlemler:  
Tedavi sırasında hekiminiz sizi dikkatle takip edecek ve düzenli olarak kan ve idrar tahlilleri 
yapacaktır.  
   
Mesalazin kullanımı ile böbrek taşları gelişebilir. Belirtiler, karın yanlarında ağrı ve idrarda 
kan içerebilir. Mesalazin ile tedavi sırasında yeterli miktarda sıvı içtiğinize dikkat ediniz.  
 
Mesalazin tedavisi ile ilişkili olarak eozinofilinin ve sistem ik semptomların eşlik ettiği ilaç 
etkileşimini (DRESS), Stevens -Johnson sendromunu (SJS) ve toksik epidermal nekrolizi 
(TEN) içeren ciddi cilt reaksiyonları bildirilmiştir. Bu ciddi cilt reaksiyonlarıyla ilgili olarak 
Bölüm 4’te açıklanan belirtilerden her hangi birini fark ederseniz, mesalazin kullanmayı 
durdurunuz ve derhal bir doktora başvurunuz.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.  
 
KOLESA’yı yiyecek ve içecek ile kullanılması  
 
KOLESA ’nın yiyecek ve içecekler ile etkileşimi bilinmemektedir.  
 
Hamilelik  
 
İlacı kullanmadan önce doktorunuza veya eczacınıza danışınız.  
3/7 
  
Hamile iseniz, hamile olduğunuzu düşünüyorsanız veya hamile kalmayı planlıyorsanız ilacı 
kullanmadan önce doktorunuza veya eczacınıza sorunuz.  
 
 Hamilelik süresince  KOLESA ’yı doktorunuz önerdiyse  kullan ınız. 
  
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
 
Emzirme  
 
İlacı kullanmadan önce doktorunuza veya eczacınıza danışınız.  
 
Emzirme dönemi boyunca, etkin madde ve metabolitlerinin anne sütüne geçebildiğinden 
dolayı sadece doktorunuzun talimatı üzerine kullanmalısınız . 
 
Araç ve makine kullanımı  
 
Araç ve makine kulla nımı üzerinde hiçbir etkisi gözlenmemiş ya da ihmal edilebilir düzeyde 
gözlenmiştir . 
 
KOLESA ’nın içeriğinde bulunan bazı yardımcı maddeler hakkında önemli bilgiler  
 
KOLESA , her supozituvarda 220,0 mg setil  alkol içermektedir. Bu nedenle, lokal deri 
reaksiyonlarına (örneğin, kontak dermatite) neden olabilir.  
 
Diğer ilaçlar ile birlikte kullanımı  
 
Özellikle başka ilaçlar alıyorsanız, yakın zamanda aldıysanız veya alacaksanız doktorunuza 
veya eczacınıza bildir iniz. Bu ilacın etki sinde  değişikliğe neden olabildiğinden (karşılıklı 
etkileşim), aşağıdaki ilaçları kullanıyorsanız hekiminizi bilgilendiriniz:  
 
- Azatiyoprin, 6 -merkaptopürin ya da tioguanin  (Bağışıklık sistemi hastalıklarının 
tedavisinde kullanılan ajanlar)  
- Kan pıhtılaşmasını önleyen belli maddeler  (Tromboza karşı kullanılan ilaçlar ya da 
kan sulandırıcı  ilaçlar, örn. varfarin)  
 
KOLESA  ile sürdürülecek bir tedavi yine de sizin için uygun olabilir. Bu gibi durumlarda 
doktorunuz sizin için en doğru tedaviye karar verecektir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi ve riniz.  
 
3. KOLESA  nasıl kullanılır?  
 
KOLESA ’yı her zaman doktorunuzun önerdiği şekilde alınız. Emin değilseniz 
doktorunuza sorunuz.  
4/7 
  Uygun kullanım ve doz/  uygulama sıklığı için talimatlar:  
Yetişkinler:  
 
Akut (ani başlangıçlı) iltihap belirtileriniz varsa;  sabah, öğlen ve akşam olmak ü zere günde 3 
kez 1 adet KOLESA  (günde 1500 mg mesalazine eşdeğer) rektum (dışkı bölgenize doğru) 
içine yerleştirilerek kullanılmalıdır.  
 
Hastalığınızın tekrarının önlenmesi için uzun süreli tedavilerde gü nde 3 kez 1 adet 250 mg 
mesalazine (örneğin diğer formu olan KOLESA  250 mg Supozituvar ) düşürülerek , rektum (dışkı 
bölgenize doğru) içine yerleştirilmelidir . 
 
Uygulama süresi:  
 
Uygulamanın süresine tedaviyi yürüten doktorunuz karar verecektir. Uygulamanın süresi 
hastalığınızın durumuna, şiddetine ve ilerlemesine bağlıdır.  
 
Tedavi ile istenen sonuç ancak bu şekilde elde edilebileceğinden, KOLESA  tedavisini düzenli 
ve doğru bir şe kilde sürdürmeniz gerekmektedir.  
 
 Uygulama yolu ve metodu:  
 
KOLESA  sadece rektal yol ile anüs (dışkı bölgenize doğru) içine uygula narak kullanılmalıdır .  
 
Ağız yoluyla alınmamalıdır  ve yutulmamalıdır.  
 
 Değişik yaş grupları:  
 
Çocuklarda kullanım ı: 
 
KOLESA ’nın çocuklarda etkili olduğuna dair çok az deneyim ve sınırlı sayıda doküman 
vardır.  
Yaşlılarda kullanım ı: 
 
Önceki bölüm lerde yetişkinler için verilen doz/uygulama sıklığı yaşlılar için de geçerlidir.  
 
 Özel kullanım durumları: 2 
 
Böbrek  yetmezliği / Karaciğer yetmezliği:  
 
Karaciğer fonksiyon bozukluğu olan hastalarda dikkatli kullanılmalıdır. Böbrek fonksiyonları 
bozuk olan hastalarda kullanılması önerilmez. Tedavi sırasında böbrek fonksiyonları 
bozulursa, etkin madde mesalazinin yol açtığı renal toks isite (böbreğin zehirlenmesi) 
düşünülmelidir . 
 
Şiddetli böbrek ve karaciğer yetmezliği olan hastalarda kullanılmamalıdır.  
 
5/7 
 Eğer KOLESA ’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Kullan manız gerekenden daha fazla  KOLESA  kullandıysanız:  
KOLESA  kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
Emin değilseniz doktorunuza başvurunuz. Bundan sonra ne yapılacağına doktorunuz karar 
verebilir.  
 
KOLESA ’yı bir kez yüksek dozda alırsanız bir sonraki sefer almanız gereken normal dozu 
alınız. Dozda azaltma  yapmayınız.  
 
KOLESA ’yı  kullanmayı unutursanız:  
Unutulan dozları dengelemek için çift doz almayınız.  
 
Eğer bir doz almayı unuttuysanız, bir sonraki sefer fazladan KOLESA  kullanmayınız, reçete 
edilen dozla devam ediniz.  
 
KOLESA  ile tedavi sonlandırıldığındaki oluşabilecek etkiler  
 
Önceden doktorunuzla görüşmeden bu ilaçla tedaviye son vermeyiniz.  
İlacın ku llanımı hakkında başka sorularınız varsa doktorunuza ya da eczacınıza danışınız.  
 
4. Olası yan etkiler nelerdir?  
 
Tüm ilaçlar gibi, KOLESA ’nın içeriğinde bulunan maddelere duyarlı olan kişilerde yan 
etkiler olabilir.  
 
Aşağıdakilerden biri olursa KOLESA ’yı kullanmayı durdurunuz ve DERHAL 
doktorunuza bildirin iz veya size en yakın hastanenin acil bölümüne başvurunuz:  
 
Şiddetli alerjik reaksiyonlara seyrek rastlanmakla birlikte bütün ilaçlar alerjik 
reaksiyonlara neden olabilir.  
 
 Alerjik deri döküntüsü  
 Ateş  
 Solunum zorluğu  
 
Genel sağlık durumunuzda belirgin bir kötüleşme ile birlikte ateş ve/veya ağız ve gırtlak 
bölgesinde ağrı yaşarsanız, KOLESA ’yı kullanmayı bırakınız ve derhal doktorunuza 
bildiriniz.  Belirtiler, çok seyrek olarak kanınızdaki akyuvarların azalmasına (agranülositoz) 
bağlı olarak ortaya çıkabilir. Bu nedenle ağır bir enfeksiyon geçirme olasılığınız artar. 
Belirtilerinizin bu ilacın etkisiyle olup olmadığını doğrulamak için kan testi yapılabilir.  
6/7 
  
Bunların hepsi çok ciddi yan etkilerdir. Eğer bunlardan biri sizde mevcut ise, sizin 
KOLESA ’ya karşı ciddi alerjiniz var demektir. Acil tıbbi müdaheleye veya hastaneye 
yatırılmanıza gerek olabilir.  
Bu çok ciddi yan etkilerin hepsi oldukça seyrek görülür.  
 
Aşağıdaki belirtilerden herhangi birini fark  ederseniz mesalazin kullanmayı durdurun ve 
derhal bir doktora başvurun:  
 
 Gövdede, sıklıkla ortasında kabarcıklar bulunan hedef tahtası veya halka şeklinde 
kırmızımsı yama tarzı lekeler; deri soyulması; ağız, boğaz, burun, cinsel organlar ve 
gözlerde yara;  yaygın döküntü, ateş ve büyümüş lenf nodları. Bu ciddi deri 
döküntülerinden önce ateş ve grip benzeri belirtiler görülebilir.  
 
Mesalazin içeren ilaçları kullanan hastalarda ayrıca aşağıdaki yan etkiler gözlemlenmiş  olup 
yan etkiler şu şekilde sınıflandırı lır: 
 
Çok Yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1 .000 hastanın birinden fazla görülebilir. 
Seyrek: 1 .000 hastanın birin den az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor : Eldeki verilerden hareketle tahmin edilemiyor  
 
Seyrek:  
 
 Karın ağrısı, ishal  (diyare ), gaz (flatulans), bulantı ve kusma  
 Baş ağrısı, sersemlik  
 Kalp problemleri nedeniyle göğüs ağrısı, nefes darlığı ya da kol ve bacaklarda şişme  
 Cildinizin güneşe ve ultraviyole ışığa karşı hassasiyetinin artması (ışığa duyarlılık)  
 
Çok seyrek:  
 
 Bazen kol ve bacaklarda şişme veya yan ağrısı nın eşlik ettiği böbrek fonksiyon 
değişiklikleri  
 Akut pankreas iltihabı nedeniyle şiddetli karın ağrısı  
 Alerjik ve/veya inflamatuvar akciğer hastalıklarına bağlı nefes darlığı, öksürük, hırıltı,  
röntgende akciğer gölgesi   
 Bağırsaklarda bu ilaca alerjik reaksiyon nedeniyle şiddetli ishal ve karın ağrısı  
 Ciltte döküntü veya iltihap  
 Kas ve eklem ağrısı  
 Kan sayımındaki değişikliklerden dolayı ateş, boğaz ağrısı ya da kırıklık  
 Karaciğer ya da safra akışı  bozuklukları nedeniyle karın ağrısı ya da sarılık  
 Saç dökülmesi ve kelleşme  
 El ve ayaklarda hissizlik ve karıncalanma ( periferik  nöropati)  
7/7 
  Sperm üretiminde geri dönüşümlü azalma  
 
Bilinmiyor:  
 
 Böbrek taşları ve buna bağlı böbrek ağrısı (ayrıca bkz. Böl üm 2)  
 
Yan etkilerin raporlanması:  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr  sitesinde yer alan "İlaç Yan Etki Bildirimi" ikonuna tıklayarak ya da 
0800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)'ne bildiriniz. Meydana gelen yan etkileri bildirerek kullanmakta olduğunuz ilacın 
güve nliliği hakkında daha fazla bilgi edinilmesine katkı sağlamış olacaksınız.  
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. KOLESA ’nın saklanması  
KOLESA ’yı çocukların gö remeyeceği, erişemeyeceği yerlerde ve ambalajında saklayınız.  
25°C altındaki oda sıcaklığında , ışıktan korumak için orijinal ambalajında saklayınız.   
 
Son kullanma tari hiyle uyumlu olarak kullanınız.  
Ambalajdaki son kullanma tarihinden sonra KOLESA ’yı kullanmayınız.  
Orijinal ambalajında saklayınız.  
Eğer üründe ve/veya ambalajında bozukluklar fark ederseniz KOLESA ’yı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığı ’nca belirlenen toplama sistemine veriniz.  
 
Ruhsat sahibi:  
İlko İlaç San. Ve Tic. A.Ş.  
Veysel Karani Mah. Çolakoğlu Sok.  
No: 10/ 34885 , Sancaktepe/  İstanbul  
Telefon No: 0216 564 80 00  
 
Üretim yeri:  
Berko İlaç ve Kimya Sanayi Ltd. Şti.  
Sultanbeyli/İstanbul  
 
Bu kullanma talimatı 20/08/2023  tarihinde onaylanmıştır.  
 
