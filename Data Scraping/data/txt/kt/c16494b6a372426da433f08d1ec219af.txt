1/16 
 KULLANMA TALİMATI  
NOVO -PLAN 1g/2ml I .M./I.V. enjeksiyonluk  çözelti  
Kas içine veya damar içine uygulanır.  
Steril  
 
•    Etkin madde:  Metamizol sodyum 1000 mg  
•    Yardımcı madde:  Enjeksiyonluk distile su.  
 
Bu ilacı kullanmaya başlamadan önce bu KULLANMA TALİMATI NI dikkatlice  
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.   
• Eğer ilave sorularınız olursa, lütfen doktorunuza veya eczacınıza danışınız.   
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı  
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek  
veya düşük doz kullanmayınız.  
 
Bu Kullanma Talimatında : 
1. NOVO -PLAN nedir ve ne için kullanılır?  
2. NOVO -PLAN ’ı kullanmadan önce dikkat edilmesi gerekenler  
3. NOVO -PLAN nasıl kullanılır?  
4. Olası yan etkiler nelerdir?  
5. NOVO -PLAN’ ın saklanması  
 
Başlıkları yer almaktadır.  
 
1. NOVO -PLAN nedir ve ne için kullanılır?  
NOVO -PLAN, metamizol sodyum etkin maddesini içerir.  Bir ampul içinde 1 g metamizol  
sodyum vardır. Bir ampul içinde 2 m L çözelti  bulunur ve çözeltinin  1 mL’sinde 500 mg etkin 
madde bulunur. 10 , 50 ve  100 adet ampul içeren ambalajlarda kullanıma sunulmuştur.  
 
NOVO -PLAN, pirazolon grubuna ait ağrı kesici ve ateş düşürücü olarak kullanılan bir ilaçtır.  
 
NOVO -PLAN  aşağıdaki durumların tedavisi için kullanılır:  
- Yaralanma veya cerrahi sonrası ani gelişen (akut) şiddetli ağrı  
- Kramp benzeri karın ağrısı (kolik)  
- Kansere bağlı ağrı  
- Başka bir tedavinin mümkün olmadığı diğer akut veya kronik şiddetli ağrı  
- Diğer önlemlere yanıt vermeyen yüksek ateş  
 
NOVO -PLAN enjeksiyonluk çözelti yalnızca, diğer formlarla (tablet, şurup veya oral damla) 
tedavinin mümkün olmadığı durumlarda kullanılmalıdır.  
 2/16 
 2. NOVO -PLAN'ı kullanmadan önce dikkat edilmesi gerekenler   
NOVO -PLAN’ı aşağıdaki durumlarda KULLANMAYINIZ:  
 İlacın içerdiği metamizol etkin maddesine veya benzer özellikler taşıyan pirazolon (örn. 
fenazon, propifenazon) veya pirazolidin (örn. fenilbutazon, oksifenbutazon ) olarak 
adlandırılan gruplara dahil ilaçlara karşı alerjiniz (aşırı duyarlılığınız) varsa. Bu etkin 
maddeleri aldıktan sonra bazı beyaz kan hücrelerinin şiddetli derecede azalması 
(agranülositoz) gibi reaksiyonlar geliştiren hastaları da kapsar.  
 İlacın iç erdiği diğer maddelerden birine (Bölüm 6’da listelenen) karşı alerjiniz varsa,  
 Kemik iliği fonksiyonunuzda bozukluk varsa (örn. kanser tedavisi olduysanız)  
 Kan hücresi yapımından sorumlu olan vücut sisteminizde bir hastalığınız varsa  
(hematopoetik hastalık lar) 
 Ağrı kesicilere karşı bilinen bir intoleransınız (ilacın etkisine dayanıksızlık, 
tahammülsüzlük) varsa (ürtiker veya anjiyoödeme (yüz, dil ve boğazda şişme) sebep olan 
analjezik kaynaklı astım veya ağrı kesici intoleransı). Bu durum salisilatlar, para setamol, 
diklofenak, ibuprofen, indometazin, naproksen gibi ağrı kesici ilaçları kullandıktan sonra, 
alt solunum yollarında geçici daralma reaksiyonu (bronkospazm) gelişen veya deride aşırı 
kaşıntı ve kızarıklıklar ile seyreden kurdeşen, burun akıntısı, de ride veya solunum yollarında 
şişme (ürtiker, rinit, anjiyoödem) gibi diğer aşırı duyarlılık reaksiyonları gelişen hastaları 
kapsar.  
 İlaçla ilgili ciddi deri reaksiyonları gibi alerjik reaksiyonlar yaşadıysanız (bkz. bölüm 4. 
“Olası yan etkiler”).  
 Akut inte rmitan hepatik porfiria adı verilen bir hastalığınız varsa (hemoglobin oluşumu 
bozukluğuna sebep olan kalıtsal bir hastalık)  
 Üç aylıktan küçük bebeklerde  
 Kalıtsal glukoz -6- fosfat dehidrogenaz eksikliğiniz varsa (kırmızı kan hücrelerinin yıkımı 
riski taşı yan bir kalıtsal hastalık)  
 Kan basıncınız düşükse veya kan dolaşımınız zayıfsa  
 Hamileliğinizin son 3 ayındaysanız  
 Emziriyorsanız   
NOVO -PLAN ’ı aşağıdaki durumlarda DİKKATLİ KULLANINIZ:  
NOVO -PLAN  metamizol etkin maddesini içerir ve nadir fakat hayatı tehdit edici olabilen şok  
(kan dolaşımının ani olarak durması) ve agranülositoz (bir tip beyaz kan hücrelerinin sayısının  
önemli derecede azalmasına bağlı gelişen ciddi bir durum) riski taşır.  
 
Eğer aşağıdaki belirtilerden biriyle karşılaşırsanız NOVO -PLAN  enjeksiyonluk çözelti  
kullanmayı bırakın ve hemen bir doktora başvurun, çünkü bu olası agranülositozu  gösterebilir:  
 
- Genel sağlık durumunuzun beklenmedik bir şekilde kötüleşmesi (ateş, titreme,  boğaz 
ağrısı veya yutkunma güçlüğü gibi),  
- Kalıcı veya yeni ateş başlangıcı,  
- Özellikle ağız, burun ve boğazda veya genital veya anal bölgede ağrılı yaralar  (mukoza 
zarında değişiklikler).  Bakınız Bölüm 4 “Olası yan etkiler nelerdir?”  
 3/16 
 Tüm kan hücrelerinin sayısında (pansitopeni) (genel olarak hasta hissetme, enfeksiyon veya  
düşmeyen ateş, çürükler, kanama ve ciltte solgunluk gibi) veya trombosit (trombositopeni)  
(kanama eğiliminde artış, deri içinde ve mukoza membranlarında kanama) sayısında azalma  
NOVO -PLA N kullanmayı hemen bırakmalı ve derhal bir doktora başvurunuz(bkz. bölüm 4.  
“Olası yan etkiler”).  
 
Doktorunuz kan hücrelerinizin sayısını düzenli olarak kontrol edebilir ve bazı değişiklikler  
olursa tedaviyi durdurabilir.  
 
NOVO -PLAN ’a karşı bir alerjik rea ksiyonunuz varsa (anafilaktoid reaksiyon), diğer ağrı  
kesicilere karşı da aynı şekilde reaksiyon gösterme riski taşırsınız.  
 
NOVO -PLAN ’a karşı alerjik veya diğer (bağışıklık sistemi kaynaklı) savunma reaksiyonları  
göstermişseniz (örneğin agranülositoz), fe nazon, propifenazon, fenilbutazon veya  
oksifenbutazon gibi diğer pirazolon ve pirazolidinlere (kimyasal olarak ilgili maddeler) karşı  
da aynı şekilde reaksiyon gösterme riski taşırsınız.  
 
Diğer pirazolonlara, pirazolidinlere  veya diğer ağrı kesicilere karşı alerjik reaksiyon veya  diğer 
bağışıklık sistemi kaynaklı reaksiyon gösteriyorsanız, NOVO -PLAN ’a de aynı şekilde  
reaksiyon gösterme riskiniz yüksektir . 
 
NOVO -PLAN’ ın damar içine veya kas içine uygulanması NOVO -PLAN ’ın ağız yoluyla  alınan 
formlarına kıyasla, ciddi alerjik reaksiyonların görülmesi açısından daha yüksek risk  taşır.  
 
Şiddetli alerjik reaksiyonlar  
NOVO -PLAN  enjeksiyonluk çözelti ile şiddetli alerjik reaksiyon riski, oral yoldan veya  
supozituvar olarak uygulanan m etamizol bazlı ilaçlara göre daha yüksektir.  
 
Aşağıdaki durumların mevcut olduğu hastalar, metamizole karşı gelişebilecek olası ani ve  aşırı 
şiddette alerjik reaksiyonlar açısından özel bir risk altındadırlar:  
 
 Ağrı kesicilere veya romatizma ilaçlarına kar şı intolerans; bu durum şiddetli kaşıntı,  
ürtiker, ve yüz, dil ve boğazda şişme (anjiyoödem) gibi problemlere sebep olabilir (Eğer 
bu belirtiler görülürse, NOVO -PLAN ’ı kullanmayınız. Daha fazla bilgi için ‘ NOVO -
PLAN ’ı aşağıdaki durumlarda KULLANMAYINIZ’ bö lümüne bakınız)  
 Solunum güçlüğü (örneğin akciğerdeki küçük hava kanallarının daralması (bronşiyal  
astım) sebebiyle meydana gelen solunum güçlüğü), özellikle bu duruma eşlik eden 
burun ve  sinüslerde iltihap ve nazal poliplerin olması durumunda  
 Kronik ürtike r 
 Alkol intoleransı; yani, belli alkollü içeceklerin az bir miktarına dahi burun akıntısı,  
gözlerde aşırı yaşarma ve belirgin yüz kızarıklığı gibi belirtilerle reaksiyon oluşması. 
Alkole  karşı bu tip bir intolerans durumu ağrı kesicilere karşı teşhis edilm emiş bir 
intoleransın  belirtisi olabilir (‘ NOVO -PLAN ’ı aşağıdaki durumlarda 
KULLANMAYINIZ’ bölümüne  bakınız).  4/16 
  Boyalara (örn. tartrazin) veya koruyucu maddelere (örn. benzoatlar) karşı alerji  
 
Alerjik reaksiyonlar açısından yüksek risk taşıyan hastalarda NOVO -PLAN  sadece olası  
riskleri beklenen faydalara karşı dikkatlice değerlendirildikten sonra kullanılmalıdır (ayrıca  
“NOVO -PLAN ’ı aşağıdaki durumlarda kullanmayınız” bölümüne bakınız). Böyle bir  durumda 
NOVO -PLAN  kullanılmasına karar verilmişse, hasta yak ından takip edilmeli ve acil  durum 
tedavisi için gerekli koşullar her zaman hazır bulundurulmalıdır.  
 
Özellikle hassas hastalarda anafilaktik şok gelişebilir (‘4. Olası yan etkiler nelerdir?’  bölümüne 
bakınız). Bu sebeple, astımı olan veya aşırı duyarlılık  reaksiyon oluşumuna eğilimi  olan (atopi) 
hastalarda özel dikkat gösterilmesi tavsiye edilir.  
 
Şiddetli deri reaksiyonları  
Tedavi sırasında Stevens -Johnson sendromu (derinizde içi su dolu kabarcıklar veya yaygın  
kızarıklık ve soyulmaya neden olan ciddi der i reaksiyonu), toksik epidermal nekroliz (deride  
içi sıvı dolu kabarcıklarla seyreden ciddi bir hastalık), eozinofili ve sistemik semptomlarla  ilaç 
etkileşimi gibi ciddi deri reaksiyonları bildirilmiştir. Sizde bu belirtiler (bkz. bölüm 4.  “Olası 
yan etkil er”) ortaya çıkarsa NOVO -PLAN ’ı kullanmayı bırakınız derhal doktorunuza  
başvurunuz.  
 
Herhangi bir ciddi cilt reaksiyonu geliştirdiyseniz, NOVO -PLAN  ile hiçbir zaman tedaviye  
yeniden başlamamalısınız (bkz. bölüm 4. “Olası yan etkiler”).  
 
Karaciğer sorunları  
Metamizol kullanan hastalarda, tedavinin başlamasını takiben birkaç gün ila birkaç ay içinde  
semptomların eşlik ettiği karaciğer iltihabı olguları rapor edilmiştir.  
 
Kendini hasta hissetme (bulantı veya kusma), ateş, yorgunluk, iştahsızlık, koyu renkli idrar,  
açık renkli dışkı, deri renginde veya gözlerde beyaz kısımlarda sarılık, kaşıntı, kızarıklık veya  
karnın üst kısmında ağrı gibi karaciğer sorunlarına ilişkin semptomlarınız varsa  NOVO -PLAN  
kullanmayı bırakın ve bir doktora başvurun. Doktorunuz karac iğer fonksiyonlarınızı kontrol 
edecektir.  
 
Daha önce metamizol içeren herhangi bir tıbbi ürün kullandıysanız ve karaciğer  problemleriniz 
varsa NOVO -PLAN  kullanmamalısınız.  
 
Tansiyon düşüklüğü  
Metamizol uygulaması tansiyon düşüklüğüne neden olabilir (aynı z amanda ‘4. Olası yan  etkiler 
nelerdir?’ bölümüne bakınız). Bu tip bir durumun görülme olasılığı, enjeksiyonluk  çözelti 
formunda tablet formuna kıyasla daha yüksektir.  
 
Aşağıdaki durumlarda bu risk daha yüksektir:  5/16 
  Önceden tansiyon düşüklüğü bulunan hastalar , aşırı sıvı kaybetmiş olan hastalar, 
dolaşımı  dengede olmayan, dolaşım yetmezliği olan hastalar (örneğin kalp krizi veya 
ciddi  yaralanmalar geçirmiş hastalar)  
 Yüksek ateşi olan hastalar  
 Enjeksiyonun damara çok hızlı uygulanması durumu (‘3. NOVO -PLAN  nasıl  
kullanılır?’  bölümüne bakınız)  
 
Dolayısıyla NOVO -PLAN  tedavisinin gerekliliği dikkatli bir şekilde değerlendirilmeli ve  yakın 
medikal gözetim altında uygulanmalıdır (‘ NOVO -PLAN ’ı aşağıdaki durumlarda  
KULLANMAYINIZ’ bölümüne bakınız). Tansiyon düşmesi ( hipotansif reaksiyonlar) riskini  
azaltmak için kan dolaşımı kontrolü gibi önleyici tedbirlerin alınması gerekli olabilir.  
 
NOVO -PLAN  enjeksiyonluk çözelti sadece kan basıncında bir düşüşten kesin olarak  
kaçınılması gerektiği durumda eğer kan dolaşımına ili şkin dikkatli bir izleme yapılıyorsa  
kullanılabilir, örn.;  
- Ciddi koroner kalp hastalığı olan hastalarda,  
- Beyin damarlarında kan akışının sınırlanmasına neden olan daralma olan hastalarda,  
 
Kan basıncında ciddi bir düşüş riskini en aza indirmek ve enjek siyonu alerjik reaksiyonun ilk  
belirtilerinde durdurabilmek için, NOVO -PLAN ’ın intravenöz enjeksiyonu çok yavaş, yani  
dakikada 1 mL’den (veya 0,5  g metamizol sodyu m monohidrat) daha az miktarda  
uygulanmalıdır.  
 
Böbrek ve karaciğer yetmezliği  
Böbrek veya karaciğer fonksiyon bozuklukları olan hastalarda NOVO -PLAN  yalnızca  
yarar/risk oranının mutlak bir değerlendirmesinden sonra ve gerekli önlemler alınarak  
kullanılmalıdır (‘3. NOVO -PLAN  nasıl kullanılır? - Böbrek/karaciğer yetmezliği’ bölümüne  
bakınız).  
 
Yenidoğanlar ve bebekler  
Yenidoğanlarda ve 3 aylıktan küçük bebeklerde, bu durumda kullanıma ilişkin bilimsel veri  
bulunmadığından, metamizol sodyum tedavisi uygulanmamalıdır.  
 
Yaşlı hastalar  
Yaşlı hastalarda ilacın vücuttan atılmasında gecikme söz konusu olabilir (‘3. NOVO -PLAN  
nasıl kullanılır? – Yaşlı hastalar’ bölümüne bakınız).  
 
NOVO -PLAN , geçimli oldukları onaylanmadığı müddetçe, başka ilaçlarla aynı anda  
uygulanmamalıdır.  
 
Bu uyarılar, g eçmişteki herhangi bir dönemde dahi olsa sizin için geçerliyse lütfen  doktorunuza 
danışınız.   
 
 6/16 
 NOVO -PLAN' ın yiyecek ve içecek ile kullanılması  
NOVO -PLAN  ağızdan alınmaz, d amar içine veya kas içine uygulanır.  
NOVO -PLAN  kullanırken, mümkün olduğunca alkol almayınız.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamile iseniz, hamile olabileceğinizi düşünüyorsanız veya hamile kalmayı planlıyorsanız bu  
ilacı kullanmadan önce doktorunuza danışınız.  
 
Hamileliğin ilk üç ayında metamizol kullanımına ilişkin mevcut veriler sınırlıdır ancak bu  
sınırlı veriler embriyoya zararlı etkiler olduğunu göstermemektedir. Başka bir tedavi  
seçeneğinin bulunmadığı seçilmiş durumlarda, doktorunuza veya eczac ınıza danıştıktan sonra  
ve metamizol kullanımının yararlarının ve risklerinin dikkatlice tartılmasının ardından ilk ve  
ikinci üç aylık dönemde tek doz metamizol kullanımı kabul edilebilir. Bununla birlikte, genel  
olarak, ilk ve ikinci üç aylık dönemde NOVO -PLAN  kullanımı önerilmez.   
 
Hamileliğin son üç ayında, anne ve çocuk için artan komplikasyon (kanama, doğmamış bir  
çocuğun normalde sadece doğumdan sonra kapanan Duktus Botalli adı verilen önemli bir  
damarının erken kapanması) riski nedeniyle NOVO -PLAN  kullanmamalısınız.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.   
 
Emzirme  
İlacı kullanmadan önce doktorunuza veya eczacınıza danışınız.  
 
Metamizolün parçalanma ürünleri kayda değer miktarda anne sütüne geçer ve emzirilen bebek  
için risk göz ardı edilemez. Özellikle emzirme döneminde tekrarlı şekilde NOVO -PLAN  
kullanımından kaçınılmalıdır. Tek bir NOVO -PLAN  uygulaması durumunda, annelerin dozu  
aldıktan sonra 48 saat boyunca sütlerini sağmaları ve atmaları  önerilir.   
 
Araç ve makine kullanımı  
Metamizol önerilen dozlarda kullanıldığında konsantrasyon ve reaksiyon yeteneğini  bozduğuna 
dair bir bilgi bulunmamaktadır. Bununla beraber, tedbir amaçlı olarak en azından  yüksek 
dozlarda, konsantrasyon  ve reaksiyon yeteneğinin bozulabileceğini göz önünde  bulundurarak, 
araç ya da makine kullanımından ve diğer riskli aktivitelerden kaçınınız.  
Özellikle birlikte alkol kullandıysanız taşıt sürmeyiniz, makine kullanmayınız.   
 
NOVO -PLAN’ ın içeriğinde bulunan bazı yardımcı maddeler hakkında önemli bilgiler  
Bu tıbbi ürün her 1 mL ’lik çözeltisinde 32,7 mg sodyum (sofra tuzunun ana bileşeni) içerir. Bu 
miktar, bir yetişkin için önerilen maksimum günlük sodyum alımının yaklaşık %1,6’sına 
eşdeğerdir. Bu durum, kontr ollü sodyum diyetinde olan hastalar için göz önünde 
bulundurulmalıdır.  7/16 
 Diğer ilaçlar ile birlikte kullanımı  
Şu anda başka bir ilaç kullanıyorsanız ya da kullanma olasılığınız varsa veya yakın zamanda  
kullandıysanız, doktorunuza ya da eczacınıza söyleyiniz.  
 
Özellikle, kan seviyelerini düşürebilecek ve NOVO -PLAN ’ın etkisini azaltabilecek aşağıdaki  
ilaçları doktorunuza söyleyin:  
 
- Depresyon veya sigara bırakma tedavisinde kullanılan bir ilaç olan bupropion,  
 
- HIV/AIDS tedavisinde kullanılan bir ilaç olan efavirenz,  
 
- Yasadışı uyuşturuculara (opioidler olarak da adlandırılan) bağımlılığı teda vi etmek amacıyla 
kullanılan bir ilaç olan metadon,  
 
- Epilepsi veya bipolar bozukluk tedavisinde kullanılan bir ilaç olan valproat,  
 
- Bağışıklık sistemini baskı altı na almak için kullanılan bir ilaç olan siklosporin,  
 
- Nakil yapılan hastalarda organ reddini önlemek için kullanılan bir ilaç olan takrolimus,  
 
- Depresyon tedavisinde kullanılan bir ilaç olan sertralin,    
 
etkililiği  ve/veya kan seviyeleri doktorunuz tarafından takip edilmelidir.  
 
Özellikle, NOVO -PLAN `ı etkileyen veya etkileyebilecek olan aşağıdaki ilaçları doktorunuza  
söyleyin.  
- Kanser veya romatizmal hastalıkları tedavi etmek için kullanılan bir ilaç olan  metotreksat , 
 
Bu ilaçların birlikte kullanılması, özellikle yaşlı hastalarda metotreksatın kan üzerindeki olası  
etkisini artırabilir. Bu nedenle bu kombinasyondan kaçınılmalıdır.  
 
- Kalp koruması amacıyla düşük dozlarda alınan asetilsalisilik asit,  
Bu ilaçların birlikte kullanılması, asetilsalisilik asidin kan pulcuklarının pıhtılaşması  üzerindeki 
etkisini azaltabilir.  
- Zihinsel hastalıkların tedavisinde kullanılan bir ilaç olan klorpromazin,  
Eğer bu ilaçlar eş zamanlı kullanılırsa, vücut sıcaklığında  aşırı bir azalma görülebilir.  
 
NOVO -PLAN ’ın dahil olduğu ilaç grubu olan pirazolonların kullanımı, diğer bazı ilaçlarla 
etkileşimlere yol açabilir:  
- Kanın pıhtılaşmasını önlemek için alınan ilaçlar,  
- Yüksek tansiyonu ve belirli kalp hastalıklarını tedavi et mek için kullanılan bir ilaç olan  
kaptopril,  
- Zihinsel hastalıkların tedavisinde kullanılan bir ilaç olan lityum,  
- Triamteren gibi diüretik ilaçlar,  8/16 
 - Kan basıncını düşürmek için kullanılan ilaçlar.  
 
NOVO -PLAN `ın bu etkileşimlere ne ölçüde neden olduğu bilinmemektedir.  
 
Laboratuvar testleri üzerinde etkiler  
Eğer NOVO -PLAN  enjeksiyonluk çözelti kullanıyorsanız, herhangi bir laboratuvar testi  
(örneğin kreatinin, yağ, HDL -kolesterol veya ürik asit testleri) yaptırmadan önce doktorunuzu  
bilgilendiriniz, çünk ü metamizol bazı sonuçları etkileyebilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız ise lütfen doktorunuza veya eczacınıza bunlar hakkında bilgi veriniz.   
 
3. NOVO -PLAN  nasıl kullanılır?  
Uygun  kullanım ve doz/ uygulama sıklığı için talimatlar:  
NOVO -PLAN  enjeksiyonluk çözelti  mutlaka doktor kontrolünde uygulanır.  
 
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.   
 
Doz ağrının veya ateşin şiddetine ve hastanın NOVO -PLAN’a hassasiyetine bağlıdır.  
 
Eğer tek dozun etkisi yetersizse veya sonrasında analjezik et ki azalırsa, doktorunuz aşağıda 
detayları verilen maksimum günlük doza kadar ilave bir doz uygulayabilir.  
 
Her zaman ağrıyı ve ateşi kontrol edebilec ek en düşük doz seçilmelidir. Uygulamadan 30  
dakika sonra belirgin bir etki beklenebilir. Maksimum günlük doza bağlı olarak, bir defada  
alınan dozlar (tek dozlar), 6 -8 saat aralıklarla günde dört kez verilebilir.  
 
Yetişkinler ve 15 yaş ve üzeri gençler:   
Yetişkinler ve 15 yaş ve üzeri gençlerde (ağırlığı 53 kg’dan fazla olanlar) tek bir doz olarak 
damar içine veya kas içine 1 – 2 mL verilebilir. Eğer gerekli ise, uygulanan tek doz 5 mL’ye 
kadar (2500 mg metamizol sodyuma eşdeğer) artırılabilir. Maksimum gü nlük doz 8 mL’dir.  
Eğer gerekli ise, günlük doz 10 mL’ye kadar (5000 mg metamizol sodyuma eşdeğer) 
artırılabilir.  
 
Bebekler ve çocuklar:  
Çocuklar ve 14 yaşına kadar gençlerde bireysel doz olarak vücut ağırlığı kilogramı başına 8  İla 
16 mg metamizol verileb ilir. Ateş durumunda, çocuklarda genellikle vücut ağırlığı  kilogramı  
başına 10 mg metamizol uygundur.  
 
Damar içine veya kas içine uygulanacak tek dozlar için aşağıda verilen doz şeması rehber  olarak 
kullanılabilir:  
 
 
 9/16 
 Çocuk yaş aralığı  
(vücut ağırlığı)  Tek doz  Maksimum günlük doz 
Yenidoğanlar, 3 -11 aylık  
(yaklaşık 5 -8 kg)  0,1-0,2 mL  0,4-0,8 mL  
1-3 yaş  
(yaklaşık 9 -15 kg)  0,2-0,5 mL  0,8-2,0 mL  
4-6 yaş  
(yaklaşık 16 -23 kg)  0,3-0,8 mL  1,2-3,2 mL  
7-9 yaş  
(yaklaşık 24 -30 kg)  0,4-1,0 mL  1,6-4,0 mL  
10-12 yaş  
(yaklaşık 31 -45 kg)  0,5-1,4 mL  2,0-5,6 mL  
13-14 yaş  
(yaklaşık 46 -53 kg)  0,8-1,8 mL  3,2-7,2 mL  
 
Tedavi süresi  
Hastalığınızın yapısına ve şiddetine bağlı olarak tedavi sürenize doktorunuz karar verecektir.  
 
Ağrı kesicilerin özellikle bir doktora veya diş hekimine danışmadan 3 ila 5 günden fazla  
kullanılması tavsiye edilmemektedir.  
 
Uygulama yolu ve metodu:  
Kas içine ve damar içine uygulanır. Kas içi enjeksiyon her zaman vücut sıcaklığındaki bir  
çözelti içinde uygulanmalıdır.  
 
NOVO -PLAN  damar içi ve kas içi  ilaç uygulanması konusunda eğitimli bir sağlık personeli  
tarafından uygulanır.  
 
NOVO -PLAN  %5 glukoz, %0,9 salin veya Ringer’s laktat çözeltisi ile karıştırılabilir veya  
seyreltilebilir. Bununla beraber, bu karışımların stabilitesi sınırlı olduğundan, infüzyon derhal  
uygulanmalıdır.  
 
Kan basıncındaki düşüş doza bağlı olduğundan, tek doz olarak 1 g’dan fazla NOVO -PLAN  
enjeksiyonu kullanımı dikkatlice değerlendirilmelidir.  
 
NOVO -PLAN  enjeksiyonu (damar içi veya kas içi) hasta yatar durumdayken ve yakın  medikal 
izlem altında yapılmalıdır.  
 
Kan basıncında ciddi bir düşüş riskini en aza indirmek ve alerjik reaksiyonun ilk belirtileri  
görüldüğünde enjeksiyonun durdurulabilmesini sağlamak amacıyla, damar içi uygulama çok  
yavaş yapılmalıdır (dakikada 1 m L’yi (0 ,5 g metamizol) aşmamalıdır).   
 
 
 
 10/16 
 Ampulün Açılması  
 
Ampulü  nokta yukarıya gelecek şekilde tutun. Çekmenin içinde solüsyon varsa aşağı akması 
için ampule yavaşça vurun veya ampulü sallayın.  
 
Ampul nokta yukarı gelecek şekilde tutarak çekmeyi aşağıya doğru  çekerek kırın.  
 
Değişik yaş grupları:  
Çocuklarda kullanımı:  
Doktorunuz çocuğunuzun yaşı, vücut ağırlığı ve hastalığına bağlı olarak ilacın dozunu ve  
uygulama şeklini belirleyecektir.  
 
Çocuklarda yaşa ve vücut ağırlığına bağlı olarak önerilen dozlar için lütfen yukarıdaki tabloya  
bakınız.  
 
NOVO -PLAN  3 aylıktan küçük bebeklere uygulanmamalıdır. 3 aylıktan küçük bebekler için  
başka dozaj formları mevcuttur.   
 
Yaşlılarda kullanımı:  
Yaşlı hastalarda doktorunuz böbrek ve karaciğer fonksiyonlarındaki olası bozul maları göz  
önünde bulundurarak dozda ayarlama yapacaktır . 
 
Özel kullanım durumları:  
Böbrek/karaciğer yetmezliği  
Böbrek veya karaciğer problemleri olan hastalarda, ilacın vüc uttan atılma hızı düşeceğinden, 
tekrarlanan yüksek dozlardan kaçınılmalıdır. Kısa süreli te davide, doz azaltılması gerekli 
değildir. Uzun dönem kullanımına ilişkin veri mevcut değildir.  
 
Genel sağlık durumu bozuk olan ve böbrek yetmezliği olan hastalar:  
Genel sağlık durumu bozuk olan ve böbrek fonksiyonlarında azalma olan hastalarda, yı kım 
ürünlerinin atılımı gecikebileceğinden doz azaltılmalıdır.  
11/16 
 Eğer NOVO -PLAN ’ın etkisinin çok güçlü veya zayıf olduğu na dair bir izleniminiz var ise 
doktorunuz veya eczacınız ile konuşunuz.   
 
Kullanmanız gerekenden daha fazla NOVO -PLAN  kullandıysanız:  
NOVO -PLAN  doktor denetiminde kullanılacağı için, böyle bir durumun gelişmemesi için  
gereken tedbirler alınacaktır. Böyle bir durum söz konusu olduğunda ise uygun tedavi  
yapılacaktır. Aşırı doz belirtileri bulantı, kusma, karın ağrısı, böbrek fonksiyon  bozu kluğu/akut 
böbrek yetmezliği (örneğin interstisyel nefrit belirtileri - iştahsızlık, aşırı  susama, kusma ile 
seyreden böbrek iltihabı) , baş dönmesi, uyku hali, bilinç kaybı, kramplar,  tansiyonun düşerek 
dolaşımın durması (şok), kardiyak aritmidir (taşikard i). 
 
Not: Yüksek dozlardan sonra, ilacın vücudunuzda parçalanmasından sonra oluşan zararsız bir  
madde olan rubazonik asidin vücuttan atılması idrarınızın kırmızı renge boyanmasına sebep  
olur. 
 
NOVO -PLAN ’dan kullanmanız gerekenden fazlasını kullanmışs anız bir doktor veya eczacı ile 
konuşunuz.   
 
NOVO -PLAN 'ı kullanmayı unutursanız:  
NOVO -PLAN  doktor denetiminde kullanılacağından, böyle bir durumun gelişmemesi için  
gereken önlemler alınacaktır.  
 
Unutulan dozları dengelemek için çift doz almayınız.  
 
NOVO -PLAN  ile tedavi sonlandırıldığındaki oluşabilecek etkiler:  
Tedavi sonlandırıldığında oluşabilecek etkiler bilinmemektedir.  
 
4. Olası yan etkiler nelerdir?  
Tüm ilaçlar gibi, NOVO -PLAN ’ın içeriğinde bulunan maddelere duyarlı olan kiş ilerde yan 
etkiler olabilir.  
 
Aşağıdakilerden biri olursa, NOVO -PLAN ’ı kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz : 
Bu yan etkilerden herhangi biri aniden ortaya çıkarsa veya kötüleşirse derhal bir doktora  
başvurunuz. Bu yan etkiler (örn. şiddetli alerjik reaksiyonlar, deride yaygın içi su dolu  
kabarcıklar ve soyulma (Stevens -Johnson sendromu veya toksik epidermal nekroliz,  
agranülositoz, pansitopeni gibi ciddi deri reaksiyonları) yaşamı tehdit edici olabili r. 
 
NOVO -PLAN , tıbbi gözetim olmaksızın hiçbir koşulda tekrar alınmamalıdır. Zamanında 
tedavinin sonlandırılması kritik öneme sahip olabilir.  
 
Agranülositoz, pansitopeni veya trombositopeni belirtileri ortaya çıkarsa (bkz. bölüm 2  
“NOVO -PLAN ’ı aşağıdaki durumlarda DİKKATLİ KULLANINIZ”), NOVO -PLAN  almayı  
derhal kesiniz ve diferansiyel kan sayımı da dahil olmak üzere kan sayımınız doktorunuz  12/16 
 tarafından kontrol edilmelidir. Tedaviyi kesmek için laboratuvar sonuçlarının gelmesini  
beklemeyin.  
 
Aşağı daki belirtilerden herhangi biriyle karşılaşırsanız NOVO -PLAN  kullanmayı bırakın ve 
derhal tıbbi yardım alın:  
 
Hasta hissetme (bulantı veya kusma), ateş, yorgunluk hissi, iştahsızlık, koyu renkli idrar, açık  
renkli dışkı, derinin veya gözlerin beyaz kısmın ın sararması, kaşıntı, kızarıklık veya üst karın  
ağrısı. Bu semptomlar karaciğer hasarının belirtileri olabilir. Ayrıca bkz. bölüm 2  
“NOVO -PLAN ’ı aşağıdaki durumlarda DİKKATLİ KULLANINIZ.  
 
Bunların hepsi çok ciddi yan etkilerdir. Eğer bunlardan biri sizde mevcut ise, sizin,  NOVO -
PLAN ’a karşı ciddi alerjiniz var demektir.  
 
Acil tıbbi müdahaleye veya hastaneye yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir . 
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebili r. 
Çok seyrek: 10.000 hastanın birinden az görülebilir.  
Bilinmiyor: Eldeki verilerden hareketle tahmin edilemiyor.  
 
Yaygın olmayan:  
- Mor ila koyu kırmızı renkte, bazen kabarcıklı deri döküntüsü (sabit ilaç erüpsiyonu)  
- Alerjik reaksiyon belirtileri ile ilgili olmaksızın doğrudan ilaca bağlı olarak gelişen kan  
basıncında düşüklük. Bu tip reaksiyon yalnızca nadir olarak kan basıncında ciddi bir  düşüşe 
neden olabilir. İlacın damara hızlı enjekte edilmesi kan basıncında düşme riskini  
arttırmaktadır. Anormal yüksek ateş durumunda kan basıncınızın düşme riski artabilir.  
Kan basıncında keskin bir düşüşün tipik belirtileri kalbin hızlı atması, ciltte solukluk,  
sarsılma ya da titreme, sersemlik, bulantı ve bayılmadır.  
 
Seyrek:  
- Alerjik reaksiyonlar (anafilaktoid  veya anafilaktik reaksiyonlar)  
Hafif şiddette reaksiyonların belirtileri şunları içerir:  
 Gözlerde yanma,  
 Öksürük, burun akıntısı, aksırma,  
 Göğüs darlığı,  
 Ciltte kızarıklık, özellikle yüz ve baş bölgesinde  
 Yüzde kurdeşen ve şişlik,  
 Daha seyrek: mide bulant ısı ve karın bölgesinde kramplar  13/16 
 Spesifik uyarı semptomları arasında dilin üstünde ve altında  ve özellikle avuç içlerinde ve ayak 
tabanlarında yanma, kaşıntı ve sıcaklık hissi bulunur.  
 
Bu daha hafif reaksiyonlar, daha şiddetli durumlara ilerleyebilir:  
 Şiddetli kurdeşen,  
 Şiddetli anjiyoödem (gırtlak içinde ve çevresinde şişme dahil),  
 Alt solunum yollarının spazmodik daralması,  
 Hızlı kalp atışı, bazen yavaş nabız, kalp ritmi bozuklukları,  
 Kan basıncında düşme, bazen kan basıncında bir yükselmeden önce ort aya çıkabilir.  
 Bilinç kaybı, dolaşım yetmezliği  
 
Bu reaksiyonlar, komplikasyon olmaksızın birkaç doz uygulandıktan sonra bile ortaya  çıkabilir 
ve bazı durumlarda yaşamı tehdit edecek kadar şiddetli ve hatta ölümcül olabilir.  
 
İlaç daha önce birkaç kez komplikasyon olmaksızın uygulanmış olsa bile bu durum  gelişebilir. 
Analjezik astım sendromu olan hastalarda aşırı duyarlılık reaksiyonları tipik olarak  astım 
atakları şeklinde meydana gelir (bkz. Bölüm 2 “ NOVO -PLAN ’ı aşağıdaki durumlarda  
KULLANMAYINIZ”).   
 
Bu reaksiyonlar özellikle damara enjeksiyondan sonra ortaya çıkabilir ve bazı durumlarda  
hayati tehlike oluşturabilecek hatta ölümcül olabilir. İlaç da ha önce birkaç kez komplikasyon 
olmaksızın verilmiş olsa bile gelişebilirler.  
 
- Beyaz kan hücreleri say ısında azalma (lökopeni)  
- Deri döküntüsü (örneğin makülopapüler döküntü)  
 
Çok seyrek:  
- Bazı durumlarda ölümcül olabilen, belli bir tip beyaz ka n hücrelerinin sayısının önemli 
derecede azalması (agranülositoz) veya kandaki trombosit sayısının azalması  
(trombositopeni). Bu reaksiyonların bağışıklık sistemi kaynaklı olduğu kabul  edilmektedir. 
NOVO -PLAN ’ın bir haftadan uzun süre kullanıldığı durumlarda  agranülositoz riskinin 
artabileceğine dair nadir bildirimler bulunmaktadır.  
Agranülositoz belirtileri şun ları içerir: yüksek ateş, titreme, boğaz ağrısı, yutkunmada  
güçlük, ağız, burun ve boğazda veya genital veya anal bölgede iltihaplanma. Bununla  
birlikte, antibiyotik kullanan hastalarda bu belirtiler çok düşük seviyede olabilir.  
Sedimentasyon oranı çok art mıştır, lenf düğümlerin de ise çok hafif bir büyüme söz 
konusudur.  
Trombositopeninin tipik belirtileri örneğin derinizin altında toplu iğne başı büyüklüğünde  
yüzeysel olarak görülebilen kanamalar ve normalden daha çabuk kanama olmasıdır.  
- Astım atakları (alt  solunum yollarındaki daralmaya bağlı olarak nefes alma güçlüğü)  
- Deride yaygın içi su dolu kabarcıklar ve soyulma (Stevens -Johnson sendromu veya  toksik 
epidermal nekroliz)  14/16 
 - Böbrek fonksiyonunda akut bozulma, bazı durumlarda idrar miktarında azalma veya  idrara 
çıkamama (oligüri veya anüri), idrarda protein bulunması (proteinüri), veya  rahatsızlığın 
akut böbrek yetmezliğine ilerlemesi; böbrek iltihabı (akut interstisyel nefrit)  
 
Bilinmiyor:  
- Anafilaktik şok (el, ayak, yüz ve dudakların şişmesi ya da özellikle boğazın nefes  darlığına 
yol açacak şekilde şişmesine sebep olan şiddetli alerjik reaksiyon)  
- Alerjiye bağlı gelişen kalp krizi (Kounis sendromu)  
- Ölümcül sonuçları olabilen, kemik iliğinde bozukluk sonucu kan hücrelerinin  oluşumunda 
azalma ile gelişen kansız lık (aplastik anemi), beyaz ve kırmızı kan  hücrelerinin ve 
trombositlerin sayısında azalma (pansitopeni)  
Pansitopeni ve aplastik aneminin belirtileri şunları içermektedir: Genel kırıklık,  enfeksiyon, 
düşmeyen ateş, çürükler, kanama, ciltte solukluk.  
- Karaciğerin iltihaplanması, ciltte ve gözün beyaz kısımlar ında sararma, kandaki karaciğer 
enzimlerinin seviyesinde artış  
- Gastrointestinal kanama  
- Ciddi cilt reaksiyonları  
Aşağıdaki ciddi yan etkilerden herhangi birini fark ederseniz metamizol kullanmayı  bırakın 
ve derhal bir doktora başvurun.  
- Cilt üzerinde kırmızımsı noktasal veya dairesel kabarık olmayan lekeler ile merkezi  
kabarcıklar, cilt soyulması, ağız, boğaz, burun, genital bölge ve gözlerde ülser. Bu ciddi  deri 
döküntülerinden önce ateş ve grip benze ri sempto mlar (Stevens -Johnson sendromu, toksik 
epidermal nekroliz) gelebilir.  
- Yaygın döküntü, yüksek ateş ve büyümüş lenf düğümleri (DRESS sendromu veya ilaca  aşırı 
duyarlılık sendromu).  
 
İlacın vücudunuzda parçalanmasından sonra oluşan zararsız bir madde olan rubazonik asidin 
idrarınınız kırmızı renge boyanmasına sebep olabilir.  
 
Uygulama bölgesi reaksiyonları  
Enjeksiyonlar enjeksiyon bölgesinde ağrıya ve bölgesel reaksiy onlara neden olabilir, ve hatta 
nadir durumlarda uygulama bölgesinde damar i ltihabına sebep olabilir (flebit).  
 
Eğer bu kullanma talimatında bahsi geçmeyen herhangi b ir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan e tki meydana gelmesi 
durumunda, hekiminiz, eczacınız veya hemşireniz ile konuşu nuz. Ayrıca karşılaştığınız yan 
etkileri www.titck.gov.tr  sitesinde yer alan “İlaç Yan Etki Bildirimi” ikonunu tıklayarak ya da  
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirer ek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.   
 15/16 
 5. NOVO -PLAN'ın saklanması  
NOVO -PLAN'ı çocukların göremeyeceği, erişemeyeceği yerl erde ve ambalajında saklayınız.  
25°C’nin altındaki oda sıcaklığında ve orijinal ambalajında saklayınız.  
Son kullanma tarihiyle uyumlu olarak kullanınız.  
Ambalajdaki son kullanma  tarihinden sonra NOVO -PLAN’ı kullanmayınız.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:   POLİFARMA İLAÇ SANAYİ VE TİC. A.Ş. 
Vakıflar OSB Mahallesi, Sanayi Caddesi No:22/1  
Ergene/TEKİRDAĞ   
Tel: (0282) 675 14 04   
Faks: (0282) 675 14 05  
 
Üretim y eri:   AROMA İlaç San. Ltd. Şti . 
Vakıflar OSB Mahallesi, Sanayi Caddesi No:22/1 Kat: 2  
Ergene/TEKİRDAĞ  
Tel: (0282) 675 10 06   
 
Bu kullanma talimatı  ……………………….   tarihinde onaylanmıştır.  
 
 
 
 
 
 
 
 
 
 
 
 
 
 
 
 
 
 
 
 16/16 
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ 
İÇİNDİR . 
Kullanım şekliyle ilgili olarak doktor ve hemşirelere yönelik uyarılar:  
Şok tedavisi için gerekli önlemler alınmalı, enjeksiyon solüsyonu vücut ısısına  
getirildikten sonra uygulanmalıdır.  
 
Şiddetli kan basıncı düşüklüğü ile şok halinin ortaya çıkmasında en sık rastlanan  
sebep enjeksiyonların hızlı yapılmasıdır. Bu nedenle, ani kan basıncı düşmesine karşı  
intravenöz enjeksiyonlar hasta yatar durumdayken kan basıncı, nabız ve solunum  
kontrol altında tutulmak kaydıyla çok yavaş, dakikada 1 m L'yi geçmeyecek şekilde  
yapılmalıdır.  Alerjik olmayan kan basıncı düşüklüğü doza bağlı olabileceği için, 1 g'ın  
üzerinde ki metamizol dozları; ancak kesin bir endikasyon varsa kullanılmalıdır.  
NOVO -PLAN enjeksiyon solüsyonu, aynı enjektörde başka ilaçlarla  
karıştırılmamalıdır.  
 