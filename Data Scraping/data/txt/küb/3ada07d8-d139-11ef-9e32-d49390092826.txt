KISA ÜRÜN BİLGİSİ
1. BEŞERİ TIBBİ ÜRÜNÜN ADI
PENSARTAN PLUS 100 mg/25 mg Film Kaplı Tablet
2. KALİTATİF VE KANTİTATİF BİLEŞİM
Etkin maddeler:
Losartan......................................100 mg (108.48 mg losartan potasyum olarak)
Hidroklorotiyazid........................ 25 mg
Yardımcı maddeler:
Aglomerat laktoz monohidrat …152 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet.
Açık sarı renkli, oval şekilli, hafif bombeli film kaplı tabletler.
4. KLİNİK ÖZELLİKLER
4.1. Terapötik endikasyonlar
Hipertansiyon:
PENSARTAN PLUS, tek başına losartan veya hidroklorotiyazid ile kan basıncı
yeterince kontrol altına alınamayan hastalarda esansiyel hipertansiyon tedavisinde
endikedir.
Sol ventrikül hipertrofisi olan hipertansif hastalarda kardiyovasküler morbidite ve ölüm
riskinde azalma:
PENSARTAN PLUS, hipertansiyon ve sol ventrikül hipertrofisi olan hastalarda inme
riskini azaltmada endikedir, ancak bu fayda siyah ırka mensup hastalar için geçerli
değildir.
4.2. Pozoloji ve uygulama şekli
Pozoloji:
Hipertansiyon
PENSARTAN PLUS başlangıç tedavisinde kullanım için değildir, ancak tek başına
losartan veya hidroklorotiyazid ile yeterince kontrol altına alınamayan hastalarda
kullanım içindir.
İçindeki her bir bileşenin (losartan ve hidroklorotiyazid) doz titrasyonu tavsiye edilir.
Klinik olarak uygun olduğunda, monoterapi ile yeterince kontrol altına alınamayan
hastalarda monoterapiden sabit kombinasyona doğrudan geçiş düşünülebilir.
PENSARTAN PLUS normal başlangıç dozu, günde bir defa bir tablettir.Uygulama sıklığı ve süresi:
PENSARTAN PLUS 50 mg/12.5 mg ile yeterince kontrol altına alınamayan hastalarda doz
hastanın durumuna göre günde bir defa PENSARTAN PLUS 100 mg/25 mg film kaplı
tablete çıkarılabilir.
100 mg losartan / 25 mg hidroklorotiyazid maksimum günlük doz kombinasyonu
aşılmamalıdır. Antihipertansif etki genellikle tedavinin başlamasından sonra 3-4 hafta
içerisinde görülür.
Uygulama şekli:
Ağızdan kullanım içindir.
PENSARTAN PLUS, yemeklerle birlikte veya öğünler arasında, bütün olarak yeterli
miktarda su ile yutularak alınmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Orta şiddetteki böbrek yetmezliği olan hastalarda (kreatinin klerensi 30-50 ml/dak.) dozaj
ayarlaması gerekmez. PENSARTAN PLUS hemodiyaliz hastalarına önerilmez. Ciddi
böbrek fonksiyon bozukluğu (kreatinin klerensi <30 ml/dak.) olan hastalarda
kullanılmamalıdır (bkz. bölüm 4.3).
PENSARTAN PLUS ciddi karaciğer yetmezliği olan hastalarda kontrendikedir (bkz. bölüm 4.3).
Pediyatrik popülasyon:
Pediyatrik hastalarda güvenliliği ve etkinliği gösterilmemiştir. Bu nedenle,
PENSARTAN PLUS çocuklarda ve 18 yaşın altındaki gençlerde kullanılmamalıdır.
Geriyatrik popülasyon:
Yaşlı hastalarda doz ayarlamasına gerek yoktur.
Diğer:
İntravasküler hacim azalması olan hastalarda kullanım
PENSARTAN PLUS kullanımından önce hacim ve/veya sodyum azlığı düzeltilmelidir.
4.3. Kontrendikasyonlar
- Losartan, sülfonamid türevi maddeler (hidroklorotiyazid gibi) veya içerdiği yardımcı
maddelerden herhangi birine karşı aşırı duyarlılık
- Gebelik (bkz. bölüm 4.6)
- Laktasyon (bkz. bölüm 4.6)
- Tedaviye cevap vermeyen hipokalemi ve hiperkalsemi
- Siddetli hepatik yetmezlik; kolestaz ve safra kanal tıkanıklığı bozuklukları
- Tedaviye cevap vermeyen (refrakter) hiponatremi
- Semptomatik hiperürisemi/gut hastalığı
- Şiddetli böbrek yetmezliği (kreatinin klerensi < 30 ml/dak.)
- Anüri.
4.4. Özel kullanım uyarıları ve önlemleri
2/19Losartan
Anjiyoödem:
Anjiyoödem (yüz, dudaklar, boğaz ve/veya dilde şişme) öyküsü olan hastalar yakından
takip edilmelidir (bkz. bölüm 4.8).
Hipotansiyon ve intravasküler hacim azalması:
Aşırı diüretik tedavisi, diyetle alınan tuzun kısıtlanması, ishal veya kusma nedeniyle
hacim ve/veya sodyum azlığı olan hastalarda, özellikle ilk dozdan sonra semptomatik
hipotansiyon ortaya çıkabilir. Bu tip durumlar PENSARTAN PLUS uygulanmadan önce
düzeltilmelidir (bkz. bölüm 4.2 ve 4.3).
Elektrolit dengesizlikleri:
Elektrolit dengesizlikleri diyabetik veya diyabeti olmayan, böbrek fonksiyonu bozulmuş
hastalarda yaygındır ve düzeltilmelidir. Buna bağlı olarak, plazma potasyum
konsantrasyonları ve kreatinin klerens değerleri yakından izlenmelidir; özellikle kalp
yetmezliği olan ve kreatinin klerensi 30-50 ml/dak olan hastalar yakından takip
edilmelidir.
Potasyum tutucu diüretikler, potasyum ilaveleri ve potasyumlu tuzların losartan/
hidroklorotiyazid ile eş zamanlı uygulanması önerilmez (bkz. bölüm 4.5).
Karaciğer fonksiyon bozukluğu:
Sirozlu hastalarda plazma losartan konsantrasyonlarında anlamlı artış gösteren
farmakokinetik verilerine dayanarak, hafif-orta derecede karaciğer fonksiyon bozukluğu
öyküsü olan hastalarda PENSARTAN PLUS dikkatle kullanılmalıdır. Ciddi hepatik
fonksiyon bozukluğu olan hastalarda losartan ile tedavi deneyimi mevcut değildir. Bu
nedenle, ciddi karaciğer fonksiyon bozukluğu olan hastalarda PENSARTAN PLUS
kontrendikedir (bkz. bölüm 4.2, 4.3 ve 5.2).
Böbrek fonksiyon bozukluğu:
Renin-anjiyotensin-aldosteron sistemindeki inhibisyona bağlı olarak böbrek fonksiyonunda
değişiklikler (böbrek yetmezliği dahil) bildirilmiştir; bu değişiklikler özellikle böbrek
fonksiyonu renin-anjiyotensin-aldosteron sistemine bağımlı olan hastalarda (ciddi kalp
yetersizliği veya mevcut böbrek fonksiyon bozukluğu olan hastalar gibi) gözlenmiştir.
Renin-anjiyotensin-aldosteron sistemini etkileyen diğer ilaçlarda olduğu gibi, çift taraflı
renal arter stenozu veya tek böbrekte arter stenozu olan hastalarda kan üre ve serum
kreatinin düzeylerinde artışlar bildirilmiştir; böbrek fonksiyonundaki bu değişiklikler
tedavi kesildikten sonra geri dönüşlü olabilmektedir. Losartan çift taraflı renal arter
stenozu veya tek böbrekte arter stenozu olan hastalarda dikkatle kullanılmalıdır.
Böbrek transplantasyonu:
Böbrek transplantasyonlu hastalarda deneyim mevcut değildir.
Primer hiperaldosteronizm:
3/19Primer aldosteronizm olan hastalar renin-anjiyotensin sisteminin inhibisyonu aracılığıyla
etki gösteren antihipertansif ilaçlara genel olarak yanıt vermezler. Bu nedenle, bu
hastalarda PENSARTAN PLUS önerilmez.
Koroner kalp hastalığı ve serebrovasküler hastalık:
Diğer antihipertansif ajanlarda olduğu gibi, iskemik kardiyovasküler ve serebrovasküler
hastalığı olan hastalarda aşırı kan basıncı düşüşü miyokard infarktüsü veya inmeye yol
açabilir.
Kalp yetmezliği:
Renin-anjiyotensin sistemini etkileyen diğer ilaçlarda olduğu gibi, kalp yetmezliği olan
hastalarda (böbrek fonksiyon bozukluğu ile birlikte veya hariç), ciddi arteriyel hipotansiyon
ve genellikle akut böbrek fonksiyon bozukluğu riski vardır.
Aort ve mitral kapak stenozu, obstrüktif hipertrofik kardiyomiyopati:
Diğer vazodilatatör ilaçlarda olduğu gibi, aort veya mitral kapak stenozu veya
obstrüktif hipertrofik kardiyomiyopatisi olan hastalarda çok dikkatli olunmalıdır.
Etnik farklar:
Anjiyotensin dönüştürücü enzim inhibitörleriyle gözlendiği gibi, losartan ve diğer
anjiyotensin antagonistleri siyah ırka mensup hastalarda kan basıncını düşürmede belirgin
şekilde daha az etkilidir çünkü siyah ırklı hipertansif popülasyonda düşük renin
düzeylerinin prevalansı daha yüksektir.
Gebelik:
PENSARTAN PLUS gebelik döneminde başlanmamalıdır. Losartan/hidroklorotiyazid
tedavisine devam edilmesi zorunlu kabul edilmedikçe, gebelik planlayan hastaların
gebelikte kullanım açısından belgelenmiş güvenlilik profiline sahip alternatif
antihipertansif tedavilere geçmeleri gerekir. Gebelik saptandığı anda PENSARTAN PLUS
tedavisi derhal bırakılmalı ve uygun ise alternatif tedaviye başlanmalıdır (bkz. bölüm 4.3 ve
4.6).
Hidroklorotiyazid
Hipotansiyon ve elektrolit/sıvı dengesizliği:
Tüm antihipertansif tedavilerde olduğu gibi, bazı hastalarda semptomatik hipotansiyon
görülebilir. Hastalar aralıklarla yaşanan ishal veya kusmaya bağlı olarak oluşabilen
hacim azalması, hiponatremi, hipokloremik alkaloz, hipomagnezemi veya hipokalemi gibi
sıvı veya elektrolit dengesizliğine ait klinik bulgular yönünden gözlemlenmelidir. Bu
tip hastalarda serum elektrolitleri uygun zaman aralıklarında periyodik olarak
ölçülmelidir. Sıcak havalarda ödemli hastalarda dilüsyonel hiponatremi görülebilir.
Metabolik ve endokrin etkiler:
4/19Tiyazid tedavisi glukoz toleransını bozabilir. Insülin dahil antidiyabetik ajanlarda
dozaj ayarlaması gerekebilir (bkz. bölüm 4.5). Latent diabetes mellitus tiyazid tedavisi
sırasında açığa çıkabilir.
Tiyazidler idrarla kalsiyum atılımını azaltabilir ve serum kalsiyumunda aralıklı olarak
hafif yükselmelere yol açabilir. Belirgin hiperkalsemi gizli hiperparatiroidizmin kanıtı
olabilir.
Paratiroid fonksiyon testleri yapılmadan önce tiyazidler kesilmelidir.
Tiyazid diüretik tedavisi kolesterol ve trigliserid düzeylerinde artışlarla ilişkili olabilir.
Tiyazid tedavisi belirli hastalarda hiperürisemi ve/veya gutu hızlandırabilir. Losartan
ürik asiti azalttığından, losartan ile hidroklorotiyazid kombinasyonu diüretiğe bağlı
hiperürisemiyi azaltır.
Karaciğer fonksiyon bozukluğu:
Tiyazidler intrahepatik kolestaza neden olabileceğinden, karaciğer fonksiyon bozukluğu veya
ilerleyen karaciğer hastalığı olan hastalarda dikkatle kullanılmalıdır. Tiyazid ile oluşan sıvı ve
elektrolit dengesinde küçük değişiklikler hepatik komayı hızlandırabilir.
PENSARTAN PLUS ciddi karaciğer fonksiyon bozukluğu olan hastalarda kontrendikedir
(bkz. bölüm 4.3. ve 5.2).
Diğer:
Tiyazid alan hastalarda, alerji veya bronşiyal astım öyküsü ile birlikte veya hariç aşırı
duyarlılık reaksiyonları ortaya çıkabilir. Sistemik lupus eritematozus aktivasyonu veya
ağırlaşması tiyazidlerin kullanımı sırasında bildirilmiştir.
Biyolojik test ile etkileşimler:
Kalsiyum metabolizması üzerindeki etkileri nedeniyle, tiyazidler paratiroid fonksiyon
testleriyle etkileşebilir (bkz. bölüm 4.4).
Karbamazepin:
Semptomatik hiponatremi riski vardır. Klinik ve biyolojik takip gerekir.
İyod kontrast boyası:
Diüretiğe bağlı dehidratasyonda, özellikle iyot ürününün yüksek dozlarıyla akut böbrek
yetmezliği riski artar. Uygulamadan önce hastalar rehidrate edilmelidir.
Amfoterisin B (parenteral), kortikosteroidler, ACTH veya stimülan laksatifler:
Hidroklorotiyazid elektrolit dengesizliğini, özellikle hipokalemiyi şiddetlendirebilir.
Yardımcı maddeler:
5/19Laktoz monohidrat: Nadir kalıtımsal galaktoz intoleransı, Lapp laktoz yetmezliği ya da
glikozgalaktoz malabsorpsiyon problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Losartan
Rifampisin ve flukonazolün aktif metabolit düzeylerini düşürdüğü bildirilmiştir. Bu
etkileşimlerin klinik sonuçları değerlendirilmemiştir.
Anjiyotensin II’yi veya etkilerini bloke eden diğer ilaçlarda olduğu gibi, potasyum
tutucu diüretikler (örn., spironolakton, triamteren, amilorid), potasyum ilaveleri veya
potasyumlu tuzlar serum potasyumunda artışlara neden olabilir. Eş zamanlı uygulama
tavsiye edilmez.
Sodyum atılımını etkileyen diğer ilaçlarda olduğu gibi, lityum atılımı azalabilir.
Dolayısıyla, anjiyotensin II reseptör antagonistleriyle birlikte lityum tuzları
uygulanacaksa serum lityum düzeyleri yakından izlenmelidir.
Anjiyotensin II antagonistleri NSAİİ’ler (antiinflamatuvar dozlarda seçici COX-2
inhibitörleri, asetilsalisilik asit) ve seçici olmayan NSAİİ’ler ile birlikte uygulandığında
antihipertansif etkide azalma görülebilir. Anjiyotensin II antagonistleri veya diüretiklerin
NSAİİ’ler ile eş zamanlı kullanımı özellikle böbrek fonksiyonu zaten bozulmuş
hastalarda serum potasyumunda yükselmeye ve böbrek fonksiyonunda kötüleşme
riskinde (muhtemel akut böbrek yetmezliği dahil) artışa yol açabilir. Bu kombinasyon
özellikle yaşlılara dikkatle uygulanmalıdır. Hastalar yeterli şekilde hidrate edilmeli ve eş
zamanlı tedaviye başlandıktan sonra ve ardından periyodik olarak böbrek fonksiyonunun
takibine dikkat edilmelidir.
Seçici COX-2 inhibitörleri dahil non-steroid antiinflamatuvar ilaçlarla tedavi edilen, böbrek
fonksiyonu bozulmuş bazı hastalarda anjiyotensin II reseptör antagonistlerinin birlikte
uygulanması böbrek fonksiyonunu daha da kötüleştirebilir. Bu etkiler genellikle geri
dönüşümlüdür.
Trisiklik antidepresanlar, antipsikotikler, baklofen, amifostin gibi hipotansiyonu indükleyen
diğer maddeler: Kan basıncını düşüren bu ilaçlarla birlikte kullanım yan etki veya ana etki
olarak hipotansiyon riskini arttırabilir.
Hidroklorotiyazid
Eş zamanlı uygulandıklarında aşağıdaki ilaçlar tiyazid diüretiklerle etkileşebilir:
Alkol, barbitüratlar, narkotikler veya antidepresanlar:
Ortostatik hipotansiyonda artış görülebilir.
Antidiyabetik ilaçlar (oral ajanlar ve insülin):
6/19Tiyazid tedavisi glukoz toleransını etkileyebilir. Antidiyabetik ilacın dozajında
ayarlama gerekebilir. Hidroklorotiyazid ile ilişkili muhtemel fonksiyonel böbrek
yetmezliğinden kaynaklanan laktik asidoz riski nedeniyle metformin dikkatli
kullanılmalıdır.
Diğer antihipertansif ilaçlar:
Aditif etki.
Kolestiramin ve kolestipol reçineleri:
Hidroklorotiyazidin emilimi anyon değişimi yapan reçinelerin varlığında bozulur.
Kolestiramin veya kolestipol reçinelerinin tekli dozları hidroklorotiyazide bağlanarak bu
ilacın gastrointestinal kanaldan emilimini sırasıyla %85 ve %43’e varan oranlarda azaltır.
Kortikosteroidler, ACTH:
Elektrolit azlığında (özellikle hipokalemi) şiddetlenme.
Presör aminler (örn., adrenalin):
Presör aminlere yanıtta muhtemel azalma söz konusudur ancak bu azalma
kullanımlarını engelleyecek kadar fazla değildir.
İskelet kası gevşeticiler, nondepolarize (örn., tubokürarin):
Kas gevşeticiye yanıtta muhtemel artış söz konusudur.
Lityum:
Diüretik ajanlar lityumun renal klerensini azaltır ve lityum toksisitesi riskini arttırırlar; eş
zamanlı kullanım önerilmez.
Gut tedavisinde kullanılan tıbbi ürünler (probenesid, sülfinpirazon ve allopurinol):
Hidroklorotiyazid serum ürik asit düzeyini yükseltebildiğinden, ürikozürik tıbbi ürünlerde
dozaj ayarlaması gerekebilir. Probenesid veya sülfinpirazon dozajının arttırılması
gerekebilir. Tiyazidin eş zamanlı uygulanması allopurinole karşı aşırı duyarlılık
reaksiyonlarının insidansını arttırabilir.
Antikolinerjik ajanlar (örn. atropin, biperiden):
Gastrointestinal hareketlilikte azalma ve mide boşalma hızında artış yoluyla tiyazid
tipi diüretiklerin biyoyararlanımını arttırabilirler.
Sitotoksik ajanlar (örn., siklofosfamid, metotreksat):
Tiyazidler sitotoksik tıbbi ürünlerin böbreklerle atılımını azaltabilir ve onların
miyelosüpresif etkilerini güçlendirebilirler.
Salisilatlar:
Yüksek salisilat dozlarının varlığında, hidroklorotiyazid salisilatların santral sinir
sistemi üzerindeki toksik etkisini arttırabilir.
Metildopa:
7/19Hidroklorotiyazid ve metildopanin eş zamanlı kullanımıyla ortaya çıkan hemolitik
anemiye dair izole raporlar mevcuttur.
Siklosporin:
Eş zamanlı siklosporin tedavisi hiperürisemi ve gut tipi komplikasyonların riskini
arttırabilir.
Digitalis glikozidleri:
Tiyazid ile indüklenen hipokalemi veya hipomagnezemi digitalis kaynaklı kalp
aritmilerinin başlamasını hızlandırabilir.
Serum potasyum bozukluklarından etkilenen tıbbi ürünler:
Losartan/hidroklorotiyazid serum potasyum bozukluklarından etkilenen tıbbi ürünler
(örn. digitalis glikozidleri ve antiaritmikler) ve aşağıdaki torsades de pointes (ventriküler
taşikardi) indükleyen tıbbi ürünler (bazı antiaritmikler) ile birlikte uygulandığında serum
potasyum düzeyi ve EKG’nin periyodik takibi önerilir; hipokalemi torsades de pointes
(ventriküler taşikardi) için zemin hazırlayıcı bir faktördür:
- Sınıf Ia antiaritmikler (örn., kinidin, hidrokinidin, disopiramid).
- Sınıf III antiaritmikler (örn., amiodaron, sotalol, dofetilid, ibutilid).
- Bazı antipsikotikler (örn., tioridazin, klorpromazin, levomepromazin, trifluoperazin,
siyamemazin, sulpirid, sultoprid, amisulprid, tiaprid, pimozid, haloperidol, droperidol).
- Diğerleri (örn., bepridil, sisaprid, difemanil, eritromisin I.V., halofantrin, mizolastin,
pentamidin, terfenadin, vinkamin I.V.).
Kalsiyum tuzları:
Tiyazid diüretikler kalsiyumun atılımında azalmaya bağlı olarak serum kalsiyum
düzeylerini yükseltebilirler. Kalsiyum ilavelerinin reçetelenmesi gerekiyorsa, serum
kalsiyum düzeyleri izlenmeli ve kalsiyum dozajı uygun şekilde ayarlanmalıdır.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6. Gebelik ve laktasyon
Genel tavsiye
Gebelik kategorisi: İlk trimester için C, ikinci ve üçüncü trimester için D’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Planlı bir gebelikten önce, uygun bir alternatif tedaviye geçilmelidir.
Gebelik dönemi
8/19Gebeliğin ilk trimesterinde PENSARTAN PLUS kullanımı önerilmez (bkz. bölüm 4.4).
Gebeliğin 2. ve 3. trimesterlerinde PENSARTAN PLUS kullanımı kontrendikedir (bkz.
bölüm 4.3 ve 4.4).
Gebeliğin ilk trimesterinde ADE antagonistlerine maruz kalımdan sonra teratojenite riskine
işaret eden epidemiyolojik kanıtlar kesinlik kazanmamıştır; bununla birlikte riskte küçük bir
artış dışlanamaz. Anjiyotensin II Reseptör İnhibitörleri (AIIRA’lar) ile riske dair kontrollü
hiçbir epidemiyolojik veri bulunmamasına karşın, bu ilaç sınıfı için benzer riskler mevcut
olabilir. ARB (Anjiyotensin reseptör blokör) tedavisine devam edilmesi zorunlu kabul
edilmedikçe, gebelik planlayan hastaların gebelikte kullanım açısından belgelenmiş güvenlilik
profiline sahip alternatif antihipertansif tedavilere geçmeleri gerekir. Gebelik saptandığı
anda PENSARTAN PLUS tedavisi derhal bırakılmalı ve uygun ise alternatif tedaviye
başlanmalıdır.
Gebeliğin 2. ve 3. trimesterlerinde PENSARTAN PLUS tedavisine maruz kalımın
insanlarda fototoksisiteyi (böbrek fonksiyonunda azalma, oligohidramnios, kafatası
kemiklerinde gelişme geriliği) ve neonatal toksisiteyi (böbrek yetmezliği, hipotansiyon,
hiperkalemi) indüklediği bilinmektedir (bkz. bölüm 5.3).
Gebeliğin ikinci trimesterinde PENSARTAN PLUS’a maruz kalınmışsa, böbrek
fonksiyonu ve kafatasının ultrasonla kontrolü tavsiye edilir.
Anneleri PENSARTAN PLUS kullanmış bebekler hipotansiyon yönünden dikkatle
gözlemlenmelidir (ayrıca bkz. bölüm 4.3 ve 4.4). Hidroklorotiyazid hem plazma hacmini
hem de uteroplasental kan akışını azaltabilir. Tiyazidler plasentadan geçer ve kordon kanında
saptanır. Tiyazidler fetüste elektrolit düzensizliklerine ve erişkinlerde gözlenen diğer
reaksiyonlara yol açabilir. Yenidoğanlarda trombositopeni ve fetüs veya yenidoğanda sarılık
olguları tiyazidler ile tedavi edilen annelerin bebeklerinde bildirilmiştir.
Laktasyon dönemi
Losartanın insan sütüyle atılıp atılmadığı bilinmemektedir. Hayvanlar üzerinde yapılan
çalışmalar, emziren sıçanlarda losartanın sütle atıldığını göstermektedir.
Tiyazidler anne sütüne geçer. Emzirilen bebekteki istenmeyen etkiler potansiyeli
nedeniyle, emzirme döneminde kontrendikedir (bkz. bölüm 4.3).
Üreme yeteneği /Fertilite
Klinik veya klinik dışı üreme yeteneği üzerine çalışmalar mevcut değildir.
4.7. Araç ve makine kullanımı üzerindeki etkiler
Araç ve makine kullanma becerisine etkileri inceleyen hiçbir çalışma yapılmamıştır. Ancak
araç veya makine kullanırken, antihipertansif alımı sırasında ve özellikle de tedaviye
başlanırken veya doz arttırıldığında baş dönmesi veya uyuklamanın zaman zaman
yaşanabileceği akılda tutulmalıdır.
4.8. İstenmeyen etkiler
9/19Sistem organ sınıfına göre aşağıda listelenen istenmeyen olayların sıklık dereceleri şu
şekilde tanımlanmıştır:
Çok yaygın (≥ 1/10); yaygın (≥ 1/100 ila <1/10); yaygın olmayan (≥ 1/1,000 ila
<1/100); seyrek (≥1/10,000 ila <1/1,000); çok seyrek (<1/10,000); bilinmiyor (eldeki
verilerden hareketle tahmin edilemiyor).
Losartan potasyum tuzu ve hidroklorotiyazid ile yürütülen klinik çalışmalarda, bu
maddelerin kombinasyonuna özgü hiçbir istenmeyen olay gözlenmemiştir. İstenmeyen
olaylar losartan potasyum tuzu ve/veya hidroklorotiyazid ile daha önce gözlenenlerle
sınırlıydı.
Esansiyel hipertansiyonun incelendiği kontrollü klinik çalışmalarda baş dönmesi, losartan ve
hidroklorotiyazid ile tedavi edilen hastaların %1’inde veya daha fazlasında plaseboya göre
daha yüksek insidansla ortaya çıkan ve maddeye bağlı olduğu bildirilen tek istenmeyen
olaydı.
Bu etkilerin yanısıra, losartan / hidroklorotiyazid kombinasyonunun pazara sunulmasından
sonra aşağıdakileri içeren başka istenmeyen reaksiyonlar da bildirilmiştir:
Hepato-bilier hastalıklar
Seyrek: Hepatit
Araştırmalar
Seyrek: Hiperkalemi, ALT enziminde artış
Bileşenlerden herhangi biriyle görülmüş ve losartan potasyum/ hidroklorotiyazid
kombinasyonu için potansiyel olabilecek diğer istenmeyen olaylar şunlardır:
Losartan
Kan ve lenf sistemi bozuklukları
Yaygın olmayan: Anemi, Henoch-Schönlein purpura, ekimoz, hemoliz
Bağışıklık sistemi bozuklukları
Seyrek: Anaflaktik reaksiyonlar, anjiyoödem, ürtiker
Metabolizma ve beslenme bozuklukları
Yaygın olmayan: Anoreksi, gut
Psikiyatrik bozukluklar
Yaygın: Uykusuzluk
Yaygın olmayan: Anksiyete, anksiyete bozukluğu, panik bozukluk, konfüzyon,
depresyon, anormal rüya görme, uyku bozukluğu, somnolans, hafıza kaybı
Sinir sistemi bozuklukları
Yaygın: Baş ağrısı, baş dönmesi
10/19Yaygın olmayan: Sinirlilik, parestezi, periferik nöropati, tremor, migren, senkop
Göz bozuklukları
Yaygın olmayan: Bulanık görme, gözde yanma/batma, konjunktivit, görsel keskinlikte
azalma.
Kulak ve iç kulak bozuklukları
Yaygın olmayan: Vertigo, kulak çınlaması.
Kardiyak bozuklukları
Yaygın olmayan: Hipotansiyon, ortostatik hipotansiyon, sternalji, anjina pektoris, ikinci
derece AV blok, serebrovasküler atak, miyokard infarktüsü, palpitasyon, aritmi (atriyal
fibrilasyon, sinüs bradikardisi, taşikardi, ventriküler taşikardi ve ventriküler fibrilasyon)
Vasküler bozukluklar Yaygın
olmayan: Vaskülit
Solunum, göğüs bozuklukları ve mediastinal hastalıklar
Yaygın: Öksürük, üst solunum yolu enfeksiyonu, burun tıkanıklığı, sinüzit, sinüslerde
rahatsızlık.
Yaygın olmayan: Farengeal bölgede rahatsızlık hissi, faranjit, larenjit, dispne, bronşit,
epistaksis, rinit, solunum zorluğu
Gastrointestinal bozukluklar
Yaygın : Karın ağrısı, bulantı, diyare, dispepsi
Yaygın olmayan : Kabızlık, diş ağrısı, ağız kuruluğu, flatulans, gastrit, kusma
Hepato-bilier hastalıklar
Bilinmiyor: Karaciğer fonksiyon anormallikleri
Deri ve deri altı doku bozuklukları
Yaygın olmayan: Alopesi, dermatit, cilt kuruluğu, eritem, sıcak basması, ışığa karşı
duyarlılık, prurit, ürtiker, terleme
Kas - iskelet sistemi, bağ doku ve kemik hastalıkları
Yaygın: Kas krampı, sırt ağrısı, bacak ağrısı, miyalji
Yaygın olmayan: Kol ağrısı, eklem şişmesi, diz ağrısı, iskelet-kas ağrısı, omuz ağrısı,
sertlik, artralji, artrit, koksalji, fibromiyalji, kas zayıflığı
Böbrek ve idrar yolu bozuklukları
Yaygın olmayan: Noktüri, idrar sıklığında artış, idrar yolu enfeksiyonu, impotans, libido
azalması
Genel bozukluklar ve uygulama bölgesine ilişkin hastalıklar
Yaygın: Asteni, kırıklık, göğüs ağrısı
Yaygın olmayan: Yüz ödemi, ateş
11/19Araştırmalar
Yaygın: Hiperkalemi, hematokrit ve hemoglobinde hafif düşüş
Yaygın olmayan: Üre ve kreatinin serum düzeylerinde hafif yükselme
Çok seyrek: Karaciğer enzimlerinde ve bilirubinde artış
Hidroklorotiyazid
Kan ve lenf sistemi bozuklukları
Yaygın olmayan: Agranülositoz, aplastik anemi, hemolitik anemi, lökopeni,
morluk, trombositopeni
Bağışıklık sistemi bozuklukları
Seyrek: Anaflaktik reaksiyonlar
Metabolizma ve beslenme bozuklukları
Yaygın olmayan: Anoreksi, hiperglisemi, hiperürisemi, hipokalemi, hiponatremi
Psikiyatrik bozukluklar
Yaygın olmayan: Uykusuzluk
Sinir sistemi bozuklukları
Yaygın: Baş ağrısı
Göz Bozuklukları
Yaygın olmayan: Geçici bulanık görme, ksantopsi.
Vasküler bozukluklar
Yaygın olmayan: Nekrotizan anjitis (vaskülit ve kütanöz vaskülit).
Solunum, göğüs bozuklukları ve mediastinal hastalıklar:
Yaygın olmayan: Pnömoni ve pulmoner ödem dahil olmak üzere solunum stresi
Gastrointestinal bozukluklar
Yaygın olmayan: Sialadenit, kramp, gastrik iritasyon, bulantı, kusma, diyare, kabızlık
Hepato-bilier hastalıklar
Yaygın olmayan: Sarılık (intrahepatik kolestatik sarılık), pankreatit
Deri ve deri altı doku bozuklukları
Yaygın olmayan: Işığa karşı duyarlılık, ürtiker, toksik epidermal nekrolizis
İskelet - kas sistemi, bağ doku ve kemik bozuklukları
Yaygın olmayan: Kas krampı
Böbrek ve idrar yolu bozuklukları
Yaygın olmayan: Glikozüri, interstisyel nefrit, renal fonksiyon bozukluğu, böbrek
yetmezliği
12/19Genel bozukluklar
Yaygın olmayan: Ateş, baş dönmesi
4.9. Doz aşımı ve tedavisi
Losartan / hidroklorotiyazid kombinasyonunun doz aşımının tedavisine ilişkin hiçbir spesifik
bilgi yoktur. Tedavi semptomatik ve destekleyicidir. PENSARTAN PLUS tedavisi
kesilmeli ve hasta yakından gözlemlenmelidir. Önerilen yöntemler doz aşımı yakın
zamanda gerçekleşmişse kusmanın indüksiyonu ve dehidratasyon, elektrolit dengesizliği,
hepatik koma ve hipotansiyonun bilinen prosedürlerle düzeltilmesini içerir.
Losartan
İnsanlarda doz aşımına ilişkin veriler sınırlıdır. Doz aşımının en muhtemel belirtisi
hipotansiyon ve taşikardidir; bradikardi parasempatik (vagal) stimülasyondan
kaynaklanabilir. Semptomatik hipotansiyon ortaya çıkarsa destekleyici tedavi
uygulanmalıdır.
Ne losartan ne de aktif metaboliti hemodiyalizle uzaklaştırılamaz.
Hidroklorotiyazid
Gözlenen en yaygın semptom ve bulgular elektrolit azalmasından kaynaklanan olaylar
(hipokalemi, hipokloremi, hiponatremi) ve aşırı diüreze bağlı dehidratasyondur. Digitalis
de uygulanmışsa, hipokalemi kalp aritmilerini arttırabilir.
Hidroklorotiyazidin hemodiyalizle ne derece uzaklaştırılabildiği belirlenmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin II antagonistleri (losartan) ve diüretikler
(hidroklorotiyazid) kombinasyonudur.
ATC kodu: C09DA01
Losartan / hidroklorotiyazid
Losartan / hidroklorotiyazid bileşenlerinin kan basıncının düşürülmesi üzerine aditif bir
etkide bulunarak, kan basıncını tek başlarına yapabileceklerinden daha fazla düşürdükleri
gösterilmiştir. Bu etkinin, her iki bileşenin birbirini tamamlayıcı etkilerinin bir sonucu
olduğu düşünülmektedir. Ayrıca, diüretik etkisinin sonucu olarak hidroklorotiyazid,
plazma renin aktivitesini artırır, aldosteron sekresyonunu artırır, serum potasyumunu
azaltır ve anjiyotensin II düzeylerini artırır. Losartan uygulaması, anjiyotensin II’nin tüm
fizyolojik etkilerini bloke eder ve böylece aldosteron salgılanmasını da inhibe ederek
diüretiğe bağlı oluşan potasyum kaybını azaltma eğilimi gösterir.
Losartanın hafif ve geçici ürikozürik etkisinin olduğu gösterilmiştir.
Hidroklorotiyazidin ürik asitte hafif yükselmeye neden olduğu gösterilmiştir; losartan ve
13/19hidroklorotiyazid kombinasyonu diüretikle indüklenen hiperürisemiyi azaltma
eğilimindedir.
Losartan / hidroklorotiyazid kombinasyonun antihipertansif etkisi 24 saat boyunca devam
eder. En az bir yıl süren klinik çalışmalarda antihipertansif etki tedaviye devam edildiğinde
korunmuştur. Kan basıncında anlamlı azalmaya karşın, losartan / hidroklorotiyazid
uygulaması kalp hızı üzerinde klinik yönden anlamlı etkiye yol açmamıştır. Klinik
çalışmalarda, losartan 50 mg/hidroklorotiyazid 12.5 mg ile 12 hafta tedaviden sonra oturur
pozisyonda ölçülen vadi diyastolik kan basıncı ortalama 13.2 mmHg düzeyinde azalmıştır.
Losartan
Losartan sentetik yolla üretilen oral bir anjiyotensin-II reseptör (tip AT1) antagonistidir. Güçlü
bir vazokonstriktör olan anjiyotensin II renin-anjiyotensin sisteminin primer aktif
hormonudur ve hipertansiyon patofizyolojisinin önemli bir belirleyicisidir. Anjiyotensin
II, birçok dokuda bulunan (örn., damar düz kası, adrenal bez, böbrekler ve kalp) AT1
reseptörüne bağlanır ve vazokonstriksiyon ile aldosteron salınımını da içeren pek çok önemli
biyolojik etkilere neden olur. Anjiyotensin II düz kas hücre proliferasyonunu da uyarır.
Losartan seçici olarak AT1 reseptörüne bağlanır. In vitro ve in vivo losartan ve onun
farmakolojik yönden aktif karboksilik asit metaboliti E-3 174 kaynağından veya sentez
yolundan bağımsız olarak anjiyotensin II’nin tüm önemli fizyolojik etkilerini bloke eder.
Losartan kardiyovasküler regülasyonda önemli olan iyon kanallarını veya diğer hormon
reseptörlerini bloke etmez ve bunlar üzerinde agonist etkisi yoktur. Ayrıca, losartan
bradikinini degrade eden ADE (kininaz II) enzimini inhibe etmez. Buna bağlı olarak
bradikinine bağlı istenmeyen etkilerde artış olmaz.
Losartan uygulaması sırasında, anjiyotensin II’nin renin sekresyonu üzerindeki negatif
geribildirim etkisinin kaybolması plazma-renin aktivitesinde (PRA) artışa yol açar. PRA’daki
artış plazmadaki anjiyotensin II düzeylerinde artışa neden olur. Bu artışlara karşın,
antihipertansif aktivite ve plazma aldosteron konsantrasyonunun baskılanması devam
eder ve bu, anjiyotensin II reseptörünün etkin blokajını gösterir. Losartan kesildikten
sonra, PRA ve anjiyotensin II değerleri 3 gün içerisinde başlangıç değerlerine geri döner.
Hem losartan hem de ana aktif metabolitinin AT1 reseptörüne afinitesi AT2 reseptörüne
göre çok daha fazladır. Aktif metabolit ağırlık temelinde losartandan 10-40 kat daha
aktiftir.
Losartan ile tedavi edilen hastalardaki öksürük insidansını ADE antagonistleriyle tedavi
edilen hastalarla karşılaştırmak için spesifik olarak tasarlanan bir çalışmada,
losartan veya hidroklorotiyazid alan hastaların bildirdiği öksürük insidansı benzer ve
ADE antagonistleriyle tedavi edilen hastalara kıyasla anlamlı olarak daha düşük
olmuştur. Ayrıca, 4131 hastada yürütülen 16 çift-kör klinik çalışmanın genel bir
analizinde, losartan ile tedavi edilen hastalardaki öksürük insidansı (%3.1) plasebo (%2.6)
veya hidroklorotiyazid (%4.1) ile tedavi edilen hastalardakiyle benzer iken, ADE
antagonistleriyle insidans %8.8’di.
14/19Diyabetik olmayan, proteinürili hipertansif hastalara losartan potasyum uygulanması
proteinüriyi, albümin ve İgG’nin fraksiyonel atılımını anlamlı olarak azaltır. Losartan
glomerüler filtrasyon hızını korur ve filtrasyon fraksiyonunu azaltır. Genel olarak losartan
serum ürik asidinde azalmaya yol açar (genellikle <0.4 mg/dl) ve bu azalma kronik tedavide
devam eder.
Losartan otonom refleksler üzerinde hiçbir etki göstermez ve plazma norepinefrin
düzeyinde kalıcı bir etkisi yoktur.
Sol ventrikül yetmezliği olan hastalarda, losartanın 25 mg ve 50 mg dozları pozitif
hemodinamik ve nörohormonal etkiler göstermiştir; bu etkiler kardiyak indekste artış ve
pulmoner kapiler kama (wedge) basıncında, sistemik damar direncinde, ortalama sistemik
arteriyel basınçta ve kalp hızında azalmalar (hemodinamik etkiler) ve dolaşımdaki
aldosteron ve norepinefrin düzeylerinde azalma (nörohormonal etkiler) ile karakterizeydi.
Kalp yetmezliği olan bu hastalarda hipotansiyon görülmesi doza bağlıydı.
Hipertansiyon çalışmaları:
Kontrollü klinik çalışmalarda losartanın hafif-orta derecede esansiyel hipertansiyonu
olan hastalara günde bir kez uygulanması sistolik ve diyastolik kan basıncında
istatistiksel olarak anlamlı azalmalar sağlamıştır. Dozdan 5-6 saat sonra yapılan ölçümlere
kıyasla, dozdan 24 saat sonra yapılan kan basıncı ölçümleri kan basıncı azaltımının 24 saat
devam ettiğini göstermiştir; doğal diürnal ritm korunmuştur. Dozaj aralığının sonunda kan
basıncı düşüşü dozdan 5-6 saat sonra görülen etkinin %70-80’iydi.
Hipertansif hastalarda losartanın kesilmesi kan basıncında ani yükselmeye (rebound) yol
açmamıştır. Kan basıncında anlamlı azalmaya karşın, losartan kalp hızı üzerinde klinik
yönden anlamlı etkiye yol açmamıştır.
Losartan erkeklerde ve kadınlarda ve genç (65 yaşın altı) ve yaşlı hipertansif hastalarda
eşit derecede etkilidir.
LIFE çalışması:
Hipertansiyonda Son Nokta Azaltımı için Losartan Tedavisi (LIFE) çalışması EKG ile
belgelenmiş sol ventrikül hipertrofisi olan 55-80 yaş arası 9193 hipertansif hastada yürütülen
randomize, üç-kör, aktif-kontrollü bir çalışmadır. Hastalar günde tek doz losartan 50 mg
veya atenolol 50 mg almak üzere randomize edilmiştir. Hedef kan basıncına (<140/90
mmHg) ulaşılamadığında, ilk önce hidroklorotiyazid (12.5 mg) eklenmiştir ve daha sonra,
gerektiğinde losartan veya atenolol dozu günde 100 mg’ye çıkarılmıştır. Hedef kan
basıncına ulaşmak için gerektiğinde, ADE antagonistleri, anjiyotensin II antagonistleri
veya beta-blokörler dışında tedaviye başka antihipertansif ajanlar dahil edilmiştir.
Ortalama takip süresi 4.8 yıldır.
Birincil son nokta kardiyovasküler morbidite ve mortalitenin bileşimiydi ve
kardiyovasküler ölüm, inme ve miyokard infarktüsünün kombine insidansında azalmayla
ölçüldü. Kan basıncı iki grupta benzer düzeylere anlamlı olarak azaldı. Losartan
tedavisi birincil bileşik son noktaya ulaşan hastalarda atenolole göre %13 risk azaltımı
15/19sağladı (p=0.021, %95 güven aralığı 0.77- 0.98). Bu azalma esas olarak inme insidansında
azalmaya bağlıydı. Losartan tedavisi inme riskini atenolole göre %25 azalttı (p=0.001, %95
güven aralığı 0.63-0.89). Kardiyovasküler ölüm ve miyokard enfarktüsü oranları tedavi
gruplarında anlamlı olarak farklı değildi.
Hidroklorotiyazid
Hidroklorotiyazid bir tiyazid diüretiktir. Tiyazid diüretiklerin antihipertansif etki
mekanizması tam olarak bilinmemektedir. Tiyazidler elektrolit böbrek tübüllerinde
geri emilim mekanizmalarını etkileyerek sodyum ve klorid atılımını yaklaşık olarak eşit
miktarlarda doğrudan artırır. Hidroklorotiyazidin diüretik etkisi plazma hacmını azaltır,
plazma renin aktivitesini ve aldosteron sekresyonunu artırır ve buna bağlı olarak idrarla
potasyum ve bikarbonat kaybında artışlara ve serum potasyumunda azalmalara neden
olur. Renin-aldosteron bağlantısına anjiyotensin II aracılık eder; dolayısıyla bir
anjiyotensin II reseptör antagonistinin eş zamanlı uygulanması tiyazid diüretikleriyle
ilişkili potasyum kaybını geri döndürme eğilimi gösterir.
Oral kullanımdan sonra diürez 2 saat içerisinde başlar, yaklaşık 4 saatte zirveye ulaşır ve 6-12
saat kadar devam eder; antihipertansif etki 24 saate kadar sürer.
5.2. Farmakokinetik özellikler
Emilim:
Losartan
Oral uygulamayı takiben, losartanın emilimi iyidir ve ilk geçiş metabolizması sonrası
aktif bir karboksilik asit metaboliti ve inaktif olan diğer metabolitleri oluşur. Losartan
tabletlerin sistemik biyoyararlanımı yaklaşık %33’dür. Losartan ve aktif metaboliti
ortalama doruk konsantrasyonlarına sırasıyla 1 saatte ve 3-4 saatte ulaşır. Standart bir
yemekle birlikte alındığında, losartanın plazma konsantrasyon profilinde klinik
olarak anlamlı bir etki oluşmamıştır.
Dağılım:
Losartan
Losartan ve aktif metaboliti, başta albümin olmak üzere ≥ %99 oranında plazma
proteinlerine bağlanır. Losartanın dağılım hacmi 34 litredir. Sıçanlardaki çalışmalar
losartanın kan-beyin bariyerini geçse bile çok az geçtiğini göstermektedir.
Hidroklorotiyazid
Hidroklorotiyazid plasentadan geçer, anne sütüne salgılanır, ancak kan-beyin bariyerini
geçemez.
Biyotransformasyon:
Losartan
16/19Oral yoldan veya intravenöz olarak uygulanan losartan dozunun yaklaşık % 14’ü aktif
metabolitine dönüşür. 14C ile işaretli losartan potasyumun oral ve intravenöz uygulanmasını
takiben, dolaşımdaki plazma radyoaktivitesi esas olarak losartan ve aktif metabolitine aittir.
Losartanın aktif metabolitine minimal dönüşümü, incelenen kişilerin yaklaşık % 1’inde
görülmüştür. Aktif metabolitine ek olarak, bir N-2 tetrazol glukuronid olan önemsiz bir
metaboliti ve butil yan zincirinin hidroksillenmesiyle oluşan iki ana metaboliti de içeren,
aktif olmayan metabolitleri bulunmaktadır.
Eliminasyon:
Losartan
Losartanın ve aktif metabolitinin toplam plazma klerensi, sırasıyla yaklaşık 600 ml/dak ve
50 ml/dak, renal klerensi ise, sırasıyla 74 ml/dak ve 26 ml/dak.’dır. Losartan oral yoldan
verildiğinde, idrarda dozun yaklaşık %4’ü değişmeden, yaklaşık % 6’sı ise aktif metaboliti
olarak saptanır. Losartanın ve aktif metabolitinin farmakokinetiği, 200 mg’ye kadar oral
losartan potasyum dozlarına kadar lineerdir.
Oral uygulamadan sonra, losartan ve aktif metabolitinin plazma konsantrasyonları çoklu
eksponansiyal bir azalma gösterir. Losartanın terminal yarılanma ömrü yaklaşık 2 saat,
metabolitininki ise 6-9 saattir. Günde bir kez 100 mg dozla, ne losartan ne de aktif
metaboliti plazmada anlamlı derecede birikmemiştir.
Losartanın ve metabolitlerinin atılımında hem safra hem de idrarla atılımın katkısı
vardır. İnsanlara 14C ile işaretli losartanın oral yolla uygulanmasından sonra,
radyoaktivitenin yaklaşık % 35’i idrarda, % 58’i feçeste saptanmıştır.
Hidroklorotiyazid
Hidroklorotiyazid metabolize olmaz ancak böbrekten hızlı bir şekilde elimine edilir.
Plazma düzeyleri en az 24 saat süreyle izlendiğinde, plazma yarılanma ömrünün 5.6 ve
14.8 saat arasında değiştiği görülür. Oral yolla uygulanan dozun en az % 61’i, 24 saat
içinde değişmeden atılır.
Doğrusallık / Doğrusal olmayan durum:
Bulunmamaktadır.
Hastalardaki karakteristik özellikler
Geriyatrik:
Losartan / Hidroklorotiyazid
Yaşlı hipertansif hastalarda losartan ve aktif metabolitinin plazma
konsantrasyonları ve hidroklorotiyazid emilimi genç hipertansif hastalardakinden anlamlı
olarak farklı değildir.
Böbrek/Karaciğer yetmezliği:
Losartan
17/19Hafif-orta derecede alkole bağlı karaciğer sirozu olan hastalara oral uygulamadan sonra,
losartan ve aktif metabolitinin plazma konsantrasyonları genç erkek gönüllülerdekinden
sırasıyla yaklaşık 5 kat ve 1.7 kat daha yüksektir. Ne losartan ne de aktif metaboliti
hemodiyalizle uzaklaştırılamaz.
5.3. Klinik öncesi güvenlilik verileri
Genel farmakoloji, genotoksisite ve karsinojenik potansiyelle ilgili klasik çalışmalara
dayanan klinik öncesi veriler insanlar için özel bir tehlikeyi ortaya koymamaktadır.
Losartan/ hidroklorotiyazid kombinasyonunun toksik potansiyeli sıçanlarda ve
köpeklerde altı aya kadar devam eden kronik toksisite çalışmalarında oral uygulamadan
sonra değerlendirildi ve bu çalışmalarda bu kombinasyon ile gözlenen değişiklikler esas
olarak losartan bileşenine bağlıydı.
Losartan / hidroklorotiyazid kombinasyonunun uygulanması kırmızı kan hücresi
parametrelerinde (eritrositler, hemoglobin, hematokrit) azalmaya, serumda üre-N artışına, kalp
ağırlığında azalmaya (histolojik korelasyonu yoktu) ve gastrointestinal değişikliklere
(mukoz membran lezyonları, ülserler, erozyonlar, kanamalar) yol açmıştır. Losartan /
hidroklorotiyazid kombinasyonuyla tedavi edilen sıçanlarda veya tavşanlarda teratojenite
bulgularına rastlanmamıştır. Dişi sıçanlar gestasyon sırasında ve öncesinde tedavi edildikten
sonra, F1 nesilde kaburga sayısında küçük artışla kendini gösteren fetal toksisite
gözlenmiştir. Tek başına losartan ile yapılan çalışmalarda gözlendiği gibi, gebe sıçanlar
gestasyonun geç döneminde ve/veya emzirme döneminde losartan/ hidroklorotiyazid
kombinasyonuyla tedavi edildiğinde renal toksisite ve fetüs ölümünü içeren advers fetal
ve neonatal etkiler ortaya çıkmıştır.
6. FARMASÖTİK ÖZELLİKLER
6.1. Yardımcı maddelerin listesi
Mikrokristal selüloz PH 200
Prejelatinize nişasta
Aglomerat laktoz monohidrat (Tablettose 80)
Kolloidal anhidr silika
Magnezyum stearat
Polivinil alkol. GL-05FS USP
Titanyum dioksit USP
Polietilen glikol 3350 toz EEP
Talk USP
D&C Sarı #10 aluminyum lak
6.2. Geçimsizlikler
Uygulanabilir değildir.
6.3. Raf ömrü
18/19Raf ömrü 24 aydır.
6.4. Saklamaya yönelik özel tedbirler
25oC’nin altındaki oda sıcaklığında ve ambalajında saklanmalıdır.
6.5. Ambalajın niteliği ve içeriği
30 film kaplı tablet içeren, opak, PVC / PVDC - Alüminyum blister ambalaj.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmeliği”’ne uygun olarak imha
edilmelidir.
7. RUHSAT SAHİBİ
Pensa Pharma İlaç Tic. ve San. A.Ş.
Fulya Mah. Yeşil Çimen Sok. Polat Tower 441-442, 34394 Şişli –İstanbul
Tel : 0 212 266 74 75
Faks: 0 212 266 74 44
8. RUHSAT NUMARASI
222/41
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.12.2009
Ruhsat yenileme tarihi:
10. KÜB’ÜN YENİLENME TARİHİ
19/19