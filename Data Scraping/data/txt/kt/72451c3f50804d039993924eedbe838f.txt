1 / 14  
 KULLANMA TALİMATI  
 
MSPOS 300 mg/16,7 mL I.V. infüzyonluk çözelti hazırlamak  için konsantre   
Damar içine uygulanır. Steril  
 
• Etkin madde :  Her flakon 300 mg posakonazol içerir.  
Her m L 17,96 mg posakonazol içerir. 
 
• Yardımcı madde(ler) : Betadeks sülfobutil eter sodyum (SBECD),  disodyum edetat 
dihidrat, hidroklorik asit (pH ayarlaması için), sodyum hidroksit (pH ayarlaması için), 
enjeksiyonluk  su. 
 
Bu Kullanma Talimatında:  
 
1. MSPOS nedir ve ne için kullanılır?  
2. MSPOS kullanmadan önce dikkat edilmesi  gerekenler  
3. MSPOS nasıl kullanılır?  
4. Olası yan etkiler  nelerdir?  
5. MSPOS’un saklanması  
 Başlıkları yer almaktadır. 
 
1. MSPOS nedir ve ne için  kullanılır?  
MSPOS, posakonazol isimli bir madde içerir. Bu ilaç, “antifungaller” olarak isimlendirilen bir ilaç grubuna dahildir. MSPOS çok çeşitli mantar enfeksiyonlarının tedavisinde ve bu 
enfeksiyonlardan korunmak amacıyla kullanı lır. 
 
MSPOS etkinliğini enfeksiyonlara sebep olan bazı mantar türlerinin ölümüne sebep olarak ya da büyümesini durdurarak gösterir.  
 Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçete edilmiştir,  başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında 
yüksek veya düşük doz kullanmayınız. 2 / 14  
 MSPOS, yetişkinlerde  Aspergillus  ailesindeki mantarların sebep olduğu mantar 
enfeksiyonlarının  tedavisinde  kullanılır . 
 
MSP OS, yetişkinlerde ve 2 yaşından büyük çocuklarda aşağıdaki mantar enfeksiyonu tiplerini 
tedavi etmek için kullanılabilir: 
• Aspergillus ailesine mensup mantarların neden olduğu ve amfoterisin B ya da 
itrakonazol ile tedavi sırasında iyileşme göstermeyen enfe ksiyonlarda veya bu ilaçların 
kesilmesi gereken  durumlarda,  
• Fusarium ailesine mensup mantarların neden olduğu ve amfoterisin B ile tedavi 
sırasında iyileşme göstermeyen enfeksiyonlarda veya amfoterisin B’nin kesilmesi 
gereken  durumlarda,  
• “Kromoblastomikoz” (deri ve derialtı lezyonlarına neden olan bazı mantarların derideki 
yaralardan vücuda girmesiyle ortaya çıkan enfeksiyon) ya da miçetoma (bazı 
aktinomiçetler veya mantarlar tarafından oluşturulan deri ve deri altı dokuların ve kemik dokus unun ilerleyici, harap edici enfeksiyonu) gibi hastalıklara neden olan mantarların 
yol açtığı ve itrakonazol ile tedavi sırasında iyileşme göstermeyen veya itrakonazol’ün kesilmesi gereken  durumlarda,  
• Coccidioides adı verilen mantarlara bağlı olan ve amfot erisin B, itrakonazol veya 
flukonazolün biri ya da birden fazlası ile tedavi sırasında iyileşme göstermeyen veya bu 
ilaçların kesilmesi gereken  durumlarda.  
 
MSPOS ayrıca  mantar enfeksiyon u gelişme  riski yüksek olan yetişkinlerde ve 2 yaşından büyük 
çocukla rda aşağıda belirtilen  mantar enfeksiyonlarının önlenmesinde kullanılabilir : 
• “Akut miyeloid  lösemi” (AML) (bir çeşit kan kanseri) veya “miyelodisplastik 
sendromlar” (MDS) (bir çeşit kan kanseri) için kemoterapi alımı nedeniyle bağışıklık sistemleri zayıflamış  hastalar  
• “Hematopoietik kök hücre naklinden” (HSCT) sonra “yüksek dozlu immünosupresan 
tedavi” gören hastalar (kemik iliği nakli yapılan hastalar)  
 
MSPOS, primer ambalajı 20 mL  şeffaf, renksiz Tip I cam flakon, 20 mm gri bromobütil kauçuk 
tıpa, 20 mm alüminyum flipoff  kapaktır.20 mL'lik flakon kullanma talimatı ile birlikte bir 
karton kutuya  yerleştirilmiştir. Her karton  kutu l flakon içermektedir.  
 2. MSPOS’u kullanmadan önce dikkat edilmesi  gerekenler  
 MSPOS’u aşağıdaki durumlarda KULLANMAYINIZ  
Eğer:  
• Posakonazol  ya da ilacın herhangi bir bileşenine karşı alerjiniz varsa.  
• Terfenadin (alerji tedavisinde kullanılır), astemizol (alerji tedavisinde kullanılır), 
sisaprid (mide problemlerinin tedavisinde kullanılır), pimozid (Tourette hastalığı 
belirtilerinin tedavisin de kullanılır), halofantrin (sıtma tedavisinde kullanılır), kinidin 
(anormal kalp ritmi tedavisinde kullanılır), sirolimus (organ nakli ameliyatı esnasında 3 / 14  
 veya sonrasında kullanılır)  alıyorsanız.  
• Ergotamin ya da dihidroergotamin gibi “ergot alkaloidi” içe ren (migren tedavisinde 
kullanılır) ilaçlar  alıyorsanız. 
• Simvastatin,  atorvastatin  ya da lovastatin  gibi “statin”  içeren  (yüksek kolesterol 
tedavisinde kullanılır) herhangi bir ilaç alıyorsanız. 
• Venetoklaks almaya yeni başladıysanız veya kronik lenfositik löseminin (KLL) tedavisi 
için venetoklaks dozunuz yavaş yavaş artırılıyorsa.  
 
Yukarıdakilerden herhangi biri sizin için geçerliyse, MSPOS’u kullanmayınız. Emin değilseniz, MSPOS almadan önce doktorunuza ya da eczacınıza danışınız.  
 
MSPOS ile etkileşime girebilecek diğer ilaçlarla ilgili bilgi için, bkz. “Diğer ilaçlar ile birlikte 
kullanımı”.  
 MSPOS’u aşağıdaki durumlarda DİKKATLİ KULLANINIZ  
Aşağıdaki durumlar sizin için geçerliyse, doktorunuza ya da eczacınıza bildiriniz:  
• Böbrek problemleriniz varsa veya olduysa,  
• Ketokonazol, flukonazol, itrakonazol ya da vorikonazol gibi diğer antifungal ilaçlara alerjiniz varsa,  
• Karaciğer probleminiz varsa veya daha önce olduysa. MSPOS’u alırken kan testlerinin 
yapılması gerekebilir  
• EKG’de anormal kalp ritmi bulgusu ve uzamış QTc aralığı adı verilen bir sorunu olan 
hastalar , 
• Kalp kasınızda zayıflık veya kalp yetmezliğiniz  varsa,  
• Çok yavaş kalp atım hızınız  varsa.  
• Kalp ritim bozukluğunuz  varsa.  
• Kanda  potasyum, magnezyum veya kalsiyum miktarlarıyla ilgili herhangi bir 
probleminiz  varsa.  
• Vinkristin, vinblastin ve diğer "vinka alkaloidleri" (kanser tedavisinde kullanılır) 
kullanıyorsanız  
• Kollarda veya bacaklarda yoğun ağrı veya şişme veya nefes darlığı veya nefes alırken ağrı gibi herhangi bir kan pıhtısı belirtisi veya semptomu varsa.  
• Venetoklaks ( kanser tedavisinde kullanılan bir ilaç) alıyorsanız.  
 
“Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.”  
 
MSPOS’un yiyecek ve içecek ile kullanılması  
İlaç damar içine uygulandığından, bu başlık geçerli değildir.  Hamilelik  
İlacı kullanmadan önce doktorunuza veya eczacınıza danışınız.  4 / 14  
 Hamile kalmayı planlıyorsanız veya hamile iseniz MSP OS’u kullanmadan önce doktorunuza  
danışınız. 
Doktorunuz tarafından söylenmedikçe hamilelik sırasında MSPOS kullanmayınız. Eğer hamile kalabilecek durumdaysanız, MSPOS alırken etkili bir doğum kontrol yöntemi kullanmalısınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız.  
 
Az miktar anne sütüne geçebileceğinden, MSPOS kullanırken bebeğinizi emzirmeyiniz. 
 
Araç ve makine kullanı mı 
MSPOS kullanırken baş dönmesi, uyku hali veya bulanık görme yaşayabilirsiniz, bu durum araç ve makine kullanımınızı etkileyecektir. Böyle bir etkiyle karşılaşırsanız, lütfen doktorunuzu bilgilendiriniz ve araç veya makine kullanmayınız. 
 
MSPOS’un içeriğ inde bulunan bazı yardımcı maddeler hakkında önemli bilgiler  
MSPOS sodyum içerir. Bu ilacın önerilen maksimum günlük dozu 924 mg sodyum içerir (sofra tuzu). Bu, yetişkinler 
için önerilen maksimum günlük sodyum alımının %46'sına eşdeğerdir.  
Özellikle size d üşük tuzlu (sodyum) bir diyet izlemeniz önerilmiş ise ve MSPOS 300 mg 
infüzyonluk konsantre çözeltiye veya uzun bir süre boyunca günlük daha fazlasına ihtiyacınız var ise doktorunuzla ya da eczacınızla konuşunuz.  
MSPOS siklodekstrin içerir.  
Bu ilaç her bir flakonda 6.680 mg siklodekstrin içerir.  
 Diğer ilaçlar ile birlikte kullanımı  
Almakta olduğunuz, daha önce aldığınız veya alabileceğiniz reçetesiz ilaçlar da dahil diğer tüm ilaçları doktorunuza söyleyiniz.  Aşağıdakilerden herhangi birini alıyorsanız, MSPOS kullanmayınız:  
• Terfenadin (alerji tedavisinde  kullanılır)  
• Astemizol (alerji tedavisinde  kullanılır)  
• Sisaprid (mide problemlerinin tedavisinde  kullanılır)  
• Pimozid (Tourette ve zihinsel hastalıkların belirtilerinin tedavisinde  kullanılır)  
• Halofantrin (sıtma tedavisinde  kullanılır)  
• Kinidin (anormal kalp ritmi tedavisinde  kullanılır)  
  5 / 14  
 MSPOS, aşağıda belirtilen ilaçların kandaki miktarını artırarak, kalp ritminizde çok ciddi 
değişimlere yol açabilir: 
• Migren  tedavisinde kullanılan ergotamin ya  da dihidroergotamin gibi “ergot alkaloidi” 
içeren herhangi bir ilaç. MSPOS bu ilaçların kandaki miktarını artırarak, el ve ayak 
parmaklarınıza doğru kan akışında şiddetli düşüşe yol açıp parmaklarınızın zarar 
görmesine neden olabilir.  
• Yüksek kolesterol  tedavisinde  kullanılan  simvastatin,  atorvastatin  ya da lovastatin  gibi 
bir “statin”.  
• Venetoklaks , bir kanser türü olan kronik lenfositik lösemi (KLL) tedavisinin 
başlangıcında kullanıldığında.  
 
Yukarıdakilerden herhangi biri sizin için geçerliyse MSPOS kullanmayınız. Eğer emin 
değilseniz, MSPOS kullanmadan önce doktorunuz ya da eczacınıza danışınız.  Diğer ilaçlar: 
 
Yukarıda belirtilen ve MSPOS kullanırken almamanız gereken ilaçların listesine bakınız. Yukarıdaki ilaçlara ek olarak, posakonazol ile birlikte  alınmaları durumunda ritim sorunları 
riskini arttırabilen başka ilaçlar da vardır. Almakta olduğunuz tüm reçeteli ve reçetesiz ilaçları doktorunuza lütfen söyleyiniz. 
 
Bazı ilaçlar, kandaki MSPOS seviyesini artırarak MSPOS’un yan etki riskini artırabilir. 
 Aşağıda belirtilen ilaçlar MSPOS’un kandaki seviyesini azaltarak, MSPOS’un etkinliğini 
düşürebilir:  
 
• Rifabutin ve rifampisin (belirli bazı enfeksiyonların tedavisinde kullanılır). Eğer 
halihazırda rifabutin alıyorsanız, kan testine ihtiyacınız olacaktır ve rifabutine ait bazı 
muhtemel yan etkilerin izlenmesi gerekecektir.  
• Fenitoin, karbamazepin, fenobarbital, primidon (nöbet tedavisinde veya nöbetin 
önlenmesinde kullanılır). 
• HIV enfeksiyonunun tedavisinde kullanılan efavirenz ve  fosamprenavir.  
 
MSPOS aşağıdaki belirtilen ilaçların kan seviyelerini arttırarak, bu ilaçların yan etki riskini 
artırabilir: 
• Vinkristin, vinblastin ve diğer “vinka alkaloidleri” (kanser tedavisinde  kullanılır)  
• Venetoklaks (kanser tedavisinde kullanılır)  
• Siklosporin (organ nakl i ameliyatında veya sonrasında kullanılır)  
• Takrolimus ve sirolimus (organ nakli ameliyatında ve sonrasında  kullanılır)  
• Rifabutin (belirli bazı enfeksiyonların tedavisinde  kullanılır)  
• HIV enfeksiyonu tedavisinde kullanılan ve proteaz inhibitörleri olarak i simlendirilen 
ilaçlar (ritonavir ile birlikte verilen lopinavir ve atazanavir gibi)  6 / 14  
 • Midazolam, triazolam, alprazolam ve diğer “benzodiazepinler” (sakinleştirici veya kas 
gevşetici olarak kullanılırlar)  
• Diltiazem, verapamil, nifedipin, nizoldipin ve diğer “kalsiyum kanal blokörleri” 
(yüksek tansiyon tedavisinde kullanılırlar)  
• Digoksin (kalp yetmezliği tedavisinde kullanılır)  
• Glipizid veya diğer “sülfonilüreler” (şeker hastalığı tedavisinde kullanılır)  
• Tretinoin (belirli kan kanserlerini tedavi etmek için kullanılır) olarak da adlandırılan all -
trans retinoik asit (ATRA).  
 
Siklosporin veya takrolimus (organ nakli ameliyatı esnasında veya sonrasında kullanılır): Eğer 
siklosporin veya takrolimus ile MSPOS alırsanız, siklosporin veya takrolimusun kandaki 
seviyeleri yükselebilir. Eğer kanınızda yüksek miktarda siklosporin veya takrolimus var ise, böbreğinizde ve beyninizde ciddi yan etkiler ortaya çıkabilir. Eğer MSPOS kullanırken bu ilaçları alıyorsanız, doktorunuz siklosporin veya takrolimus sevi yelerini kan testleri ile kontrol etmelidir. 
Eğer kolunuzda veya bacağınızda şişlik veya nefes darlığınız varsa, hemen doktorunuza bildiriniz.  
 Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandıysanız lütf en doktorunuza veya eczacınıza bunlar hakkında bilgi veriniz.  
 
3.  MSPOS nasıl  kullanılır?  
Uygun kullanım ve doz/uygulama sıklığı için talimatlar:  
 
MSPOS’u kullanırken her  zaman için kesinlikle doktorunuzun veya eczacınızın talimatlarına 
uyunuz. Emin olmadığınızda doktorunuza veya eczacınıza  sorunuz.  
 
Yetişkinler için ö nerilen doz, ilk gün günde iki kere 300 mg, sonrasında günde bir kere 30 mg’dir.  
 2 ila 18 yaş arası çocuklar için önerilen doz, ilk gün günde iki kez 6 mg/kg ila maksimum 300 mg, ardından günde bir kez 6 mg/kg ila maksimum 300 mg'dır.  
MSPOS, eczacınız ya da hemşireniz tarafından doğru konsantrasyon elde edilecek biçimde 
seyreltilecektir.  
 
Uygulama yolu ve metodu:  
MSPOS size her zaman bir sağlık profesyoneli tarafından hazırlanacak ve uygulanacaktır.  
MSPOS size:  
• Damarınızın  içine yerleştirilen plastik bir tüpten (intravenöz  infüzyon),  
• Genellikle  90 dakikalık bir sürede  verilecektir.  
 
Tedavinin süresi, enfeksiyonunuzun tipine ya da bağışıklık sisteminizin doğru çalışmadığı süreye 
göre değişebilir ve doktorunuz tarafından sizin için özel olarak ayarlanacaktır. Dozunuzu  
doktorunuzla konuşmadan kendiniz ayarlamayınız ve tedavi rejiminizi değiştirmeyiniz. 7 / 14  
 Değişik yaş grupları:  
Çocuklarda kullanımı:  
MSPOS, 2 yaşından küçük çocuklara verilmemelidir.  
 
Yaşlılarda kullanımı:  
Yaşlı ve genç hastalar arasında güvenlilik açısından genel bir fark görülmemiştir; bu yüzden, 
yaşlı hastalarda doz ayarlaması önerilmemektedir.  
 Özel kullanım durumları:  
Böbrek yetmezliği, karaciğer yetmezli ği:  
MSPOS’un böbrek veya karaciğer yetmezliği olan hastalarda kullanımı için spesifik bir çalışma gerçekleştirilmemiştir. Şiddetli böbrek yetmezliği hastalarda ve karaciğer yetmezliği olan  
hastalarda kullanım sırasında yakından takip edilmelidir. 
 
Eğer MS POS’un etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  Kullanmanız gerekenden daha fazla MSPOS kullandıysanız  
Bu ilaç size doktorunuz veya hemşireniz tarafından uygulanacağı için gereğinden faz la MSPOS 
kullanmanız söz konusu değildir.  MSPOS’tan kullanmanız gerekenden fazlasını kullanmışsanız bir doktor veya eczacı ile 
konuşunuz.  MSPOS’u kullanmayı unutursanız  
Bu ilaç size doktorunuz veya hemşireniz tarafından uygulanacağı için, bir dozun unutulması 
söz konusu değildir. Ancak, bir dozun unutulduğunu düşünüyorsanız, doktorunuza veya eczacınıza danışınız.  
 Unutulan bir dozu dengelemek için çift doz almayınız. 
 
MSPOS ile tedavi sonlandırıldığındaki oluşabilecek etkiler  
 Bu ilacın kullanımı hak kında daha fazla sorunuz olması durumunda, doktorunuza, eczacınıza 
veya hemşirenize danışınız.  
 4. Olası yan etkiler  nelerdir?  
 Tüm ilaçlar gibi, MSPOS’un içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki kategori lerde gösterildiği şekilde sıralanmıştır.  
 8 / 14  
 Çok yaygın  : 10 hastanın en az 1’inde görülebilir.  
Yaygın  : 10 hastada birden az, fakat 100 hastada birden fazla görülebilir.  
Yaygın olmayan  : 100 hastada birden az, fakat 1.000 hastada birden fazla görülebilir.  
Seyrek  :1.000 hastada birden az  fakat 10.000 hastada birden fazla  görülebilir.  
Çok seyrek:  : 10.000 hastada birden az görülebilir.  
Bilinmiyor  : Eldeki verilerden hareketle tahmin edilemiyor . 
 
Aşağıdakilerden biri olursa, MSPOS’u kullanmayı durdurunuz ve DERHAL doktorunuza bildiriniz veya size en yakın hastanenin acil bölümüne  başvurunuz:  
 
• Bulantı, kusma ( hasta hissetme ya da hasta olma),  ishal  
• Karaciğer sorunu belirtileri; bunların içinde derinizin ya da  gözlerinizin  beyaz kısmını n 
sararması, olağandışı  koyu idrar veya soluk dışkı, nedensiz yere hasta hissetme, mide 
sorunları, iştahsızlık ya da olağandışı yorgunluk ya da zayıflık, kan testlerinde ki 
karaciğer enzimlerinde artış  bulunmaktadır.  
• Aşırı duyarlılık reaksiyonu (hipersensit ivite) – belirtiler hırıltılı solunum, nefes almada 
zorluk, kızarıklık veya kurdeşen, kaşıntı, şişme içerebilir.  
• Stevens Johnson sendromu (vücudun geniş bir bölümünde meydana gelen kabarcıklı 
döküntü ve derinin soyulması)  
 
Bunların hepsi çok ciddi yan etkilerdir.  
Eğer bunlardan biri sizde mevcut ise, sizin MSPOS’a karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek  olabilir.  
Bu çok ciddi yan etkilerin hepsi oldukça seyrek görülür.  Aşağıdakilerden herhangi birini fark ederseniz, doktorunuza söyleyiniz:  
Yaygın  
• Kan testlerinde görülen kanınızdaki tuz düzeyinde bir değişiklik – belirtiler arasında 
kafa karışıklığı ya da halsizlik duygusu yer alır  
• Uyuşma, karıncalanma,  kaşıntı,  ürperme,  iğnelenme  ya da yanma gibi deride anormal 
hisler  
• MSPOS’un verildiği damar boyunca şişme, kızarıklık ya da  hassasiyet  
• Baş ağrısı  
• Kan t estlerinde düşük potasyum  düzeyleri  
• Kan testlerinde düşük magnezyum  düzeyleri 
• Yüksek tansiyon 
• İştahsızlık, mide ağrısı ya da bozulması, gaz çıkarma, ağız kuruluğu, tat duyusunda 
değişiklik  
• Göğüste yanma (göğsünüzden boğazınıza doğru yanma  duygusu) 
• Bir tür akyuvar olan “nötrofil” düzeyinde düşüş (nötropeni) enfeksiyon geliştirme 
riskinizi artırabilir ve kan testlerinde  görünür  
• Ateş 9 / 14  
 • Halsizlik, baş dönmesi, yorgunluk ya da uyku hali 
• Kurdeşen  (ürtiker)  
• Kaşıntı 
• Kabızlık  
• Rektumda rahatsızlık (kalın bağırsağın dışa açılan son kısmı)   
 
Yaygın olmayan  
• Anemi – belirtileri arasında baş ağrısı, yorgunluk hissi ya da baş dönmesi, nefes darlığı 
ya da solgunluk ve  kan testlerinde düşük hemoglobin düzeyi 
• Kan testlerinde düşük platelet düzeyi (trombositopeni) – kanamaya neden olabilir  
• Kan testlerinde bir tür akyuvar olan “lökosit” düzeyinde düşüş (lökopeni) – enfeksiyon 
geliştirme riskinizi artırabilir  
• Bir tür akyuvar olan “eozinofil” düzeyinde artış (eozinofili) – iltihaplanmanız varsa bu 
durum olabilir  
• Kan damarlarında  iltihap  
• Kalp ritmi sorunları  
• Nöbetler  (konvülsiyon)  
• Sinir hasarı  (nöropati)  
• Anormal kalp ritmi – kalp izlemesinde görünür (EKG), çarpıntı, yavaş ya da hızlı kalp 
atışı, yüksek ya da düşük  tansiyon 
• Düşük tansiyon 
• Pankreasta iltihaplanma (pankreatit) – şiddetli karın ağrısına neden olabilir  
• Dalağa oksijen tedariğinde  kesinti (splenik enfarktüs) – şiddetli karın  ağrısına  neden 
olabilir  
• Şiddetli böbrek sorunları  – belirtileri arasında  olağandan daha  az ya da çok ve farklı 
renkte idrar bulunmaktadır  
• Kanda yüksek kreatinin düzeyleri – kan testlerinde görünür  
• Öksürük, hıçkırık  
• Burun kanaması  
• Nefes alırken göğüste şiddetli, keskin ağrı (plöritik ağrı)  
• Lenf bezlerinin şişmesi  (lenfadenopati)  
• Özellikle deride hassasiyet  kaybı 
• Titreme  
• Yüksek ya da düşük kan şekeri  düzeyi 
• Bulanık görme, ışığa  duyarlılık  
• Saç dökülmesi  (alopesi)  
• Ağız ülserleri  
• Titreme, genel olarak iyi  hissetmeme  
• Ağrı, sırt ya da boyun ağrısı, kollar veya bacaklarda  ağrı 
• Su tutulumu (ödem)  
• Menstrüel sorunlar (anormal vajinal  kanama)  10 / 14  
 • Uyuyamama (insomnia) 
• Tamamen ya da kısmen konuşamama  
• Ağızda  şişlik  
• Anormal rüyalar ya da uyumada güçlük çekme  
• Koordinasyon ya da denge sorunu 
• Mukozal iltihaplanma  
• Burun tıkanması  
• Solunum güçlüğü 
• Göğüste  rahatsızlık  
• Şişkinlik  duygusu 
• Genellikle bir virüsün neden olduğu hafif ila şiddetli bulantı, kusma, kramp ya da ishal, 
karın  ağrısı  
• Geğirme  
• Gerginlik  duygusu 
• Enjeksiyon bölgesinde iltihaplanma, ağrı ya da kan pıhtısı  
 
Seyrek  
• Pnömoni -belirtileri arasında nefes darlığı ve bozuk renkli balgam çıkarma 
bulunmaktadır  
• Akciğer damarlarında yüksek tansiyon (pulmoner hipertansiyon) – bu akciğerlerinize 
ve kalbinize ciddi hasar  verebilir  
• Olağandışı pıhtılaşma ya da uzamış kanama gibi kan problemleri 
• Yaygın kabarcıklı kızarıklık ve deri soyulması gibi şiddetli alerjik reaksiyonlar 
• Sesler duyma ya da olmayan şeyler görme gibi zihinsel  sorunlar 
• Bayılma  
• Düşünürken ya da konuşurken sorun  yaşama,  özellikle  elleri  kontrol edemeyerek  ani 
hareketler yapma  
• Felç-belirtileri arasında uzuvlarda ağrı, zayıflık, uyuşma ya da karıncalanma 
bulunmaktadır  
• Görüş alanında kör ya da karanlık bir nokta  olması 
• Kalp yetmezliği ya da kalp krizi – kalp atışınızın durmasına ve ölmenize, kalpte ritim 
sorunu ile birlikte ani ölüme neden  olabilir  
• Bacaklarda kan pıhtısı (derin ven trombozu) – belirtileri arasında bacaklarda yoğun ağrı 
ya da şişme  bulunmaktadır  
• Akciğerlerde kan pıhtısı (pulmoner emboli) – belirtileri arasında nefes darlığı ve nefes 
alma sırasında ağrı  bulunmaktadır  
• Mide ya da bağırsak kanaması – belirtileri arasında kan kusma ya da dışkıda kan çıkması  
bulunmaktadır  
• Bağırsaklarda, özellikle “ileum”da tıkanma (intestinal obstrüksiyon). Bu tıkanma, 
bağırsağınızın içindekilerin alt bağırsağa geçmesini engellemektedir – belirtileri 
arasında şişkinlik hissi, kusma, şiddetli kabızlık, iştahsızlık ve kramp bulunmaktadır  11 / 14  
 • Alyuvarların parçalanması  (hemoliz)  sonucu “hemolitik  üremik  sendrom” – bununla 
birlikte böbrek yetmezliği olabilir ya da olmayabilir. 
• Kan testlerinde tüm kan hüc relerinde (alyuvar, akyuvar ve plateletler)  düşük 
“pansitopeni” düzeyleri 
• Deride büyük morarmalar (trombotik trombositopenik purpura) Yüzde  veya dilde  
şişkinlik  
• Depresyon 
• Çift görme  
• Meme ağrısı  
• Böbreküstü bezlerinin  düzgün çalışmaması halsizlik,  yorgunluk, iştahsızlık,  deride 
renk değişimine neden olabilir  
• Hipofiz bezinin düzgün çalışmaması – Bu erkek ve kadın üreme organlarının işlevlerini 
etkileyen bazı hormonların kandaki düzeylerinin düşmesine neden olabilir  
• İşitme  problemleri 
• Psödoaldosteronizm, düşük potasyum seviyesi (kan testinde gösterilir) ile birlikte 
yüksek tansiyona neden olur. 
 
Bilinmiyor:  
• Bazı hastalar MSPOS kullandıktan sonra kafa karışıklığı yaşadıklarını bildirmiştir. 
 Yukarıdaki yan etkilerden herhangi birini fark ederseniz doktorunuza, eczacınıza ya da hemşirenize söyleyiniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr
 sitesinde yer alan “İlaç Yan Etki Bildirimi” ikonunu tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans  Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız. 
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 5.  MSPOS’un saklanması  
MSPOS’u  çocukların göremeyeceği, erişemeyeceği yerlerde ve ambalajında saklayınız. 
 2°C-8°C’de buzdolabında saklayınız.  
 
 
  12 / 14  
 Son kullanma tarihiyle uyumlu olarak kullanınız . 
 
Ambalajdaki veya kartondaki veya şişedeki son kullanma tarihinden sonra MSPOS’u kullanmay ınız. 
 
Ürün hazırlandıktan sonra derhal kullanılmalıdır. Eğer derhal kullanılmazsa, çözelti 24 saate 
kadar 2°C -8°C’de (buzdolabında) saklanabilir. Bu tıbbi ürün tek kullanımlıktır ve 
kullanılmayan çözelti atılmalıdır.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığınca belirlenen toplama sistemine veriniz.  
 
Ruhsat sahibi:   
Haver Trakya İlaç San. ve Tic. A.Ş.  
Ulaş OSB Mah. D100 Cad. No:28  
Ergene /TEKİRDAĞ  
Tel: (0282) 655 55 05  
 
Üretim yeri:     
Haver Trakya İlaç San. ve Tic. A.Ş.  
Ulaş OSB Mah. D100 Cad. No:28 
Ergene /TEKİRDAĞ  
Tel: (0282) 655 55 05  
 Bu kullanma talimatı               tarihinde  onaylanmıştır.  
 
 
   
 
   
 
    
 
   13 / 14  
 AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR  
 
MSPOS infüzyonluk çözelti hazırlamak için konsantrenin uygulama talimatları  
• Buzdolabında saklanan MSPOS flakonunu oda sıcaklığına  getiriniz.  
• Ulaşılacak final konsantrasyona bağlı olarak 150 mL- 283 m L aralığında hacim 
kullanarak (1 mg/m L’den az ve 2 mg/m L’den fazla olmayacak şekilde) uygun çözücü 
(çözücülerin listesini aşağıda görebilirsiniz) içeren 16,7 m L posakonazolü, aseptik 
olarak intravenöz torbaya (ya da şişeye)  aktarınız.  
• Santral venöz kateter ya da periferik olarak yerleştirilmiş santral kateter içeren santral 
venöz yoldan yaklaşık 90 dakika boyunca yavaşça damar içine infüzyon şeklinde 
uygulayınız.  MSPOS bolus uygulaması biçiminde verilmemelidir. 
• Eğer santral venöz katet er bulunmuyorsa, periferik venöz kateter yoluyla yaklaşık 2 
mg/mL  çözücü hacmine ulaşıncaya kadar tek bir infüzyon uygulanabilir. Periferik 
venöz kateterle uygulandığında, infüzyon yaklaşık 30 dakikada  uygulanmalıdır. 
 
Not: Klinik çalışmalarda, aynı yoldan  çoklu periferik infüzyon uygulaması, infüzyon 
bölgesinde reaksiyonlarına yol açmıştır (bkz. Bölüm 4.8).  
• MSPOS tek  kullanımlıktır.  
 
Aşağıdaki tıbbi ürünler MSPOS ile birlikte aynı anda aynı intravenöz kateterden (ya da kanülden) uygulanabilir:  
• Amikasin  sülfat 
• Kaspofungin  
• Siprofloksasin 
• Daptomisin  
• Dobutamin hidroklorür  
• Famotidin  
• Filgrastim 
• Gentamisin  sülfat  
• Hidromorfon hidroklorür  
• Levofloksasin  
• Lorazepam  
• Meropenem  
• Mikafungin 
• Morfin  sülfat  
• Norepinefrin bitartrat  
• Potasyum  klorür  
• Vankomisin hidroklorür  
   14 / 14  
 Yukarıda listelenmeyen hiçbir tıbbi ürün MSPOS ile birlikte aynı anda aynı intravenöz 
kateterden (ya da kanülden) uygulanmamalıdır. 
 İnfüzyon çözeltisi uygulamadan önce içinde partiküler maddeler olup olmadığına bakılmalıdır. MSPOS kahverengimsi- sarı berrak çözeltidir. Bu aralıktaki renkler ürünün kalitesini  
etkilememektedir.  
 Geçerli olduğu takdirde kullanılmış olan ürünler ya da atık materyaller “Tıbbi Atıkların Kontrolü Yönetmeliği” ve “Ambalaj Atıklarının Kontrolü Yönetmelikleri ’ne  uygun olarak 
imha edilmelidir.  
 MSPOS şunlarla seyreltilmemelidir:  
- Ringer laktatlı solüsyonu  
- Ringer laktatlı solüsyonuyla %5 dekstroz  
- %4,2 sodyum  bikarbonat  
 Bu tıbbi ürün, aşağıda belirtilen tıbbi ürünler haricinde başka tıbbi ürünler ile karıştırılmamalıdır: 
- %5 dekstroz çözeltisi  
- %0,9 sodyum  klorür çözeltisi  
- 0.45 sodyum  klorür çözeltisi  
- %5 dekstroz ve %0,45 sodyum  klorür  
- %5 dekstroz ve %0,9 sodyum  klorür  
- %5 dekstroz ve 20 mEq KCl  
 
 
 