KISA ÜRÜN BİLGİSİ
1. BEŞERİ TIBBİ ÜRÜNÜN ADI
CHORAGON 5000 I.U. I.M. Enjeksiyonluk Çözelti İçin Toz ve Çözücü Ampul
2. KALİTATİF VE KANTİTATİF BİLEŞİM
Etkin madde:
Her bir liyofilize toz içeren ampul 5000 I.U. insan koriyonik gonadotropini (hCG) içerir.
Her bir çözücü ampul ise 1 ml izotonik sodyum klorür çözeltisi içerir.
Yardımcı maddeler:
Toz:
Mannitol ............................ 6 mg
Sodyum hidroksit .............. 0.00 – 0.04 mg
Çözücü:
Sodyum klorür .................. 9 mg
“Yardımcı maddeler için 6.1’e bakınız”.
3. FARMASÖTİK FORM
Enjeksiyonluk çözelti için toz ve çözücü
Tozun görünümü: beyaz liyofilizasyon pastası
Çözücünün görünümü: berrak renksiz çözelti
4. KLİNİK ÖZELLİKLER
4.1 Terapötik endikasyonlar
Tedavi:
Jinekoloji:
In vitro fertilizasyon (IVF) gibi yardımla üreme tekniklerinden önce süperovulasyon
uygulanan kadınlarda: CHORAGON foliküler gelişimin stimülasyonundan sonra
luteinizasyon ve son foliküler olgunlaşmanın başlatılmasını sağlar.
Anovulatuvar veya oligo-ovulatuvar kadınlarda: CHORAGON foliküler gelişimin
stimülasyonundan sonra ovulasyon ve luteinizasyonun başlatılmasını sağlar.
Pediyatrik:
Erkek çocuklarda puberte gecikmesinde kullanılır.
Teşhis:
Kriptorşizm ve anorşizmin ayırıcı tanısında kullanılır.
1Stimülasyon tedavisinden önce hipogonadotropik hipogonadizm hastalarında testis
fonksiyonunun değerlendirilmesinde kullanılır.
4.2 Pozoloji ve uygulama şekli
Pozoloji / uygulama sıklığı ve süresi
Jinekoloji
CHORAGON ile tedavi, fertilite problemlerinin tedavisinde uzman bir hekim
gözetiminde uygulanmalıdır.
Aşağıdaki dozaj rejimi uygulanmalıdır:
In vitro fertilizasyon (IVF) gibi yardımla üreme tekniklerinden önce süperovulasyon
uygulanan kadınlarda: FSH veya hMG’nin son uygulamasından 24 ile 48 saat sonra,
örneğin foliküler gelişim optimum stimülasyona ulaştığında, 1 veya 2 ampul uygulanır.
Anovulatuvar veya oligo-ovulatuvar kadınlarda: Foliküler gelişim optimum stimülasyona
ulaştıktan 24 ile 48 saat sonra 1 veya 2 ampul uygulanır. Hastaya CHORAGON
enjeksiyonunun yapıldığı gün ve ertesi gün koitusda bulunmaları tavsiye edilmektedir.
Pediatri ve androloji
Puberte gecikmesi olan erkek çocuklarda pubertenin indüksiyonu için 3 ay boyunca
haftada 1 ampul uygulanır.
İnmemiş testisli erkek çocuklarda ayırıcı tanı için 1 kez 1 ampul uygulanır.
Hipogonadotropik hipogonadizm hastalarında testis fonksiyonunun değerlendirilmesi için
1 kez 1 ampul uygulanır.
Uygulama şekli
CHORAGON intramüsküler uygulama içindir. Toz, kullanım için çözelti ile
karıştırılmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Veri yoktur.
Pediyatrik popülasyon:
Yukarıda verilen doz bilgileri dışında özel bir veri bulunmamaktadır.
Geriyatrik popülasyon:
Veri yoktur.
24.3 Kontrendikasyonlar
Genel
Koriyonik gonadotropine veya CHORAGON’un yardımcı maddelerinden herhangi

birine aşırı duyarlılık
Jinekoloji
Hipofiz veya hipotalamusta tümör,

Polikistik over sendromundan kaynaklanmayan over kistleri veya over büyümesi,

Etiyolojisi bilinmeyen jinekolojik hemoraji,

Over, rahim veya meme karsinomu,

Son üç ayda dış gebelik,

Aktif tromboembolik hastalıklar.

CHORAGON, tedavinin olumlu sonuçlanma ihtimalinin zayıf olduğu durumlarda
uygulanmamalıdır, örneğin:
Primer over yetmezliğinde,

Cinsel organlarda, hamileliğe imkan vermeyen malformasyonlar varsa,

Hamileliğe imkan vermeyen myoma uteri varlığında,

Menopoz sonrası kadınlarda.

CHORAGON over hiperstimülasyon sendromunun (OHSS) görüldüğü kadınlarda
kullanılmamalıdır.
Pediatri ve androloji
CHORAGON seks hormonuna bağlı tümörlerin varlığı halinde kullanılmamalıdır.
CHORAGON organik kökenli olduğu bilinen inmemiş testis vakalarında (İnguinal herni,
inguinal bölgede ameliyat, ektopik testis) kullanılmamalıdır.
4.4 Özel kullanım uyarıları ve önlemleri
Genel
CHORAGON – tedavisi androjen üretiminde artışa ve sıvı retansiyonuna sebep olur.
CHORAGON kullanımı kötüleşmeye ve nüksetmeye neden olabileceğinden kuşkulanılan
veya bilinen kalp veya böbrek rahatsızlığı, yüksek kan basıncı, epilepsi veya migren (Ya
da özgeçmişinde bu durumları tanımlayanlar) olan hastalar yakından izlenmelidir (Bkz.
bölüm 4.8).
Tromboembolik olaylar için bilinen risk faktörlerine sahip hastalar, örneğin kişisel veya
aile geçmişinde, aşırı obezite (Vücut kütle indeksi > 30 kg/m2) veya trombofili,
gonadotropin tedavisi esnasında veya takiben venöz veya arteryel tromboembolik
olayların riskini artırabilir. Bu hastalarda, gonadotropin uygulamanın faydaları risklerine
karşı iyice değerlendirilmelidir. Bununla birlikte gebelik durumunun kendisi de
tromboembolik olaylar için yüksek risk taşımakta olduğu bilinmelidir.
3CHORAGON kilo kaybına sebep olmaz. hCG’nin yağ metabolizması, yağ dağılımı ve
açlık hissi üzerinde herhangi bir etkisi bulunmamaktadır.
İskelet gelişimi tamamlanmadan önce koriyonik gonadotropin kullanımının tekrarlanması
halinde muhtemel erken epifizyal kapanma ile birlikte iskelet matürasyonunda potansiyel
bir hızlanma göz önünde bulundurulmalıdır.
Jinekoloji
Tedaviye başlamadan önce, çiftin infertilite nedeni tespit edilmelidir ve gebelik için kabul
edilen kontrendikasyonlar değerlendirilmelidir. Hastalar özellikle hipotiroidizm,
adrenokortikal yetersizlik, hiperprolaktinemi ve hipofiz tümörleri veya hipotalamus
tümörleri açısından değerlendirilmeli ve uygun tedavi uygulanmalıdır.
Ovaryan Hiperstimülasyon Sendromu (OHSS)
Foliküler büyüme stimülasyonu uygulanan hastalar, çoklu foliküler gelişim nedeniyle
daha yüksek bir ovaryan hiperstimülasyon sendromu (OHSS) riski taşıyabilirler. OHSS
basit ovaryan büyümesinden farklı tıbbi bir olaydır. OHSS şiddetini derece derece
artırarak kendini gösteren bir sendromdur. Bu sendrom overlerde belirgin büyüme,
yüksek serum seks steroidleri ve peritoneal, plevral ve nadiren perikardiyal boşlukta sıvı
birikmesine sebep olabilen vasküler geçirgenlikte artışı kapsamaktadır.
Aşağıdaki semptomlar OHSS’nin ağır vakalarında gözlenebilir: Abdominal ağrı,
abdominal distansiyon, şiddetli ovaryan büyüme, kilo almak, dispne, oliguri ve bulantı,
kusma ile diyareyi de kapsayan gastrointestinal semptomlar. Klinik değerlendirmeler,
hipovolemi, hemokonsantrasyon, eletrolit dengesizlikleri, asit, hemoperitoneum, plevral
efüzyon, hidrotoraks, pulmoner distres ve tromboembolik olayları ortaya çıkarabilir.
CHORAGON ovulasyonu başlatmak için uygulanmadığı sürece gonadotropin tedavisine
aşırı over cevabı nadiren OHSS’ye neden olur. Dolayısıyla aşırı over reaksiyonundan
kaynaklanan ovaryan hiperstimülasyon sendromu hCG’nin kısıtlanması ile engellenebilir.
Bu durumda, hastalara diğer menstrual kanamaya kadar koitustan kaçınmaları veya uygun
bariyer korunma yöntemleri kullanmaları önerilir. Ovaryan hiperstimülasyon olması
halinde hCG, ovülasyon indüksiyonu için kullanılmamalıdır (Bkz. bölüm 4.3). OHSS
hızlı bir şekilde (birkaç gün 24 saat içinde) ilerleyerek ciddi bir tıbbi olay haline gelebilir,
bu yüzden CHORAGON uygulamasından sonra hastalar en az 2 hafta takip edilmelidir.
OHSS ve çoklu gebelik riskini en aza indirmek için stimülasyon tedavisi öncesinde ve
esnasında ultrasonografi ile östradiol düzeylerinin ve over reaksiyonunun yakın takibi tüm
hastalarda tavsiye edilmektedir. Anovülasyon durumunda, serum östradiol düzeyleri 1500
pg/ml (5400 pmol/l)’yi geçerse ve yarıçapı 14 mm veya daha fazla olan 3’den fazla
folikül bulunuyorsa OHSS riski artmaktadır. Yardımla üreme tekniklerinde ise serum
östradiol düzeyleri 3000 pg/ml (11000 pmol/l)’yi geçerse ve yarıçapı 12 mm veya daha
fazla olan 20’den fazla folikül bulunuyorsa OHSS riski artmaktadır. Östradiol düzeyleri
45500 pg/ml (20000 pmol/l)’yi geçerse ve toplamda 40 veya daha fazla folikül bulunuyor
ise hCG uygulamasının iptal edilmesi gerekebilir.
Önerilen CHORAGON dozajına, uygulama rejimine bağlılık ve tedavinin dikkatle
izlenmesi over hiperstimülasyonunu veya çoklu gebelik oluşumunu en az düzeye
indirecektir. Yardımla üreme tekniklerinde (ART) ovülasyondan önce foliküllerin
aspirasyonu hiperstimülasyon oluşmasını azaltır.
Eğer hamilelik olursa OHSS daha şiddetli olabilir ve daha uzun sürebilir. Çoğu kez
durdurulan hormonal tedavinin ardından ve maksimum şiddetine ulaştığı 7-10 günlük
tedaviyi takiben OHSS meydana gelir. Genellikle, OHSS menstrüasyon başladığında
kendiliğinden çözülür.
Eğer şiddetli OHSS oluşursa eğer hala devam etmekteyse gonadotropin tedavisi
durdurulmalı, hasta hastaneye yatırılmalı ve OHSS’ye spesifik tedavi başlanmalı.
Bu sendrom çoğunlukla polikistik over sendromu olan hastalarda meydana gelmektedir.
Çoklu gebelik
Özellikle üst düzey çoklu gebelik maternal ve perinatal olumsuz sonuçlar riski
taşımaktadır.
Gonadotropinlerle ovulasyon indüksiyonu uygulanan hastalarda çoklu gebelik insidansı
doğal konsepsiyona göre artış göstermektedir. Çoklu konsepsiyonun çoğunluğu ikizdir.
Çoklu gebelik riskini en aza indirmek için beklenen over cevabı dikkatlice izlenmelidir.
Yardımla üreme teknikleri prosedürleri uygulanan hastalarda çoklu gebelik riski
yerleştirilen embryoların sayısı, kalitesi ve hastanın yaşı ile ilgilidir.
Hastaya tedaviye başlanmadan önce potansiyel çoklu doğum riski hakkında bilgi
verilmelidir.
Gebelik kaybı
Yardımla üreme teknikleri prosedürlerinden foliküler gelişim stimülasyonu uygulanan
hastalarda normal popülasyona göre düşük veya kürtajdan dolayı gebelik kaybı insidansı
daha yüksektir.
Ektopik gebelik
Geçmişinde tubal rahatsızlığı olan kadınlardaki gebelik kendiliğinden veya fertilite
tedavisi ile gerçekleşmesine rağmen ektopik gebelik için yüksek risk grubundadırlar. IVF
sonrası rapor edilen ektopik gebelik prevalansı %2 ile %5 arasında olmasına rağmen
genel popülasyonda %1 ile %1.5 arasındadır.
Üreme sistemi neoplazmaları
5İnfertilite tedavisi ile çoklu ilaç rejimi uygulanan kadınlarda ovaryan ve diğer üreme
sistemi neoplazmaları olan hem benign hem de malign vakalar rapor edilmiştir. Infertil
kadınlardaki bu tümörlerin gonadotropinlerle tedavide temel riski artırıp artırmadığı
henüz belirlenmemiştir.
Konjenital malformasyon
Yardımla üreme teknikleri uygulamasından sonra konjenital malformasyon prevalansı
spontan konsepsiyona göre biraz daha yüksektir. Bunun ebeveyn özelliklerine (ör,
maternal yaş, sperm karakteristikleri) ve çoklu gebeliğe bağlı olduğu düşünülmektedir.
CHORAGON aynı zamanda ampul başına 1 mmol (23 mg)’dan daha az sodyum ihtiva
eder; yani esasında "sodyum içermez".
Bu ürün her dozunda 6 mg mannitol (E421) içerse de dozu nedeniyle herhangi bir uyarı
gerekmemektedir.
CHORAGON kullanımı doping testlerinde pozitif sonuçlara sebep olabilir.
Doping amaçlı CHORAGON kullanımı sağlığa zarar verebilir.
4.5 Diğer tıbbi ürünler ile etkileşimler ve diğer etkileşim şekilleri
Klinik olarak önemli ilaç etkileşimleri gözlenmemiştir.
Özel popülasyonlara ilişkin ek bilgiler:
Bildirilmemiştir.
Pediyatrik popülasyon:
Bildirilmemiştir.
4.6 Gebelik ve laktasyon
Genel tavsiye
Gebelik kategorisi X
Çocuk doğurma potansiyeli bulunan kadınlar / Doğum kontrolü (Kontrasepsiyon)
Veri yoktur.
Gebelik dönemi
Endikasyonu nedeniyle CHORAGON gebelik döneminde kullanılmamalıdır.
Laktasyon dönemi
Laktasyon döneminde insan koriyonik gonadotropini kullanımına ilişkin veri mevcut
değildir. Endikasyonu nedeniyle CHORAGON laktasyon döneminde kullanılmamalıdır.
CHORAGON’un süte geçişi hakkında veri mevcut değildir.
6Üreme yeteneği/fertilite
Veri yoktur.
4.7 Araç ve makine kullanımı üzerindeki etkiler
Araç ve makine kullanımına etkisi ile ilgili herhangi bir çalışma gerçekleştirilmemiştir.
Ancak, CHORAGON’un hastalar üzerinde araç ve makina kullanımına ilişkin etkisi
beklenmemektedir.
4.8 İstenmeyen etkiler
İstenmeyen etkiler aşağıdaki sınıflama kullanılarak sıklık gruplarına ayrılmıştır:
Cok yaygın (≥1/10); yaygın (≥1/100 ila ≤1/10); yaygın olmayan (≥1/1.000 ila ≤1/100);
seyrek (≥1/10.000 ila ≤1/1.000); cok seyrek (≤1/10.000), bilinmiyor (eldeki verilerden
hareketle tahmin edilemiyor).
Endokrin hastalıkları
Çok yaygın: Jinekomasti*
Metabolizma ve beslenme hastalıkları
Yaygın olmayan: Elektrolit ve su retansiyonu
Psikiyatrik hastalıklar
Yaygın olmayan: Depresyon, iritabilite, aşırı huzursuzluk
Sinir sistemi hastalıkları
Yaygın: Başağrısı
Gastrointestinal hastalıkları
Yaygın: Mide bulantısı, abdominal ağrı, kusma
Yaygın olmayan: Diyare
Deri ve derialtı doku hastalıkları
Yaygın: Ekzantem, akne vulgaris
Üreme sistemi ve meme hastalıkları
Yaygın: Hafif ve orta derecede OHSS
Yaygın olmayan: İleri derecede OHSS
Genel bozukluklar ve uygulama bölgesine ilişkin hastalıklar
Çok yaygın: Enjeksiyon bölgesi reaksiyonu ve enjeksiyon bölgesi ağrısı
*Adolesan erkeklerde raporlanan literatür verileri
İndüksiyon nedeniyle testosteron salgılamasında artışa bağlı olarak penis boyutunda ve
ereksiyonlarda artış ve/veya prostatta proliferatif değişiklikler görülebilir.
7Bazı durumlarda, ergenlik döneminin başındaki erkek çocuklarda tedavinin seyriyle
sınırlı olan minör duygusal değişiklikler görülebilir.
Belirli aralıklarla Quincke ödemini de içeren alerjik reaksiyonlar ve ürtiker rapor
edilmiştir.
Bazı durumlarda CHORAGON tedavisinin devamında bitkinlik ve ateş görülebilir.
4.9 Doz aşımı ve tedavisi
Jinekoloji
Herhangi bir doz aşımı rapor edilmemiştir. Bununla beraber CHORAGON’un bir doz
aşımından dolayı ovaryan hiperstimülasyon sendromu (OHSS) oluşma olasılığı vardır
(bkz bölüm 4.4).
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Gonadotropinler
ATC kodu: G03GA01
İnsan koriyonik gonadotropini (CHORAGON) bir glukoproteindir ve  ve 
zincirlerinden oluşmaktadır. CHORAGON gebe kadınların idrarından elde edilir ve
homojen değildir. Yüksek derecede saflaştırılmış ilaçlar siyalik asit içerikleri ve biyolojik
etkinlik açısından farklılıklar göstermektedir.
Koriyonik gonadotropinin hormonal etkisi, gonadlarda (overler ve testisler) seksüel
steroidlerin biyosentezini stimüle etmesiyle ortaya çıkar. CHORAGON’nin etkisi hipofiz
gonadotropini olan LH ile kalitatif olarak aynıdır. Fakat CHORAGON’nin yarı ömrü daha
uzun olduğu için LH’dan daha güçlü bir etkiye sahiptir.
Overlerde CHORAGON, folikülü, theka ve stroma veya luteal hücreleri stimüle ederek
progesteron ve östradiol üretimini destekler. Ancak olgun dominant foliküllerin granuloza
hücrelerinde ve/veya luteojenik granuloza hücrelerinde progesteronun biyosentezi yüksek
CHORAGON dozu ile uyarılmaktadır.
Olgun foliküle sahip kadınlara 5000 IU ile 10.000 IU arasında CHORAGON uygulanması
(ör, HMG veya Klomifen stimülasyonundan sonra) i.m. enjeksiyondan sonra ovülasyonu
yaklaşık 36 saat indükler. Korpus luteum’un ömrü ve endometriyumun sekretuar fazı
birkaç enjeksiyon ile uzatılabilir.
8Leydig hücrelerinde CHORAGON testosteron ve diğer seksüel steroidlerin üretimini
stimüle eder. Dihidrotestosteron, 17 OH-progesteron ve östradiol bu steroidler
arasındadır.
Erkek çocuklara ve yetişkin erkeklere 5000 I.U. CHORAGON’nin bir defalık
uygulanması testosteron sekresyonunu bifazik olarak arttırır. İlk maksimum değere 2-4
saat sonra ve ikinci maksimum değere 48-72 saat arasında ulaşılır. CHORAGON
uygulanmasından yaklaşık 24 saat sonra serumda maksimum östradiol miktarına ulaşılır.
Bu prensip, kriptorşizm ve anorşidinin ayırıcı tanısında da kullanılır. İnmemiş testisi olan
çocuklarda puberte sırasında CHORAGON tedavisi testislerin inmesini sağlayabilir.
5.2 Farmakokinetik özellikler
Genel özellikler
Emilim:
CHORAGON intramüsküler enjeksiyon yoluyla uygulanır. CHORAGON’nin maksimum
serum seviyesi 4-12 saat içinde elde edilir (doza bağlı olarak).
Dağılım:
CHORAGON’un yavaş eliminasyonuna bağlı olarak, birkaç (ör, günlük) i.m. enjeksiyon
sonrasında serumda CHORAGON birikmesi gözlenebilir.
Biyotransformasyon:
CHORAGON renal yoldan metabolize olur. Yaklaşık % 10-20’si idrarla değişmeden
atılır. Kalan miktarı ise  zinciri şeklinde atılır.
Eliminasyon:
İdrarla atılır. Eliminasyon yarılanma ömrü 29-36 saattir.
Doğrusallık/Doğrusal olmayan durum:
Veri yoktur.
5.3 Klinik öncesi güvenlilik verileri
Farede yapılan hayvan deneyleri, terapötik aralıkta ovülasyonun indüksiyonu için
CHORAGON’nin uygulanmasından sonra doza bağlı olarak artan embriyonik fetal ölüm,
küçük fetüsler, litrede daha az fetüs ve konjenital malformasyonlarda (açık göz kapakları,
cleft palatlar) önemli artış görülmüştür.
96. FARMASÖTİK ÖZELLİKLER
6.1 Yardımcı maddelerin listesi
Mannitol
Sodyum hidroksit
Sodyum klorür
Dilüe hidroklorik asit % 10
Enjeksiyonluk su
6.2 Geçimsizlikler
Geçimlilik çalışması olmadığından bu tıbbi ürün diğer tıbbi ürünlerle karıştırılmamalıdır.
6.3 Raf ömrü
36 ay.
Açıldıktan ve sulandırıldıktan sonra derhal ve tek kullanımlıktır.
6.4 Saklamaya yönelik özel tedbirler
25 °C’nin altındaki oda sıcaklığında, ışıktan koruyarak ve orijinal ambalajında
saklanmalıdır.
6.5 Ambalajın niteliği ve içeriği
CHORAGON aşağıdaki ambalaj boyutlarında mevcuttur:
Toz:
Enjeksiyonluk çözelti için toz tip I cam kahverengi 1 ml’lik ampullerde sunulmaktadır.
Çözücü:
Enjeksiyonluk çözelti için çözücü tip I cam renksiz 1 ml’lik ampullerde sunulmaktadır.
Ambalaj boyutu:
Her kutuda 1 ml’lik 3 ampul enjeksiyon için toz (5000 I.U.) ve 1 ml’lik 3 ampul çözücü
beraber bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Özel bir gereklilik bulunmamaktadır. Kullanılmamış olan ürün ya da atık materyaller,
“Tıbbi Atıkların Kontrolü Yönetmeliği” ve “Ambalaj ve Ambalaj Atıklarının Kontrolü
Yönetmeliği”ne uygun olarak imha edilmelidir.
107. RUHSAT SAHİBİ
Ferring İlaç San. ve Tic. Ltd. Şti.
Büyükdere Cad. Nurol Plaza No:255 Kat:13
Maslak 34398 Şişli, İstanbul
Tel: (0212) 335 62 00
Faks: (0212) 285 42 74
e-posta: TR0-info@ferring.com
8. RUHSAT NUMARASI
127/3
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 19/03/2010
Ruhsat yenileme tarihi:
10. KÜB’ÜN YENİLENME TARİHİ
11