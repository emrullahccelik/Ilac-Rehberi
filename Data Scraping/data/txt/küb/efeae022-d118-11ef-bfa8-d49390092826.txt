KISA ÜRÜN BİLGİSİ
Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8 Advers reaksiyonlar nasıl raporlanır?
1. BEŞERİ TIBBİ ÜRÜNÜN ADI
HEACT 30 mg/3 ml SC enjeksiyonluk çözelti içeren kullanıma hazır enjektör
Steril
2. KALİTATİF VE KANTİTATİF BİLEŞİM
Etkin madde:
3 ml’lik çözelti içeren her bir kullanıma hazır enjektör, 30 mg ikatibanta eşdeğer 34,58 mg ikatibant
asetat içerir. Çözeltinin her ml’si, 10 mg ikatibant içerir.
Yardımcı maddeler:
Sodyum klorür 25,5 mg
Sodyum hidroksit k.m
Yardımcı maddeler için 6.1’e bakınız.
3. FARMASÖTİK FORM
Enjeksiyonluk çözelti.
Berrak, renksiz çözelti.
4. KLİNİK ÖZELLİKLER
4.1 Terapötik endikasyonlar
HEACT, C1-esteraz-inhibitörü eksikliği olan yetişkinlerde, adolesanlarda ve 2 yaş ve üzeri
çocuklarda herediter anjiyoödemin (HAÖ) akut ataklarının semptomatik tedavisinde endikedir.
4.2 Pozoloji ve uygulama şekli
HEACT, bir Sağlık Mesleği Mensubu kılavuzluğu altında kullanım içindir.
Pozoloji/uygulama sıklığı ve süresi:
Pozoloji:
Yetişkinler:
Önerilen doz, HEACT 30 mg’ın tek bir subkütan enjeksiyonudur.
Olguların çoğunda, bir atağın tedavi edilmesi için tek bir HEACT enjeksiyonu yeterlidir.
Semptomlardaki azalmanın yetersiz olması, veya semptomların nüks etmesi halinde, 6 saatin
ardından, ikinci bir HEACT enjeksiyonu uygulanabilir. İkinci enjeksiyonun, semptomları
azaltmada yetersiz kalması durumunda veya semptomların nüks etmesi halinde diğer bir 6 saatin
ardından üçüncü bir HEACT enjeksiyonu uygulanabilir. Yirmi dört saatlik bir periyot içerisinde,
HEACT enjeksiyonu üç defadan fazla uygulanmamalıdır.
Klinik çalışmalarda, ayda 8’den fazla ikatibant enjeksiyonu uygulanmamıştır.
1/12Pediyatrik popülasyon:
Çocuklarda ve adolesanlarda (2 ila 17 yaş arası) vücut ağırlığına göre önerilen dozlar aşağıdaki
tabloda verilmiştir.
Tablo 1. Pediyatrik popülasyon için doz rejimi
Vücut Ağırlığı Doz (Enjeksiyon hacmi)
12 – 25 kg 10 mg (1 mL)
26 – 40 kg 15 mg (1,5 mL)
41 – 50 kg 20 mg (2 mL)
51 – 65 kg 25 mg (2,5 mL)
> 65 kg 30 mg (3 mL)
Klinik çalışmada, her bir HAÖ atağı başına birden fazla ikatibant asetat enjeksiyonu
uygulanmamıştır.
2 yaşından küçük veya 12 kg’dan daha az vücut ağırlığı olan çocuklarda, güvenlilik ve etkililik
kanıtlanmadığı için hiçbir dozaj rejimi önerilmemektedir.
Uygulama şekli:
HEACT, tercihen karın bölgesine subkütan yolla uygulanır.
HEACT, bir sağlık personeli tarafından subkütan enjeksiyon tekniği eğitimi verildikten sonra,
hastanın kendisi ya da hasta yakını/bakıcısı tarafından uygulanabilir.
HEACT’ın hastanın kendisi tarafından uygulanmaya başlanması kararı, sadece herediter
anjiyoödem tanı ve tedavisinde deneyimli bir doktor tarafından verilmelidir (bkz. Bölüm 4.4)
HEACT yalnızca tek bir kullanım içindir.
HEACT, uygulanacak hacimden (3 mL) dolayı, yavaş bir şekilde enjekte edilmelidir.
Özel popülasyonlara ilişkin ek bilgiler:
Pediyatrik popülasyon:
2 yaşından küçük veya 12 kg’dan daha az vücut ağırlığı olan çocuklarda, güvenlilik ve etkililik
kanıtlanmadığı için hiçbir dozaj rejimi önerilmemektedir.
Geriyatrik popülasyon:
65 yaş üzerindeki hastalarda kullanıma ilişkin bilgiler sınırlıdır.
Yaşlı hastaların, ikatibanta sistemik maruziyetlerinin arttığı gösterilmiştir. Bu durumun,
HEACT’ın güvenliliği açısından anlamı bilinmemektedir (bkz. Bölüm 5.2).
Böbrek yetmezliği:
Böbrek yetmezliği olan hastalarda doz ayarlaması gerekli değildir.
2/12Karaciğer yetmezliği:
Karaciğer yetmezliği olan hastalarda doz ayarlaması gerekli değildir.
4.3 Kontrendikasyonlar
Etkin maddeye ya da bölüm 6.1'de listelenen yardımcı maddelerden herhangi birine karşı aşırı
duyarlılığı olanlarda kontrendikedir.
4.4 Özel kullanım uyarıları ve önlemleri
Larenjiyal ataklar
Larenjiyal atakları olan hastalar, enjeksiyondan sonra hekimin taburcu edilmeyi güvenli olarak
değerlendirmesine kadar, uygun bir sağlık kurumunda kontrol altında tutulmalıdır.
İskemik kalp hastalığı
İskemik koşullar altında, tip 2 bradikinin reseptörü antagonizmasından dolayı, teorik olarak,
kardiyak fonksiyonda bir bozulma ve koroner kan akışında bir azalma meydana gelebilir. Bu
nedenle, HEACT, akut iskemik kalp hastalığı veya stabil olmayan angina pektorisi olan hastalara
dikkatle uygulanmalıdır (bkz. Bölüm 5.3).
İnme
Bir inmenin hemen ardından B2 reseptörü blokajının yararlı etkisini destekleyen kanıtların
varlığına rağmen, ikatibantın, bradikinin olumlu ‘geç dönem nöroprotektif etkilerini’
azaltabileceği şeklinde teorik bir olasılık vardır. Dolayısıyla, bir inmeyi takip eden haftalarda,
hastalara ikatibant dikkatli bir şekilde uygulanmalıdır.
Kendi kendine uygulama
Daha önce hiç HEACT almamış olan hastalar için, ilk tedavi, bir sağlık kurumunda veya bir
hekimin kılavuzluğunda verilmelidir.
Kendi kendine veya hasta yakını /bakıcı tarafından uygulanan tedavinin ardından semptomların yeterince
azalmaması veya semptomların nüks etmesi halinde, hastanın veya hasta yakını/bakıcının doktora
başvurması önerilmektedir. Yetişkinler için aynı atak için gerekli olabilecek bir sonraki doz bir
sağlık kurumunda uygulanmalıdır (bkz. Bölüm 4.2). Adolesanlar veya çocuklarda aynı atak için
tekrar eden dozların uygulanmasına ilişkin veri yoktur.
Bir laringeal atak yaşayan hastalar, daima doktora başvurmalıdır ve evde bir enjeksiyon
almalarının ardından bir sağlık kurumunda gözlenmelidir.
Pediyatrik popülasyon
Pediyatrik popülasyonda ikatibant ile birden fazla HAÖ atağının tedavisi konusunda sınırlı
deneyim bulunmaktadır.
Bu tıbbi ürün her bir dozunda 1 mmol (23 mg)’den daha az sodyum ihtiva eder; yani esasında
“sodyum içermez”.
4.5 Diğer tıbbi ürünler ile etkileşimler ve diğer etkileşim şekilleri
CYP450 ile ilgili farmakokinetik ilaç etkileşimleri beklenmemektedir (bkz. Bölüm 5.2).
3/12HEACT’ın, anjiyotensin-dönüştürücü enzim (ACE) inhibitörleri ile birlikte uygulanması
araştırılmamıştır. ACE inhibitörleri, bradikinin düzeylerindeki olası artıştan dolayı, HAÖ
hastalarında kontrendikedir.
Özel popülasyonlara ilişkin ek bilgiler
Pediyatrik popülasyon
Pediyatrik popülasyonda ikatibant ile etkileşim konusunda veri bulunmamaktadır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda ve doğum kontrolü (kontrasepsiyon)
uygulayanlarda ilacın kullanımı ile ilgili bir öneri bulunmamaktadır.
Gebelik dönemi
İkatibant için, gebe kadınlarda kullanımına ilişkin klinik veri mevcut değildir.
Hayvanlar üzerinde yapılan araştırmalar rahim implantasyonu ve doğum üzerinde etkileri
olduğunu göstermiştir (bkz. Bölüm 5.3) ancak insanlara yönelik potansiyel risk bilinmemektedir.
HEACT, gebelik süresince sadece hastanın elde edeceği olası yararlar fetüsün maruz kalacağı olası
risklerden fazla olduğu zaman (ör. potansiyel olarak yaşamı tehdit eden laringeal atakların tedavisi
için) kullanılmalıdır.
Laktasyon dönemi
İkatibantın, insanlarda anne sütüne geçip geçmediği bilinmemektedir, ancak, emziren ve HEACT
almak isteyen kadınların, tedaviden sonra 12 saat süreyle emzirmemesi önerilmektedir.
İkatibant, emziren sıçanların sütüne, maternal kandakine benzer konsantrasyonlarda geçmektedir.
Sıçan yavrularının doğum sonrası gelişiminde herhangi bir etki saptanmamıştır.
Üreme yeteneği / Fertilite
Klinik dışı çalışmalarda, hem sıçanlarda hem de köpeklerde ikatibantın tekrarlı kullanımı ile,
üreme organları üzerinde etkisi olduğu görülmüştür. İkatibantın, erkek farelerin ve sıçanların
üreme yeteneği üzerine etkisi yoktur (bkz. Bölüm 5.3).
39 sağlıklı erişkin kadın ve erkek üzerinde yapılan çalışmada bireyler gün içerisinde her 6 saatte
birer dozdan toplam 3 doz uygulanacak şekilde 3 gün boyunca toplam 9 doz 30 mg ile tedavi
edilmiştir. Referans değerlere göre kadın ya da erkek üreme hormonlarının bazal ve GnRH ile
stimule edilmiş konsantrasyonlarında klinik olarak anlamlı bir değişim gözlenmemiştir.
İkatibantın, kadınlarda luteal faz progesteron ve luteal fonksiyon ya da menstrual siklus uzunluğu
üzerinde, erkeklerde de sperm sayısı, hareketliliği ve morfolojisi üzerinde anlamlı etkileri
olmamıştır. Bu çalışma için kullanılan doz rejiminin klinik ortamda sürdürülmesi pek mümkün
değildir.
4/124.7 Araç ve makine kullanımı üzerindeki etkiler
HEACT, araç ve makine kullanımı üzerinde minör etkiye sahiptir. HEACT kullanımının ardından,
bitkinlik, letarji (uyuşukluk), yorgunluk, uyku hali ve baş dönmesi bildirilmiştir. Bu semptomlar,
bir HAÖ atağının sonucu olarak meydana gelebilir. Hastalara, yorgunluk veya baş dönmesi
hissettiklerinde araç ve makine kullanmamaları tavsiye edilmelidir.
4.8 İstenmeyen etkiler
Güvenlilik profilinin özeti
Ruhsatlandırma için kullanılan klinik çalışmalarda, toplam 999 HAÖ atağı, bir sağlık personeli
tarafından subkütan olarak uygulanan 30 mg İkatibant ile tedavi edilmiştir. İkatibant 30 mg SC, bir
sağlık personeli tarafından, 129 sağlıklı deneğe ve 236 HAÖ hastasına uygulanmıştır.
Klinik denemelerde subkütan ikatibant ile tedavi edilen deneklerin neredeyse tamamında,
enjeksiyon yerinde reaksiyonlar (cilt irritasyonu, şişkinlik, ağrı, kaşıntı, eritem, yanma hissi ile
karakterize) gelişmiştir. Bu reaksiyonlar, genellikle hafif ila orta şiddette, geçici idi ve başka bir
müdahale olmaksızın iyileşti.
Advers reaksiyonların tablo halindeki listesi
Tablo 1'de listelenen advers reaksiyonların sıklığı, aşağıdaki şekilde tanımlanmıştır:
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila <1/100); seyrek (≥
1/10.000 ila <1/1.000); çok seyrek (<1/10.000); bilinmiyor (eldeki mevcut verilerden hareketle
tahmin edilemiyor).
Tablo 2: İkatibant ile bildirilen advers reaksiyonlar
Sistem Organ Sınıfı Advers etki
(insidans kategorisi)
Sinir sistemi hastalıkları
Yaygın: Baş dönmesi, baş ağrısı
Gastrointestinal hastalıklar
Yaygın: Bulantı
Deri ve deri altı doku hastalıkları
Yaygın: Döküntü, eritem, kaşıntı
Ürtiker
Bilinmiyor:
Genel bozukluklar ve uygulama yerine ilişkin hastalıklar
Çok yaygın: Enjeksiyon yeri reaksiyonları (Enjeksiyon
yerinde morarma, hematom, yanma, eritem,
hipoestezi, irritasyon, uyuşma, ödem, ağrı,
basınç hissi, kaşıntı, şişkinlik, ürtiker ve
sıcaklık)
Yaygın: Ateş
Araştırmalar
Yaygın: Transaminazda artış
5/12Pediyatrik popülasyon:
HAÖ bulunan toplam 32 pediyatrik hastaya (2-11 yaş arası 8 çocuk ve 12-17 yaş arası 24 adolesan)
klinik çalışmalarda ikatibant tedavisi uygulanmıştır. 31 hastaya tek doz ikatibant uygulanmış ve 1
hastaya (adolesan) iki HAÖ atağı için ikatibant (toplamda iki doz) verilmiştir. İkatibant,
maksimum doz 30 mg olacak şekilde, vücut ağırlığına göre 0,4 mg/kg’lık bir dozda, subkütan
enjeksiyon olarak uygulanmıştır.
Subkütan ikatibant ile tedavi edilen çocuk hastalarda çoğunlukla eritem, şişlik, yanma hissi, cilt
ağrısı ve kaşıntı/pruritus gibi enjeksiyon bölgesi reaksiyonları gözlenmiştir; bu reaksiyonlar hafif
ve orta şiddette olup yetişkinlerde bildirilen reaksiyonlar ile uyumludur. İki pediyatrik hastada,
ciddi olarak değerlendirilen ve 6 saat içinde tamamen ortadan kalkan enjeksiyon bölgesi
reaksiyonları yaşanmıştır. Bu reaksiyonlar eritem, şişlik, yanma ve sıcaklık hissidir.
Klinik çalışmalarda üreme hormonlarında klinik olarak önemli değişiklikler gözlenmemiştir.
Seçili advers reaksiyonların açıklaması
İmmünojenisite
Kontrollü faz III denemelerde yetişkinlerdeki tekrarlı tedavi boyunca, nadir olgularda, anti-
ikatibant antikorlarına karşı geçici pozitiflik gözlemlenmiştir. Bütün hastalarda, etkililik
korunmuştur. İkatibant ile tedavi edilen bir hastanın test sonucu, ikatibant ile tedaviden önce ve
sonra, anti-ikatibant antikorları için pozitif çıkmıştır. Bu hasta 5 ay süreyle takip edilmiş ve sonraki
numuneler, anti-ikatibant antikorları için negatif çıkmıştır. İkatibant ile herhangi bir aşırı duyarlılık
veya anafilaktik reaksiyonlar rapor edilmemiştir.
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Doz aşımına ilişkin herhangi bir klinik bilgi mevcut değildir.
3,2 mg/kg'lık bir intravenöz doz (terapötik dozun yaklaşık 8 katı), sağlıklı deneklerde geçici
eritem, kaşıntı veya hipotansiyona neden olmuştur. Terapötik müdahale gerekli olmamıştır.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer hematolojik ajanlar, herediter anjiyoödem tedavisinde kullanılan
ilaçlar
ATC kodu: B06AC02
Etki mekanizması:
HAÖ'ye (bir otozomal dominant hastalık), C1-esteraz inhibitörünün eksikliği veya fonksiyon
bozukluğu neden olur. HAÖ ataklarına, klinik semptomların gelişiminde anahtar mediyatör olan
bradikininde bir artış eşlik eder.
6/12HAÖ, üst solunum yolunu, cildi ve gastrointestinal yolu kapsayan, tekrarlayan subkütan ve/veya
submukozal ödem atakları şeklinde görülür. Bir atak genellikle 2 ila 5 gün devam eder.
İkatibant, tip 2 bradikinin (B2) reseptörünün seçici kompetitif antagonistidir. Bradikinine benzer
bir yapıya sahip olan, ancak proteinojenik olmayan 5 amino aside sahip bir sentetik dekapeptittir.
HAÖ'de bradikinin konsantrasyonlarındaki artış, klinik semptomların gelişimindeki anahtar
mediyatördür.
Farmakodinamik etkiler:
Sağlıklı genç bireylerde, 4 saat boyunca 0,8 mg/kg doz; 3 gün süreyle 1,5 mg/kg/gün veya 0,15
mg/kg/gün dozlarında uygulanan ikatibant ile bradikinin tarafından indüklenen hipotansiyon,
vazodilatasyon ve refleks taşikardisi önlenmiştir. Bradikinin test dozu 4 kat artırıldığı zaman
ikatibantın kompetitif (yarışmalı) bir antagonist olduğu gösterilmiştir.
Klinik etkililik ve güvenlilik
Etkililik verileri, bir açık-etiketli Faz II çalışmadan ve üç kontrollü Faz III çalışmadan elde
edilmiştir.
Faz III klinik çalışmalar (FAST-1 ve FAST-2), randomize edilmiş, çift-kör, kontrollü çalışmadır
ve komparator haricinde (birinde, komparator olarak oral traneksamik asit ve diğerinde, plasebo
kontrollü) özdeş tasarımlara sahiptir. Toplam 130 hasta, 30 mg dozunda ikatibant (63 hasta), veya
komparator (traneksamik asit - 38 veya plasebo - 29 hasta) almak üzere randomize edilmiştir.
Takip eden HAÖ atakları, bir açık etiketli uzatma fazında tedavi edilmiştir. Laringeal anjiyoödem
semptomlarına sahip olan hastalar, ikatibant ile açık etiketli tedavi almıştır. Primer etkililik
sonlanım noktası, bir görsel analog skala (VAS) kullanılarak gösterilen, semptomların giderildiği
ana kadar geçen süre olarak belirlenmiştir. Tablo 3, bu çalışmalar için etkililik sonuçlarını
göstermektedir.
FAST-3, medyan yaşı 36 yıl olan 98 yetişkin hastadaki, randomize edilmiş, plasebo-kontrollü,
paralel-gruplu bir çalışmasıdır. Hastalar, subkütan enjeksiyon ile 30 mg ikatibant veya plasebo
almak üzere randomize edilmiştir. Bu çalışmadaki hastaların bir alt kümesinde, androjenler,
antifibrinolitik ajanlar veya C1 inhibitörleri almakta iken, akut HAÖ atakları meydana gelmiştir.
Primer sonlanım noktası, bir 3-maddeli kompozit görsel analog skoru (VAS-3) kullanılarak
değerlendirilen, şişme, ağrı, abdominal ağrı semptomların giderilmesinin başlangıcına kadar geçen
süredir. Tablo 4, FAST-3 için etkililik sonuçlarını göstermektedir.
Bu çalışmalarda, ikatibant kullanan hastalarda, semptomların hafiflemeye başlamasına kadar geçen
medyan süre (sırasıyla, 2,0, 2,5, ve 2,0 saat), traneksamik asit (12,0 saat) ve plasebo (4,6, ve 19,8
saat) ile karşılaştırıldığında, daha kısa olmuştur. İkatibantın tedavi etkisi, sekonder etkililik
sonlanım noktaları ile doğrulanmıştır.
Bu kontrollü Faz III çalışmaların entegre analizinde, semptomların hafiflemeye başlamasına kadar
geçen zaman ve primer semptomların hafiflemeye başlamasına kadar geçen süre, yaş grubundan,
cinsiyetten, ırktan, ağırlıktan, hastanın androjenler veya antifibrinojenler kullanıp
kullanmamasından bağımsız olarak, benzer bulunmuştur.
Yanıt, kontrollü Faz III denemelerdeki tekrarlayan ataklar boyunca da tutarlı bulunmuştur. Toplam
7/12237 hasta, 1278 akut HAÖ atağı için, 30 mg ikatibantın 1386 dozu ile tedavi edilmiştir. İkatibant
ile tedavi edilen ilk 15 atağın (1030 atak için 1114 doz) değerlendirmesinde, semptomların
hafiflemeye başladığı zamana kadar geçen süre (2,0 ila 2,5 saat), ataklar boyunca benzerdir. Bu
HAÖ ataklarının % 92,4’ü, tek bir doz ikatibant ile tedavi edilmiştir.
Tablo 3: FAST-1 ve FAST-2 için etkililik sonuçları
İkatibant ile Traneksamik asit veya Plasebonun Kontrollü Klinik Çalışması: Etkililik sonuçları
FAST-2 FAST-1
İkatibant Traneksamik İkatibant Plasebo
asit
Tedavi amaçlı analizde 36 38 Tedavi amaçlı analizde 27 29
(TAA) yer alan birey sayısı (TAA) yer alan birey sayısı
Başlangıç VAS (mm) 63,7 61,5 Başlangıç VAS (mm) 69,3 67,7
Başlangıçtan 4 saate kadar -41,6 -14,6 Başlangıçtan 4 saate kadar -44,8 -23,5
değişiklik değişiklik
Tedaviler arasındaki fark -27,8 (-39,4, -16,2) Tedaviler arasındaki fark -23,3 (-37,1,- 9,4)
(%95 CI, p-değeri) p < 0,001 (%95 CI, p-değeri) p = 0,002
4 saat içerisinde referans -54,0 -30,3 4 saat içerisinde referans -54,2 -42,4
değere göre değişim değere göre değişim
Tedaviler arasındaki fark -24,1 (-33,6, -14,6) Tedaviler arasındaki fark -15,2 (-28,6, -1,7)
(%95 güven aralığı, p- p < 0,001 (%95 güven aralığı, p-değeri) p = 0,028
değeri)
Semptomların Semptomların
giderilmesinin giderilmesinin
başlamasına kadar geçen başlamasına kadar geçen
medyan süre (saat) medyan süre (saat)
Bütün ataklar (N=74) 2,0 12,0 Bütün ataklar (N=56) 2,5 4,6
Tedavinin başlamasından 4 Tedavinin başlamasından 4
saat sonraki yanıt oranı (%, saat sonraki yanıt oranı (%,
CI) CI)
Bütün ataklar (N=74) 80,0 30,6 Bütün ataklar (N=56) 66,7 46,4
(63,1, 91,6) (16,3, 48,1) (46,0, 83,5) (27,5, 66,1)
Semptomların Semptomların
giderilmesinin başlamasına giderilmesinin başlamasına
kadar geçen medyan süre: kadar geçen medyan süre:
bütün semptomlar (saat): bütün semptomlar (saat):
Abdominal ağrı 1,6 3,5 Abdominal ağrı 2,0 3,3
Ciltte şişkinlik 2,6 18,1 Ciltte şişkinlik 3,1 10,2
Ciltte ağrı 1,5 12,0 Ciltte ağrı 1,6 9,0
8/12Semptomların neredeyse Semptomların neredeyse
tamamen hafiflemesine tamamen hafiflemesine
kadar geçen medyan süre kadar geçen medyan süre
(saat) (saat)
Bütün ataklar (N=74) 10,0 51,0 Bütün ataklar (N=56) 8,5 19,4
Semptomların gerilemesine Semptomların neredeyse
kadar geçen medyan süre, tamamen giderilmesine
hasta tarafından (saat) kadar geçen medyan süre
(saat)
Bütün ataklar (N=74) 0,8 7,9 Bütün ataklar (N=56) 0,8 16,9
Genel hasta iyileşmesine Genel hasta iyileşmesine
kadar geçen medyan süre, kadar geçen medyan süre,
hekim tarafından (saat) hekim tarafından (saat)
Bütün ataklar (N=74) 1,5 6,9 Bütün vakalar (N=56) 1,0 5,7
Tablo 4. FAST-3 için etkililik sonuçları
Etkililik sonuçları: FAST-3; Kontrol fazı--ITT popülasyonu
Sonlanım noktası İstatistikler İkatibant Plasebo p-değeri
N=43 N=45
Primer sonlanım noktası
Semptomların Giderilmesinin
Başlangıcına Kadar Geçen Süre Medyan 2,0 19,8 <0,001
-- Kompozit VAS (saat)
Diğer sonlanım noktaları
Primer Semptomların Medyan 1,5 18,5 <0,001
Giderilmesinin Başlangıcına
Kadar Geçen Süre (saat)
Kompozit VAS Skorunda, Ortalama -19,74 -7,49 <0,001
tedaviden 2 saat sonraki değişim
Kompozit Denek Tarafından Ortalama -0,53 -0,22 < 0,001
Değerlendirilen Semptom
Skorunda, 2. saatteki değişim
Kompozit Araştırıcı Tarafından Ortalama -0,44 -0,19 < 0,001
Değerlendirilen Semptom
Skorunda, 2. saatteki değişim
9/12Semptomların Neredeyse Medyan 8,0 36,0 0,012
Tamamen Giderilmesine Kadar
Geçen Süre (saat)
Denek Tarafından Medyan 0,8 3,5 < 0,001
Değerlendirilen Başlangıç
Semptom İyileşmesine Kadar
Geçen Süre (saat)
Araştırıcı Tarafından Medyan 0,8 3,4 < 0,001
Değerlendirilen Başlangıç
Görsel Semptom İyileşmesine
Kadar Geçen Süre (saat)
Larinksi etkileyen HAÖ atağı geçiren toplam 66 hasta bu kontrollü faz III klinik çalışmalarında
tedavi edilmiştir. Semptomların hafiflemeye başlamasına kadar geçen süre açısından, laringeal
olmayan HAÖ atağı geçiren hastaların sonuçları benzerdir.
Pediyatrik popülasyon:
Toplam 32 hasta ile açık etiketli, randomize olmayan, tek kollu bir çalışma (HGT-FIR-086)
yürütülmüştür. Tüm hastalar en az bir doz ikatibant (maksimum 30 mg doza kadar 0,4 mg/kg vücut
ağırlığı) almış ve hastaların çoğu en az 6 ay boyunca takip edilmiştir. On bir hasta prepubertal ve
21 hasta pubertal veya postpubertal durumdaydı.
Etkililik popülasyonu, HAÖ atağı için ikatibant ile tedavi edilen 22 hastadan (11 prepubertal ve
11 pubertal/postpubertal) oluşmuştur.
Birincil etkililik sonlanım noktası, semptom skoru bildiren bir kompozit araştırmacı tarafından
ölçülen semptom rahatlamasının (TOSR) başlangıcının olduğu zaman olarak belirlenmiştir.
Semptom rahatlaması, %20 oranında semptom iyileşmesinin gerçekleşmesi için geçen zaman
(saat) olarak tanımlanmıştır.
Genel olarak, semptom rahatlamasının başlangıcı için medyan süre 1,0 saat olmuştur (%95 güven
aralığı, 1,1-1,0 saat). Tedaviden 1 ve 2 saat sonra, sırasıyla hastaların yaklaşık %50 ve %90’ında
semptom rahatlaması başlamıştır.
Genel olarak, minimal semptomların (tüm semptomların hafif ya da yok olduğu, tedavi sonrası en
erken zaman) medyan süresi 1,1 saat olmuştur (%95 güven aralığı, 1-2 saat).
5.2 Farmakokinetik özellikler
Genel özellikler
İkatibantın farmakokinetiği, sağlıklı gönüllülere ve hastalara, hem intravenöz, hem de subkütan
uygulamanın kullanıldığı çalışmalar ile kapsamlı olarak karakterize edilmiştir. İkatibantın, HAÖ'si
olan hastalardaki farmakokinetik profili sağlıklı gönüllülerdekine benzerdir.
Emilim:
Subkütan yolla uygulamayı takiben ikatibantın mutlak biyoyararlanımı %97’dir. Maksimum
konsantrasyona ulaşana kadar geçen süre yaklaşık olarak 30 dakikadır.
10/12Dağılım:
İkatibantın dağılım hacmi (Vss) yaklaşık 20-25 L’dir. Plazma proteine bağlanma oranı % 44’tür.
Biyotransformasyon
İkatibant, proteolitik enzimler tarafından büyük ölçüde idrarda atılan inaktif metabolitlere
metabolize edilir.
İn vitro çalışmalar, ikatibantın, oksidatif metabolik yolaklar ile yıkılmadığını ve başlıca sitokrom
P450 (CYP) izoenzimlerinin (CYP 1A2, 2A6, 2B6, 2C8, 2C9, 2C19, 2D6, 2E1 ve 3A4) bir
inhibitörü olmadığını ve CYP 1A2'nin ve 3A4'ün bir indükleyicisi olmadığını doğrulamıştır.
Eliminasyon
İkatibant esas olarak metabolize edilerek elimine olur ve dozunun %10'dan daha az bir kısmı ise
idrardan değişmemiş ilaç olarak elimine edilir. Klerens yaklaşık 15-20 L/saat'tir ve dozdan
bağımsızdır. Terminal plazma yarılanma ömrü yaklaşık 1- 2 saattir.
Doğrusallık/Doğrusal olmayan durum:
Bilgi bulunmamaktadır.
Hastalardaki karakteristik özellikler
Geriyatrik Popülasyon
Elde edilen veriler, klerenste, 40 yaşındaki hastalar ile karşılaştırıldığında, yaşlılarda (75-80 yaş),
yaklaşık %50-60 daha yüksek maruziyete yol açan, yaşla bağlantılı bir azalma olduğunu
göstermektedir.
Cinsiyet
Veriler, cinsiyetin ve ağırlığın ikatibant farmakokinetiği üzerinde anlamlı bir etkiye sahip
olmadığını göstermektedir.
Karaciğer ve Böbrek Yetmezliği
Sınırlı veriler ikatibant maruziyetinin hepatik veya renal bozukluk tarafından etkilenmediğini
göstermektedir.
Irk
Irkların ikatibant farmakokinetiği üzerindeki etkisi ile ilgili bilgiler sınırlıdır. Mevcut veriler beyaz
(n=132) ve beyaz olmayan (n=40) bireyler arasında klerenste farklılık olmadığını göstermektedir.
Pediyatrik Popülasyon
İkatibantın farmakokinetiği, HGT-FIR-086 çalışmasında pediatrik HAÖ hastalarında karakterize
edilmiştir (bkz. Bölüm 5.1). Tek bir subkütan uygulamayı takiben (maksimum 30 mg’a kadar 0,4
mg/kg vücut ağırlığı), maksimum konsantrasyon süresi yaklaşık 30 dakika ve terminal yarı ömrü
yaklaşık 2 saattir. Atak olsun ya da olmasın HAÖ hastaları arasında ikatibant maruziyetinde
herhangi bir farklılık gözlenmemiştir. Hem yetişkin hem de pediyatrik veriler kullanılarak
popülasyon farmakokinetik modellemesi, pediyatrik HAÖ popülasyonunda düşük vücut ağırlığı
için daha düşük klirens değerleri ile ikatibant klirensinin vücut ağırlığına bağlı olduğunu
11/12göstermiştir. Ağırlık bandına göre dozlama için modellemeye bağlı olarak, pediatrik HAÖ
popülasyonunda ikatibanta tahmini maruz kalma, yetişkin HAÖ hastalarıyla yapılan çalışmalarda
gözlemlenen maruziyetten daha düşüktür (bkz. Bölüm 4.2).
5.3 Klinik öncesi güvenlilik verileri
Sıçanlarda 6 aya kadar ve köpeklerde 9 aya kadar süreli tekrarlı-doz çalışmaları yürütülmüştür.
Hem sıçanlarda, hem de köpeklerde, dolaşımdaki seks hormonu düzeylerinde, dozla bağlantılı bir
azalma olduğu ve ikatibantın tekrarlı kullanımının, cinsel olgunlaşmayı reversibl olarak
geciktirdiği gözlenmiştir.
Köpeklerle yapılan 9 aylık çalışmada, Advers Etki Gözlenmeyen Düzeylerde (NOAEL), eğri
altında kalan alan (EAA) ile tanımlanan maksimum günlük maruziyetler 30 mg'lik bir subkütan
dozun ardından insanlardaki EAA değerinin 2,3 katı kadar olmuştur. Sıçanlarda bir NOAEL
ölçülememiştir ancak bu çalışmadan elde edilen bütün bulgular, tedavi edilen sıçanlarda ya
tamamen ya da kısmen reversibl etkiler göstermiştir. Sıçanlarda test edilen tüm dozlarda böbrek
üstü bez hipertrofisi gözlenmiştir. Böbrek üstü bez hipertrofisinin, ikatibant tedavisinin
kesilmesinin ardından geriye döndüğü görülmüştür. Böbrek üstü bez bulgularının klinik önemi
bilinmemektedir.
İkatibant, erkek farelerin (en yüksek: doz 80,8 mg/kg/gün), ve sıçanların (en yüksek doz: 10
mg/kg/gün) fertilitesi üzerinde herhangi bir etkiye sahip bulunmadı.
İkatibantın sıçanlardaki karsinojenik potansiyelini değerlendirmek amaçlı, 2 yıllık bir çalışmada,
bir terapötik dozun ardından insanlarda elde edilenin yaklaşık 2 katına kadarki maruziyet
düzeylerini veren günlük dozlar, tümörlerin insidansı veya morfolojisi üzerinde bir etkiye sahip
değildi. Sonuçlar ikatibant için bir karsinojenik potansiyeli göstermemektedir.
Bir standart in vitro ve in vivo test dizisinde, ikatibantın genotoksik olmadığı ortaya çıkmıştır.
İkatibant, sıçanda (en yüksek doz, 25 mg/kg/gün) ve tavşanda (en yüksek doz: 10 mg/kg/gün)
erken embriyonik ve fötal gelişim sırasında s.c. enjeksiyon ile uygulandığında teratojenik
bulunmamıştır. İkatibant, potent bir bradikinin antagonistidir ve bu nedenle yüksek doz
düzeylerinde tedavi uterin implantasyon süreci ve takip eden erken gebelikteki uterin stabilitesi
üzerinde etkilere sahip olabilir. Rahim üzerindeki bu etkiler gebeliğin ileri evrelerinde de ortaya
çıkabilir. Bu evrelerde ikatibant sıçanlarda doğumda gecikme ile sonuçlanan yüksek dozlarda (10
mg/kg/gün) artan fetal distres ve perinatal ölümler ile tokolitik etki göstermektedir.
Jüvenil sıçanlarda 2 haftalık subkütan doz aralığı bulma çalışmasında, maksimum tolere edilen
doz olarak 25 mg/kg/gün belirlenmiştir. Cinsel erişkinliğe ulaşmamış sıçanların, 7 hafta süreyle
günde 3 mg/kg ile tedavi edildiği bir jüvenil toksisite çalışmasında, testislerde ve epididimiste
atrofi gözlenmiş; gözlenen mikroskobik bulgular kısmen geri döndürülebilir olmuştur. İkatibantın
üreme dokuları üzerindeki benzer etkileri, cinsel açıdan olgun sıçanlarda ve köpeklerde
görülmüştür. Bu doku bulguları, gonadotropinin bildirilen etkileri ile tutarlıdır ve takip eden
tedavisiz geçen dönemde geri dönüşlü olduğu görülmüştür.
12/12In vitro (hERG kanalında) veya in vivo olarak normal köpeklerde ya da çeşitli köpek modellerinde
(Ventriküler düzenleme, fiziksel efor ve koroner ligasyon) ikatibant ile ilişkili hemodinamik
değişikliklerin gözlenmediğini ve kardiyak iletim değişikliği ortaya çıkmadığı gösterilmiştir. Akut
iskemide zararlı etkisi sürekli olarak gösterilememiş olmasına rağmen birkaç klinik olmayan
modelde ikatibantın kardiyak iskemiyi kötüleştirdiği gösterilmiştir.
6. FARMASÖTİK ÖZELLİKLER
6.1. Yardımcı maddelerin listesi
Sodyum klorür
Glasiyal asetik asit (pH ayarı için)
Sodyum hidroksit (pH ayarı için)
Enjeksiyonluk su
6.2. Geçimsizlikler
Uygulanabilir değildir.
6.3. Raf ömrü
24 ay
6.4. Saklamaya yönelik özel tedbirler
25°C’nin altındaki oda sıcaklığında saklayınız. Dondurmayınız.
6.5. Ambalajın niteliği ve içeriği
Piston tapalı (bromobütil piston tıpa), 3 ml’lik kullanıma hazır enjektör (Tip I Cam) içerisinde 3
ml çözelti.
Ürünümüz ambalajı içerisinde pistonu ve emniyet kilidi takılı kullanıma hazır şırınga olarak
hipodermik iğne ile birlikte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Pediyatrik kullanım
Uygun doz, vücut ağırlığına göre uygulanmalıdır (bkz. Bölüm 4.2).
Çözelti, berrak ve renksiz olmalıdır ve görünür partiküller içermemelidir. Yalnızca tek kullanım
içindir.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ
Centurion İlaç San. ve Tic. A.Ş.
13/12Beşiktaş/İstanbul
8. RUHSAT NUMARASI:
2021/323
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 23.09.2021
Ruhsat yenileme tarihi:
10. KÜB’ÜN YENİLENME TARİHİ
14/12