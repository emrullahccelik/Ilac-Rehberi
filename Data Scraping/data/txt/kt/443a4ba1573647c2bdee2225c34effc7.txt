1 / 10  
 KULLANMA TALİMATI  
 
REXULTI 2 mg  film kaplı tablet  
Ağızdan  alınır . 
 
• Etkin madde:  Her bir tablet  2 mg brekspiprazol içerir.  
 • Yardımcı maddeler:  Laktoz monohidrat (sığır sütünden elde edilen), mısır nişastası, 
mikrokristalin selüloz, düşük yoğunluklu hidroksipropil selüloz, hidroksipropil selüloz, 
magnezyum stearat, opadry 03A410000 green (
hipromelloz 2910 (6cP), talk, titanyum dioksit, 
sarı demir oksit, ferrosoferrik oksit ). 
 
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz. 
• Bu ilacın kullanımı sırasında, doktora veya hastaneye gittiğinizde doktorunuza bu 
ilacı kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek veya düşük doz kullanmayınız. 
  
 
Bu Kullanma Talimatında:  
 
1. REXULTI  nedir ve ne için k ullanılır?  
2. REXULTI ’yi kullanmadan  önce dikkat edilmesi gerekenler  
3. REXULTI  nasıl kullanılır?  
4. Olası yan etkiler n elerdir?  
5. REXULTI ’nin s aklanması  
 Başlıkları yer almaktadır.  1. REXULTI  nedir ve ne için k ullanılır?  
 REXULTI, antipsikotik adı verilen bir ilaç grubuna ait olan etkin madde brekspiprazol içerir.    REXULTI, açık yeşil renkli, yuvarlak, yüzeyden konveks, eğik kenarlı, bir yüzünde “BRX”  
ve “2” yazılı tablet şeklindedir ve 28 tabletlik formları ile PVC/Al folyo blister ambalajlarda 
kullanıma sunulmaktadır.  REXULTI, yetişkin hastalarda  şizofreni (olmayan şeyleri duyma, görme veya algılama, 
şüphe, tutarsız konuşma ve davranış ve duygusal durgunluk gibi  belirtileri olan hastalık) 2 / 10  
 tedavisinde kullanılır.  Bu durumu olan kişiler ayrıca kendilerini depresyonda, suçlu, endişeli 
veya gergin hissedebilirler.  
 
REXULTI, yetişkin hastalarda majör depresif bozukluk (MDD) tedavisinde antidepresanlara ek tedavi olarak kullanılır. MDD, üzgün hissetme, ilgi ve istek kaybı, iştah veya kiloda değişiklik, konsantre olmada veya uyumada güçlük, yorgun hissetmek, baş ağrısı ve tanımlanamayan sancı ve ağrı semptomları olan hastalıktır.  REXULTI, semptomları kontrol altında tutmaya ve tedaviye devam ederken relapsı önlemeye yardımcı olabilir.  
 REXULTI, Alzheimer hastalığına bağlı demans ile ilişkili ajitasyonun tedavisinde kullanılır.   Kullanım Sınırlamaları: REXULTI, Alzheimer hastalığına bağlı demansla ilişkili ajitasyonun 
eşlik etmediği psikoz tedavisinde kullanımı onaylanmamıştır. REXULTI, Alzheimer 
hastalığına bağlı demansla ilişkili ajitasyonun tedavisinde  düzenli kullanılması gerektiği için 
“gerekli oldukça kısa süreli veya aralıklı” kullanımı uygun değildir.  
 Demans, beyindeki bir veya daha fazla bilişsel alanda ilerleyici düşüşle karakterize, ciddi ve zayıflatıcı bir nörolojik durumdur. Ajitasyon, kişinin huzursuz, endişeli, sabırsız veya düzensiz davranışlar sergilemesi durumunu ifade eder. Alzheimer hastalığı ilerledikçe, beyin hasarı artar ve bu da kişinin düşünme, anlama ve iletişim yeteneklerini etkiler. Bu nedenle, Alzheimer hastaları çevreleriyle uyumsuz veya anlamsız davranışlar sergileyebilirler.  
 2. REXULTI ’yi kullanmadan önce dikkat edilmesi gerekenler  
 REXULTI ’yi aşağıdaki durumlarda KULLANMAYINIZ  
Brekspiprazole  veya REXULTI ’nin içerdiklerinden herhangi birine karşı alerjiniz (aşırı 
duyarlılık) var ise kullanmayınız.  Aşağıdaki durumlarda DERHAL doktorunuza bilgi veriniz  
Eğer,  
• Ateş, terleme, daha hızlı nefes alma, kas sertliği ve uyuşukluk veya uyuklama (nöroleptik malign sendromun belirtileri olabilir) kombinasyonu varsa,  
• Kendinizi incitmek ya da intihar etmekle ilgili herhangi bir düşünceniz varsa, İntihar düşünceleri ve davranışları tedavinin başlangıcında daha olasıdır.  
• Siz veya aileniz ya da bakıcınız, alışılmadık şekilde davrandığınızı ya da dürtü veya 
istek duyduğunuzu fark ederse ve kendinize veya başkalarına zarar verebilecek belirli 
faaliyetleri yürütme dürtüsüne sahip olduğumuzu fark ederse,  
Bunlara dürtü kontrolü bozuklukları denir ve bağımlılık yapıcı kumar, aşırı yemek yeme ve para harcama, anormal derecede yüksek cinsel dürtü veya cinsel düşünce ve duygularda artışla meşgul olma gibi davranışları içerebilir. Doktorunuzun ilaç 
dozunuzu ayarlaması veya durdurması gerekebilir.  
• Yutmada güçlük,  
• Normal gece uykusundayken kısa periyotlarda nefes durması (uyku apnesi olarak ifade edilir) durumu yaşıyorsanız veya yaşadıysanız ve aldığınız ilaçlar normal beyin aktivitelerini yavaşlatıyorsa ( antidepresanlar),  
• Şu anda kanınızdaki beyaz kan hücresi sayısı düşük ise ya da daha önceden bu durum olmuşsa ve ateş veya başka bir enfeksiyon belirtisi varsa,  3 / 10  
 Bu, örneğin, başka ilaçların geçmişte beyaz kan hücrelerinizi düşürdüğü durumlarda 
olabilir. Doktorunuz, lökopeni, nötropeni ve agranülositoz denilen hastalık riskini en aza indirmek için kanınızdaki beyaz kan hücrelerini düzenli olarak ölçecektir. Kanınızı düzenli olarak kontrol ettirmeniz önemlidir, çünkü bu durum ölümcül olabilir. Kanınızdaki beyaz kan hücreleri çok düşükse doktorunuz derhal tedaviyi durduracaktır.  
 REXULTI ’yi aşağıdaki  durumlarda DİKKATLİ KULLANINIZ  
REXULTI  tedavisinden önce ya da tedaviniz esnasında aşağıdaki durumlar oluşursa 
doktorunuz ya da eczacınıza  söyleyiniz.  
 Eğer,  
• Şu anda ya da geçmişte özellikle kalp krizi için başka risk faktörleri, kalp problemleri veya felç öyküsü olduğunu biliyorsanız , 
• Demansınız (hafıza ve diğer zihinsel yeteneklerde kayıp) varsa ve özellikle yaşlıysanız, 
• Düzensiz kalp atışı veya ailenizdeki bir başkasında düzensiz kalp atışı öyküsü (EKG izlemesinde görülen QT uzaması dahil) varsa , 
QT aralığını uzattığı bilinen başka ilaçlar kullanıyorsanız, lütfen doktorunuzu bilgilendirin . 
• Elektrolit dengesizliği (kanınızdaki tuz miktarıyla ilgili sorunlar) varsa , 
• Kan basıncınız düşük veya yüksekse ,  
• Şizofreni ilaçları kan pıhtılarının oluşumu ile ilişkilendirildiği için, kan pıhtısı öyküsü veya ailenizdeki bir başkasında kan pıhtısı öyküsü varsa,  
• Tansiyonunuzdaki düşme nedeniyle ayağa kalkarken baş dönmesi varsa, bu da bayılmaya neden olabilir . 
• Geçmişte ekstrapiramidal semptomlar (EPS) adı verilen, hareketlerinizle ilgili 
problemleriniz varsa,  
Bunlar sarsıntılı hareketleri, spazmları, huzursuzluğu veya yavaş hareketleri içerebilir.  
• Huzursuzluk ve hareketsiz otur mada zorluk yaşıyorsanız ya da daha önceden 
yaşadıysanız,  
Bu semptomlar tedavi esnasında erken dönemde oluşabilir. Bu durumda doktorunuza bilgi verin. 
• Diyabet veya diyabet için risk faktörleri (örneğin, obezite veya ailede başka birinde diyabet olması) , 
Bu ilaç kan şekerinizi artırabileceğinden, doktorunuz kan şekerinizi düzenli olarak 
kontrol etmesi gerekecektir. Yüksek kan şekeri seviyesi için belirtile ri aşırı susuzluk, 
aşırı miktarda idrara çıkma, iştahta artış ve zayıf hisse tmedir.  
• Nöbet  ya da epilepsi geçmişi , 
• Aspirasyon pnömonisi adı verilen bir hastalığa neden olan, akciğerlerinize solunan gıda, mide asidi veya tükürük, 
• Prolaktin hormon seviyeleri artmışsa veya hipofiz bezinizde bir tümör varsa . 
 Kilo alma  
Bu ilaç sağlığınızı etkileyebilecek önemli kilo alımına neden olabilir. Bu nedenle doktorunuz 
kilonuzu ve kandaki yağlarınızı düzenli olarak kontrol edecektir.  
 Vücut sıcaklığı  
REXULTI kullanırken vücudunuzun aşırı ısınmasından ve susuz kalmaktan kaçınmalısınız. Çok fazla egzersiz yapmayın ız ve bolca su içiniz . 4 / 10  
 Bu uyarılar geçmişteki  herhangi bir dönemde dahi olsa  sizin için geçerliyse lütfen 
doktorunuza danışınız.  
 
Yaşlı hastalarda demansla ilişkili psikoz:  
Konvansiyonel ve atipik antipsikotik ilaçlar demansa bağlı psikozu olan yaşlı hastaların 
tedavisinde kullanıldığında ölüm riskinde artışa neden olmaktadır.  
 REXULTI’ni n yiyecek ve içecek ile kullanılması  
REXULTI aç karnına veya yiyeceklerle birlikte alınabilir.  REXULTI  kullanırken alkol almayınız. 
 Hamilelik  
İlacı kullanmadan önce doktorunuza veya eczacınıza danışınız.  
 Hamileyseniz ya da hamile olma ihtimaliniz olduğunu düşünüyorsanız  veya hamilelik 
planlıyorsanız bu ilacı almadan önce doktorunuza veya eczacınıza danışınız.  Hamilelik sırasında REXULTI kullanılması önerilmez.  
REXULTI kullanırken etkili bir doğum kontrol yöntemi kullanmalısınız.  
 Son trimesterde (gebeliğin son üç aylık döneminde) REXULTI  kullanan annelerin yeni 
doğanlarında aşağıdaki semptomlar gözlemlenebilir;  
• titreme, kas sertliği ve/veya güçsüzlüğü, uyuklama, huzursuzluk, solunum problemleri, 
beslenme zorluğu  
Eğer bu semptomlarda n herhangi birini bebeğinizde gözlemliyorsanız, doktorunuza danışınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 Emzirme  
İlacı kullanmadan önce doktorunuza veya eczacınıza danışınız.  
 Emziriyorsanız bu ilacı almadan önce doktorunuza veya eczacınıza danışınız .  
 Emzirmenin durdurulup durdurulmayacağına ya da REXULTI  tedavisinin durdurulup 
durdurulmayacağına ilişkin karar verilirken, emzirmenin çocuk açısından faydası ve REXULTI  tedavisinin emziren anne açısından faydası doktorunuz tarafından 
değerlendirilecektir.  
 Araç ve makine kullanımı  
REXULTI’nin araç ve makine kullanma becerilerinizi etkileyebilme ihtimali vardır. Makine 
kullanmaya başlamadan önce lütfen başınızın dönüp dönmediğini veya uykulu olup olmadığınızı kontrol ediniz. Bu ilacın sizi olumsuz yönde etkilemediğini bilmeden herhangi bir araç veya makine kullanmayınız.  
 
REXULTI’nin  içeriğinde bulunan bazı yardımcı maddeler hakkında önemli bilgiler  
İçeriğinde bulunan laktoz nedeniyle, eğer daha önceden doktorunuz tarafından bazı şekerlere karşı dayanıksızlığınız olduğu söylenmişse, REXULTI’yi almadan önce doktorunuzla temasa 
geçiniz.  
 5 / 10  
 Diğer ilaçlar ile birlikte kullanımı:  
Son zamanlarda ilaç kullandıysanız ya da halihazırda kullanıyorsanız doktorunuza veya 
eczacınıza söyleyiniz.  
REXULTI, kan basıncını düşürmek için kullanılan ilaçların etkisini artırabilir. Kan basıncınızı kontrol altında tutmak için bir ilaç kullanıyorsanız doktorunuza söyleyiniz.  
 REXULTI’nin  bazı ilaçlarla birlikte kullanımı REXULTI veya diğer kullandığınız ilacın 
dozunun değiştirilmesine neden olabilir. Doktorunuza özellikle aşağıdaki ilaçları belirtmeniz 
oldukça önemlidir:  
• Kalp atışınızı düzenleyen ilaçlar  (kinidin, vb.)  
• Ruhsal çökkünlük hali (depresyon) ya da endişe (anksiyete) tedavisi için depresyona 
karşı etkili ilaç ya da bitkisel tedaviler  (fluoksetin, paroksetin, St John’s Wort (sarı 
kantaron) vb.)  
• Mantar ilaçları  (ketokonazol , itrakonazol  vb.) 
• HIV enfeksiyonu tedavisinde kullanılan bazı ilaçlar  (efavirenz, nevirafin  ve indinavir, 
ritonavir gibi proteaz inhibitörleri vb.)  
• Sara (epilepsi) tedavisinde kullanılan antikonvülsan ilaçlar  (karbamazepin, fenitoin, 
fenobarbital  v.b.)  
• Bakteriy el enfeksiyonları tedavi etmek için kullanılan  antibiyotikler (klaritromisin 
v.b.) 
• Tüberküloz tedavisinde kullanılan antibiyotikler (rifampisin v.b.)  
• QT aralığını uzattığı bilinen ilaçlar (elektrokardiyogramda (EKG) kalp 
fonksiyonunuzun önemli bir ölçümü)  
• Vücudunuzdaki tuz konsantrasyonlarını değiştiren ilaçlar (elektrolit dengesizliği denen 
bir duruma neden olur)  
• Kreatin fosfokinaz (CPK) adlı bir enzimi arttıran ilaçlar  
• Merkezi sinir sistemi üzerinde etkili olan ilaçlar  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınızsa lütfen doktorunuza veya eczacınıza bunlar hakkında bilgi veriniz.  
 3. REXULTI  nasıl kullanılır?  
 Uygun kullanım ve doz/uygulama sıklığı için talimatlar:  
REXULTI’yi  her zaman doktorunuzun söylediği şekilde kullanınız. Eğer emin değilseniz 
doktorunuza veya eczacınıza muhakkak danışmalısınız.   Şizofreni  
İlacınız genellikle size artan dozlarda aşağıdaki şekilde verilecektir:  
• İlk 4 gün boyunca günde bir adet 1 mg 
• Beşinci  günden 7. güne kadar iki kez 1 mg  
• Sekizinci  günden itibaren doktorunuz tarafından her gün için reçetelendirilen doz 
alınır.  
 Doktorunuz günde bir kez maksimum 4 mg olmak üzere daha düşük veya daha yüksek bir doz reçete edebilir.  
 REXULTI kullanmaya başlamadan önce şizofreni tedavisi için başka bir ilaç kullanıyorsanız, doktorunuz diğer ilacı yavaş yavaş mı yoksa hemen mi durduracağınıza ve REXULTI 6 / 10  
 dozunun nasıl ayarlanacağına karar verecektir. Doktorunuz ayrıca REXULTI'den diğer 
ilaçlara geçmeniz durumunda nasıl davranmanız gerektiğini size bildirecektir.  Majör Depresif Bozukluk  
REXULTI için önerilen başlangıç dozu, aç veya tok karnına günde bir kez oral olarak alınan 0.,5 mg veya 1 mg’dır.  
 Günde bir kez 1 mg’a titre edilir ve daha sonra günde bir kez 2 mg’lık hedef doza ulaşılır.  Önerilen maksimum günlük doz 3 mg’dır.  
 Tedavi için süregelen ihtiyaç ve uygun dozajı belirlemek için hasta düzenli olarak tekrar değerlendirilmelidir. Doz artışları hastanın klinik yanıtı ve ilacın tolerabilitesine bağlı olarak haftalık aralıklarla yapılmalıdır.  
 Alzheimer Hastalığına Bağlı Demans İlişkili Ajitasyon  
REXULTI için önerilen başlangıç dozu, 1 ila 7. günler arasında günde bir kez alınan 0,5 
mg'dır.   Doz, 8 ila 14. günler arasında günde bir kez 1 mg'a ve 15. günde bir kez 2 mg'a arttırılır.  
Önerilen hedef doz günde bir kez 2 mg'dır.  
 Dozaj, klinik yanıt ve tolere edilebilirliğe bağlı olarak en az 14 gün sonra günde bir kez 3 mg'lık maksimum önerilen günlük doza yükseltilebilir.  Uygulama yolu ve metodu:  
Tabletleri yeterli miktarda (örneğin bir bardak) su ile alınız. REXULTI  tabletleri yemeklerle birlikte alıp almamanız önemli değildir .  
 Değişik yaş grupları  
Çocuklarda kullanım:  
REXULTI, 18 yaş altı çocuklar ve ergenler tarafından kullanılmamalıdır. Bu hastalarda güvenlilik ve etkililik değerlendirilmemiştir.   
  Yaşlılarda kullanım:  
REXULTI  65 yaşın üzerindeki hastalarda 
güvenliliği ve etkililiği henüz belirlenmemiştir .  
 
Alzheimer Hastalığına Bağlı Demansla İlişkili Ajitasyon  
Alzheimer hastalığına bağlı demansla ilişkili ajitasyona yönelik klinik çalışmalarda REXULTI ile tedavi edilen 65 yaş ve üzeri hastaların toplam sayısı 448 (%86) olup bunların 170'i (%33) 65 ila 74 yaş arası hasta, 228’i (%44) 75- 84 yaş arası hasta, 50’si (%10) 85 yaş ve 
üzeri hastadır.  
 REXULTI’nin Alzheimer hastalığına bağlı demans ile ilişkili ajitasyonun tedavisi için yapılan klinik çalışmalarında, 65 yaş ve üstü hastaların genç yetişkin hastalardan farklı yanıt verip vermediğini belirlemek için yeterli sayıda genç yetişkin hasta bulunmamıştır.  Antipsikotik ilaçlarla tedavi edilen demansla ilişkili psikozu olan yaşlı hastaların ölüm riski, plaseboya kıyasla daha yüksektir. Bre kspiprazol, Alzheimer hastalığına bağlı demansla ilişkili 
ajitasyon dışında demansla ilişkili psikozun tedavisi için onaylanmamıştır.  7 / 10  
 Özel kullanım durumları 
Böbrek yetmezliği:  Böbrek yetmezliğiniz varsa, doktorunuz bu ilacın dozunu ayarlayacaktır.  
Karaciğer yetmezliği:  Karaciğer yetmezliğiniz varsa, doktorunuz bu ilacın dozunu 
ayarlayacaktır.  
 Kullanmanız gerekenden daha fazla REXULTI  kullandıysanız:  
Size reçete edilen dozdan daha fazla REXULTI aldıysanız, derhal doktorunuza veya en yakın hastaneye başvurun. Ne kullandığınızı netleştirmek için ilaç kutunuzu yanınıza alın. REXULTI’den  kullanmanız gerekenden fazlasını kullanmışsanız bir doktor veya eczacı ile 
konuşunuz.    REXULTI’yi kullanmayı unutursanız  
REXULTI’yi kullanmayı unutursanız, hatırladığınız anda tabletinizi alınız.  Bununla birlikte, 
sonraki dozunuzun zamanı yakı n ise, unuttuğunuz dozu atlayın ve bir sonraki doz saatinizde 
normal dozunuzu kullanın. İki veya daha fazla dozu kaçırırsanız doktorunuza danışınız.  
 
Unutulan dozları dengelemek için çift doz almayınız.  
 
REXULTI  ile tedavi sonlandığında oluşabilecek etkiler  
Bu ilacı almayı bırakırsanız ilacın etkileri kaybolacaktır. Kendinizi daha iyi hissediyor olsanız 
bile, semptomlarınız tekrarlayabileceği için, doktorunuz tarafından belirtilmedikçe günlük REXULTI dozunuzu değiştirmeyin veya durdurmayın.   Bu ilacın kullanımı hakkında başka sorularınız varsa, doktorunuza veya eczacınıza danışınız.  
4. Olası yan etkiler nelerdir?  Tüm ilaçlar gibi, REXULTI  içeriğinde bulunan maddelere duyarlı olan kişilerde yan etkiler 
olabilir.   Aşağıdakilerden biri olursa REXULTI’yi  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
• Kendinizi incitmek veya intihar etmek veya intihar girişiminde bulunma  hakkındaki 
düşünceler veya duygular . 
• Ateş, terleme, kas sertliği ve uyuşukluk veya uyku halinin kombinasyonu. Bunlar nöroleptik malign sendrom denilen rahatsızlığın belirtileri olabilir . 
• Kalp ritmindeki düzensizlikler, kalpte anormal sinir dürtüleri, kalp muayenesi 
sırasında anormal okumalar (EKG), QT uzaması  
• Damarlardaki kan pıhtılaşması ile ilgili semptomlar, özellikle bacaklardan (bacaklarda şişlik, ağrı ve kızarıklık gibi), kan damarları ile akciğere geçerek göğüste ağrı ve solunum zorluğuna neden olabilir . 
Bunların hepsi çok ciddi yan etkilerdir. Eğer bunlardan biri sizde mevcut ise, sizin REXULTI’ye  karşı ciddi duyarlılığınız var demektir.
 Acil tıbbi müdahaleye veya hastaneye 
yatırılmanıza gerek olabilir.  
 Yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir.  
Yaygın: 10 hastanın birinden az, fakat 100 hastanın birinden fazla görülebilir. Yaygın olmayan: 100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az fakat 10.000 hastanın birinden fazla görülebilir. 8 / 10  
 Çok seyrek: 10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.   Çok yaygın  
• Kanda artmış hormon prolaktin düzeyi  
 Yaygın  
• Döküntü 
• Kilo alma  
• Akatizi (rahatsız bir iç huzursuzluğu hissi ve sürekli olarak zorlayıcı bir hareket ihtiyacı)  
• Baş dönmesi  
• Titreme hastalığı  
• Uykululuk hali  
• Diyare (ishal)  
• Bulantı  
• Üst karında ağrı  
• Sırt ağrısı 
• Kollarda ve bacaklarda veya her ikisinde ağrı  
• Kanda artmış kreatin kinaz (kreatin fosfokinaz) (kas fonksiyonu için önemli bir enzim)  
• Nazofarenjit  
• İştah artışı 
• Anksiyete (endişe, kaygı)  
• Uykusuzluk 
• Huzursuzluk  
• Somnolans (uyku hali)  
• Bulanık görme  
• Kabızlık  
• Ağız kuruluğu  
• Yorgunluk 
 Yaygın olmayan  
• Ağızda, dilde, yüzde ve boğazda şişlik, kaşıntı, kurdeşen gibi alerjik reaksiyon 
• Parkinsonizm – azalmış veya yavaş hareketler, düşünce yavaşlığı, uzuvları bükerken 
titremeler (kas gerginliği), karışıklık, titreyerek yürüme, sallama, çok az veya hiç olmayan yüz ifadesi, kas sertliği, salya artışı  
• Tansiyon düşmesi sebebiyle ayağa kalkarken baş dönmesi; bayılmaya neden olabilir. 
• Öksürük 
• Diş çürümesi  
• Midede gaz  
• Kas ağrısı  
• Yüksek kan basıncı  
• Kanda artmış trigliserit 
• Kanda artmış karaciğer enzim leri 
 Seyrek  
• Normal gece uykusundayken kısa periyotlarda nefes durması (uyku apnesi)  
 9 / 10  
 Bilinmiyor  
• Nöbet  
• Kas zayıflığı, hassasiyet veya ağrı ve özellikle, aynı zamanda kendinizi iyi 
hissetmiyorsanız, yüksek bir sıcağa veya koyu renkli idarar sahipseniz.  
Yaşamı tehdit edebilen ve böbrek sorunlarına yol açabilen anormal bir kas bozulmasından kaynaklanabilir (rabdomiyoliz denilen bir durum)  
• İlacı kullanan annelerin yeni doğan bebeklerinde yoksunluk belirtileri  
• Dürtülere, kendinize veya başkalarına zarar verebilecek aşağıdaki gibi isteklere karşı koyamama;  
- Bireysel veya ailesel ciddi etkileri olabilecek kumar oynamaya yönelik güçlü dürtüler  
- Kendinizi veya başkalarını ciddi endişelendirecek a zalmış veya artmış cinsel ilgi 
ve davranışlar, örneğin;artmış cinsel istek 
- Kontrolsüz aşırı alışveriş  
- Aşırı yeme (kısa sürede fazla miktarda yemek yeme) veya kompulsif yeme (normalden ve açlığınızı geçirecek gerekli miktardan fazla yemek yeme)  
Bu davranışlardan herhangi birini deneyimlediyseniz doktorunuza söyleyiniz; doktorunuz bu semptomların yönetimi veya azaltılmasına yönelik yolları değerlendirecektir.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr
  sitesinde yer alan “İlaç Yan Etki Bildirimi” ikonuna tıklayarak ya da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 5. REXULTI’nin  saklanması  
 REXULTI’yi  çocukların göremeyeceği, erişemeyeceği yerlerde ve ambalajında saklayınız. 
 REXULTI’yi  30°C’nin altındaki oda sıcaklığında ve ambalajında saklayınız. 
 Son kullanma tarihiyle uyumlu olarak kullanınız.  Blister ve kartondaki son kullanma tarihinden sonra REXULTI’yi  kullanmayınız.  
 “Son Kullanma Tarihi” belirtilen ayın son günüdür.  Eğer üründe ve/veya ambalajında bozukluklar fark ederseniz, REXULTI’yi  kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik ve 
İklim Değişikliği Bakanlığınca belirlenen toplama sistemine veriniz. 
   10 / 10  
 Ruhsat Sahibi:   Otsuka Pharmaceutical Co., Ltd/Japonya lisansıyla  
 Abdi İbrahim Otsuka İlaç San. ve Tic. A.Ş.  
Reşitpaşa Mah. Eski Büyükdere Cad. No: 4 34467  
Maslak / Sarıyer /  İstanbul  
 
Üretim Yeri:   Abdi İbrahim İlaç San. ve Tic. A.Ş.  
                                   Esenyurt / İstanbul  
 
Bu kullanma talimatı  ../../…. tarihinde onaylanmıştır.   