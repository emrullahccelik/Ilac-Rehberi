1 KISA ÜRÜN BİLGİSİ  
 
 Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini 
sağlayacaktır. Sağlık mesleği mensuplarının şüpheli advers reaksiyonları TÜFAM’a 
bildirmeleri beklenmektedir. Bakınız Bölüm 4.8 Advers reaksiyonlar nasıl  raporlanır?  
 
1. BEŞERİ TIBBİ ÜRÜNÜN ADI  
 
HUMAN ALBUMİN %20 TAKEDA  FLEXBUMIN 100 ml IV infüzyon için çözelti içeren 
torba  
 Steril 
 
2. KALİTATİF VE KANTİTATİF BİLEŞİM  
 Etkin  madde:  
HUMAN ALBUMIN %20 TAKEDA FLEXBUMIN, en az %95’i insan albumini olan 200 g/L 
(%20) protein içerir.  
 100 mL çözelti içeren bir torba 20 g insan albumini içerir.  
 Çözelti  hiperonkotiktir.  
 Yardımcı madde(ler ): 
Sodyum: 130- 160 mmol/L  
Yardımcı maddeler için bölüm 6.1’e bakınız.  
 
3. FARMASÖTİK FORM  
 
İntravenöz infüzyon için çözelti.  
 Hafifçe viskoz berrak sıvı; hemen hemen renksiz, uçuk sarı, kehribar ya da yeşil renklidir. 
 
4. KLİNİK  ÖZELLİKLER  
 
4.1 Terapötik endikasyonlar  
Hacim eksikliği gösterilmiş ve bir kolloid kullanımının uygun olduğu aşağıdaki hastalarda 
dolaşımdaki kan hacminin düzeltilmesi ve devamlılığının sağlanması için kullanılır. 
 
• Child sınıflandırılmasına göre CHILD -C grubunda olup masif refrakter asiti olan ve kan 
albumin düzeyi < 2 g/dL olarak saptanan kronik karaciğer  hastalarında,  
 
• Asit varlığında “Spontan bakteriyel peritonit” gelişen hastalarda tedaviye yardımcı olarak,  
 
• Plazmaferez ve plazma değişimi sırasında kan albumin düzeyinden bağımsız  olarak,  
 
• Kök hücre transplantasyonu ve veno oklüzif hastalık tedavisinde, 
 
• Septik şok tablosunda kristaloid sıvı resüsitasyonuna yanıt vermeyen ve kan albumin düzeyi < 2 g/dL olan yoğun bakım  hastalarında,  
2 • Pediyatrik yaş grubundaki hastalarda Nefrotik Sendrom tanılı ve kan albumin düzeyi < 2 g 
/dL olan ve beraberinde plevral efüzyon, asit, akciğer ödemi semptom ve bulguları olan 
pediyatrik hastalarda,  
 
• Gebelik toksemisinde; kan albumin düzeyi < 2 g/dL olan olgularda (preklampsi ve eklampsi  
tablolarında),  
 
• İatrojenik ovarian hiperstimülasyon sendromunda (OHSS); kan albumin düzeyi < 2 g/dL 
altında olan ve beraberinde plevral efüzyon, asit, akciğer ödemi semptom ve bulguları olan hastalarda endikedir. 
 
• Hastanede yatan diyabetik nefropatili hastalarda evre IV kalp yetmezliği, tedaviye yanıtsız 
ödem ve hipervolemi varlığında kan albumin düzeyi < 2,5 g/dL olduğunda diüretik tedaviye 
yardımcı olarak kısa süreli  kullanılabilir.  
 
4.2 Pozoloji ve uygulama şekli  
Albumin preparatlarının konsantrasyonu, dozaj ve infüzyon hızı bireysel olarak hastanın 
gereksinimlerine göre ayarlanmalıdır.  
 Pozoloji/uygulama sıklığı ve süresi:  
Uygulanacak doz, hastanın ağırlığına, travma ya da hastalığın şiddetine ve devam etmekte olan sıvı ve protein kaybına göre ayarlanır. Gereken dozun belirlenmesinde plazma albumin düzeyleri değil dolaşımdaki hacmin yeterliliğinin ölçülmesi esas alınmalıdır.  
 Hastaya uygulanırken düzenli olarak hastanın hemodinamik durumundaki değişiklikler izlenmelidir. Bu izleme de aşağıdaki parametreler kullanılabilir:  
- Arteriyel kan basıncı ve nabız  hızı 
- Santral venöz  basınç  
- Pulmoner arter kapiler (PCW)  basıncı  
- İdrar  miktarı  
- Elektrolit 
- Hematokrit / hemoglobin 
- Kardiyak / respiratuvar yetmezliğin klinik belirtileri (örn. dispne)  
- Artan  kafa içi basıncının klinik belirtileri (örn. baş  ağrısı)  
 
Uygulama şekli:  
HUMAN ALBUMIN %20 TAKEDA  FLEXBUMIN doğrudan intravenöz yoldan 
uygulanabileceği gibi izotonik bir çözeltiyle (örn. % 5 glukoz ya da % 0,9 sodyum klorür) seyreltilerek de kullanılabilir.  Tıbbi ürünün uygulama öncesindeki seyreltilmesi hakkında 
talimatlar için bölüm 6.6’ya bakınız.  
 İnfüzyon hızı hastanın bireysel klinik durumuna ve kullanıldığı endikasyona göre ayarlanır.  
Plazma değişiminde  infüzyon hızı, albuminin  ortamdan  uzaklaşma  hızına  göre 
ayarlanmalıdır.  
 Özel popülasyonlara ilişkin ek bilgiler:  
Böbrek / Karaciğer ye tmezliği : 
Böbrek / Karaciğer yetmezliğiyle ilgili ek bilgi bulunmamaktadır.  Pediyatrik popülasyon:  
Albumin (insan) çözeltisinin pediyatrik hastalarda kullanımının güvenlilik ve etkililiği, 
firmanın sponsor olduğu klinik çalışmalarda belirlenmemiştir.  3 Çocuklarda HUMAN ALBUMIN %20 TAKEDA FLEXBUMIN’in kullanımına ilişkin veriler 
sınırlıdır, dolayısıyla pozoloji hakkında tavsiyede bulunulamamaktadır. Genel olarak ürün, 
faydalar potansiyel risklere açıkça ağır bastığı takdirde bu bireylere uygulanmalıdır. 
 
Geriyatrik popülasyon:  
Yaşlılarda da erişkin dozları kullanılır.  
4.3 Kontrendikasyonlar  
Albumin preparatlarına ya da bölüm 6.1’de yer alan yardımcı maddelerden birine karşı 
hipersensitivesi  olan hastalarda kontrendikedir.  
 
4.4 Özel kullanım uyarıları ve  önlemleri  
 Belirlenmiş prosedürlerle, Avrupa Farmakopesi spesifikasyonlarına göre üretilmiş albumin ile virüs bulaşımına dair rapor bulunmamaktadır.  
 
HUMAN ALBUMIN %20 TAKEDA FLEXBUMIN kullanılması gerekiyorsa hekim 
tarafından, hastalık yapıcı etkenlerin hastaya bulaşmasını önlemek için uygun aşıların (Hepatit 
A, Hepatit B vb.) yaptırılması önerilebilir.  HUMAN ALBUMIN %20 TAKEDA FLEXBUMIN hastaya her verildiğinde, hasta ve ürün 
seri numarası arasında bir bağlantı kurulabilmesi için, ürünün adı ve seri numarasının 
kaydedilmesi şiddetle tavsiye edilmektedir.  
 Alerjik veya anafilaktik tip reaksiyon şüphesi varsa infüzyon derhal sonlandırılmalıdır. Şok durumunda standart şok tedavisi uygulanmalıdır. Viral güven lilik 
HUMAN ALBUMIN %20 TAKEDA FLEXBUMIN, insan plazmasından elde 
edilmektedir. İnsan plazmasından elde edilen ilaçlar, virüsler ve teorik olarak Varyant Creutzfeldt -Jacob (v- CJD) gibi, çeşitli hastalıklara yol açabilen enfeksiyon 
yapıcı ajanlar içerebilirler. H UMAN ALBUMIN %20 TAKEDA FLEXBUMIN ’de 
Varyant Creutzfeldt -Jacob hastalığının bulaşma riski teorik olarak minimum iken, 
klasik Creutzfeldt -Jacob hastalığının bulaşma riski hiçbir kanıtla desteklenemez. 
Alınan önlemlere rağmen, bu tür ürünler halen potansiyel  olarak hastalık 
bulaştırabilir.  
 Bu tip ürünlerin enfeksiyon yapıcı ajanları bulaştırma riski, plazma verenlerin belirli virüslere önceden maruz kalıp kalmadığının izlenmesi, belirli virüs enfeksiyonlarının halihazırda varlığının test edilmesi ve belirli virüslerin yok edilmesi ve/veya 
inaktivasyonu ile azaltılmıştır. Bütün bu önlemlere rağmen, bu ürünler hala potansiyel olarak hastalık bulaştırabilirler. Ayrıca, henüz bilinmeyen enfeksiyon yapıcı ajanların bu ürünlerin içerisinde bulunma ihtimali mevcuttu r. 
 HIV, HBV, HCV gibi zarflı virüsler ve HAV gibi zarflı olmayan virüsler için etkili önlemlerin alınmasına dikkat edilmelidir. Parvovirüs B19 gibi zarflı olmayan virüslere karşı alınan tedbirler sınırlı sayıda olabilir. Parvovirüs B19 enfeksiyonu, gebeli kte (fetal enfeksiyon) ve immün yetmezlik ya da kırmızı kan hücre üretiminde 
artış olan hastalarda tehlikeli olabilir (hemolitik anemi gibi).  
 Doktor, bu ilacı hastaya reçete etmeden veya uygulamadan önce hastası ile risk ve yararlarını tartışmalıdır.  
 4 Aşağıda albumin çözeltilerinin hipervolemi ve bunun sonuçlarının ya da hemodilüsyonun hasta 
için özel bir risk oluşturduğu durumlar için örnekler bulunmaktadır:  
 
- Dekompanse kardiyak yetmezlik  
- Hipertansiyon  
- Özofagus  varisleri  
- Pulmoner  ödem  
- Hemorajik  diyatezler  
- Şiddetli anemi  
- Renal ve post renal anüri  
 
200 g/L veya 250 g/L insan albumininin kolloid ozmotik etkisi, kan plazmasının yaklaşık dört 
katıdır. Bu nedenle konsantre albumin uygulandığında, hastanın uygun bir şekilde hidrate edildiğinden emin olunmalıdır. Dolaşım yüklenmesi ve hiperhidrasyondan kaçınmak için 
hastalar dikkatle  izlenmelidir.  
 200 g/L - 250 g/L insan albumin çözeltilerinin elektrolit içeriği, 40 g/L - 50 g/L insan albumin 
çözeltilerine göre nispeten düşüktür. Albumin verildiğinde, hastanın elektrolitler açısından 
durumu izlenmelidir (bkz. Bölüm 4.2) ve elektrolit dengesi bozulmuşsa düzeltmek ya da normal düzeylerinde idame ettirmek için uygun önlemler alınmalıdır.  Uygulanan kişide hemolize neden olabileceğinden, albumin çözeltiler inin enjeksiyonluk su ile 
seyreltilmemesi gerekir.  
 Büyük miktarlarda sıvı replasmanı yapılacaksa koagülasyon ve hematokrit değerlerinin kontrol edilmesi gerekmektedir. Bu durumda diğer kan bileşenlerinin de (koagülasyon faktörleri, elektrolitler, trombositler ve eritrositler) yeterli olduğundan emin olunmalıdır.  Çözeltinin dozajı ve uygulama hızı hastanın dolaşım durumuna göre ayarlanmazsa hipervolemi oluşabilir. Kardiyovasküler yüklenmenin erken belirtilerinde (baş ağrısı, dispne, juguler ven konjesyonu) ya da kan basıncının artması, santral venöz basıncının yükselmesi veya pulmone  
r ödem belirtilerinden birisi tespit edildiği an infüzyon derhal durdurulmalıdır.  Pediyatrik popülasyon:  
Çocuklarda HUMAN ALBUMIN %20 TAKEDA FLEXBUMIN’in kullanımın a ilişkin veriler 
sınırlıdır. Kullanıma yönelik genel uyarılar ve önlemler, pedi yatrik popülasyon için de 
geçerlidir  
 
Sodyum uyarısı:  
Bu tıbbi ürün, her torbasında  299- 368 mg sodyum ihtiva eder; bu da Dünya Sağlık Örgütü’nün 
yetişkinler için önerilen günlük maksimum 2 g sodyum miktarının %15- 18,4’ine karşılık gelir. 
Bu durum kontrollü sodyum diyetinde olan hastalar  için göz önünde bulundurulmalıdır. 
 
4.5 Diğer tıbbi ürünler ile etkileşimler ve diğer etkileşim  şekilleri  
HUMAN ALBUMIN %20 TAKEDA FLEXBUMIN ile diğer ilaçlar arasında herhangi bir 
etkileşim çalışması gerçekleştirilmemiştir . 
 
Özel popülasyonlara ilişkin ek  bilgiler:  
Hiçbir etkileşim çalışması yapılmamıştır.  
 Pediyatrik popülasyon:  
Hiçbir etkileşim çalışması yapılmamıştır.  5 4.6 Gebelik ve laktasyon Genel  tavsiye:  
Gebelik Kategorisi: C  
 
Çocuk doğurma potansiyeli bulunan kadınlar / Doğum kontrolü (Kontrasepsiyon):  
HUMAN ALBUMIN %20 TAKEDA FLEXBUMIN’in çocuk doğurma potansiyeli bulunan 
kadınlarda ve gebe kadınlarda kullanımına ilişkin yeterli veri mevcut değildir.  
 Gebelik dönemi  
Hayvanlar üzerinde yapılan araştırmalar, gebelik / ve- veya / embriyonal / fetal gelişim / ve -veya 
/ doğum / ve -veya / doğum sonrası gelişim üzerindeki etkiler bakımından yetersizdir (bkz. 
bölüm 5.3). İnsanlara yönelik potansiyel risk bilinmemektedir.  
 HUMAN ALBUMIN %20 TAKEDA FLEXBUMIN’in gebelerde kullanımdaki güvenliliği 
kontrollü klinik çalışmalarla gösterilmemiştir. Buna rağmen albuminle elde edilen klinik deneyimlerde, gebelik döneminde ya  da fetus ve yenidoğan bebekte zararlı bir etki görülmesi 
beklenmemektedir. HUMAN ALBUMIN %20 TAKEDA FLEXBUMIN gerekli olmadıkça 
gebelik döneminde kullanılmamalıdır.  Laktasyon dönemi  
HUMAN ALBUMIN %20 TAKEDA  FLEXBUMIN’in anne sütüyle atılıp atılmadığı 
bilinmemektedir. HUMAN ALBUMIN %20 TAKEDA FLEXBUMIN’in süt ile atılımı 
hayvanlar üzerinde araştırılmamıştır. Emzirmenin durdurulup durdurulmayacağına ya da HUMAN ALBUMIN %20 TAKEDA FLEXBUMIN tedavisinin durdurulup 
durdurulmayacağına/tedaviden kaçınılıp kaçınılmayacağına ilişkin karar verilirken, emzirmenin çocuk açısından faydası ve HUMAN ALBUMIN %20 TAKEDA FLEXBUMIN 
tedavisinin emziren anne açısından faydası dikkate  alınmalıdır.  
 Üreme yeteneği / Fertilite  
HUMAN ALBUMIN %20 TAKEDA FLEXBUMIN’in fertilite üzerindeki etkileri 
incelenmemiştir. Bununla birlikte insan albumini kanın normal bir bileşenidir. Deneysel hayvan 
çalışmalarından elde edilen sonuçlar, HUMAN ALBUMIN %20 TAKEDA  FLEXBUMIN’ in 
üreme yeteneği , embriyo veya fetüs g elişimi, gestasyon, perinatal ve postnatal gelişim 
üzerindeki güvenliliğini değerlendirmek için yetersizdir.  
4.7 Araç ve makine kullanımı üzerindeki  etkiler 
HUMAN ALBUMIN %20 TAKEDA FLEXBUMIN’in a raç ve makine kullanımı üzerinde 
herhangi bir etki si gözlenmemiştir.  
 
4.8 İstenmeyen  etkiler  
Güvenlilik profilinin özeti  
İnsan albümin çözeltisiyle yüz kızarması, ürtiker, ateş ve bulantı gibi hafif reaksiyonlar seyrek olarak yaşanabilir. Bu reaksiyonlar normalde, infüzyon hızı azaltıldığında veya infüzyon 
durdurulduğunda hızla yok olur. Çok seyrek olarak  şok gibi şiddetli reaksiyonlar yaşanabilir. 
Bu durumlarda infüzyon durdurulmalı ve uygun bir tedaviye başlanmalıdır.  
 HUMAN ALBUMIN %20 TAKEDA FLEXBUMIN’in kullanımı sırasında görülen istenmeyen 
etkiler ve adv ers reaksiyonların görülme sıklıkları, şu şekildedir: Çok yaygın ( ≥1/10), yaygın 
(≥1/100 ila <1/10), yaygın olmayan ( ≥1/1,000 ila <1/100), seyrek ( ≥1/10,000 ila <1/1,000); çok 
seyrek (<1/10,000), bilinmiyor (eldeki verilerden hareketle tahmin edilemiyor).  
 
Bağışıklık sistemi hastalıkları  
Çok seyrek:  Anafilaktik şok  6 Gastrointestinal hastalıklar  
Seyrek:  Bulantı  
 Deri ve deri altı doku hastalıkları  
Seyrek:  Yüz ve boyunda kızarıklık (flushing), deri döküntüsü  
 Genel bozukluklar ve uygulama bölgesine ilişkin hastalıklar  Seyrek:  Ateş 
 
Pazarlama sonrası deneyimde aşağıdaki advers olaylar  bildirilmiştir . Bu olaylar,  MedDRA 
Sistem Organ Sınıfı na ve ardından Tercih Edilen Terim lere önem sırasına göre listelenmiştir : 
 Bağışıklık sistemi hastalıkları  
Bilinmiyor: Anafilaktik reaksiyonlar, aşırı duyarlılık/alerjik reaksiyonlar  
 Sinir sistemi hastalıkları Bilinmiyor: Baş ağrısı, disguzi (tat alma bozukluğu)  
 Kardiyak hastalıklar  
Bilinmiyor: Miyokart enfarktüsü, atriyal fibrilasyon, taşikardi  
 Vasküler hastalıklar  
Bilinmiyor:  Hipotansiyon 
 Solunum, göğüs bozuklukları ve mediastinal hastalıklar  
Bilinmiyor:  Pulmoner ödem, dispne  
 Gastrointestinal hastalıklar  Bilinmiyor:   Bulantı  
 Deri ve deri altı doku hastalıkları  
Bilinmiyor:  Ürtiker,  kaşıntı  
 Genel bozukluklar ve uygulama bölgesine ilişkin hastalıklar  
Bilinmiyor:  Titreme  
 HUMAN ALBUMIN %20 TAKEDA FLEXBUMIN (İnsan kaynaklı albumin) ile yürütülen 
klinik çalışmalarda advers reaksiyonlar hakkında herhangi bir mevcut veri bulunmamaktadır.  Kan yoluyla bulaşabilen ajanlarla ilgili güvenlilik bilgisi için bkz. Bölüm 4.4.  
Pediyatrik popülasyon:  
Pediyatrik popülasyon üzerine spesifik veri  mevcut değildir. 
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak sağlar. Sağlık mesleği mensuplarının herhangi bir şüpheli advers reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e -posta: 
tufam@titck.gov.tr; tel: 0 800 314 00 08; faks: 0 312 218 35 99) 
 
 7 4.9 Doz aşımı ve  tedavisi  
Doz ve infüzyon hızı çok yüksek olursa hipervolemi gelişebilir. Kardiyovasküler yüklenmenin 
erken belirtilerinde (baş ağrısı, dispne, juguler ven konjesyonu) ya da kan basıncının artması, 
santral venöz basıncının yükselmesi veya pulmoner ödem belirtilerinden birisi tespit edildiği an 
infüzyon derhal durdurulmalı ve hastanın hemodinamik parametreleri dikkatle  izlenmelidir.  
 
5. FARMAKOLOJİK  ÖZELLİKLER  
 
5.1 Farmakodinamik özellikler  
Farmakoterapötik grup: Plazma yerine kullanılanlar ve plazma protein fraksiyonu  ATC kodu: B05AA01  İnsan albumini miktar olarak plazmadaki proteinlerin yarısından fazlasını ve karaciğerdeki protein sentezinin yaklaşık %10 kadarını oluşturur.  
 Fizikokimyasal veri olarak 200 g/L ya da 250 g/L insan albümininin karşılık gelen  bir 
hiperonkotik etkisi vardır.  Albuminin en önemli fizyolojik fonksiyonları kanın onkotik basıncına katkıda bulunmak ve kan dolaşımı içinde diğer maddelerin taşınmasıdır. Albumin kardiyovasküler dolaşımdaki kan hacmini stabilize eder ve hormonlar, enzimler, ilaçlar ve toksinler için taşıyıcı görevi görür.  
 Pediatrik popülasyon:  
Pediatrik popülasyonda farmakodinamik özellikler üzerine spesifik veri mevcut değildir.  
5.2 Farmakokinetik özellikler  
 Genel  Özellikler  
Normal koşullarda, %40- 45'i intravasküler ve %55 -60'ı ekstravasküler bölmelerde olmak üzere, 
toplam değiştirilebilir albumin havuzu vücut ağırlığının kg’ı başına 4- 5 gram kadardır. Kapiler  
geçirgenliğinin artmas ı, albuminin  farmakokinetiğini  değiştirebilir  ve ciddi yanıklar  ya da septik  
şok gibi durumlar, albuminin  anormal  dağılımına  neden  olabilir.  
 
Emilim:  
HUMAN ALBUMIN %20 TAKEDA FLEXBUMIN intravenöz uygulama için geliştirilmiş bir 
ürün olduğundan bu bölümle ilgili bir bilgi bulunmamaktadır.  
 
Dağılım: 
İnfüzyondan sonraki ilk 2 saat içerisinde  sağlıklı gönüllülerde, uygulanan albuminin %10'dan 
daha azı intravasküler bölmenin dışına çıkar. Plazma hacmi üzerindeki etkisi açısından hatırı sayılır bireysel farklılıklar bulunmaktadır. Bazı hastalarda plazma hacmi birkaç saat daha 
yüksek olarak kalabilir. Buna rağmen krit ik hastalığı olanlarda albumin, damar dışı alana 
önceden tahmin edilemeyen hızda ve önemli miktarlarda sızabilir.  
 
Biyotransformasyon:  
Normal koşullarda, albuminin ortalama yarı ömrü 19 gündür. Sentezlenmesi ve parçalanması arasındaki denge, geribildirim düzenlemesi yle sağlanır.  
 
Eliminasyon:  
Eliminasyon, ağırlıklı olarak hücre içerisinde ve lizozom proteazları aracılığıyla gerçekleşir.  
  8 Hastalardaki karakteristik özelikler  
Pediatrik popülasyon:  
Pediatrik popülasyonda farmakokinetik özellikler üzerine spesifik veri mevcut değildir. 
 
5.3 Klinik öncesi güvenlilik  verileri  
İnsan albumini, insanlarda plazmanın normal bir bileşenidir ve fizyolojik albumin gibi hareket eder.  
 Hayvanlarda, tek doz toksisite testinin uyumluluğu azdır ve toksik veya öldürücü dozların veya doz-etki ilişkisinin değerlendirilmesine imkan vermez.  Tekrarlanan doz toksisite testi,  hayvan 
modellerde heterolog proteinlere antikor geliştiğinden uygulanamaz.  Şimdiye kadar insan albumininin embryo- fetal toksisiteye yol açtığı, onkojen ya da mutajen 
potansiyel taşıdığını bildiren herhangi bir bildirim bulunmamaktadır.  Hayvan modellerde akut toksisiteye ilişkin herhangi bir işaret tanımlanmamıştır.  
 
6. FARMASÖTİK  ÖZELLİKLER  
 
6.1 Yardımcı maddelerin  listesi  
Sodyum klorür  Sodyum kaprilat  
Sodyum asetiltriptofanat  
Hidroklorik asit ve/veya Sodyum bikarbonat (pH ayarı için) Enjeksiyonluk su 
 
6.2 Geçimsizlikler  
İnsan albumini (bölüm 6.6’da belirtilenler dışında)  diğer ilaçlarla ya da tam kan ve eritrosit 
süspansiyonlarıyla karıştırılmamalıdır. Ayrıca proteinlerde presipitasyona neden olabileceğinden uygulama sırasında protein hidrolizatları (ör. parenteral bes lenme ) ve alkol 
içeren çözeltilerle karıştırılmamalıdır.  
 
6.3 Raf ömrü  
24 Ay 
 
6.4 Saklamaya yönelik özel  tedbirler 
25 °C altındaki oda sıcaklığında saklanmalıdır. Dondurulmamalıdır. Işıktan korumak amacıyla dış kutusu içinde saklanmalıdır.  
6.5 Ambalajın niteliği ve  içeriği  
Polietilen uygulama ucu bulunan 100 mL’lik polietilen torbalarda.  
 
6.6 Beşeri tıbbi üründen arta kalan maddelerin imhası ve diğer özel  önlemler  
HUMAN ALBUMIN %20 TAKEDA FLEXBUMIN, tek kullanımlık steril ve apirojen bir 
infüzyon setiyle intravenöz olarak doğrudan gerçekleştirilebilir. İnfüzyon setini torbaya iliştirmeden önce torbanın infüzyon portu uygun bir antiseptikle dezenfekte edilmelidir. Torbaya infüzyon seti iliş tirildikten hemen sonra kullanılmalıdır.  
 HUMAN ALBUMIN %20 TAKEDA  FLEXBUMIN doğrudan intravenöz yoldan 
uygulanabileceği gibi izotonik bir çözeltiyle (örn. % 5 dekstroz ya da % 0,9 sodyum klorür) seyreltilerek de kullanılabilir.  
 Uygulanan kişide hemolize neden olabileceğinden, albumin çözeltilerinin enjeksiyonluk su ile  9 seyreltilmemesi gerekir. 
Büyük miktarlarda kullanılacağı zaman, ürün oda ya da vüc ut sıcaklığına getirilmelidir.  
Uç koruyucu hasarlıysa , çıkmışsa veya eksikse torbayı kullanmayınız. 
Yalnızca torba kapakları sağlamsa kullanınız. Sızıntı halinde atınız. 
Eğer çözelti bulanıksa ya da partikül içeriyorsa kullanılmamalıdır . Bu durum proteini n stabil 
olmadığını ya da çözeltinin kontamine olduğunu  gösterebilir. 
Torba açıldıktan hemen sonra kullanılmalıdır. Tek kullanımlıktır. 
Kullanılmamış olan ürünler ya da atık materyaller ‘Tıbbi ürünlerin kontrolü yönetmeliği’ ve 
Ambalaj Atıklarının Kontrolü yönetmeliği’ne uygun olarak imha edilmelidir.  
7.RUHSAT  SAHİBİ
Takeda İlaç Sağlık Sanayi Ticaret Limited Şirketi
Levent -Şişli/İSTANBUL
8.RUHSAT  NUMARASI
2017/598
9.İLK RUHSAT TARİHİ / RUHSAT YENİLEME  TARİHİ
İlk ruhsat tarihi: 17.08.2017Ruhsat yenileme tarihi:
10.KÜB’ÜN YENİLENME  TARİHİ