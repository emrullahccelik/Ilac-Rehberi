KISA ÜRÜN BİLGİSİ
1. BEŞERİ TIBBİ ÜRÜNÜN ADI
PRAKORTİL FORT % 2.5+% 1 krem
2. KALİTATİF VE KANTİTATİF BİLEŞİM
Etkin madde:
30 g’lık tüp, 0,710 g (%2,5 a/a) hidrokortizon asetat ve 0,284 g (%1 a/a) pramoksin
hidroklorür içerir.
Yardımcı maddeler:
Her bir tüpte (30 g);
Setil alkol…………………..……………………1,42 g
Propilen glikol………………………………… ..2,84 g
Sorbik asit……………………………………...0,019 g
Lanolin alkol (koyundan elde edilmiştir) …….0,284 g
Yardımcı maddeler için, 6.1’e bakınız.
3. FARMASÖTİK FORM
Krem
Beyaz, pürüzsüz, yarı katı yapıda krem
4. KLİNİK ÖZELLİKLER
4.1 Terapötik endikasyonlar
PRAKORTİL FORT,
• Kortikosteroidlere duyarlı dermatozlarda enflamatuvar ve pruritik belirtilerin
giderilmesinde,
• Lokalize, enfekte olmayan hemoroid ile diğer anal ve perianal rahatsızlıklarla ilişkili
ortaya çıkan kaşıntı, iritasyon, rahatsızlık hissi veya ağrı semptomlarının
giderilmesinde kısa süreli olarak (5-7 günü geçmeyecek şekilde),
• Anorektal inflamasyon fissürlerinin tedavisinde, hemoroid veya postoperatif
pruritus ani ile ilişkili oluşan ağrı ve ödemde
kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Kortikosteroidlere duyarlı dermatozların tedavisinde:
PRAKORTİL FORT, kortikosteroidlere duyarlı dermatozların tedavisinde genellikle
durumun ciddiyetine bağlı olarak günde 3-4 kez ince bir tabaka halinde uygulanır.
Lokalize, enfekte olmayan hemoroid ile diğer anal ve perianal rahatsızlıkların tedavisinde:
Kısa süreli olarak (5-7 günü geçmeyecek şekilde) bağırsakların boşaltılmasından sonra
1/10(günde maksimum 4 kez olmak üzere) rektuma günde 2 ya da 3 kez uygulanır. Perianal
kullanımda, küçük miktarlarda iki parmakla uygulanır.
Anorektal inflamasyon fissürlerinin tedavisinde, hemoroid veya postoperatif pruritus ani ile
ilişkili oluşan ağrı ve ödemde:
Kısa süreli olarak (5-7 günü geçmeyecek şekilde) bağırsakların boşaltılmasından sonra
(günde maksimum 4 kez olmak üzere) rektuma günde 2 ya da 3 kez uygulanır. Perianal
kullanımda, küçük miktarlarda iki parmakla uygulanır.
Uygulama şekli:
Kortikosteroidlere duyarlı dermatozların tedavisinde topikal olarak uygulanır.
Lokalize, enfekte olmayan hemoroid ile diğer anal ve perianal rahatsızlıkların tedavisinde
rektal olarak uygulanır.
Özel popülasyonlara ilişkin ek bilgiler
Böbrek/ Karaciğer yetmezliği:
Böbrek/Karaciğer yetmezliği olan hastalarda kullanımı ile ilgili yeterli bilgi yoktur.
Pediyatrik popülasyon:
Süt çocuğu ve küçük çocuklarda zorunlu kalınmadıkça kullanımı önerilmemektedir. Çocuklarda
kortikosteroidlere duyarlı dermatozların tedavisinde uzun süreli ve geniş yüzeylere
uygulamalardan kaçınılmalıdır. Çocuklarda topikal steroidlerin kullanımı, tedavinin etkili
olmasını sağlayacak en düşük miktar ile sınırlandırılmalıdır. Sürekli kortikosteroid tedavisi,
çocukların büyüme ve gelişmesini etkileyebilir.
Çocuklarda hemoroid ile diğer anal ve perianal rahatsızlıkların tedavisi için rektal uygulama
önerilmemektedir.
Geriyatrik popülasyon:
Yaşlı hastalarda kullanımı ile ilgili yeterli bilgi yoktur.
4.3 Kontrendikasyonlar
• Pramoksin hidroklorüre, hidrokortizon asetata veya PRAKORTİL FORT’un
herhangi bir bileşenine alerjisi veya aşırı duyarlılığı olan hastalarda kontrendikedir.
• Viral, treponemal, tüberküloz veya fungal enfeksiyonlarda ve diğer bakteriyel
enfeksiyonlarda kontrendikedir.
• Ülserler, fistüller veya perforasyonların varlığında kontrendikedir.
• Gözlere temas ettirilmemelidir.
• Çocuk bezlerinin altında kullanılmamalıdır.
4.4 Özel kullanım uyarıları ve önlemleri
PRAKORTİL FORT, uzun süreli kullanılmamalıdır. Uzun süreli uygulamaları takiben,
lokal anesteziklere kontakt duyarlılık reaksiyonları yaygın olarak gelişmektedir.
Semptomlar kötüleşirse, 7 gün içinde iyileşme görülmezse ya da anal bölgede kanama
2/10gözlenmesi durumunda hastalar, doktora başvurmaları konusunda yönlendirilmelidir.
Yalnız harici kullanım içindir.
Hemoroid ile diğer anal ve perianal rahatsızlıkların tedavisinde PRAKORTİL FORT
kullanmaya başlamadan önce rektal muayene yapılıp ciddi patolojik durumlar elimine
edilmelidir.
Çocuklarda rektal uygulanmamalıdır (Bkz.4.2 Pozoloji ve uygulama şekli-Pediyatrik
Popülasyon).
Kortikosteroidler kan basıncının yükselmesine, kanda tuz ve su tutulmasına ve idrarla
potasyum atılımının artmasına neden olabilir. Bu nedenle, şiddetli kalp ve/veya böbrek
yetmezliği olan hastalarda dikkatle takip edilmesi gerekir ve hipertansiyonu olan hastalarda
düzenli kan basıncı kontrolü gereklidir.
Hastalar/hasta bakıcıları, sistemik steroidlerle ortaya çıkabilecek potensiyel ciddi psikiyatrik
advers etkiler konusunda uyarılmalıdırlar (Bkz.4.8 İstenmeyen Etkiler). Semptomlar tipik
olarak tedavisinin başlandığı birkaç günde ya da haftalar içinde ortaya çıkmaktadır. Risk;
yüksek doz/sistemik maruziyet ile artabilir (Bkz. 4.5 Diğer tıbbi ürünler ile etkileşimler ve
diğer etkileşim şekilleri), ancak doz seviyeleri bu reaksiyonların başlangıcı, tipi, ciddiyet
derecesi veya süresinin tahmin edilmesini sağlamamaktadır. Reaksiyonların çoğu dozun
azaltılması veya tedavinin kesilmesi sonrası ortadan kalkmaktadır, fakat bu reaksiyonlar için
spesifik tedaviye gereksinim duyulabilir. Eğer, gelişen psikolojik belirtiler kötüleşirse,
özellikle depresif durum veya intihar düşüncesi belirtilerinden şüphelenildiğinde
hastalar/hasta bakıcıları acil olarak tıbbi yardıma başvurmaları konusunda
yönlendirilmelidir. Hastalar/hasta bakıcılarına, sistemik steroid dozlarının
azaltılması/tedavisinin kesilmesi sonrasında ortaya çıkabilecek olası psikiyatrik
rahatsızlıklar konusunda dikkatli olmaları gerektiği bildirilmelidir, bu reaksiyonlar sıklıkla
bildirilmiştir.
Birinci derece akrabalarında ya da kendilerinde ciddi afektif bozukluğu olan veya geçmişine
sahip olan hastalar için sistemik kortikosteroid tedavisi değerlendirilirken özel dikkat
gösterilmelidir. Depresif veya manik-depresif hastalıkları ve önceden görülen steroid psikoz
durumları bu duruma dahildir.
Görme bozuklukları, sistemik ve topikal kortikosteroidlerin kullanımı ile ilişkili olarak
bildirilebilir. Eğer hastada bulanık görme veya diğer görme bozuklukları belirtileri gelişirse;
hastalar sistemik ve topikal kortikosteroidlerin kullanımı sonrası bildirilen katarakt, glokom
veya nadir rahatsızlık olarak bilinen santral seröz koryoretinopati (SSKR) gibi
rahatsızlıkların olası nedenlerinin değerlendirilmesi için oftalmolojiste yönlendirilmelidir.
Topikal kortikosteroidlerin sistemik absorpsiyonu, bazı hastalarda geri dönüşümlü HPA
eksen supresyonuna, Cushing sendromuna, hiperglisemiye ve glikozüriye neden olur. Güçlü
3/10kortikosteroidlerin geniş yüzeylere uygulanması, uzun süre kullanılması ve oklüzif
bandajların yapılması topikal kortikosteroidlerin sistemik absorpsiyonunu artıran
faktörlerdir. Bu nedenle; geniş yüzeylerde ve yüksek dozda oklüzif bandaj altında güçlü
kortikosteroid uygulandığında, hastalarda periyodik olarak idrardaki serbest kortizol ve
ACTH stimülasyon testi ile HPA eksen supresyonu değerlendirilmelidir. Eğer HPA eksen
supresyonu gözlenirse, ilaç uygulanmasına ara verilir veya daha zayıf etkili bir
kortikosteroid ile tedaviye devam edilir. İlaca ara verildiğinde, HPA eksen fonksiyonunun
düzelmesi çabuk ve tam olur. Seyrek olarak, ilave sistemik kortikosteroidler gerektiren
steroid yoksunluğu belirtileri ve semptomları ortaya çıkabilir. Tahriş oluştuğu takdirde,
kortikosteroide ara verilip uygun bir tedavi ile devam edilir. Dermatolojik enfeksiyon
oluştuğu takdirde, uygun bir antifungal veya antibakteriyel ajan ile tedavi edilmelidir. Eğer
kısa zaman içinde olumlu sonuç alınmaz ise, enfeksiyon yeterli bir şekilde kontrol altına
alınıncaya kadar kortikosteroide ara verilmelidir.
Topikal kortikosteroidlerin, çocuklarda yetişkinlere göre daha fazla absorbe olmasına bağlı
olarak sistemik toksisite riski artar. Çocuklarda topikal kortikosteroid kullanımının, HPA eksen
supresyonuna ve Cushing sendromuna yetişkinlere göre daha fazla neden olduğu gösterilmiştir.
Çocuklarda topikal kortikosteroid uygulandığında, HPA eksen supresyonu, Cushing sendromu
ve intrakranyal hipertansiyon gözlenmiştir. Çocuklarda adrenal supresyonunun gelişmesi,
büyüme ve kilo alımının gecikmesine, plazmada kortizol miktarının azalmasına ve HPA eksen
stimülasyonunun cevapsız kalmasına neden olabilir. İntrakranyal hipertansiyon; fontanellerin
şişmesine, baş ağrısına ve bilateral optik papilla ödemine neden olabilir. Çocuklarda kronik
olarak kortikosteroid tedavisi çocukların büyümelerine ve gelişmelerine engel olabilir.
Kortikosteroidin belli bir miktar sistemik absorpsiyonu olabileceğinden elektrolit, mineral
glukoz, nitrojen dengesi ve genel inflamatuar ve immün yanıtlarla ilgili genel bozuklukların
olması durumu unutulmamalıdır.
Hastalar kortikosteroid tedavisi sırasında canlı aşılarla aşılanmamalıdır.
Glukokortikoidler doping testlerinde pozitif sonuçlara yol açabilir.
PRAKORTİL FORT’un içeriğinde bulunan,
- Setil alkol, sorbik asit, lanolin alkol, lokal deri reaksiyonlarına (örneğin, kontakt
dermatite) sebebiyet verebilir.
- Propilen glikol, ciltte iritasyona neden olabilir.
4.5 Diğer tıbbi ürünler ile etkileşimler ve diğer etkileşim şekilleri
Etkin madde hidrokortizon, gastrointestinal kanalda %5'e kadar emilir. Sistemik hidrokortizon
için aşağıdaki tıbbi ürünlerle etkileşimler bilinmektedir:
- Kardiyak glikozitler (potasyum tükenmesinden kaynaklanan glikozit etkisinin güçlenmesi),
- Potasyum azaltan ilaçlar, örn. saluretik ajanlar, amfoterisin B (hipokalemi riski),
- Kumarin türevleri (anti-koagülasyon etkisinin azaltılması),
- Salisilatlar ve diğer NSAİİ'ler (gastrointestinal kanama riskinde artış),
4/10- Antiretroviral ajanlar (adrenal baskılanma riski),
PRAKORTİL FORT’un kobisistat içeren ürünler gibi CYP3A inhibitörleriyle birlikte tedavide
kullanılması sonucu sistemik advers etkiler riskinin artması söz konusudur. Söz konusu
kombinasyon tedavisinin yararı, sistemik kortikosteroid yan etkilerinin artmış riskinden daha
ağır basmadıkça, bu kombinasyondan kaçınılmalıdır. Yarar, sistemik kortikosteroid yan
etkilerinin artmış riskinden daha ağır bastığı durumlarda ise sistemik kortikosteroid yan etkileri
açısından hastaların izlenmesi gerekmektedir.
Özel popülasyonlara ilişkin ek bilgiler
Bu konuda yapılmış bir çalışma bulunmamaktadır.
Pediyatrik popülasyon
Bu konuda yapılmış bir çalışma bulunmamaktadır.
4.6 Gebelik ve laktasyon
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Topikal olarak uygulanan hidrokortizon asetat ve pramoksin hidroklorürün, çocuk doğurma
potansiyeli bulunan kadınlar ve doğum kontrolü üzerinde etkisini gösteren bir veri
bulunmamaktadır.
Gebelik dönemi
Hidrokortizon asetat ve pramoksin hidroklorürün gebe kadınlarda kullanımına ilişkin yeterli
veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir
(bkz.bölüm 5.3). Ancak, kortikosteroidlerin gebe hayvanlara topikal uygulanması yarık
damak ve rahim içi gelişme geriliği gibi fetal gelişim anomalilerine sebebiyet verebilir. İnsan
fetüsü bakımından bu etkiler oldukça düşük riske sahiptir. İnsanlara yönelik potansiyel risk
bilinmemektedir. PRAKORTİL FORT gerekli olmadıkça gebelik döneminde
kullanılmamalıdır.
Sistematik düşük dozlarda uygulanan kortikosteroidler genellikle laboratuvar hayvanlarında
teratojen olarak bilinmektedir. Yüksek potensli kortikosteroidler laboratuvar hayvanlarında
dermal uygulama sonrası teratojenik etki sergilemişlerdir. Topikal uygulanan
kortikosteroidlerin hamile kadınlardaki teratojenik etkileriyle ilgili yeterli ve iyi kontrollü
çalışmalar bulunmamaktadır.
Topikal kortikosteroidlerin geniş yüzeyli, fazla miktarda ve uzun süreli uygulamalarından
kaçınılmalıdır.
PRAKORTİL FORT kullanımının hastaya sağlayacağı yarar-zarar dengesi göz önünde
5/10bulundurularak zorunlu haller dışında kullanılmamalıdır.
Laktasyon dönemi
Hidrokortizon anne sütüne geçer. Laktasyonda kullanım için herhangi bir güvenlik
belirtilmemiştir.
Topikal kortikosteroidlerin; anne sütünde tayin edilebilecek miktara ulaşacak kadar sistemik
absorpsiyona uğrayıp uğramadığı bilinmemektedir. Sistemik kortikosteroidlerin süte
geçtikleri miktarin, infant üzerinde zararlı etkiler oluşturması muhtemel değildir.
Emziren annelerde topikal kortikosteroid ile lokal anesteziklerin etkisi ile ilgili yeterli veri
bulunmamaktadır. Fakat hidrokortizon ve pramoksin kombinasyonu, yıllarca emziren anneler
tarafından olumsuz sonuçlar yaşanmaksızın kullanılmaktadır.
PRAKORTİL FORT, süt veren annelerde ancak doktor kontrolünde dikkatli kullanılmalıdır.
Üreme yeteneği/Fertilite
Üreme yeteneği üzerine bilinen bir etkisi yoktur.
4.7 Araç ve makine kullanımı üzerindeki etkiler
PRAKORTİL FORT’un araç ve makine kullanma yeteneği üzerinde hiçbir etkisi yoktur.
4.8 İstenmeyen etkiler
Aşağıdaki sıklık grupları kullanılmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000; çok seyrek (<1/10.000); bilinmiyor (eldeki verilerden hareketle tahmin
edilemiyor).
Bağışıklık sistemi hastalıkları:
Bilinmiyor: Anafilaktik reaksiyon, anjiyoödem dahil aşırı duyarlılık reaksiyonları
Endokrin hastalıkları
Yaygın olmayan: Geri dönüşlü HPA eksen supresyonu, Cushing sendromu belirtileri
Bilinmiyor: Hiperglisemi, glikozüri
Bu yan etkiler, topikal kortikosteroidlerin sistemik absropsiyonu ile ortaya çıkarlar.
Psikiyatrik hastalıklar
Yaygın: Afektif bozukluklar da dahil olmak üzere geniş bir yelpazedeki psikiyatrik reaksiyonlar
(sinirlilik, öforik, depresif ve değişken ruh hali ve intihar düşünceleri gibi), Psikotik
reaksiyonlar (mani, delüzyonlar, halüsinasyonlar ve şizofreni şiddetlenmesi dahil olmak üzere),
davranış bozuklukları, sinirlilik, anksiyete, uyku bozuklukları, konfüzyon da dahil olmak üzere
bilişsel işlev bozukluğu ve amnezi
6/10Psikiyatrik reaksiyonlar yaygındır ve hem yetişkinler hem de çocuklarda meydana gelebilir.
Yetişkinlerde ise şiddetli reaksiyonların sıklığı %5-6 olarak tahmin edilmektedir. Psikolojik
etkiler kortikosteroidlerin geri çekilmesinde bildirilmiştir; sıklığı bilinmemektedir.
Göz hastalıkları
Bilinmiyor: Bulanık görme, intrakraniyal hipertansiyona bağlı baş ağrısı ve papilla ödemi
Gastrointestinal hastalıkları
Bilinmiyor: Proktalji, anorektal rahatsızlık
Deri ve deri altı doku hastalıkları
Yaygın olmayan: Ciltte yanma, iritasyon, alerjik dermatit, sekonder enfeksiyon, deri atrofisi
Seyrek: Kuruluk, kaşınma, folikülit, hipertrikoz, akne türü kabarcıklar, hipopigmentasyon,
perioral dermatit, deride maserasyon, striae, miliaria.
Genel bozukluklar ve uygulama bölgesine ilişkin hastalıkları
Bilinmiyor: Eritem, iritasyon, yanma hissi, kuruluk gibi uygulama bölgesi reaksiyonları
Bu sınıftaki ilaçlar, özellikle uzun süreli kullanımda ve ilacın belirtildiği şekilde kullanılmaması
durumunda sistemik yan etkilere (Cushing sendromu, enfeksiyon duyarlılığının artması gibi)
neden olabilir.
Lokal uygulama yolu ile doğru dozda kullanıldığında sistemik yan etki riski, sistemik
uygulamaya göre çok daha düşüktür.
Şüpheli advers re aksi yonl arın raporlanm ası
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e- posta: tufam@titck.gov.tr; tel: 0 800 314 00 08; faks: 0 312 218 35
99).
4.9 Doz aşımı ve tedavisi
Rektal uygulama yolu nedeniyle, aşırı doz riski azdır. Topikal kortikosteroidlerin aşırı
kullanımı sistemik yan etkilere neden olabilir.
5 FARMAKOLOJİK ÖZELLİKLER
5.1 Farmakodinamik özellikler
Farmakoterapötik grubu: Zayıf etkili kortikosteroidlerle diğer kombinasyonlar
ATC Kodu: D07XA01
7/10Enflamatuar durumların tedavisinde topikal olarak uygulanan steroidlerin kullanımı iyi
bilinmektedir. Hidrokortizon asetat en azından kısmen, bir steroid reseptörü ile bağlanmasından
kaynaklanan anti-inflamatuar aktiviteye sahiptir.
Hidrokortizon, membran sızdırmazlık etkisine sahiptir ve inflamasyon bölgesinde nötrofil ve
makrofaj birikimini engeller. Ayrıca lökositlerin ve mastositlerin dokuya göçünü azaltır, lenf
dokusunun aktivitesini ve bağ dokusunun sekonder reaksiyonunu (antiproliferatif, anti
ödematöz etki) inhibe eder.
Pramoksin hidroklorür; kaşıntı ve ağrıyı geçici olarak gideren, lokal anestezik etkisi olan bir
bileşiktir. Lokal anestezik etkisini sinir uçlarındaki nöronal membranları stabilize ederek
oluşturur. Bu nedenle anal ve perianal durumların ağrısını hafifletir.
5.2 Farmakokinetik özellikler
Emilim:
Topikal kortikosteroidlerin perkütan absorpsiyonları, ürünün sıvağı, epidermisin bütünlüğü ve
oklüzif bandaj durumu gibi birçok faktöre bağlı olarak belirlenmektedir.
Topikal kortikosteroidler; normal, bütünlüğü bozulmamış deriden absorbe edilebilmektedir.
Enflamasyon ve/veya diğer deri hastalıklarının varlığı gibi etkenler perkütanöz emilimin
artmasına neden olur. Oklüzif bandajlar topikal kortikosteroidlerin perkütan absorpsiyonları
arttırırlar. Böylece dirençli dermatozların tedavisinde oklüzif bandajlar etkili olabilir.
Tıbbi ürün esas olarak lokal olarak etki eder. Rektal uygulamadan sonra hidrokortizon asetatın
biyoyararlanımı sağlıklı kişilerde %2 ile %3 arasında ve hastalarda %4 ile %5 arasında
değişmektedir.
Dağılım:
Topikal kortikosteroidler ciltten absorbe olduktan sonra, sistemik kortikosteroidlere benzer
farmakokinetik yolağı izlemektedir. Kortikosteroidler, plazma proteinlerine farklı oranlarda
bağlanırlar.
Biyotransformasyon:
Hidrokortizon asetat, primer olarak karaciğerde metabolize olur.
Eliminasyon:
Hidrokortizon asetat böbrek yoluyla atılır. Bazı topikal kortikosteroidler ve metabolitleri ise
safrayla atılırlar.
Doğrusallık/doğrusal olmayan durum
Yeterli veri mevcut değildir.
Pramoksin hidroklorürün farmakokinetiği ile ilgili yeterli veri mevcut değildir.
8/105.3 Klinik öncesi güvenlilik verileri
Topikal kortikosteroidler ile hayvan çalışmaları, yarık damak ve rahim içi gelişme geriliği dahil
olmak üzere fetal gelişim anomalileri arasında olası bir ilişki olduğunu göstermiştir.
Bu bulgunun insanlarla ilgisi belirlenmemiştir.
6 FARMASÖTİK ÖZELLİKLER
6.1 Yardımcı maddelerin listesi
Potasyum sorbat
Polioksil 40 stearat
Beyaz vazelin
Stearik asit
Setil alkol
Trietanolamin lauril sülfat
İzopropil palmitat
Propilen glikol
Sorbik asit
Likit parafin
Lanolin alkol (koyundan elde edilmiştir)
Deiyonize su
6.2 Geçimsizlikler
Bilinen bir geçimsizlik yoktur.
Bariyer kontrasepsiyon yöntemleriyle uyumluluğu kanıtlanmamıştır.
6.3 Raf ömrü
24 ay
6.4 Saklamaya yönelik özel tedbirler
25ºC’nin altındaki oda sıcaklığında saklayınız.
6.5Ambalajın niteliği ve içeriği
Karton kutu içerisinde 1 adet plastik kapaklı, 30 gramlık alüminyum tüp bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller ‘Tıbbi Atıkların Kontrolü Yönetmeliği’
ve ‘Ambalaj Atıklarının Kontrolü Yönetmelikleri’ne uygun olarak imha edilmelidir.
7.RUHSAT SAHİBİ
İlko İlaç San. ve Tic. A.Ş.
Veysel Karani Mah. Çolakoğlu Sok. No:10
34885 Sancaktepe/ İstanbul
Tel: 0216 564 80 00
9/10Faks: 0216 564 80 99
8.RUHSAT NUMARASI
2018/509
9.İLK RUHSAT TARİHİ/RUHSAT YENİLEME TARİHİ
İlk ruhsat tarihi: 20.09.2018
Ruhsat yenileme tarihi:
10.KÜB’ÜN YENİLENME TARİHİ
10/10