1 / 9  KULLANMA TALİMATI  
RİONERA 1 mg film kaplı  tablet 
Ağız yolu ile alınır.  
Etkin  madde:  Her bir film kaplı  tablet  1 mg riociguat  içerir.  
Yardımcı maddeler: Mikrokristalin selüloz, krospovidon, hipromelloz 5 cps, laktoz monohidrat  
(sığır), magnezyum stearat, sodyum lauril sülfat, saf su, Opadry 20H220005 sarı hidroksipropil 
selüloz, HPMC 2910/hipromelloz, titanyum dioksit, propilen glikol, sarı demir oksit)  
 
▼ Bu ilaç ek izlemeye tabidir.  Bu üçgen  yeni güvenlilik  bilgisinin  hızlı olarak belirlenmesini 
sağlayacaktır. Meydana gelen herhangi bir yan etkiyi raporlayarak yardımcı olabilirsiniz. Yan etkilerin nasıl raporlanacağını öğrenmek için 4. Bölümün sonuna bakabilirsiniz. 
 
Bu Kullanma  Talimatında:  
1. RİONERA nedir  ve ne için kullanılır?  
2. RİONERA’yı  kullanmadan  önce dikkat  edilmesi gerekenler  
3. RİONERA nasıl  kullanılır?  
4. Olası  yan etkiler  nelerdir?  
5. RİONERA’nın  saklanması  
 
Başlıkları yer almaktadır.  
 
1. RİONERA nedir  ve ne için kullanılır?  
• RİONERA , film kaplı tabletler şeklinde kullanıma sunulmuştur. Her bir film kaplı tablet 
1 mg etkin madde (riociguat) içermektedir.  
• RİONERA  laktoz  monohidrat  (sığır) içerir.  
• RİONERA , karton  kutuya  yerleştirilmiş  PVC/PVDC/Alüminyum folyo blister  
ambalajlarda 42 ve 84 film kaplı tabletlerdir. Tabletlerin  Bir tarafı ‘’1’’ oymalı, yuvarlak, 
bikonveks, açık sarı renklidir . Bu ilacı kullanmaya  başlamadan  önce  bu KULLANMA  TALİMATINI  dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak  sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye  gittiğinizde  doktorunuza bu ilacı 
kullandığınızı söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında yüksek  
veya düşük  doz kullanmayınız.  2 / 9  • RİONERA ’nın etkin maddesi olan riociguat, çözünür bir guanilat siklaz (sGC) uyarıcısıdır. 
Pulmoner arterleri (kalpten akciğerlere kan taşıyan kan damarları) genişleterek ve 
böylelikle kalbin akciğerlere kan pompalamasını kolaylaştırarak etki gösterir. 
 
• RİONERA  ile tedavi akciğer damarlarındaki yüksek kan basıncını düşürerek; egzersiz 
kapasitesinde iyileşme sağlar ve yetişkinlerde aşağıda açıklanmış olan iki pulmoner hipertansiyon (akciğerin kan damarlarındaki yüksek kan basıncı) tipinde kullanılabilir:  
- Kronik tromboembolik pulmoner  hipertansiyon (KTEPH)  
 
RİONERA , KTEPH'li yetişkin hastaların tedavisinde kullanılır. KTEPH hastalığı, kan 
akışını daraltan ya da bloke eden sabit kan pıhtılarının neden olduğu akciğer kan damarlarındaki (pulmoner arterler) kan basıncının yüksek olmasıdır. Akciğer kan damarlarındaki yüksek pulmoner kan basıncı, akciğerlere kan pompalayabilmek için kalbin 
daha yoğun çalışması gerektiği anlamına gelir. Bunun sonucunda kişiler kendilerini yorgun 
hisseder, baş dönmesi ve nefes darlığı yaşar.  
 
RİONERA , ameliyata uygun olmayan KTEPH'li (inoperabl  KTEPH) hastalarda ya da 
cerrahi tedavi sonrasında dirençli veya tekrarlayan yüksek kan basıncı olan hastalarda 
kullanılır.  
 
- Pulmoner  arteriyel  hipertansiyon (PAH)  
 
RİONERA , kalpten akciğerlere kan taşıyan kan damarlarında (pulmoner  arterler) yüksek 
kan basıncı ile tanımlanan bir hastalık olan PAH hastalığına sahip yetişkin hastaların tedavisinde kullanılır. PAH hastalarında bu damarlar daralarak, akciğerlere kan pompalayabilmek için kalbin daha yoğun çalışmasına sebep olur. Bunun so nucunda kişiler 
kendilerini yorgun hisseder, baş dönmesi ve nefes darlığı yaşar.  
RİONERA  tek başına ya da PAH tedavisinde kullanılan belirli ilaçlarla (endotelin reseptör 
antagonistleri veya prostanoidler olarak adlandırılan) birlikte alınabilir.  
 
2. RİONERA’yı  kullanmadan önce dikkat  edilmesi gerekenler RİONERA’yı aşağıdaki 
durumlarda KULLANMAYINIZ  
Eğer;  
• Hamileyseniz  (Ayrıca  “Hamilelik”  bölümüne  bakınız),  
• Herhangi bir formda nitrat (genellikle yüksek kan basıncı, göğüs ağrısı veya kalp hastalığı 
tedavisinde kullanılan ilaçlar) veya nitrik oksit açığa çıkmasını sağlayan ilaçlar (amil nitrit gibi)
, bazı keyif verici maddeler de dahil olmak üzere kullanıyorsanız,  
• Akciğer  kan damarlarındaki  yüksek kan basıncını (pulmoner  arteriyel  hipertansiyon)  tedavi 
etmek ( sildenafil veya tadalafil gibi) ya da sertleşme (ereksiyon) sorununu tedavi etmek 
(sildenafil, tadalafil veya vardenafil gibi) için, spesifik fosfodiesteraz -5 inhibitörü veya kan 
damarlarını genişleten dipiridamol ve KOAH (kronik obstrüktif akciğer hastalı ğı), astım gibi 
solunum sistemi hastalıklarının tedavisinde kullanılan teofilin gibi spesifik olmayan fosfodiesteraz inhibitörü adı verilen ilaçlardan kullanıyorsanız,  
• Ciddi  karaciğer  bozukluğunuz  varsa (ciddi  karaciğer  yetmezliği,  Child  Pugh  C), 3 / 9  • Tedavi  başlangıcında  düşük tansiyonunuz  (sistolik  kan basıncının  95 mmHg’den düşük 
olması) varsa,  
• Nedeni  bilinmeyen  akciğer  hasarı  ile birlikte  akciğer  dolaşımınızda  yüksek basınç (idiyopatik 
pulmoner pnömoni) varsa, 
• Etkin  madde  (riociguat)  ya da yardımcı  maddelerden  birine  karşı  aşırı  duyarlılığınız  varsa.  
 
RİONERA’yı  aşağıdaki  durumlarda  DİKKATLİ  KULLANINIZ  
Eğer;  
• RİONERA  ile tedaviniz  sırasında  nefes  darlığı  yaşıyorsanız,  
Bu durumun nedeni,  akciğerlerde sıvı birikmesi olabilir  Böyle  bir durumda  doktorunuza 
danışınız.  
• Yakın tarihte akciğerinizde ciddi kanama olduysa ya da kanlı öksürme durumunu (bronşiyal 
arteriyel embolizasyon) durdurmak için tedavi aldıysanız, 
• Kan pıhtılaşmasını önlemek için ilaçlar (antikoagülanlar) kullanıyorsanız, bu durumda 
akciğerlerde kanama riski daha da artabileceği için doktorunuza bildiriniz. Doktorunuz sizi 
düzenli olarak takip edecektir. 
• Kalbiniz  veya  dolaşımınız  ile ilgili sorunlarınız  varsa,  
• Kan basıncınız  düşükse,  
• Böbrekleriniz düzgün çalışmıyorsa (kreatinin klirensi < 30 ml/dk) veya diyalize girmeniz 
durumunda bu ilacın kullanılması tavsiye edilmez,  
• Orta derecede karaciğer yetmezliğiniz (karaciğer yetmezliği, Child Pugh B) varsa, Ciddi 
karaciğer yetmezliği (Child Pugh C) olan hastalarla ilgili deneyim yoktur; RİONERA bu 
hastalarda kullanılmamalıdır,  
• Çocuklar ve ergenlerde yapılmış çalışma bulunmadığı için, 18 yaş altında kullanımı önerilmez,  
• 65 yaşından büyükseniz,  
• Tedaviniz sırasında sigaraya başladıysanız ya da sigarayı bıraktıysanız, çünkü bu kanınızdaki 
riociguat düzeyini etkileyebilir,  
• Mantar enfeksiyonlarının tedavisinde kullanılan ilaçlar (örn. ketokonazol, posakonazol itrakonazol) ya da HIV (AIDS'e neden olan İnsan İmmün Yetmezlik Virüsü) enfeksiyonunun tedavisinde kullanılan ilaçlar (örn. abakavir, atazanavir, kobisistat, darunavir, dolutegravir, 
efavirenz, elvitegravir, emtrisitabin, lamivudin, rilpivirin, ritonavir ve tenofovir) alıyorsanız. Doktorunuz sağlık durumunuzu kontrol edecek ve gerekirse sizin için daha düşük bir RİONERA  başlangıç dozu verecektir,  
• Tirozin kinaz inhibitörü erlotinib ve  immünosupresif  ilaç siklosporin A gibi inhibitörleri ile 
eşzamanlı kullanılması riociguat maruziyetini artırabildiği için bu ilaçlar dikkatli kullanılmalıdır,  
• 18 yaşından küçük çocuklarda ve adolesanlardaki güvenliliği ve etkililiği belirlenmediği için çocuklarda ve gelişme çağındaki adolesanlarda kullanımından kaçınılmalıdır, 
Eğer doktorunuz mantar tedavisi (örn. ketokonazol, itrakonazol) veya HIV tedavisi için (örn. abakavir, atazanavir, kobisistat, darunavir, dolutegravir, efavirenz, elvitegravir, emtrisitabin, lamivudin, rilpivirin, ritonavir ve tenofovir) ilaç başlatmaya ka rar verirse doktorunuzu 
RİONERA  aldığınıza dair bilgilendiriniz, çünkü alternatif tedaviler değerlendirilmelidir. 
RİONERA , PAH’ın sadece spesifik bir  tipi için kullanılır. Diğer  PAH türlerinde  kullanımına dair 
bilgi olmadığından, RİONERA ’nın diğer PAH türlerinde kullanılması önerilmez. Doktorunuz 
uygunluğuna karar verecektir. 4 / 9  Bu uyarılar geçmişteki herhangi bir dönemde dahi olsa sizin için geçerliyse lütfen  doktorunuza 
danışınız. 
 
RİONERA’nın  yiyecek  ve içecek  ile kullanılması 
RİONERA  yemeklerle birlikte  ya da ayrı olarak  alınabilir.  
Bununla birlikte; RİONERA 'yı yemeklerle birlikte alıyorsanız, yemeklerden ayrı almaya geçiş 
yapmayınız. Bu değişiklik; eğer düşük kan basıncına (hipotansiyon) yatkınsanız, ilaca nasıl tepki 
vereceğinizi etkileyebilir.  
 
Hamilelik  
İlacı kullanmadan önce  doktorunuza veya eczacınıza  danışınız.  
RİONERA  'yı hamilelik döneminde kullanmayınız. Hamile kalma şansınız varsa, tabletleri 
kullanırken güvenilir doğum kontrol yöntemleri kullanınız. Ayrıca aylık gebelik testi yaptırmanız  
önerilir. Hamileyseniz,  hamile  kaldıysanız  veya hamile kalmayı  planlıyorsanız  bu ilacı 
kullanmadan önce doktorunuza veya eczacınıza danışınız. 
 
RİONERA  tedaviniz  sırasında  hamile  kalırsanız,  RİONERA  kullanımını bırakınız.  
 
RİONERA , hamilelik esnasında kullanıldığında, ciddi doğum kusurlarına neden olabilir. Çocuk 
doğurma potansiyeliniz varsa RİONERA tedavisine başlamadan önce, tedavi sırasında her ay ve RİONERA  tedavisini bıraktıktan bir ay sonraki gebelik testi sonucunuz negatif olmalıdır. Aylık 
gebelik testi yaptırmanız tavsiye edilir.  
 
Çocuk doğurma potansiyeliniz varsa RİONERA  tedavisi sırasında ve RİONERA tedavisinden 
sonraki 1 ay boyunca etkili doğum kontrol yöntemleri kullanmalısınız. Yüksek oranda etkili bir 
doğum kontrol yöntemi kullanmayı (rahim içi araç [RİA], kontraseptif implant veya kadınlarda yumurtalıklara uzanan tüplerin bağlanması yoluyla elde  edilen doğum kontrol yöntemi olan tubal 
sterilizasyon) veya yöntemlerin birlikte kullanımını (bariyer yöntemiyle birlikte hormon yöntemi veya iki bariyer yöntemi) tercih edebilirsiniz . Seçilen doğum kontrol yöntemi, eşinize erkeklerde 
sperm taşıyan kanalların bağlanması ile sağlanan bir doğum kontrol yöntemi olan vazektomi uygulanmasıysa, bu yöntemle birlikte hormon veya bariyer yöntemi de kullanılmalıdır. 
 
RİONERA  tedavisi esnasında, hamile kalmanızı engellemek için kullanılabilecek etkili doğum 
kontrol yöntemleri için doktorunuza ya da bir kadın doğum uzmanına danışınız. RİONERA  
tedavisi esnasında hamile kaldığınızı fark ederseniz, aylık adet kanamanız gerçekleşmezse veya herhangi bir nedenden dolayı hamilelik şüpheniz varsa, hemen doktorunuz veya eczacınıza danışınız. Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme İlacı kullanmadan önce  doktorunuza veya eczacınıza  danışınız.  
 
Emziriyorsanız veya emzirmeye başlayacaksanız, RİONERA kullanmaya başlamadan önce 
doktorunuza veya eczacınıza danışınız; çünkü RİONERA bebeğinize zarar verebilir. Emzirme 
döneminde kullanılmamalıdır.  5 / 9  Araç ve makine  kullanımı  
RİONERA ’nın araç ve makine kullanma yeteneğiniz üzerinde orta derecede etkisi  
bulunmaktadır. Baş dönmesi bildirilmiştir, araç ve makine kullanma yeteneğini etkileyebilir. 
Araç veya makine kullanmadan önce  bu ilacın yan etkilerinin farkında  olmanız  gerekmektedir 
(Bkz. Bölüm 4. Olası yan etkiler nelerdir?).  
 
RİONERA’nın  içeriğinde bulunan bazı yardımcı  maddeler hakkında  önemli  bilgiler  
Bu tıbbi ürün her dozunda 39,2 mg laktoz monohidrat (sığır) içermektedir. Eğer daha önceden 
doktorunuz tarafından bazı şekerlere karşı intoleransınız (dayanıksızlığınız) olduğu söylenmişse bu tıbbi ürünü almadan önce doktorunuzla temasa geçiniz.  
 
Diğer ilaçlar  ile birlikte kullanımı  
Eğer aşağıdaki ilaçları kullanıyorsanız veya yakın zamanda kullandınız ise ya da kullanacaksanız doktorunuza veya eczacınıza danışınız:  
• Özellikle yüksek kan basıncı veya kalp hastalığı tedavisinde herhangi bir formda halihazırda 
kullanmakta olduğunuz veya kullanacağınız ilaçlar ile (nitratlar ve amil nitrit gibi). Bu ilaçlar RİONERA  ile birlikte kullanmaması gerektiğinden doktorunuza veya eczacınıza danışınız.  
• Akciğer damarlarındaki yüksek kan basıncını (pulmoner arterler) tedavi etmek için kullanılan 
ilaçları (sildenafil veya  tadalafil  gibi)  RİONERA ile birlikte  kullanmayınız.  Akciğer 
duvarlarındaki yüksek kan basıncı (PAH) için kullanılan bosentan, iloprost gibi diğer  ilaçlar 
RİONERA  ile birlikte kullanılabilir, ancak yine de doktorunuza  danışınız.  
• Erkeklerde sertleşme (ereksiyon) sorununu tedavi etmek için kullanılan ilaçları (sildenafil, 
tadalafil veya vardenafil gibi) RİONERA ile birlikte almayınız,  
• Mantar enfeksiyonlarını tedavi etmek için kullanılan ilaçlar (örn., ketokonazol, posakonazol, 
itrakonazol) veya HIV (AIDS'e neden olan İnsan İmmün Yetmezlik Virüsü) enfeksiyonun tedavisinde kullanılan ilaçlar (örn., abakavir, atazanavir, kobisistat, darunavir, dolutegravir, 
efavirenz, elvitegravir, emtrisitabin, rilpivirin veya ritonavir). Bu durumda alternatif tedavi seçenekleri değerlendirilebilir. Eğer bu ilaçlardan herhangi birini kullanıyorsanız ve RİONERA  ile tedaviye başlıyorsanız, doktorunuz sağlık durumunuzu değerlendirecek ve 
gerekirse sizin için daha düşük bir RİONERA  başlangıç dozu verecektir. 
• Fenitoin ve karbamazepin (sara tedavisinde kullanılan ilaçlar), fenobarbiton (sara tedavisinde 
kullanılan bir ilaç, yatıştırıcı)  
• Sarı kantaron (bitkisel depresyon tedavisi).  
• Siklosporin (organ nakli sonrasında organın vücut tarafından reddedilmesinin önlenmesinde 
kullanılan bir ilaç).  
• Kas ve eklem ağrıları için  kullanılan  niflumik  asit, 
• Erlotinib veya gefitinib (tirozin kinaz inhibitörleri adı verilen kansere karşı kullanılan ilaçlar).  
• Alüminyum hidroksit/magnezyum hidroksit gibi antiasitler (mide hastalığı veya mide ekşimesi 
tedavisinde kullanılan ilaçlar). Bu ilaçlar RİONERA’dan en az 2 saat önce veya 1 saat sonra 
alınmalıdır,  
• Granisetron  (bulantı  ve kusmada  -kendini  kötü ve hasta hissetme - kullanılan  bir ilaç),  
• Varfarin  ile eşzamanlı  tedavi,  antikoagülana  bağlı  protrombin zamanını  değiştirmemiştir,  
• Diğer kumarin türevleri (örn. fenprokumon) ile eşzamanlı uygulanmasının da protrombin 
zamanını değiştirmesi beklenmemektedir,  
• İnsanlarda ne asetilsalisilik asidin neden olduğu kanama zamanı üzerinde artırıcı etki göstermiş 
ne de trombosit agregasyonunu etkilemiştir, 6 / 9  • Sigara kullanan kişilerde riociguat maruziyeti %50 -60 oranında azalmıştır, bu nedenle, 
hastalara sigarayı bırakmanız tavsiye edilir,  
• Eş zamanlı olarak uygulandığında Riociguat (günde üç defa 2,5 mg) levonorgestrel ve  etinil 
östradiol içeren kombine oral kontraseptiflerin plazma düzeylerinde klinik olarak anlamlı bir 
etki göstermemiştir.  
Eğer  reçeteli  ya da reçetesiz  herhangi  bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. RİONERA nasıl  kullanılır?  
Uygun  kullanım  ve doz/uygulama sıklığı için talimatlar:  
Tedavi  sadece KTEPH  veya  PAH tedavisinde  deneyimli bir doktor  tarafından  başlatılmalı ve 
takip edilmelidir.  
 
Yetişkinler : 
RİONERA ’yı her zaman  için tam olarak  doktorunuzun söylediği  şekilde  alınız.  Eğer  emin 
değilseniz, doktorunuza veya eczacınıza danışınız. 
 
Tedavinizin ilk haftaları süresince doktorunuzun en az iki haftada bir kan basıncınızı ölçmesi gerekecektir. RİONERA  'nın farklı dozları mevcuttur ve doktorunuz tedavinin başlangıcında kan 
basıncınızı düzenli olarak kontrol ederek, tedaviniz için en uygun olan doza karar verecektir.  
 
Tedavi  başlangıcı  
Yetişkinlerde RİONERA ’nın önerilen başlangıç dozu, 2 hafta  süreyle  günde üç  kez alınan  1 
mg’dır.  
Tabletler  aralarında yaklaşık  6 ila  8 saat  bırakılarak  günde  üç kez alınmalıdır.  
Sizde herhangi bir yan etki görülmediyse ya da kan basıncınız çok düşük değilse, doktorunuz ilacınızın dozunu 2 haftada bir yükselterek maksimum günde üç kez 2,5 mg dozuna çıkaracaktır 
(maksimum günlük doz 7,5 mg’dır). Belirtilen yan etkilerden herhangi bi rini yaşarsanız (Bkz. 
Bölüm 4. Olası yan etkiler nelerdir?), lütfen doktorunuzla iletişime geçiniz. 
 
Tedavi  geçişi  
Sildenafil veya  tadalafil ile  RİONERA  arasında geçiş  yapıyorsanız:  
- Sildenafil kullanmayı bırakacaksanız RİONERA kullanmadan önce en az 24 saat 
beklemeniz gerekir.  
- Tadalafil kullanmayı bırakacaksanız RİONERA kullanmadan önce en az 48 saat 
beklemeniz gerekir.  
- PDE5 inhibitörü olarak bilinen başka bir ilaca (örn. sildenafil ya da tadalafil) geçmek için 
RİONERA  kullanmayı bırakıyorsanız, PDE5 inhibitörünü kullanmadan önce  aldığınız 
son RİONERA dozunun üzerinden en az 24 saat geçmesini beklemeniz gerekir. 
 
İdame  dozu 
Sizde herhangi bir yan etki görülmediyse ya da kan basıncınız çok düşük değilse, doktorunuz 
kendinizi rahat hissettiğiniz en yüksek dozda size RİONERA  reçete etmeye devam edecektir. 
Belirtilen yan etkilerden herhangi birini yaşarsanız (Bkz. Bölüm 4. Olası yan etkiler  nelerdir?), 
lütfen doktorunuzla iletişime geçiniz.  7 / 9  Uygulama yolu ve metodu:  
Ağız  yolu ile  alınır.  
Tabletler  yemeklerle birlikte  ya da ayrı olarak  alınabilir.  
 
Ezilmiş  tabletler:  
Tableti bütün olarak yutmakta zorlanıyorsanız, doktorunuzla RİONERA' yı kullanmanın diğer 
yolları hakkında konuşun. Tabletin, kullanılmadan hemen önce ezilmesi ve su veya elma püresi 
gibi yumuşak bir gıda ile karıştırılarak alınması mümkündür. 
 
Değişik  yaş grupları:  
Çocuklarda  kullanımı:  
RİONERA ’nın çocuklarda ve adolesanlarda (18  yaşın altında)  kullanımından kaçınılmalıdır.  
 
Yaşlılarda  kullanımı:  
Yaşlılarda RİONERA ’ya maruziyet artmıştır. Eğer 65 yaş veya üstünde bir yaşta iseniz, düşük 
kan basıncı riskindeki artış nedeniyle doktorunuz size doz ayarlaması yaparken özellikle dikkatli olacaktır.  
Özel  kullanım  durumları:  
Böbrek  yetmezliği:  
Böbrek yetmezliğiniz  varsa  doktorunuza  bilgi veriniz,  almanız  gereken  ilaç dozunun buna göre 
ayarlanması gerekebilir.  
 
Karaciğer yetmezliği:  
Karaciğer yetmezliğiniz varsa doktorunuza bilgi veriniz, almanız gereken ilaç dozunun buna göre 
ayarlanması gerekebilir. Ciddi karaciğer yetmezliğiniz varsa (Child Pugh C) RİONERA  
kullanmayınız.  
 
Eğer, mantar tedavisi (örn. ketokonazol, itrakonazol) veya HIV tedavisi için (örn. abakavir, atazanavir, kobisistat, darunavir, dolutegravir, efavirenz, elvitegravir, emtrisitabin, lamivudin, rilpivirin, ritonavir ve tenofovir) ilaç alıyorsanız, doktorunuz u bilgilendiriniz. Doktorunuz, günde 
üç kez 0,5 mg'lık bir RİONERA  başlangıç dozu ile tedavinizi başlatmaya karar verebilir  ve sağlık 
durumunuzu gözlemleyecektir.  
 
Eğer RİONERA’nın etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
Kullanmanız  gerekenden  daha  fazla  RİONERA kullandıysanız:  
RİONERA’dan kullanmanız gerekenden fazlasını kullanmışsanız bir doktor veya eczacı ile konuşunuz.  
 
RİONERA ' dan kullanmanız gerekenden daha fazla kullanırsanız ve sizde herhangi bir yan etki 
görülürse (Bkz. Bölüm 4. Olası yan etkiler nelerdir?), doktorunuza danışınız. Kan basıncınız belirgin bir şekilde düşerse (baş dönmesi şeklinde görülür), derhal tıbbi dest eğe ihtiyaç 
duyabilirsiniz.  
 
RİONERA’yı  kullanmayı  unutursanız:  
RİONERA ’nın bir dozunu almayı  unutursanız, tedaviye  planlandığı  şekilde  bir sonraki  dozla 
devam ediniz.  
Unutulan dozları  dengelemek için çift doz uygulamayınız.  8 / 9  RİONERA ile tedavi  sonlandırıldığında  oluşabilecek  etkiler:  
Öncelikle doktorunuzla konuşmadan önce RİONERA  kullanmayı sonlandırmayınız; çünkü bu 
ilaç ciddi bir hastalığın ortaya çıkmasını önlemektedir. Tedaviye üç gün veya daha uzun süreyle 
ara verilmesi gerekiyorsa, tedaviye yeniden başlamadan önce doktorunuzla iletişime geçiniz.  
 
Bu ürünün kullanımıyla  ilgili başka  sorularınız  varsa,  doktorunuza  veya eczacınıza sorunuz.  
 
4. Olası yan etkiler nelerdir?  
Tüm ilaçlar gibi RİONERA' nın içeriğinde bulunan maddelere duyarlı olan kişilerde yan etkiler 
olabilir.  
En ciddi  yan etkiler şunlardır:  
• Öksürükte  kan gelmesi  (yaygındır) , 
• Ölümcül  sonuçları  olabilen  öksürükte  kan gelmeye  yol açan akut kanama gözlemlenmiştir 
(yaygın değildir) . 
Eğer  bunlardan biri sizde  mevcut  ise, acil tıbbi müdahale  gerekebileceğinden  derhal doktorunuza 
bildiriniz.  
RİONERA  ile görülen  yan etkilerin  tamamı  aşağıdaki  kategorilerde gösterildiği  şekilde 
sıralanmıştır:  
Çok yaygın:  10 hastanın  en az 1’inde  görülebilir.  
Yaygın:  10 hastanın  birinden az, fakat  100 hastanın  birinde  veya  birinden fazla 
görülebilir.  
Yaygın olmayan:  100 hastanın  birinden az, fakat  1.000 hastanın  birinde  veya  birinden fazla 
görülebilir. 
Seyrek:  1.000 hastanın  birinden az, fakat  10.000 hastanın  birinde  veya  birinden 
fazla görülebilir.  
Çok seyrek:  10.000 hastanın birinden az görülebilir.  
 Bilinmiyor:  Eldeki  veriler  ile tahmin  edilememektedir.  
Çok yaygın  
• Baş ağrısı  
• Baş dönmesi  
• Hazımsızlık  
• Uzuvlarda  şişlik  
• Bulantı  
• İshal  
• Kusma  
 
Yaygın  
• Gastroenterit  (kusma  ve ishale  neden  olan yaygın bir bağırsak  enfeksiyonu), 
• Mide  mukozası  iltihabı (gastrit), 
• Solgun cilt, halsizlik  ve nefes  kesilmesi ile görülen, kırmızı kan hücresi  sayısında  azalma 
(anemi) , 
• Düzensiz,  şiddetli veya  hızlı kalp  atımı farkındalığı  (palpitasyon),  
• Ayaktayken baş dönmesi  veya  bayılma  hissi (düşük kan basıncından  (hipotansiyon) 
kaynaklanır) ,9 / 9  • Öksürükte  kan gelmesi  (hemoptizi),  
• Burun kanaması  (epistaksis),  
• Burundan güçlükle  nefes alma (nazal  konjesyon) , 
• Mide,  bağırsak  veya  karında  ağrı, 
• Mide  içeriğinin  yemek  borusuna  geri kaçması  (gastroözofageal  reflü),  
• Yutma  güçlüğü (disfaji),  
• Kabızlık  (konstipasyon),  
• Karında  şişlik  (abdominal  distansiyon) . 
Yaygın  olmayan  
• Akut  akciğer  kanaması.  Böyle  bir durumda, acil tıbbi müdahale  gerekebileceğinden  derhal 
doktorunuza bildiriniz.  
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya  da 0 800 
314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış  olacaksınız.  
5. RİONERA’nın  saklanması  
RİONERA’yı  çocukların  göremeyeceği,  erişemeyeceği  yerlerde ve ambalajında saklayınız.  
 
30°C’nin altındaki  oda sıcaklığında  saklayınız.  
 
Son kullanma  tarihi  ile uyumlu olarak  kullanınız.  
Ambalajın üzerindeki  son kullanma tarihinden sonra  RİONERA’yı  kullanmayınız.  
 
“Son Kull . Ta.:” ibaresinden sonra yazılan rakam ayı temsil eder ve o ayın son günü son kullanım 
tarihidir. Eğer üründe ve/veya ambalajında bozukluklar fark ederseniz RİONERA'yı 
kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  
 
Ruhsat sahibi:  Humanis  Sağlık  A.Ş.  
Maslak/Sarıyer/İstanbul  
 
Üretim yeri: Humanis  Sağlık  A.Ş.  
Kapaklı/Tekirdağ  
 
Bu kullanma talimatı 19/03/2025 tarihinde  onaylanmıştır.  