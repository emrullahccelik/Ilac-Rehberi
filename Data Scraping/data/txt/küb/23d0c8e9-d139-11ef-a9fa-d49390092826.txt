KISA ÜRÜN BİLGİSİ
1. BEŞERİ TIBBİ ÜRÜNÜN ADI
TENVİA 80/25 mg tablet
2. KALİTATİF VE KANTİTATİF BİLEŞİMİ
Etkin madde:
Telmisartan 80 mg
Hidroklorotiyazid 25 mg
Yardımcı maddeler:
Mannitol 517,9 mg
Yardımcı maddeler için 6.1’e bakınız.
3. FARMASÖTİK FORMU
Tablet.
Pembe renkli, oblong tabletler.
4. KLİNİK ÖZELLİKLER
4.1 Terapötik endikasyonlar
Esansiyel hipertansiyon tedavisinde endikedir.
TENVİA kan basıncı tek başına telmisartan ya da hidroklorotiyazid ile yeterince kontrol
edilemeyen esansiyel hipertansiyon hastalarında endikedir.
TENVİA esansiyel hipertansiyonun başlangıç tedavisinde kullanılmamalıdır.
4.2 Pozoloji ve uygulama şekli
Pozoloji/uygulama sıklığı ve süresi:
Erişkinler: TENVİA günde bir kez alınmalıdır. TENVİA’ya geçiş yapılmadan önce telmisartan
dozu yükseltilebilir. TENVİA 80/25 mg , kan basınçları tek başına telmisartan ya da
hidroklorotiyazid veya TENVİA 80/12,5 mg ile yeterince kontrol edilemeyen esansiyel
1hipertansiyon hastalarında kullanılmaktadır. Monoterapiden sabit kombinasyonlara doğrudan
geçiş de yapılabilir.
Maksimum antihipertansif etki genellikle tedavi başlangıcından 4-8 hafta sonra elde edilmektedir.
Uygulama şekli:
Tabletler bir miktar sıvı ile yutulmalıdır. Aç veya tok karnına alınabilir. İlacınızı her gün, günün
aynı saatinde almaya özen gösteriniz.
Özel popülasyonlara ilişkin ek bilgiler:
Böbrek yetmezliği: : Hafif ile orta derecede böbrek bozukluğu olan hastalardaki deneyimler
azdır, ancak istenmeyen renal etkiler ortaya çıkmamıştır ve doz ayarlaması gerekli
görülmemektedir. Böbrek fonksiyonlarının periyodik olarak izlenmesi önerilir.
TENVİA, hidroklorotiyazid bileşeni nedeniyle, şiddetli böbrek fonksiyon bozukluğu (kreatinin
klerensi <30 mL/dk) olan hastalarda kullanılmamalıdır. Bu popülasyonda kıvrım diüretikleri,
tiyazidlere tercih edilirler
Karaciğer yetmezliği: Hafif veya orta derecede karaciğer yetmezliği olan hastalarda doz, günde
bir kez telmisartan/hidroklorortiyazid 40/12.5 mg’ı geçmemelidir. TENVİA şiddetli karaciğer
yetmezliği olan hastalarda kontrendikedir. Tiyazidler, karaciğer fonksiyonları bozulmuş
hastalarda dikkatle kullanılmalıdır.
Pediyatrik popülasyon: TENVİA’nın çocuklar ve 18 yaşına kadar ergenlerdeki etkinliği ve
güvenliği belirlenmemiştir. Bu nedenle bu yaş grubunda kullanılması önerilmemektedir.
Geriyatrik popülasyon: Herhangi bir doz ayarlaması gerekmemektedir.
4.3 Kontrendikasyonlar
 Etkin maddeye, yardımcı maddelerden herhangi birine ya da diğer sulfonamid
türevi maddelere karşı aşırı duyarlık (hidroklorotiyazid, sulfonamid türevi bir maddedir).
 Gebeliğin ikinci ve üçüncü trimesteri ve emzirme dönemi.
 Kolestaz ve biliyer obstrüktif bozukluklar.
2 Şiddetli karaciğer yetmezliği.
 Şiddetli böbrek yetmezliği (kreatinin klerensi<30 mL/dk).
 Refrakter hipokalemi, hiperkalsemi.
4.4 Özel kullanım uyarıları ve önlemleri
Karaciğer bozukluğu:
Telmisartan büyük oranda safra ile atıldığı için, kolestazı, biliyer obstrüktüf bozuklukları veya
şiddetli karaciğer yetmezliği olan hastalara TENVİA verilmemelidir. Bu hastalarda telmisartanın
hepatik klerensinde azalma beklenebilir. TENVİA karaciğer fonksiyonları bozulmuş ya da
progresif karaciğer hastalığı olan kişilerde dikkatle kullanılmalıdır, çünkü sıvı ve elektrolit
dengesindeki minör değişiklikler, karaciğer komasını presipite edebilir. Karaciğer yetmezliği olan
hastalarda TENVİA ile klinik deneyim bulunmamaktadır.
Renovasküler hipertansiyon:
Bilateral renal arter stenozlu veya tek işlevsel böbreğindeki arterde stenozu olan hastalar renin
anjiyotensin-aldosteron sistemini etkileyen ilaçlarla tedavi edildiğinde, şiddetli hipotansiyon ve
böbrek yetmezliği riski artar.
Renal yetmezlik ve böbrek transplantasyonu:
TENVİA, şiddetli böbrek yetmezliği olan hastalarda (kreatinin klerensi <30 mL/dk)
kullanılmamalıdır.
Şiddetli böbrek yetmezliği olan hastalarda ve yeni böbrek transplantasyonu yapılmış hastalarda
TENVİA uygulaması ile ilgili deneyim bulunmamaktadır. Hafif ile orta derecede böbrek
yetmezliği olan hastalarda TENVİA ile deneyim azdır ve bu nedenle serumda potasyum,
kreatinin ve ürik asit düzeylerinin periyodik olarak izlenmesi önerilmektedir. Böbrek
fonksiyonları bozulmuş hastalarda tiyazid grubu diüretiklere bağlı azotemi ortaya çıkabilir.
3İntravasküler hacim kaybı:
Yoğun diüretik ilaç ile tedavi, diyetteki tuzun kısıtlanması, diyare veya kusma sonucunda hacim
ve/veya sodyum kaybına uğramış hastalarda, özellikle ilk dozdan sonra semptomatik
hipotansiyon görülebilir. Bu gibi tablolar TENVİA uygulamasından önce düzeltilmelidir.
Renin-anjiyotensin-aldosteron sisteminin stimüle olduğu diğer durumlar:
Vasküler tonusu ve böbrek fonksiyonları başlıca renin-anjiyotensin-aldosteron sistemi
aktivitesine dayanan hastalarda (Örn. şiddetli konjestif kalp yetmezliği veya renal arter stenozu
dahil altta yatan bir böbrek bozukluğu olan hastalar), bu sistemi etkileyen diğer ilaçlarla tedavi
esnasında, akut hipotansiyon, hiperazotemi, oligüri veya nadiren akut böbrek yetmezliği
görülmüştür.
Primer aldosteronizm:
Primer aldosteronizmi olan hastalar genellikle, renin-anjiyotensin sisteminin inhibisyonu
üzerinden etki gösteren antihipertansif ilaçlara cevap vermezler. Bu nedenle TENVİA kullanımı
önerilmemektedir.
Aort ve mitral kapağı stenozu, obstrüktif hipertrofik kardiyomiyopati:
Diğer vazodilatörlerde olduğu gibi, aort ya da mitral stenozu veya obstrüktif hipertrofik
kardiyomiyopatisi olan hastalarda özel dikkat gereklidir.
Metabolik ve endokrin etkiler:
Tiyazid tedavisi glukoz toleransını bozabilir. Diyabetik hastalarda insülin ya da oral hipoglisemik
ajanların dozlarında ayarlama yapılması gerekli olabilir. Latent diabetes mellitus, tiyazid tedavisi
sırasında manifest hale geçebilir.
Tiyazid grubu diüretik ilaçlarla tedavi gören bazı hastalarda hiperürisemi oluşabilir veya açık gut
hastalığının ortaya çıkması hızlanabilir.
Elekrolit dengesizliği:
Diüretik ilaç tedavisi almakta olan herhangi bir hastada olduğu gibi, serum elektrolitleri uygun
aralıklarla, periyodik olarak belirlenmelidir.
4Hidroklorotiyazid de dahil olmak üzere tiyazidler, sıvı ya da elektrolit dengesizliğine neden
olabilir (hipokalemi, hiponatremi ve hipokloremik alkaloz). Sıvı ya da elektrolit dengesizliğinin
uyarıcı belirtileri ağız kuruluğu, susama, halsizlik, letarji, uyuşukluk, huzursuzluk, kaslarda ağrı
ya da kramplar, kaslarda bitkinlik hissi, hipotansiyon, oligüri, taşikardi ve bulantı ya da kusma
gibi gastro-intestinal bozukluklardır.
Hipokalemi:
Tiyazid grubu diüretiklerin kullanımında hipokalemi gelişebilmekle birlikte, telmisartan ile eş
zamanlı tedavi, diüretiklerin indüklediği hipokalemiyi azaltabilir. Karaciğer sirozu olan
hastalarda, yoğun diürez uygulanan hastalarda, oral yoldan yeterince elektrolit almayan
hastalarda ve kortikosteroidler ya da ACTH ile eş zamanlı tedavi gören hastalarda, hipokalemi
riski en yüksektedir.
Hiperkalemi:
Bunun aksine, TENVİA’daki telmisartan bileşenine bağlı anjiyotensin II (AT ) reseptörleri
1
antagonizması nedeniyle, hiperkalemi ortaya çıkabilir. TENVİA ile klinik olarak belirgin
hiperkalemi kaydedilmemiştir, ancak böbrek yetmezliği ve/veya kalp yetmezliği ve diabetes
mellitus hiperkalemi gelişimi için risk faktörleri arasındadır. Potasyum tutucu diüretikler,
potasyum destek preparatları ve tuz yerine kullanılan potasyum içerikli bileşikler, TENVİA ile
birlikte dikkatle uygulanmalıdır.
Hiponatremi ve hipokloromik alkaloz:
TENVİA’nın diüretiklerin indüklediği hiponatremiyi hafiflettiği ya da engellediği yönünde hiçbir
veri bulunmamaktadır. Klorür eksikliği genellikle hafiftir ve çoğunlukla tedavi gerektirmez.
Hiperkalsemi:
Tiyazid grubu diüretik ilaçlar üriner kalsiyum atılımını azaltabilir ve bilinen bir kalsiyum
metabolizma bozukluğu bulunmamasına karşın, serum kalsiyumunda aralıklı ve hafif
yükselmelere yol açabilirler. Belirgin hiperkalsemi, gizli hiperparatiroidizm belirtisi olabilir.
Paratiroid fonksiyonlarına yönelik testler yapılmadan önce tiyazid grubu diüretik ilaç alımı
durdurulmalıdır.
5Hipomagnezemi:
Tiyazidlerin üriner magnezyum atılımını artırdıkları gösterilmiştir; bu durum hipomagnezemi ile
sonuçlanabilir.
Diğer:
Herhangi bir antihipertansif ajan ile oldugu gibi, iskemik kardiyopatisi veya iskemik
kardiyovasküler hastalığı olan hastalarda kan basıncının aşırı düşürülmesi, miyokard enfarktüsü
veya inme (felç) ile sonuçlanabilir.
Genel:
Alerji ya da bronşiyal astım öyküsü olan ya da olmayan hastalarda hidroklorotiyazide karşı aşırı
duyarlık reaksiyonları ortaya çıkabilir ama böyle bir öyküsü olan hastalarda olasılık daha
yüksektir. Tiyazid grubu diüretiklerinin kullanımında, sistemik lupus eritematozusta alevlenme
ya da aktivasyon görüldüğü bildirilmiştir.
Bu tıbbi ürün 517,9 mg mannitol içermektedir. Dozu nedeniyle herhangi bir uyarı
gerektirmemektedir.
4.5 Diğer tıbbi ürünlerle etkileşimler ve diğer etkileşim şekilleri
Etkileşim çalışmaları sadece yetişkinler üzerinde yapılmıştır.
Lityum:
Lityum ile anjiyotensin dönüştürücü enzim inhibitörlerinin birlikte uygulanması sırasında, serum
lityum konsantrasyonlarında geri dönüşümlü artışlar ve toksisite bildirilmiştir. Anjiyotensin II
reseptör antagonistleri ile de çok ender olgular bildirilmiştir. Ayrıca tiyazidler, renal lityum
klerensini azaltırlar, dolayısıyla TENVİA ile lityum toksisitesi riski artabilir. Lityum ve TENVİA
birlikte sadece, tıbbi gözetim altında uygulanmalıdır ve birlikte kullanılmaları sırasında serum
lityum düzeylerinin izlenmesi önerilir.
Potasyum kaybı ve hipokalemi ile ilişkili tıbbı ürünler:
Hidroklorotiyazidin potasyum azaltıcı etkisi, telmisartanın potasyum tutucu etkisi ile
hafifletilmektedir. Ancak hidroklorotiyazidin serum potasyumu üzerindeki bu etkisinin,
6potasyum kaybı ve hipokalemiye yol açan diğer ilaçlar tarafından potansiyalize edilmesi
beklenecektir (örn. diğer kaliüretik diüretikler, laksatifler, kortikosteroidler, ACTH, amfoterisin,
karbenoksolon, penisilin G sodyum, salisilik asit ve türevleri).
Eğer bu ilaçlar TENVİA ile birlikte reçete edilecekse, plazma potasyum düzeylerinin izlenmesi
önerilmektedir.
Potasyum seviyesini artıran veya hiperkalemiye sebep olan tıbbi ürünler:
Bunun aksine, renin-anjiyotensin sistemi aktivitesini azaltan diğer ilaçların kullanımı ile elde
edilen deneyimler temelinde, potasyum tutucu diüretikler, potasyum destek preparatları, tuz
yerine kullanılan potasyum içerikli bileşikler veya serum potasyum düzeylerini yükseltebilen
diğer ilaçlar (örn. heparin sodyum ) ile birlikte kullanım, serum potasyumunda artışlara neden
olabilir.
Eğer bu ilaçlar TENVİA ile birlikte reçete edilecekse, plazma potasyum düzeylerinin izlenmesi
önerilmektedir.
Serum potasyum bozukluklarından etkilenen tıbbi ürünler:
TENVİA, serum potasyum bozukluklarından etkilenen ilaçlar ile birlikte uygulandığında (örn.
dijital glikozitleri, anti-aritmik ajanlar ve torsades de pointes indüklediği bilinen ilaçlar), serum
potasyumunun periyodik olarak izlenmesi önerilmektedir.
Telmisartan diğer antihipertansif ajanların hipotansif etkilerini arttırabilir. Farmakokinetik
araştırmalarda incelenen bileşikler arasında digoksin, varfarin, hidroklorotiyazid, glibenklamid,
ibuprofen, parasetamol, simvastatin ve amlodipin yer almaktadır. Telmisartanın parasetamol
amlodipin, glibenklamid, hidroklorotiyazid veya ibuprofen ile uygulanması herhangi anlamlı bir
etkileşimle sonuçlanmaz. Telmisartan sitokrom P450 sistemi ile metabolize olmaz ve CYP2C19
üzerinde düşük inhibisyon dışında in vitro olarak sitokrom P450 enzimleri üzerinde hiçbir etkisi
yoktur. Telmisartanın sitokrom P450 enzimlerini inhibe eden ilaçlarla etkileşmesi beklenmez.
Aynı zamanda sitokrom P450 enzimleri ile metabolize olan ilaçlarla da etkileşmesi beklenmez.
CYP2C19 ile metabolize olan ilaçların metabolizmasında olası inhibisyon olabilir.
7Digoksin:Digoksin için medyan plazma digoksin çukur konsantrasyonunda %20 artma
gözlenmiştir (tek bir olguda %39); plazma digoksin düzeylerinin izlenmesi gündeme
getirilmelidir.
Varfarin: 10 gün süreyle uygulanan telmisartan plazma konsantrasyonlarını hafifçe düşürmüştür,
bu düşüş Uluslararası Normalize Oranda (International Normalized Ratio) bir değişiklikle
sonuçlanmamıştır.
Aşağıdaki ilaçlar, birlikte uygulandıklarında tiyazid diüretikleriyle etkileşebilirler:
Alkol, barbitüratlar ya da narkotikler: Ortostatik hipotansiyonda potansiyalizasyon ortaya
çıkabilir.
Dijital glikozitleri: Tiyazidlerin indüklediği hipokalemi ya da hipomagnezemi, dijitalin
indüklediği kardiyak aritmilerin başlamasını kolaylaştırır.
Diğer antihipertansif ilaçlar: Aditif etki ya da potansiyalizasyon.
Antidiyabetik ilaçlar (oral ajanlar ve insülinler): İnsülin ve oral antidiyabetik ajanların dozlarının
yeniden ayarlanmasına ihtiyaç doğabilir.
Metformin: Hidroklorotiyazid ile birlikte uygulandığında laktik asidoz riski vardır.
Kolestiramin ve kolestipol reçineleri: Anyon değiştirici reçinelerin varlığında, hidroklorotiyazidin
emilimi bozulmaktadır.
Kortikosteroidler, ACTH: Elektrolit eksikliği, özellikle hipokalemi artabilir.
Non-steroid antiinflamatuvar ilaçlar (≥3 g/gün dozunda ASA ve COX-2 inhibitörleri dahil
NSAİİ’ler): Non-steroid antiinflamatuvar ilaçların eş-zamanlı olarak kullanılması, bazı hastalarda
tiyazid grubu diüretiklerinin diüretik, natriüretik ve antihipertansif etkilerini azaltabilir; dehidrate
durumdaki hastalarda akut böbrek yetmezliği potansiyeli kuvvetlenebilir. NSAİİ ve CARDİSAR
almakta olan hastalar, kombinasyon tedavisinin başlangıcında uygun ve yeterli bir şekilde hidrate
edilmeli ve böbrek fonksiyonları izlenmelidir.
8Vazopresör aminler (Örn. noradrenalin): Vazopresör aminlerin etkisi azalabilir, fakat
kullanımlarını aksatacak kadar olmaz.
Non-depolarizan iskelet kası gevşeticileri (Örn. tubokürarin): Non-depolarizan iskelet kası
gevşeticilerinin etkisi hidroklorotiyazid tarafından potansiyalize edilebilir.
Gut tedavisi: Hidroklorotiyazid serum ürik asit düzeyini yükseltebileceği için, ürikozürik
ilaçlarda doz ayarlaması gerekebilir. Probenesid veya sülfinpirazonun dozajını yükseltme
gerekebilir. Tiyazid ile birlikte uygulanması, allopürinole karşı aşırı duyarlık reaksiyonlarının
sıklığını artırabilir.
Kalsiyum tuzları: Tiyazid grubu diüretikleri, atılımın azalması nedeniyle serum kalsiyum
düzeylerini yükseltebilir. Eğer kalsiyum desteği preparatlarının reçete edilmesi gerekiyorsa,
serum kalsiyum düzeyleri izlenmeli ve kalsiyum dozu bu doğrultuda ayarlanmalıdır.
Diğer Etkileşimler: Beta- blökerlerin ve diazoksidin hiperglisemik etkileri, tiyazidler tarafından
artırılabilir. Antikolinerjik ajanlar (Örn. atropin, biperiden), gastro-intestinal motiliteyi ve mide
boşalma hızını azaltarak, tiyazid grubu diüretiklerin biyoyararlanımını artırabilirler.
Tiyazidler, amantadinin neden olduğu istenmeyen etki riskini arttırabilirler. Tiyazidler, sitotoksik
ilaçların (Örn. siklofosfamid, metotreksat) böbreklerden atılımını azaltabilirler ve miyelosupressif
etkilerini potansiyalize edebilirler.
Özel popülasyonlara ilişkin ek bilgiler
Özel popülasyonlara ilişkin hiçbir klinik etkileşim çalışması yürütülmemiştir.
Pediyatrik popülasyon:
Pediyatrik popülasyona ilişkin hiçbir klinik etkileşim çalışması yürütülmemiştir.
4.6 Gebelik ve laktasyon
Genel tavsiye
Gebelik kategorisi İlk trimester için C, ikinci ve üçüncü trimester için D’dir.
9Çocuk doğurma potansiyeli bulunan kadınlar/Doğum kontrolü (Kontrasepsiyon):
Hayvanlar üzerinde yapılan çalışmalar, gebelik ve-veya embriyonel/fetal gelişim ve-veya doğum
ve-veya doğum sonrası gelişim üzerindeki etkiler bakımından yetersizdir. İnsanlara yönelik
potansiyel risk bilinmemektedir. Gerekli olmadıkça kullanılmamalıdır.
Çocuk doğurma potansiyeli bulunan kadınlar, tedavi süresince tıbben etkili olduğu kabul edilen
doğum kontrol yöntemleri kullanmalıdır.
Doktorlar çocuk doğurma potansiyeline sahip kadınlara ADE inhibitörü reçete etmeden önce
gerekli bilgileri vermelidir.
Gebelik dönemi
Telmisartan ile yürütülen klinik öncesi çalışmalarda teratojenik etki kaydedilmemiş ama
fetotoksisite gösterilmiştir. Bu nedenle bir örnek olarak, TENVİA tercihen gebeliğin ilk
trimesterinde kullanılmamalıdır. Planlanmış bir gebelikten önce, uygun başka bir alternatif
tedaviye geçilmelidir.
İkinci ve üçüncü trimesterlerde renin-anjiyotensin sistemi üzerine doğrudan etki eden bileşikler
gelişmekte olan fetusta hasara ve hatta ölüme neden olabilir; TENVİA bu nedenle gebeliğin
ikinci ve üçüncü trimesterinde kontrendikedir. Eğer gebelik teşhis edildiyse, TENVİA mümkün
olan en kısa sürede kesilmelidir.
Tiyazidler plasenta bariyerini geçen kordon kanında bulunurlar. Fetal elektrolit bozukluklarına ve
muhtemelen erişkinlerde ortaya çıkan diğer reaksiyonlara da yol açabilirler. Anne tiyazid grubu
ilaç tedavisi altında iken, neonatal trombositopeni, fetal ya da neonatal sarılık olguları
bildirilmiştir.
Laktasyon dönemi
Anne sütü ile atılıp atılmadığı bilinmediğinden telmisartan emzirme sırasında kullanılmamalıdır.
Tiyazid grubu ilaçlar anne sütüyle atılır ve süt oluşumunu inhibe edebilir.
Üreme yeteneği/Fertilite
Hayvanlar üzerinde yapılan araştırmalar üreme toksisitesinin bulunduğunu göstermiştir. İnsanlara
yönelik potansiyel risk bilinmemektedir.
104.7 Araç ve makine kullanımı üzerindeki etkiler
Araç ve makine kullanma becerileri üzerindeki etkileri konusunda herhangi bir çalışma
yürütülmemiştir. Ancak, taşıt aracı ve makine kullanılacağı zaman, antihipertansif ilaç tedavisi
sırasında zaman zaman baş dönmesi ve uyuşukluk hali oluşabileceği akılda tutulmalıdır.
4.8 İstenmeyen etkiler
TENVİA ile ilgili bildirilen istenmeyen etkilerin bütünsel insidansı telmisartan/hidroklorotiyazid
80/12.5 mg ile karşılaştırılabilir nitelikte bulunmuştur. İstenmeyen etkilerin doz ile bağlantısı
yoktur ve hastaların cinsiyeti, yaşı ya da ırkı ile de herhangi bir ilişki bulunmamaktadır.
Telmisartan artı hidroklortiyazid ile yürütülen klinik araştırmalarda bildirilen ve plaseboya göre
daha sık ortaya çıkan istenmeyen etkiler, aşağıda sistem-organ sınıflanması doğrultusunda
verilmektedir. Klinik araştırmalarda telmisartan artı hidroklorotiyazid ile gözlenmeyen, ancak tek
başına telmisartan ya da hidroklorotiyazid ile edinilen deneyimlere dayanarak TENVİA tedavisi
sırasında beklenen istenmeyen etkilerde bu listeye eklemiştir.
İstenmeyen etkiler, aşağıdaki bağlantı kullanılarak sıklık sırasına göre sıralanırlar; çok yaygın (≥
1/10); yaygın (≥ 1/100 ila < 1/10); yaygın olmayan (≥ 1/1000 ila < 1/100); seyrek (≥ 1/10000 ila
< 1/1000); çok seyrek (< 1/10000); bilinmiyor (eldeki verilerden hareketle tahmin edilemiyor).
Her bir sıklık gruplaması içersinde istenmeyen etkiler azalan ciddiyet sırasıyla sunulmuştur.
Enfeksiyonlar ve infestasyonlar
Seyrek: Bronşit
Bilinmiyor: Faranjit, sinüzit
Metabolizma ve beslenme bozuklukları
Yaygın olmayan: Hipokalemi
Seyrek: Hiperürisemi, hiponatremi
11Psikiyatrik bozukluklar
Yaygın olmayan: Anksiyete
Seyrek: Depresyon
Sinir sistemi bozuklukları
Yaygın: Baş dönmesi
Yaygın olmayan: Senkop, parestezi
Seyrek: Uykusuzluk, uyku bozuklukları
Göz bozuklukları
Seyrek: Görme bozuklukları, bulanık görme
Kulak ve iç kulak bozuklukları
Yaygın olmayan: Vertigo
Kardiyak bozukluklar
Yaygın olmayan: Taşikardi, aritmi
Vasküler bozukluklar
Yaygın olmayan: Hipotansiyon, ortostatik hipotansiyon
Solunum sistemi bozuklukları
Yaygın olmayan: Dispne
Seyrek: Solunum sıkıntısı (pnömoni ve pulmoner ödem)
Gastro-intestinal bozukluklar
Yaygın olmayan: Diyare, ağız kuruluğu, flatulans
Seyrek: Abdominal ağrı, konstipasyon, dispepsi, kusma
Bilinmiyor: Gastrit
Hepato-biliyer bozukluklar
Seyrek: Anormal hepatik fonksiyon/karaciğer rahatsızlıkları
12Deri ve deri altı dokusu bozuklukları
Seyrek: Anjiyoödem, eritem, prurit, raş, hiperhidroz, ürtiker
İskelet-kas ve bağ dokusu bozuklukları
Yaygın olmayan: Sırt ağrısı, kas spazmları, miyalji
Seyrek: Artralji, kas krampları, kol ve bacaklarda ağrı
Üreme sistemi bozuklukları
Yaygın olmayan: Erektil disfonksiyon
Genel ve uygulama bölgesine ilişkin bozukluklar
Yaygın olmayan: Göğüs ağrısı
Seyrek: Grip benzeri semptomlar, ağrı.
Laboratuvar bulguları
Yaygın olmayan: Kan ürik asit seviyesinde artış
Seyrek: Kan kreatininde, keratin fosfokinazda ve hepatik enzimlerde artış
Her bir bileşene ilişkin ek bilgiler
Bu ürünün klinik araştırmalarında gözlenmese bile, her bir bileşenle ilgili daha önce bildirilen
istenmeyen etkiler TENVİA ile birlikte potansiyel bir istenmeyen etki olabilir.
Telmisartan
Plasebo ve telmisartanla tedavi edilen hastalarda benzer sıklıkta istenmeyen etkiler oluşmuştur.
Plasebo kontrollü deneylerde, telmisartanla raporlanan yan etkilerin bütünsel insidansı (%41.4),
plasebo ile kıyaslanabilir (%43.9) bulunmuştur. Telmisartan ile tedavi edilen 5788 hipertensif
hastanın dahil olduğu tüm klinik deneylerden elde edilen istenmeyen etkiler aşağıda
listelenmiştir:
13Enfeksiyonlar ve infestasyonlar
Bilinmiyor: Sistit gibi idrar yolu enfeksiyonları, üst solunum yolu enfeksiyonu, ölümle
sonuçlanabilen sepsis
Kan ve lenf sistemi bozuklukları
Bilinmiyor: Eozinofilik lökositoz, anemi, trombositopeni
Bağışıklık sistemi bozuklukları
Bilinmiyor: Hipersensitivite, anafilaktik reaksiyon
Metabolizma ve beslenme bozuklukları
Bilinmiyor: Hiperkalemi
Kardiyak bozukluklar
Bilinmiyor: Bradikardi
Gastro-intestinal bozukluklar
Bilinmiyor: Midede huzursuzluk hissi
Deri ve deri altı dokusu bozuklukları
Bilinmiyor: Egzema, ilaç döküntüsü, toksik deri döküntüsü
İskelet-kas ve bağ dokusu bozuklukları
Bilinmiyor: Artroz, tendon ağrısı
Böbrek ve idrar yolu bozuklukları
Bilinmiyor: Akut böbrek yetmezliğinin dahil olduğu böbrek bozuklukları
Genel ve uygulama bölgesine ilişkin bozukluklar
Bilinmiyor: Asteni, ilaç etkisizliği
14Laboratuar bulguları
Bilinmiyor: Hemoglobin azalması
Hidroklorotiyazid
Hidroklorotiyazid, elektrolit dengesizliğine neden olan hipovolemiyi oluşturabilir veya
şiddetlendirebilir.
Tek başına hidroklorotiyazid kullanımıyla raporlanan bilinmeyen sıklıktaki istenmeyen etkiler:
Enfeksiyonlar ve enfestasyonlar
Bilinmiyor: Siyaloadenit.
Kan ve lenf sistemi bozuklukları
Bilinmiyor: Anemi (aplastik anemi dahil), hemolitik anemi, kemik iliği depresyonu, lökopeni,
nötropeni, agranülositoz, trombositopeni.
Bağışıklık sistemi bozuklukları
Bilinmiyor: Anafilaktik reaksiyon, hipersensitivite
Endokrin bozuklukları
Bilinmiyor: Kontrol edilemeyen Diyabetes mellitus
Metabolizma ve beslenme bozuklukları
Bilinmiyor: Anoreksi, elektrolit dengesizliği, hiperkolesterolemi, hiperglisemi, hipovolemi
Psikiyatrik bozukluklar
Bilinmiyor: Huzursuzluk
Sinir sistemi bozuklukları
Bilinmiyor: Bayılma hissi
Göz bozuklukları
Bilinmiyor: Ksantopsi.
15Vasküler bozukluklar
Bilinmiyor: Vaskülit
Gastro-intestinal bozukluklar
Bilinmiyor: Pankreatit, midede huzursuzluk hissi
Hepato-biliyer bozukluklar
Bilinmiyor: Sarılık (hepatoselüler ya da kolestatik sarılık)
Deri ve deri altı dokusu bozuklukları
Bilinmiyor: Lupus benzeri sendrom, Kutanöz vaskülit, fotosensitivite reaksiyonları, toksik
epidermal nekroliz
İskelet-kas ve bağ dokusu bozuklukları
Bilinmiyor: Güçsüzlük
Böbrek ve idrar yolu bozuklukları
Bilinmiyor: İnterstisyel nefrit, böbrek fonksiyon bozukluğu, glikozüri
Genel ve uygulama bölgesine ilişkin bozukluklar
Bilinmiyor: Pireksi
Laboratuvar bulguları
Bilinmiyor: Trigliseritlerde artış
4.9 Doz aşımı ve tedavisi
TENVİA ile doz aşımının tedavisine ilişkin spesifik veriler bulunmamaktadır. Hasta yakından
izlenmeli ve tedavi semptomatik ve destekleyici olmalıdır. Tedavi, tabletlerin alınmasından sonra
geçen süreye ve semptomların şiddetine bağlıdır. Emezis indüksiyonu ve/veya gastrik lavaj,
önerilen önlemler arasındadır.
16Doz aşımının tedavisinde aktif tıbbi kömür yararlı olabilir. Serum elektrolitleri ve kreatinin sık
aralıklar ile izlenmelidir. Eğer hipotansiyon ortaya çıkarsa, hasta sırtüstü pozisyonda yatırılmalı
ve hızla tuz ve volüm replasmanı yapılmalıdır.
Telmisartan doz aşımındaki en muhtemel belirtilerin hipotansiyon ve taşikardi olması
beklenmektedir; aynı zamanda bradikardi de oluşabilir.
Hidroklorotiyazid doz aşımı, aşırı diürezden kaynaklanan elektrolit deplesyonu (hipokalemi,
hipokloremi) ve dehidrasyon ile birliktedir. Doz aşımında en sık rastlanan bulgu ve semptomlar,
bulantı ve somnolanstır. Hipokalemi kas spazmları ile sonuçlanabilir ve /veya birlikte kullanılan
dijital glikozitleri ya da belirli anti-aritmik ilaçlara bağlı kardiyak aritmileri ağırlaştırabilir.
İnsanlarda telmisartan doz aşımına ilişkin veri bulunmaktadır. Telmisartan kandan hemodiyaliz
ile uzaklaştırılamaz. Hidroklorotiyazidin hemodiyaliz ile ne ölçüde uzaklaştırıldığı
belirlenmemiştir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin II Reseptör Antagonistleri ve Diüretikler
ATC kodu: C09DA07
Etki Mekanizması:
TENVİA, bir anjiyotensin II reseptör antagonisti olan telmisartan ve tiyazid grubu bir diüretik
olan hidroklorotiyazidin bir kombinasyonudur. Bu maddelerin bileşimi aditif bir antihipertansif
etkiye sahiptir; kan basıncını, bileşenler tek başına kullanıldığında elde edilen azalmadan daha
büyük ölçüde azaltır.
Günde bir kez alınan TENVİA, terapötik doz aralığı boyunca, kan basıncında etkin ve
dalgalanmasız, yumuşak bir azalma oluşturur.
17Telmisartan
Telmisartan oral yoldan etkili ve spesifik bir anjiyotensin II reseptör (AT tipi) antagonistidir.
1
Telmisartan, anjiyotensin II’nin bilinen etkilerinden sorumlu olan AT reseptör alt tipindeki
1
bağlanma bölgesine çok yüksek bir afinite göstererek anjiyotensin II ile yer değiştirir.
Telmisartan AT reseptöründe herhangi bir kısmi agonist etki göstermez. Telmisartan AT
1 1
reseptörüne selektif olarak bağlanmaktadır. Bu bağlanma uzun sürelidir.
Telmisartan AT ve özellikleri daha az bilinen başka AT reseptörleri dahil, diğer reseptörlere
2
karşı afinite göstermez. Bu reseptörlerin fonksiyonel rolleri ve bunların telmisartan nedeniyle
düzeyi artan anjiyotensin II tarafından olası aşırı stimülasyonlarının etkileri bilinmemektedir.
Telmisartan ile plazma aldosteron düzeyleri azalır. Telmisartan insan plazma reninini inhibe
etmez veya iyon kanallarını bloke etmez. Telmisartan bradikinini de parçalayan enzim olan
anjiyotensin dönüştürücü enzimi (kininaz II) inhibe etmez. Bu nedenle bradikininin aracılık ettiği
istenmeyen etkileri şiddetlendirmesi beklenmez.
İnsanlarda 80 mg’lık telmisartan dozu, anjiyotensin II ile ortaya çıkan kan basıncı artışını hemen
hemen tamamen inhibe eder. İnhibitör etki 24 saat boyunca devam eder ve 48 saate kadar
ölçülebilir durumdadır.
İlk telmisartan dozundan sonra antihipertansif aktivite basamaklı olarak 3 saat içinde belirgin
hale gelir. Kan basıncındaki maksimum azalma, genellikle tedaviye başladıktan 4 hafta sonra
elde edilir ve uzun süreli tedavi boyunca kalıcı olur.
Antihipertansif etki, ilaç alındıktan sonraki 24 saat boyunca sabit olarak devam eder ve
ambulatuar kan basıncı ölçümlerinde gösterildiği gibi, bir sonraki dozdan önceki 4 saati de
kapsar. Bu özellik, plasebo kontrollü klinik çalışmalarda 40 ve 80 mg’lık telmisartan dozlarından
sonra çukur-doruk oranının sürekli olarak %80’in üzerinde görülmesiyle doğrulanmıştır.
Hipertansiyonu olan hastalarda telmisartan, nabız hızını etkilemeksizin, hem sistolik hem de
diyastolik kan basıncını düşürür. Telmisartanın antihipertansif etkisi diğer antihipertansif ilaç
sınıflarını temsil eden ajanların etkileriyle karıştırılabilir düzeydedir; bu özelliği, telmisartanın
amlodipin, atenolol, enalapril, hidroklorotiyazid, losartan ve lisinopril ile karşılaştırıldığı klinik
çalışmalarda gösterilmiştir.
Telmisartan tedavisinin aniden kesilmesi sonrasında kan basıncı, rebound hipertansiyon belirtileri
olmaksızın, birkaç günlük bir süre içinde basamaklı olarak tedavi öncesi değerlere döner.
18İki antihipertansif tedavinin doğrudan karşılaştırıldığı klinik çalışmalarda, anjiyotensin
dönüştürücü enzim inhibitörü alanlara göre, telmisartan ile tedavi edilen hastalarda kuru öksürük
insidansı anlamlı derecede daha az bulunmuştur.
Hidroklorotiyazid
Hidroklorotiyazid, tiyazid grubu bir diüretiktir. Tiyazid diüretiklerinin antihipertansif etki
mekanizmaları tam olarak bilinmemektedir. Tiyazidler, böbrek tübüllerinde elektrolit geri emilim
mekanizmalarını etkiler; sodyum ve klorür atılımını, hemen hemen eşdeğer miktarlarda, direkt bir
etki ile artırırlar. Hidroklorotiyazidin diüretik aktivitesi plazma hacmini azaltır, plazma renin
aktivitesini artırır, aldosteron sekresyonunu artırır, sonuçta idrarla potasyum ve bikarbonat kaybı
artar ve serum potasyumu azalır.
Birlikte telmisartan kullanımı, muhtemelen renin-anjiyotensin-aldosteron sisteminin blokajı
yoluyla, bu diüretikler ile ilişkili potasyum kaybını tersine döndürme eğilimindedir.
Hidroklorotiyazidler ile diürez başlangıcı 2 saat içinde ortaya çıkar, doruk etki yaklaşık 4 saat
içerisinde görülür ve etki 6-12 saat civarında kalıcı olur.
Epidemiyolojik çalışmalarda, hidroklorotiyazid ile uzun süreli tedavinin, kardiyovasküler
mortalite ve morbidite riskini azalttığı gösterilmiştir.
5.2 Farmakokinetik özellikler
Genel özellikler
Hidroklorotiyazid ve telmisartanın birlikte uygulanması, her iki ilacın da farmakokinetiği
üzerinde herhangi bir etki göstermemektedir.
Emilim:
Telmisartan: Oral uygulama sonrasında doruk telmisartan konsantrasyonlarına 0.5-1.5 saat
içerisinde ulaşılır. 40 mg ve 160 mg dozlarında telmisartanın mutlak biyoyararlanımı, sırasıyla
%42 ve %58’dir. Yiyecekler telmisartanın biyoyararlanımını hafifçe azaltır; plazma
konsantrasyon-zaman eğrisi altında kalan alan (EAA) 40 mg tablet ile yaklaşık %6,160 mg
dozdan sonra ise yaklaşık %19 azalır. İster aç karına, ister yiyeceklerle birlikte alınsın,
uygulamadan 3 saat sonraki plazma telmisartan konsantrasyonları benzer düzeylerdedir. Eğri altı
alandaki (EAA) bu küçük azalmanın terapötik etkide bir azalmaya neden olması beklenmez. Oral
19yoldan uygulanan telmisartanın farmakokinetiği, 20-160 mg arasında nonlineerdir; plazma
konsantrasyonları (C ve EAA) artan dozlar ile orantılı bir artıştan daha büyük bir yükselme
maks
gösterir. Telmisartan tekrarlı uygulamalarda plazmada belirgin bir birikim göstermez.
Hidroklorotiyazid: Oral TENVİA uygulamasından sonra doruk hidroklorotiyazid
konsantrasyonlarına, yaklaşık 1.0-3.0 saat içerisinde ulaşılır. Renal yoldan kümülatif
hidroklorotiyazid atılımına göre mutlak biyoyararlanımı %60 civarındadır.
Dağılım:
Telmisartan: Telmisartan esas olarak albumin ve alfa-1 asit glikoprotein olmak üzere, plazma
proteinlerine yüksek oranda bağlanmaktadır (> %99.5). Telmisartanın görünür dağılım hacmi
yaklaşık 500 L’dir ve dokularda ilave bir bağlanmaya işaret etmektedir.
Hidroklorotiyazid: Hidroklorotiyazid, plazmada proteinlere %64 oranında bağlanır ve görünür
dağılım hacmi 0.8±0.3 L/kg’dır.
Biyotransformasyon ve eliminasyon:
Telmisartan: Gerek intravenöz gerekse oral 14C işaretli telmisartan uygulamasından sonra,
uygulanan dozun çoğu (< %97), biliyer ekskresyon yoluyla, feçes ile elimine edilmektedir.
İdrarda yalnızca çok küçük miktarlarda bulunmaktadır.
Telmisartan konjugasyon yoluyla metabolize olur ve farmakolojik olarak inaktif açilglukuronid
oluşturur. Ana bileşiğin glukuronidi, insanlarda tanımlanan tek metabolittir.
Tek doz 14C işaretli telmisartan uygulamasından sonra glukuronid formu, plazmada ölçülen
radyoaktivitenin yaklaşık %11’ini temsil eder. Sitokrom P450 izoenzimleri, telmisartan
metabolizmasında yer almazlar. Oral uygulamadan sonra telmisartanın total plazma klerensi,
1500 mL/dk’dan yüksektir. Terminal eliminasyon yarı-ömrü, 20 saatin üzerindedir.
Hidroklorotiyazid: Hidroklorotiyazid insanlarda metabolize olmaz ve neredeyse tamamen, idrarla
değişmemiş ilaç olarak atılır. Oral dozun %60 civarı, 48 saat içerisinde değişmemiş ilaç olarak
elimine edilir. Renal klerensi yaklaşık 250-300 mL/dk’dır. Hidroklorotiyazidin terminal
eliminasyon yarı-ömrü, 10-15 saattir.
20Doğrusal/doğrusal olmayan durum:
Oral yoldan uygulanan telmisartanın farmakokinetiği, 20-160 mg arasında nonlineerdir; plazma
konsantrasyonları (C ve EAA) artan dozlar ile orantılı bir artıştan daha büyük bir yükselme
maks
gösterir. Telmisartan tekrarlı uygulamalarda plazmada belirgin bir birikim göstermez.
Hastalardaki karakteristik özellikler
Geriyatrik popülasyon:
Telmisartanın farmakokinetiği yaşlılar ve 65 yaşından genç olanlar arasında farklılık göstermez.
Cinsiyet:
Plazma telmisartan konsantrasyonları, genellikle kadınlarda erkeklerden 2-3 kat yüksektir.
Bununla birlikte klinik araştırmalarda, kadınlardaki kan basıncı yanıtında ya da ortostatik
hipotansiyon insidansında anlamlı artışlar bulunmamıştır. Herhangi bir doz ayarlaması gerekli
değildir. Kadınlarda erkek olgulara göre, daha yüksek plazma hidroklorotiyazid
konsantrasyonlarına doğru bir eğilim vardır. Bu durumun klinik önem taşıdığı
düşünülmemektedir.
Böbrek yetmezliği:
Renal itrah, telmisartanın klerensine katkıda bulunmaz. Hafif ile orta derecede böbrek bozukluğu
olan hastalardaki küçük deneyimler temelinde (kreatinin klerensi 30-60 mL/dk, ortalama 50
mL/dk civarında), böbrek fonksiyonları azalmış hastalarda doz ayarlaması gerekmemektedir.
Telmisartan kandan diyaliz yoluyla uzaklaştırılamaz. Böbrek fonksiyonları bozulmuş olan
hastalarda, hidrokloritiyazidin eliminasyon hızı azalır.
Ortalama kreatinin klerensi 90 mL/dk olan hastalar üzerinde yapılan tipik bir çalışmada,
hidroklorotiyazidin eliminasyon yarı ömrü artmıştır. Fonksiyonel olarak anefrik hastalarda,
eliminasyon yarı ömrü 34 saat civarındadır.
Karaciğer yetmezliği:
Karaciğer bozukluğu olan hastalarda yürütülen farmakokinetik çalışmalarda, mutlak
biyoyararlanımda yaklaşık %100’e varan bir artış gösterilmiştir. Karaciğer bozukluğu olan
hastalarda eliminasyon yarılanma ömrü değişmemektedir.
215.3 Klinik öncesi güvenlilik verileri
Normotansif sıçanlar ve köpeklerde, telmisartan ve hidroklorotiyazid birlikte uygulanarak
yürütülen klinik öncesi güvenlik çalışmalarında, klinikteki terapötik aralık ile karıştırılabilir bir
ilaç teması sağlayan dozlar, her iki bileşiğin tek başına uygulamasıyla daha öncesinde
gözlenenlerden başka, ilave herhangi bir bulguya yol açmamıştır. İnsanlardaki terapötik
kullanımda önem taşıyabilecek hiçbir toksikolojik bulgu gözlenmemiştir.
Anjiyotensin dönüştürücü enzim inhibitörleri ve anjiyotensin reseptör antagonistleri ile yapılan
klinik öncesi güvenlik çalışmaları dolayısıyla da iyi bilinen toksikolojik bulgular şunlardır;
kırmızı hücrelere ilişkin parametrelerde (eritrositler, hemoglobin, hematokrit) azalmalar, böbrek
hemodinamiğinde değişmeler (kan üre azotu ve kreatininde yükselme), plazma renin
aktivitesinde yükselme jukstaglomerüler hücrelerde hipertrofi/hiperplazi ve mide mukozasında
yaralanma.
Gastrik lezyonlar, ağızdan serum fizyolojik suplemantasyonu ve hayvanların gruplar halinde
barındırılmaları ile önlenebilmiş ya da düzelme elde edilmiştir. Köpeklerde renal tübüler
dilatasyon ve atrofi gözlenmiştir. Bu bulguların, telmisartanın farmakolojik aktivitesine bağlı
olduğu kabul edilmektedir.
Telmisartan in vitro çalışmalarda hiçbir mutajenisite ve önemli klastojenik aktivite belirtisi
göstermemiş ve sıçanlarda ve farelerde herhangi bir karsinojenisite belirtisi oluşturmamıştır.
Hidroklorotiyazid ile yapılan çalışmalarda bazı deneysel modellerde genotoksik ve karsinojenik
etki yönünde bazı kuşkulu belirtiler gösterilmiştir. Ancak hidroklorotiyazid ile insanlardaki geniş
deneyimlerde, bu bileşiğin kullanımı ile neoplazmalarda artış arasında herhangi bir bağlantı
gösterilememiştir.
Tekil bileşikler olarak ya da kombinasyon şeklinde uygulanan ne telmisartan, ne de
hidroklorotiyazid için herhangi bir teratojenik ya da embriyotoksik potansiyel belirtisi
bulunmamaktadır. Ancak hayvan çalışmalarında telmisartanın, yavruların doğum sonrası
gelişmeleri üzerinde zararlı potansiyele sahip olduğu gösterilmiştir; daha düşük vücut ağırlığı,
göz açılmasında gecikme ve daha yüksek mortalite.
226 FARMASÖTİK ÖZELLİKLER
6.1 Yardımcı maddelerin listesi
Amonyak
PVP K 25
Trometamol
Mannitol (E421)
Aerosil 200
Starch RX 1500
Kırmızı demir oksit (E172)
Magnezyum stearat
6.2 Geçimsizlikler
Geçerli değil.
6.3 Raf ömrü
24 ay
6.4 Saklamaya yönelik özel tedbirler
25 ºC’nin altındaki oda sıcaklığında ve kuru yerde saklayınız.
6.5 Ambalajın niteliği ve içeriği
Alü/Alü blister ambalaj;
Blister şeritler içinde 28, 84 ve 98 tabletlik kutular.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
237. RUHSAT SAHİBİ
Vitalis İlaç San. Tic. A.Ş.
General Ali Rıza Gürcan Cad. Merter İş Merkezi
Bağımsız Bölüm No:2/2 Tozkoparan Güngören/İSTANBUL
Tel: 0 212 481 20 95
Fax: 0 212 481 20 95
e-mail: info@vitalisilac.com.tr
8. RUHSAT NUMARASI(LARI)
225/6
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 11.06.2010
Ruhsat yenileme tarihi:
10. KÜB’ÜN YENİLENME TARİHİ
24