KISA ÜRÜN BİLGİLERİ
1. BEŞERİ TIBBİ ÜRÜNÜN ADI
ZALAIN® 500 mg Vajinal Tablet
2. KALİTATİF VE KANTİTATİF BİLEŞİM
Etkin Madde
Her bir vajinal tablet 500 mg Sertakonazol nitrat içerir.
Yardımcı Maddeler
Yardımcı maddeler için 6.1’e bakınız.
3. FARMASÖTİK FORM
Vajinal tablet
Beyaz veya sarımsı beyaz romboid, düz, kenarları eğimli, pürüzsüz yüzeyli, üzerinde çatlak
olmayan, düzgün konturlu tablet
4. KLİNİK ÖZELLİKLER
4.1. Terapötik endikasyonlar
ZALAIN, vulvovajinal kandidiasiz’de kullanılır.
4.2. Pozoloji ve uygulama şekli
Pozoloji:
ZALAIN, adolesan ve yetişkin kadınlarda, tek doz halinde, gece yatmadan önce, tek
kullanımlık aplikatör ile hasta sırt üstü yatar pozisyonda ve bacaklar hafifçe bükülü iken
vajina içine derin olarak uygulanır.
Uygulama sıklığı ve süresi:
Klinik belirtilerin devam ettiği hastalarda tekrarlayan dozlar ilk dozdan 1 hafta sonra 1 hafta
aralıklarla kullanılır. Tedavi menstruasyon boyunca kesilmemelidir.
1Uygulama şekli :
ZALAIN, vajina içine tek kullanımlık aplikatör yardımı ile derin olarak uygulanır.
Dış genital bölge, alkali pH’lı veya nötral sabun ile yıkanmalıdır. Tedavi sırasında pamuklu iç
çamaşırı giymek, vajinal duş yapmamak gibi hijyenik önerilere uyulması ve infeksiyonu
artıran etkenlerin engellenmesi sağlanmalıdır.
Mikozis’in vulvar veya perianal uzantılarının tedavisinde ZALAIN ile birlikte, lokal olarak
uygulanacak sertakonazol krem kullanılması tavsiye edilir. Uygulama sırasında partnerin
tedavisi de her durum için göz önünde bulundurulmalıdır.
Özel popülasyonlara ilişkin ek bilgiler :
Böbrek/karaciğer yetmezliği :
Sistemik dolaşıma geçişi ölçülebilir seviyelerin altındadır. Bu sebeple geçerli değildir.
Pediyatrik popülasyon :
Çocuklarda kullanımı olmadığı için geçerli değildir.
Geriyatrik popülasyon :
Yaşlılar üzerinde güvenilirliği ve etkinliği incelenmemiştir, ancak sistemik dolaşıma geçişi
ölçülebilir seviyelerin altında olması nedeniyle spesifik bir problem öngörülmemektedir.
4.3. Kontrendikasyonlar
• Sertakonazol ve azol türevlerine karşı allerjik olan hastalarda
ZALAIN kontrendikedir.
4.4. Özel kullanım uyarıları ve önlemleri
Lokal etkiyi ve vajinal absorpsiyonu arttırmak için uygulamanın gece yatmadan hemen önce
yapılması tercih edilmelidir. Vajinal akıntı olasılığına karşı iç çamaşırının korunması tavsiye
edilir.
24.5. Diğer tıbbi ürünler ile etkileşimler ve diğer etkileşim şekilleri
Hiç bir ilaç etkileşimi bildirilmemiştir.
4.6. Gebelik ve laktasyon
Genel tavsiye
Gebelik Kategorisi: C
Çocuk doğurma potansiyeli bulunan kadınlar / doğum kontrolü (kontrasepsiyon)
ZALAIN’in gebe kadınlarda kullanımına ilişkin yeterli veri bulunmamaktadır. Bu nedenle
ZALAIN çocuk doğurma potansiyeli olan kadınlarda dikkatli kullanılmalıdır.
Gebelik dönemi
Sertakonazol yüksek miktarlarda topikal uygulamasından sonra bile plazmada tespit
edilmemiştir. Klinik olarak, sertakonazolün gebelik sırasında uygulandığında olası bir
malformasyona ya da fötotoksik etkiye neden olduğuna dair herhangi bir veri mevcut değildir.
Tek doz olarak alınması ve sistemik absorpsiyonunun olmamasından dolayı, gebelikte
kullanımının zorunlu olduğu durumlarda ZALAIN, risk-yarar oranı değerlendirilerek
kullanılmalıdır.
Laktasyon dönemi
Sertakonazol vajina içine uygulamada sistemik dolaşıma geçmemektedir, ancak anne sütüne
geçişi ile ilgili veri bulunmadığından emzirme döneminde dikkatli olunmalıdır.
Üreme yeteneği/ Fertilite
Üreme yeteneği üzerine bir etkisi bulunmamaktadır.
4.7. Araç ve makine kullanımı üzerindeki etkiler
Araç ve makine kullanma üzerine herhangi bir olumsuz etki bildirilmemiştir.
4.8. İstenmeyen etkiler
Yan etkilerin açıklamasında aşağıdaki sıklık oranları esas alınmıştır:
Çok yaygın: ≥1/10
Yaygın: ≥1/100, < 1/10
3Yaygın olmayan: ≥1/1.000, <1/100
Seyrek: ≥1/10.000, <1/1.000
Çok seyrek: <1/10.000
Deri ve deri altı doku hastalıkları
Seyrek:
Allerjik/dermatolojik değişimler (eritem, eksantem benzeri erüpsiyon, kontakt dermatit)
görülebilir.
Böbrek ve idrar hastalıkları
Yaygın olmayan:
İdrar alışkanlığında değişim (üretral yanma hissi)
Seyrek:
Üriner kontinans, sistit
Üreme sistemi hastalıkları
Seyrek:
Vajinal pruritus, vajinit
4.9. Doz aşımı ve tedavisi
ZALAIN’in sunum şekli ve uygulama yolu dikkate alındığında muhtemel zehirlenmeler
mümkün değildir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Vajinal antifungal
ATC Kodu: G01AF
Sertakonazol, patojenik mantarlar (Candida albicans, C. tropicalis, C. spp., Pityrosporum
orbiculare), dermatofitler (Trichophyton, Epidermophyton ve Microsporum), mukoz
membran ve derideki enfeksiyonlara neden olan veya eşlik eden diğer gram pozitif germler
(Staphylococcus ve Streptococcus) gibi geniş etki spektrumu olan ve topikal olarak kullanılan,
imidazol türevi antimikotik ajandır.
4Sertakonazol, fungal membranda doğrudan hasara yol açarak fungisidal ve mantar
membranlarında en önemli rolü oynayan sterol olan ergosterol biyolojik sentezini doğrudan
inhibe ederek fungistatik etki göstermektedir.
Sertakonazol, gram pozitif bakteriler, Gardenella vaginalis ve Trichomonas vaginalis
üzerinde antibiyotik bir etki göstermektedir. Sertakonazolün topikal uygulamasından sonra
terapötik olarak gerekli aktif konsantrasyonlara ulaşılmış ve bu konsantrasyonlar aşılmıştır.
Sertakonazolün Lactobacillus suşlarına karşı aktivitesi gözlenmemektedir.
5.2. Farmakokinetik özellikler
Genel özellikler
Sertakonazolün terapötik uygulamasını takiben yapılan ölçümlerde hastaların kan ve idrarında
sertakonazol saptanmamıştır. Bu veriler, ilacın sistemik dolaşıma geçişinin ölçülebilir
sınırların altında olduğunu göstermektedir.Sertakonazolün yüksek antifungal etkililiği, yüksek
güvenlilik profili ve vajinal sıvıda uzun süre kalması ile topikal kullanım için uygun olduğu,
deneysel ve klinik farmakolojik çalışmalar ile gösterilmiştir.
Emilim
Sistemik emilimi yoktur.
Dağılım
Sistemik dağılımı yoktur.
Biyotransformasyon
Sistemik dolaşıma geçmediğinden biyotransformasyona uğramamaktadır.
Eliminasyon
Sistemik dolaşıma geçmediğinden eliminasyona uğramamaktadır.
Doğrusallık/doğrusal olmayan durum
Sistemik emilimi yoktur.
55.3. Klinik öncesi güvenlilik verileri
Sertakanozol’le ilgili olarak akut, subakut ve kronik toksisite, üreme toksisitesi, genetik toksisite,
lokal tolerans ve fototoksisite açılarından çeşitli toksik incelemeler yapılmıştır. Elde edilen
sonuçlar Sertakonazol’ün yüksek güvenilirlikte bir antifungal olduğunu göstermektedir. Bu
durum, toksik etkilerin görülmediği en yüksek doz, kronik çalışmalarda 50 mg/kg’lık ve üreme
çalışmalarında 100 mg/kg’lık dozlarla sağlanan güvenlik sınırı gibi ölçülebilir verilerle
doğrulanmıştır.
6. FARMASÖTİK ÖZELLİKLER
6.1. Yardımcı maddelerin listesi
Gliseril tribehenat
Mısır nişastası
Kolloidal silikon dioksit
Magnezyum stearat
Karboksi metil nişasta
Mikrokristalin selüloz
6.2. Geçimsizlikler
Bilinen bir geçimsizliği yoktur.
6.3. Raf ömrü
24 ay
6.4. Saklamaya yönelik özel tedbirler
Orijinal ambalajında ve 25°C’nin altındaki oda sıcaklığında saklayınız.
6.5. Ambalajin niteliği ve içeriği
1 tablet, aplikatör ile birlikte karton kutuda.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereksinim yoktur.
67. RUHSAT SAHİBİ
FERRER International S.A.,
Gran Via Carlos III, 94
Barcelona – İspanya lisansı ile;
ADEKA İlaç Sanayi ve Ticaret A.Ş.
Necipbey Cad. No. 88
55020 – SAMSUN
Tel : (0362) 431 60 45
(0362 ) 431 60 46
Fax : (0362) 431 96 72
8. RUHSAT NUMARASI(LARI)
17.07.2006-208/16
9. İLK RUHSAT TARİHİ/RUHSAT YENİLEME TARİHİ
İlk ruhsatlandırma tarihi: 17.07.2006
Son yenileme tarihi : -
10. KÜB’ün YENİLENME TARİHİ:
19.07.2011
7