1  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Başkalarının belirtileri sizinkilerle aynı dahi olsa, ilaç o kişilere zarar  verebilir.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kulla ndığınızı  söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız. KULLANMA TALİMATI  
 
PANADOL 500 mg film kaplı tablet Ağızdan alınır.  
 
Etkin madde: Bir film tablet 500 mg parasetamol içerir.  
Yardımcı maddeler: Mısır nişastası, prejelatinize nişasta, povidon, potasyum sorbat, pudra, 
stearik asit, hipromelloz, triasetin, saf su.  
 
 
 Bu Kullanma Talimatında:  
 
1. PANADOL nedir ve ne için  kullanılır?  
2. PANADOL ’u kullanmadan önce dikkat edilmesi  gerekenler  
3. PANADOL nasıl  kullanılır?  
4. Olası yan etkiler  nelerdir?  
5. PANADOL ’un saklanması  
 
Başlıkları yer almaktadır. 
 
1. PANADOL nedir ve ne için  kullanılır?  
PANADOL, her tabletinde 500 mg parasetamol içeren, ağrı kesici ve ateş düşürücü olarak etki 
gösteren bir ilaçtır.  
PANADOL, 24 tablet içeren blister ambalajlardadır. PANADOL, hafif ve orta şiddetli ağrılar ile ateşin semptomatik (hastalığı tedavi edici değil, belirtileri giderici)
 tedavisinde kullanılır. 
2. PANADOL’u kullanmadan önce dikkat edilmesi gerekenler 
PANADOL’u aşağıdaki durumlarda KULLANMAYINIZ  
• Eğer  parasetamol  veya  ilacın  içeriğindeki  diğer  maddelere karşı  aşırı duyarlı  (alerjik)  iseniz  
• Şiddetli karaciğer ya da böbrek yetmezliğiniz  varsa 
 
PANADOL’u aşağıdaki durumlarda DİKKATLİ KULLANINIZ  
Eğer;  
 
• Kansızlığı (anemisi) olanlarda, akciğer hastalarında, karaciğer ve böbrek fonksiyon bozukluğu olan hastalarda doktor kontrolü altında dikkatli kullanılmalıdır .2   
• Deride kızarıklık,  döküntü veya  bir deri reaksiyonu görüldüğü takdirde, dikkatli kullanınız. 
• Parasetamol içeren başka bir ilaç alıyorsanız kullanmayınız. Parasetamol içeren başka 
ilaçlarla birlikte kullanımı doz aşımına neden olabilir. Parasetamol içeren ve ağrı kesici, 
ateş düşürücü, grip ve nezle semptomlarını giderici  ya da uykuya  yardımcı  ilaçlar  ile birlikte 
kullanmayınız. 
• Parasetamolü ilk kullananlarda veya daha önce kullanım hikayesi olanlarda, kullanımın ilk dozunda veya tekrarlayan dozlarında deride kızarıklık, döküntü veya bir deri reaksiyonu 
görülen kişiler bir daha bu ilacı veya parasetamol içeren başka bir ilacı kullanmamalıdır. 
• Kilonuz normalin altındaysa, anoreksik iseniz ya da beslenme yetersizliğiniz mevcutsa.  
• Karaciğer enzimlerinde yükselme ve gelip geçici sarılıkla karakterize kalıtsal bir hastalık 
olan Gilbert sendromunuz varsa.  
• Alkol alan kişilerde karaciğer zehirlenmesi (hepatotoksisite) riski nedeniyle günlük alınan parasetamol dozunun 2000 mg’ı aşmaması  gerekir.  
• Kan şekeri  metabolizmasında  etkili olan glukoz  6 fosfat  dehidrogenaz  enzimi  eksikliği  olan 
hastalarda seyrek olarak hemoliz (kırmızı kan hücrelerinin yıkımı)  görülebilir. 
• Alkolik karaciğer hastalarında dikkatli  kullanılmalıdır.  
 
3 – 5 gün içinde yeni belirtilerin oluşması ya da ağrının ve/veya ateşin azalmaması halinde, 
parasetamol kullanmaya son vererek doktorunuza danışınız. 
 
PANADOL birden (akut) yüksek dozda verildiğinde ciddi karaciğer toksisitesine neden olur. 
Erişkinlerde  uzun süreli  (kronik)  günlük dozlarda karaciğer hasarına neden  olabilir.  
 
Sepsis gibi glutatyon eksikliği olan hastalarda, parasetamol kullanımı metabolik asidoz riskini 
arttırabilir.  
 Şiddetli böbrek yetmezliği veya sepsis (bakteri ve toksinlerinin kanda dolaşarak organ hasarına yol açması) gibi ciddi hastalıklarınız varsa veya yetersiz beslenme, kronik alkolizmden muzdaripseniz veya flukloksasilin (bir antibiyotik) de alıyorsanız. Bu durumlardaki hastalarda, parasetamol uzun süre düzenli dozlarda kullanıldığında veya parasetamol flukloksasilin ile birlikte alındığında metabolik asidoz (kan ve sıvı anormalliği) adı verilen ciddi bir durum bildirilmiştir.  
 Ciddi bir enfeksiyonunuz (iltihap), ciddi derecede beslenme yetersizliğiniz varsa, kilonuz normalin çok altındaysa ya da kronik olarak alkol kullanıyorsanız, metabolik asidoz riskiniz artabilir.  
Metabolik asidoz belirtileri şunlardır:  
• Derin, hızlı ve zorlanarak nefes alıp vermek  
• Uyuşukluk 
• Mide bulantısı ve  kusma  
• İştahsızlık  
 
Bu   uyarılar, geçmişteki herhangi  bir dönemde  dahi olsa sizin için geçerliyse lütfen 
doktorunuza  danışınız.  
 
PANADOL’un yiyecek ve içecek ile kullanılması  
Alkolle veya alkol içeren yiyecek ve içeceklerle (örn. bazı ilaçlar) birlikte kullanıldığında 
karaciğer üzerine zararlı etki gösterme riski artabilir.  
Besinler parasetamolün bağırsaktan emilimini azaltabilir.  
 3  Hamilelik  
İlacı kullanmadan önce doktorunuza veya eczacınıza danışınız . 
Hamilelerde yarar/risk değerlendirilmesi yapılarak kullanılmalıdır. Hamile hastalar kullanıma 
ait doktor tavsiyesine uymalıdır. Eğer klinik olarak gerekirse PANADOL  gebelikte ancak, 
etkili en düşük dozda  ve mümkün olan en kısa süre ve sıklıkta kullanılmalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 
Emzirme  
İlacı kullanmadan önce doktorunuza veya eczacınıza danışınız . 
 PANADOL’un  emziren anne tarafından tedavi edici dozlarda alınması bebek üzerinde bir risk 
oluşturmaz. Parasetamol az da olsa süte geçmektedir. Emziren anneler bu dönemde hekim önerisi ile kullanabilir.  
 
Araç ve makine kullanımı  
Araç ve makine kullanma üzerine herhangi bir etki göstermesi beklenmez. 
Ancak parasetamol 
bazı hastalarda baş dönmesi veya uyku hali yapabilir. PANADOL kullanırken, uyanık kalmanızı 
gerektiren işler yaparken dikkatli olmalısınız.  
 
PANADOL’un içeriğinde bulunan bazı yardımcı maddeler hakkında önemli bilgiler  
Bu tıbbi ürün potasyum (kanda ve hücrelerde bulunan önemli bir madde) içerir. Bu durum, 
böbrek fonksiyonlarında  azalma  olan hastalar  ya da kontrollü potasyum  diyetinde  olan hastalar 
için göz önünde  bulundurulmalıdır. 
 
Diğer ilaçlarla birlikte kullanımı  
Bazı ilaçlar ile birlikte kullanıldığı nda PANADOL’un etkisi değişebilir. Aşağıdaki ilaçları 
kullanıyorsanız lütfen doktorunuza söyleyiniz:  
• Mide boşalmasında gecikme yaratan ilaçlar (Örn: propantelin vb.) 
• Mide boşalmasını hızlandıran ilaçlar (Örn: metoklopramid gibi)  
• Karaciğer enzimlerini uyaran ilaçlar (Örn: bazı uyku ilaçları, sara hastalığında kullanılan bazı ilaçlar (fenitoin, fenobarbital, karbamazepin)  gibi)  
• Antibiyotik olarak kullanılan kloramfenikol, rifampisin   
• Flukloksasilin (antibiyotik), kan ve sıvı anormalliği (metabolik asidoz) riski nedeniyle acil tedavi 
gerektiren ciddi bir ilaç  (bzk. Bölüm2)  
• Varfarin ve kumarin türevi antikoagülanlar (kan pıhtılaşmasını engelleyen ilaçlar)  
• Zidovudin (Çocuk ve erişkinlerde görülen HIV enfeksiyonlarının (AIDS) tedavi ve 
önlenmesinde kullanılan bir  ilaç 
• Domperidon (bulantı -kusma tedavisinde  kullanılır)  
• Sarı kantaron (St John’s Worth / Hypericum perforatum ) içerikli ilaçlar  
• Kolestiramin içerikli ilaçlar (yüksek kolesterol tedavisinde  kullanılır)  
• Tropisetron ve granisetron içerikli ilaçlar (radyoterapi ve/veya kemoterapi alan hastalarda 
bulantı ve kusmanın önlenmesi amacıyla  kullanılır)  
• Diğer ağrı kesicilerle birlikte  kullanım  
• Alkol  
• Antidepresan (ruhsal çöküntü tedavisinde kullanılan bazı  ilaçlar)  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız ise lütfen doktorunuza veya eczacınıza bunlar hakkında bilgi veriniz.
 
 4  3. PANADOL nasıl  kullanılır?  
Uygun kullanım ve doz/uygulama sıklığı için talimatlar:  
PANADOL yetişkinlerde ve 10 yaşın üzerindeki çocuklarda uygundur. Yetişkinlerde ve 16 
yaş ve üzerindeki çocuklarda önerilen doz 1- 2 tablettir ve gerekirse doz en az 4 saatte bir 
yinelenebilir.  Günlük en yüksek doz 4000  mg’dır.  24 saatte 8 tabletten  fazla kullanılmamalıdır.  
 
10-15 yaş arası çocuklarda 4 -6 saat arayla 1 tablet önerilir. Günlük en yüksek doz  tek seferde 
10-15 mg/kg (30 kg üstü çocuklarda bir defada 500mg)  veya  bölünmüş dozlarda günlük 
maksimum 60 mg/kg’dır  (30 kg üstü çocuklarda maksimum 2g) . 24 saatte 4 dozdan fazla 
kullanılmamalıdır.  Doktor tarafından önerilmedikçe 3 günden fazla kullanılmamalıdır. 
 
Semptomların giderilebilmesi için her zaman etkili olduğu en düşük dozda kullanınız. 
Belirtilen dozdan fazla kullanılmamalı, kullanıldığı takdirde hemen bir doktora başvurulmalıdır. 
 
Alkol alan kişilerde karaciğer zehirlenmesi (hepatotoksisite) riski nedeniyle günlük alınan parasetamol dozunun 2000 mg’ı aşmaması gerekir  
 
Uygulama yolu ve metodu:  
Ağızdan alınır. Bir bardak su ile birlikte yutunuz. 
 
Değişik yaş grupları:  
Çocuklarda kullanımı:  
10 yaş ve altındaki çocukların kullanımına uygun değildir. 10-15 yaş arası çocuklarda 4 -6 saat arayla 1 tablet önerilir. Doktor tarafından önerilmedikçe 3 
günden fazla kullanılmamalıdır. 
 
Yaşlılarda  kullanımı:   
Sağlıklı,  hareketli  yaşlılarda  normal  yetişkin  dozu  uygundur,  fakat  zayıf, hareketsiz yaşlılarda 
doz ve dozlam sıklığı  azaltılmalıdır.  
 
Özel kullanım durumları:  
 
Böbrek/ karaciğer yetmezliği  
Hafif ve orta şiddette karaciğer ve böbrek fonksiyon bozukluğu olan hastalarda dikkatle 
kullanılmalıdır.  
Altta yatan karaciğer hastalığı, parasetamole bağlı karaciğer hasarı riskini arttırır. Karaciğer ya da böbrek yetmezliği olan hastalar bu ilacı kullanmadan önce doktora danışmalıdır. 
 
Eğer PANADOL’un etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz. 
 
Kullanmanız gerekenden fazla PANADOL kullandıysanız:  
Doz aşımı durumlarında solgunluk, iştahsızlık, bulantı ve kusma görülen başlıca belirtilerdir, ancak bazı durumlarda saatlerce belirti görülmeyebilir. Bu nedenle aşırı doz veya kazayla ilaç alma durumlarında derhal doktorunuza haber veriniz veya hastaneye başvurunuz. Akut (kısa sürede) yüksek doz alındığında karaciğer zehirlenmesine yol açabilir. Parasetamol doz aşımı sonuçları karaciğer nakli ya da ölüme kadar varabilen karaciğer yetmezliğine yol açabilir. Karaciğer toksisitesi ve hepatik işlev bozukluğu ile birlikte genelde akut pankreatit de gözlenebilir. Aşırı dozun zararı alkolik karaciğer hastalarında daha yüksektir. Parasetamol doz aşımı hemen tedavi edilmelidir.  
 5  PANADOL’den  kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
PANADOL’u kullanmayı unutursanız  
Unutulan dozları dengelemek için çift doz almayınız. 
 
PANADOL ile tedavi sonlandırıldığındaki oluşabilecek etkiler  
İlacınızı doktorunuzun söylediği süre zarfınca kullanın. Herhangi bir olumsuz etki göstermesi 
beklenmez.  
 
4. Olası yan etkiler  nelerdir?  
Tüm  ilaçlar  gibi, PANADOL’un  içeriğinde  bulunan maddelere duyarlı  olan kişilerde  yan etkiler 
olabilir.  
 
Parasetamolün istenmeyen etkileri genellikle hafiftir. Parasetamolün 10 gramın (20 adet 
PANADOL) üzerinde alınması durumunda zararlı etki görülmesi muhtemeldir. 
 
Aşağıdakilerden  biri olursa, PANADOL’u  kullanmayı  durdurun  ve DERHAL 
doktorunuza bildirin veya size en yakın hastanenin acil bölümüne  başvurunuz:  
 
− El, ayak, yüz, dil ve dudakların şişmesi ya da özellikle boğazda nefes darlığına yol 
açacak şekilde şişmesi (anaflaktik  şok) 
− Alerjik belirtiler (ciltte kızarıklık, soyulma ya da ağızda  ülser)  
− Astım ve akciğerde nefes darlığına yol açacak astım benzeri belirtiler  (bronkospazm)  
− Aspirin  ya da benzeri  non-steroid  anti-inflamatuar  ilaçlar  kullandığınızda  nefes  güçlüğü 
yaşadıysanız ve buna benzer semptomları bu ilacı kullandığınızda da  gördüyseniz  
− Beklenmeyen morarma ve kanama görürseniz  
 
Bunlar çok ciddi yan etkilerdir. Eğer bu durum sizde mevcut ise, sizin PANADOL’e karşı ciddi alerjiniz var demektir. Acil tıbbi müdahaleye veya hastaneye yatırılmanıza gerek olabilir.  
 
Yan etkiler aşağıdaki kategorilerde gösterildiği şekilde sınıflandırılmıştır: Çok yaygın:  10 hastanın en az birinde  görülebilir. 
Yaygın:  10 hastanın birinden az, fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir. 
Seyrek:  1.000 hastanın birinden az  görülebilir. 
Çok seyrek:  10.000 hastanın birinden az görülebilir. 
Bilinmiyor:  Eldeki verilerden hareketle tahmin edilemiyor.  
 
Yaygın yan etkiler  
• Uyku hali  (somnolans)  
• Baş ağrısı  
• Baş dönmesi  
• Üst solunum yolları enfeksiyon belirtileri  
• Bulantı  
• Kusma  
• Uyuşma, karıncalanma ve yanma hissi gibi duyusal  bozukluklar  
• Bağırsak  gazı  
• Karın  ağrısı  
• Kabızlık  
• Hazımsızlık  6   
Yaygın olmayan yan etkiler  
• Uzun süreli uygulamada böbreklerde yetmezliğe yol açabilen böbrek hasarı (papiler 
nekroz)  
• Sindirim sisteminde görülen kanama (gastrointestinal  kanama)  
 
Seyrek yan etkiler  
• Akyuvar sayısında azalma (lökopeni), kan hücrelerinde azalma (pansitopeni), anemi 
(kansızlık), kanda methemoglobin bulunması (methemoglobinemi), anormal sayıda düşük 
beyaz kan hücresi (nötropeni), kılcal damarların deri içine kanaması (trombositopenik purpura),  
Bu yan etkiler parasetamol ile neden- sonuç ilişkisi içinde değildir. 
• Bulantı, kusma, ishal, karın ağrısı  
• Aniden başlayan ve ölüme neden olabilen ciddi alerjik reaksiyon (anafilaksi)  
• Egzama, yaygın akıntılı döküntüler (akut generalize eksantematöz püstülozis), el, yüz ve 
ayakta dantele benzer kızarıklık oluşturan, aşırı duyarlılık (eritema  multiforme)  
 
Çok seyrek yan etkiler  
• Ani ve sık gelişebilen kan hücresi sayısının azalması  (agran ülositoz)  
• Kan pulcuğu (pıhtılaşmadan sorumlu kan hücreleri) sayısında azalma  (trombositopeni), 
• Aspirin ya da benzeri non- steroid anti -inflamatuar ilaçlara karşı hassasiyeti olan hastalarda 
bronkospazm  
• Karaciğer işlev bozukluğu  
• Alerjik reaksiyon belirtileri 
• Deri döküntüsü, kaşıntı, alerjik ödem, yüzde, dilde ve boğazda şişlik (anjiyoödem), Stevens -Johnson sendromu (cilt ve mukoza  zarının  ilaç veya  enfeksiyona  karşı  ciddi  şekilde 
reaksiyon gösterdiği bir  rahatsızlıktır)  
• Toksik epidermal  nekroliz  (Lyell  sendromu)  (ilaç ve çeşitli enfeksiyonlara  bağlı  gelişebilen 
deri hastalığı)  
 Bilinmiyor  
• Merkezi sinir sisteminde uyarılma, baş dönmesi, beyinde iltihaplanma (ensefalopati), 
uykusuzluk (insomni), titreme  (tremor)  
• Pozitif alerji testi  
• İnsan vücudu savunma sisteminin kan pulcuklarını (trombosit) zarar verici olarak kabul 
edip imha etmesi (immün  trombositopeni)   
• Ağır hastalığı olan ve parasetamol kullanan hastalarda  kanı daha asidik hale getirebilen 
ciddi bir durum (metabolik asidoz)  (bkz. Bölüm 2)  
 
 Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr  
sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)‘ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
5. PANADOL’un  saklanması  7  PANADOL’u çocukların göremeyeceği , erişemeyeceği yerlerde ve ambalajında saklayınız. 
25o C’nin altındaki oda sıcaklığında ve kuru bir yerde saklayınız. Işıktan koruyunuz.  
Son kullanma tarihi geçmiş veya kullanılmayan ilaçları çöpe atmayınız! Çevre , Şehircilik 
ve İklim Değişikliği Bakanlığınca belirlenen toplama sistemine veriniz.  
 
Son kullanma tarihiyle uyumlu olarak kullanınız.  
Ambalajın üzerinde belirtilen son kullanma tarihinden sonra PANADOL’u kullanmayınız. 
Eğer üründe ve/veya ambalajında bozukluklar fark ederseniz PANADOL’u  kullanmayınız. 
 
Ruhsat sahibi:  
Haleon  Tüketici Sağlığı A.Ş., Şişli / İSTANBUL  
 
Üreti m Yeri : 
Abdi İbrahim İlaç San. ve Tic. A.Ş., Esenyurt/ İSTANBUL  
 
Bu kullanma talimatı …  tarihinde onaylanmıştır. 