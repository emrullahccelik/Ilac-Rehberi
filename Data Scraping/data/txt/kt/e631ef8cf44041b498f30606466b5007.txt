1 KULLANMA TALİMATI  
ZEDPREX® 20 mg/5 ml oral çözelti  
Ağızdan alınır . 
• Etkin madde : Fluoksetin hidroklorür  
Her 5  ml oral çözelti 20 mg fluoksetine eşdeğer miktarda fluoksetin hidroklorür içerir.  
• Yardımcı maddeler : Benzoik asit, sukroz, gliserin, aroma  olarak  nane ve saf  su. 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı  söyleyiniz.  
• Bu talimat ta yazılanlara aynen uyunuz.  İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma Talimatında:  
1. ZEDPREX nedir ve ne için  kullanılır?  
2. ZEDPREX kullanmadan önce dikkat edilmesi  gerekenler  
3. ZEDPREX nasıl  kullanılır?  
4. Olası  yan etkiler  nelerdir?  
5. ZEDPREX’in  saklanması  
Başlıkları yer almaktadır. 
 
1. ZEDPREX nedir ve ne için  kullanılır?  
 ZEDPREX 75 ml’lik bal rengi cam şişelerde berrak, nane kokulu, viskoz  oral çözeltidir . 
 ZEDPREX seçici serotonin geri alım inhibitörü (SSRI) antidepresanlar olarak bilinen ilaç grubuna 
dahildir.  
 
2 Bu ilaç yetişkinlerde aşağıdakilerden herhangi birisini tedavi etmek için kullanılır : 
• Majör  depresyon  
• Takıntı hastalığı (obsesif kompulsif bozukluk = OKB olarak da  tanınır)  
• Aşırı yeme ve ardından kusarak çıkartma (bulimia  nervoza)  
 
8 yaş ve üzeri çocuklar ve ergenlerde:  
• 4-6 seanstan sonra depresyon psikolojik tedaviye yanıt vermezse orta ila şiddetli majör 
depresif bozukluk tedavisinde endikedir. ZEDPREX  orta ila şiddetli majör depresif bozukluğu 
olan bir çocuğa veya ergene yalnızca psikoloji k terapi ile birlikte önerilmelidir . 
 
ZEDPREX nasıl etki eder?  
Herkesin beyninde serotonin olarak adlandırılan bir madde bulunur. Depresyonda olan ya da 
obsesif kompulsif bozukluğu olan ya da yeme bozukluğu (bulimia nervoza) olan kişiler diğer 
insanlara göre daha düşük seviyede serotonine sahiptirler. ZEDPREX ve diğer serotonin geri 
alım inhibitörlerinin nasıl etki ettikleri tam anlaşılmamakla birlikte bunlar beyinde azalmış olan  
serotonin seviyesini  artırarak etki  gösterirler.  Bu durumların tedavisi  daha iyi olabilmeniz için 
önemlidir. Eğer tedavi edilmezse, durumunuz düzelmez, daha ciddi ve tedavisi zor bir hale  
gelebilir.  
 
Semptomlardan kurtulduğunuza emin olabilmeniz için birkaç hafta ya da birkaç ay boyunca 
tedavi edilmeniz gerekebilir.  
 
2. ZEDPREX kullanmadan önce dikkat edilmesi gerekenler  
 
ZEDPREX’i aşağıdaki durumlarda KULLANMAYINIZ  
• Fluoksetine ya da bu ilacın diğer bileşenlerinden herhangi birine karşı alerjiniz varsa. 
Döküntü ya da başka alerjik reaksiyonlar (kaşıntı, yüzde ya da dudaklarda şişme ya da 
nefes darlığı gibi) gelişirse, ilacınızı almayı hemen  kesiniz  ve derhal  doktorunuza  
bildiriniz.  
• Geri dönüşümsüz, seçici olmayan monoamin oksidaz inhibitörleri (MAOİ) olarak bilinen 
ilaçlar kullanıyorsanız, ciddi, hatta ölümcül reaksiyonlar ortaya çıkabilir. (örn. depresyon 
tedavisi için iproniazid  kullanımı).  
3 Geri dönüşümsüz seçici olmayan MAOİ tedavisi alıyorsanız ZEDPREX tedavisi ilaç 
kesildikten en az 2 hafta sonra başlatılmalıdır. 
 
ZEDPR EX almayı bıraktıktan sonra en az beş hafta geri dönüşümsüz, seçici olmayan 
MAOİ’lerinden hiçbirini almayınız. Eğer ZEDPREX uzun bir dönem kullanılmak üzere 
ve/veya yüksek bir dozda, reçetelendi ise, doktorunuz bu arayı uzatmayı düşünmelidir. 
 
Kalp atımınızın çok yavaşlaması ile ilgili artmış bir risk olduğundan metoprolol (kalp yetmezliği 
tedavisi için) kullanıyorsanız.  
• Eğer tiyoridazin içeren ilaçlar kullanıyorsanız. ZEDPREX’i bıraktıktan sonra 5 gün 
boyunca tiyoridazin içeren ilaçları almayınız. Tiyoridazin içeren ilaçlar ZEDPREX ile 
birlikte kullanıldığında ciddi kalp ritim problemlerine neden olarak ani ölümlere yol  
açar.  
• Antipsikotik etkili pimozid içeren ilaçlar  kullanıyorsanız. 
 
ZEDPREX’i aşağıdaki durumlarda DİKKATLİ KULLANINIZ  
Antidepresan ilaçların çocuklar ve 24 yaşına kadar olan gençlerdeki kullanımlarının, 
intihar düşünce ya da davranışlarını artırma olasılığı bulunmaktadır . Bu nedenle 
özellikle tedavinin başlangıcı ve ilk aylarda, ilaç dozunun artırılma/azaltılma ya da kesilme dönemlerinde hastanın gösterebileceği huzursuzluk, aşırı hareketlilik gibi 
beklenmedik davranış değişiklikleri ya da intihar olasılığı gibi nedenlerle hastanın gerek ailesi gerekse tedavi edicilerce yakinen izlenmesi gereklidir. 8 yaşın altındaki çocuk larda 
ZEDPREX kullanımı önerilmez.  
 
• Sara hastalığınız (epilepsiniz) varsa ya da geçmişte nöbet geçirdiyseniz, nöbet geçiriyorsanız 
ya da nöbet sıklığında artış varsa derhal doktorunuza bildiriniz; ZEDPREX kullanımının 
kesilmesi gerekebilir;  
• Elektrokonvülsif tedavi  (yapay bir şekilde (elektrik aracılığıyla) bir konvulsiyon (yaygın kasılmalar) 
nöbeti oluşturulması) görüyorsanız;  
• Daha önce aşırı iyi hissetme ve hareketlilik hali (mani) geçirdiyseniz; manik atak 
geçiriyorsanız derhal doktorunuza bildiriniz; ZEDPREX kullanımının kesilmesi gerekebilir;  
• Şeker hastalığınız  (diyabetiniz)  varsa (doktorunuzun insülinin ya da diğer  antidiyabetik 
4 tedavinin dozunu ayarlaması  gerekebilir);  
• Karaciğerle ilgili sorunlarınız varsa (doktorunuzun ilacın dozunu ayarlaması  gerekebilir);  
• Kalple ilgili sorunlarınız  varsa;  
• İstirahat halinde düşük kalp atım hızı  ve/veya  uzamış  ağır ishal  ve kusma sonucunda  tuz kaybı 
olduğunu biliyorsanız veya idrar söktürücü (diüretik) ilaç  kullanıyorsanız;  
• Göz içi basıncının artması  (glokom)  varsa;  
• İdrar söktürücü (diüretik) alıyorsanız, özellikle de  yaşlıysanız;  
• Kanama bozukluğu öykünüz varsa ya da morluklar veya olağandışı kanamalar ortaya 
çıkıyorsa  veya hamileyseniz (bkz. ‘Hamilelik’) ; 
• Kan sulandırıcı ilaçlar kullanıyorsanız (bkz. ‘Diğer ilaçlar ile birlikte  kullanımı’).  
• Tamoksifen (meme kanseri tedavisinde kullanılır)  kullanıyorsanız  (bkz. ‘Diğer  ilaçlar ile 
birlikte  kullanımı’).  
• Kendinizi huzursuz hissediyorsanız ve yerinde duramama ya da oturamama gibi aşırı 
hareketli bir durumunuz var ise, akatizi adı verilen bir durum ortaya çıkmış olabilir; 
ZEDPREX dozunu artırmanız kendinizi daha kötü hissetmenize neden olabilir.  
• Ateş, kaslarda sertlik ya da titreme (seyirme), zihinsel durumunuzda değişiklik (konfüzyon), 
aşırı hassasiyet ve aş ırı huzursuzluk gibi değişiklikler varsa; serotonin sendromu ya da 
nöroleptik malign  sendrom  geçiriyor  olabilirsiniz.  Bu sendrom  nadiren görülse de, yaşamı 
tehdit edebilecek durumlara neden olabilir, derhal doktorunuza bildiriniz, ZEDPREX 
kullanımının kesi lmesi gerekebilir.  
 İntihar düşüncesi ve depresyon ya da anksiyete bozukluğunuzun kötüleşmesi  
Ruhsal çöküntü (depresyon) ve/veya kaygı (anksiyete) bozukluklarınız varsa kendinize zarar verme ya da intihar düşünceleriniz olabilir. Bu risk, antidepresanları ilk kullanmaya başladığınızda 
artabilir. Çünkü bu ilaçların etkisini göstermesi genellikle  2 hafta bazen  daha uzun sürer.  
Bu durumda aşağıdaki gibi düşünebilirsiniz:  
• Daha önce intihar ya da kendine zarar verme düşüncesi  varsa  
• Genç yetişkinseniz. Klinik çalışmalardan elde edilen bilgiler antidepresanla tedavi edilmiş 25 
yaşın altındaki psikiyatrik durumu olan yetişkinlerde intihar davranışında artma riskini göstermiştir.  
 
Eğer her an kendine zarar verme ya da intihar etme düşünceleriniz varsa doktorunuzla  irtibata 
geçiniz ya da hemen hastaneye gidiniz. 
5 Herhangi bir yakınınıza depresyonunuz ya da anksiyete bozukluğunuz olduğunuzu söylemeniz 
yararlı olabilir. Onlardan bu talimatı okumalarını isteyiniz. Depresyonunuzun ya da 
anksiyetenizin daha kötüye gittiği ni ya da davranışlarınızdaki değişikliklerden endişe duyduklarını 
size söylemelerini  isteyebilirsiniz.  
 
8 ila 18 yaş arası çocuklar ve ergenler:  
18 yaşın altındaki hastalar bu sınıftaki ilaçları aldığında intihara teşebbüs, intihar düşünceleri ve muhalefet  davranışlar (ağırlıklı olarak saldırganlık, karşı gelme ve öfke) gibi yan etkilerde artış 
riski bulunmaktadır. ZEDPREX’in büyüme, ergenlik, ruhsal, duygusal ve davranış gelişimi üzerine uzun süreli güvenlilik bilgisi sınırlıdır. ZEDPREX  yalnızca orta ila şiddetli majör depresif 
atakların tedavisinde (psikoterapi  ile birlikte) 8 ila 18 yaş arasındaki çocuklarda ve ergenlerde 
kullanılmalı ve diğer durumların tedavisinde kullanılmamalıdır.  
 Bunun yanı sıra , ZEDPREX 'in bu yaş grubundaki büyüme, cinsel olgunlaş ma, bilişsel, duygusal 
ve davranışsal gelişime üzerindeki uzun vadeli güvenliğine ilişkin çok sınırlı kanıt bulunmaktadır . 
Buna rağmen , 18 yaşından küçük bir hastaysanız, doktorunuz sizin için en iyisi olduğuna karar 
verdiğinde  orta ila şiddetli majör depresif ataklar için psikolojik terapi ile birlikte ZEDPREX  
reçete edebilir. Doktorunuz ZEDPREX'i  18 yaşından küçük bir hastaya reçete ettiyse ve siz bu 
konuyu görüşmek istiyorsanız lütfen doktorunuza başvurunuz. 18 yaşın altındaki hastalar 
ZEDPREX  kullanırken yukarıda listelenen se mptomlardan herhangi biri geliştiğinde veya 
kötüleştiğinde  doktorunu  bilgilendirmelidir.  
 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 Cinse l işlev bozukluğu  
ZEDPREX gibi ilaçlar (SSRI’lar olarak da adlandırılan) cinsel işlev bozukluğu belirtilerine  neden 
olabilir (bkz. Bölüm 4). Bazı durumlarda, bu semptomlar tedavi durdurulduktan sonra da devam etmiştir.  
 ZEDPREX’in yiyecek ve içecek ile kul lanılması  
ZEDPREX’i tercihinize göre yemekle birlikte y a da ayrı olarak alabilirsiniz.  
Bu ilacı kullanırken alkol almaktan kaçınmalısınız. 
 
6 Hamilelik  
İlacı kullanmadan önce doktorunuza veya eczacınıza danışınız.  
 
Hamileliğin  ilk birkaç ayı boyunca anneleri fluoksetin kullanan bebeklerde kalbi etkileyen 
doğum kusurları riskinde artış olduğunu gösteren çalışmalar  bulunmaktadır. Genel 
popülasyonda, bebeklerin %1’i kalp kusuru ile doğmaktadır. Bu oran anneleri fluoksetin 
kullanan bebeklerde %2’dir. Hamilelik sırasında potansiyel yarar potansiyel riskten ağır 
basmadıkça, bu tedavinin kullanılmaması tercih edilir.  Bununla birlikte, hamilelik  sırasında 
ZEDPREX kullanımına doktorunuzla görüştükten sonra dozunu azaltarak son verebilirs iniz. 
Ancak, doktorunuz durumunuza göre size ZEDPREX kullanmaya devam etmenizi de önerebilir.  
Hamilelik sırasında özellikle hamileliğin  son 3 ayında fluoksetin benzeri ilaçlar alındığında, 
bebeklerde hızlı solumaya ve mavimsi bir görünüm  almasına  yol açan yenidoğanda  dirençli 
pulmoner hipertansiyon (PPHN) adı verilen ciddi durumun riskini artırabilir. Bu belirtiler bebek doğduktan sonraki ilk 24 saat içinde başlar. Eğer bebeğinizde böyle  bir durum olursa derhal 
doktorunuza  danışınız.  
 
ZEDPREX
’i hamileliğin izin son dönemlerinde alırsanız, özellikle de bir kanama bozukluğu 
öykünüz varsa, doğumdan kısa bir süre sonra ağır vajinal kanama riski artabilir. Doktorunuz 
ZEDPREX  aldığınızı bilmelidir, böylece size tavsiyelerde bulunabilir.  
 
Hamilelik  sırasında, özell ikle hamileliğin son evresinde ya da doğumdan hemen önce 
kullanıldığında yenidoğan bebeklerde aşağıdaki etkiler rapor edildiğinden dikkatli olunmalıdır: uyaranlara karşı  aşırı duyarlı  olma  durumu  (iritabilite),  titreme,  kas zayıflığı, sürekli ağlama, 
emme ya da uyku sırasında  sorunlar.  
 
Tedaviniz  sırasında  hamile  olduğunuzu fark ederseniz  hemen  doktorunuza veya 
eczacınıza  danışınız. 
 
Emzirme  
İlacı kullanmadan önce doktorunuza veya eczacınıza danışınız.  
 
Fluoksetin anne sütüne geçer ve bebeklerde yan etkiler e neden olabilir. Kesinlikle  emzirmeniz 
gerekiyorsa doktorunuz fluoksetin dozunu azaltabilir.  
7 Üreme  
Hayvan çalışmalarında ZEDPREX ’in sperm kalitesini düşürdüğü gösterilmiştir. Bu durum teorik 
olarak üremeyi etkileyebilir ancak insanda üreme üzerine olumsuz bir etkisi henüz gözlenmemiştir.  
 
Araç ve makine kullanımı  
ZEDPREX gibi psikotropik ilaçlar , karar verme yeteneğinizi ya da uyumunuzu etkileyebilir. 
ZEDPREX’in sizi nasıl etkilediğini anlamadan araç ya da makine kullanmayınız. 
 ZEDPREX’in içeriğinde bulunan bazı yardımcı maddeler hakkında önemli bilgiler  
ZEDPREX oral çözelti 5 ml doz başına 3 g sukroz içerir. Bu durum, diyabet hastalarında göz 
önünde bulundurulmalıdır. Dişlere zararlı olabilir. Eğer daha önceden doktorunuz tarafından bazı 
şekerlere karşı dayanıksızlığınız  olduğu söylenmişse bu tıbbi ürünü almadan önce doktorunuzla 
temasa geçiniz.  
 
Diğer ilaçlar ile birlikte kullanımı 
Bu ilaç diğer  bazı  ilaçlar  ile etkileşim gösterebilir.  
 
ZEDPREX’i aşağıdaki ilaçlarla birlikte kullanmayınız:  
• bazı geri dönüşümsüz , seçici olmayan MAOİ’leri. ZEDPREX;  geri dönüşümsüz, seçici 
olmayan MAOİ’leri (örneğin tranilsipromin) tedavisi kesildikten 2 hafta sonra 
başlatılmalıdır. ZEDPREX almayı bıraktıktan sonra en az beş hafta geri dönüşümsüz, seçici 
olmayan MAOİ’lerinden hiçbirini almayınız. Eğer ZEDPREX uzun bir döne m kullanılmak 
üzere ve/veya yüksek bir dozda verildiyse, doktorunuzun 5 haftadan daha uzun bu arayı uzatmayı düşünmesi  gerekebilir.  
• metoprolol kalp yetmezliğinde kullanıldığında; kalp atımınızın çok yavaşlaması ile ilgili 
artmış bir risk  vardır.  
 
ZEDPREX aşağıdaki ilaçlarla etkileşim gösterebilir: 
• tamoksifen (meme kanseri tedavisi için); ZEDPREX bu ilacın kan düzeylerini 
değiştirebileceğinden ve tamoksifen etkisini azaltma ihtimaline neden olabileceğinden 
doktorunuz farklı antidepresan tedavisi reçete  edeb ilir. 
• moklobemid, linezolid (bir antibiyotik) ve metiltiyoninyum klorür (metilen mavisi) gibi 
monoamin oksidaz inhibitörleri A (MAOİ -A): Ciddi, hatta ölümcül reaksiyon riskleri 
8 nedeniyle (serotonin sendromu olarak adlandırılır). Fluoksetin tedavisi geri dönüşümlü MAOİ 
tedavisi durdurulduktan sonraki gün başlatılabilir, ancak doktorunuz sizi daha dikkatli izlemek 
ve daha düşük dozda MAOİ -A ilaçlarını kullanmak  isteyebilir.  
• mekitazin (alerji için); bu ilacın ZEDPREX ile birlikte kullanılması kalbin elektrikse l 
aktivitesinde değişiklik riskini  arttırabilir.  
• fenitoin (sara için kullanılır); ZEDPREX bu ilacın kandaki düzeylerini etkileyebileceğinden, 
birlikte kullanılacaksa daha dikkatli  olunmalıdır.  
• lityum, selejilin, sarı kantaron (St. John’s Wort), tramadol  (şiddetli ağrı tedavisi için),  
triptanlar (migren için) ve triptofan ; ZEDPREX ile birlikte kullanıldığında hafif serotonin 
sendromu (ani, aşırı serotonin etkisi) riski artar. ZEDPREX lityum ile kombinasyon halinde  
kullanıldığında doktorunuz kontrol sıklığını  artıracaktır.  
• kalp ritmini etkileyebilen ilaçlar ör. Sınıf IA ve III antiaritmikler , antipsikotikler (ör. 
fenotiyazin türevleri, pimozid, haloperidol), trisiklik antidepresanlar , bazı antimikrobiyal 
ajanlar (örneğin sparfloksasin, moksifloksasin, eritromisin iv, pentamidin) antimalaryal 
tedavi (sıtma tedavisi) özellikle halofantrin ya da, bazı antihistaminikler (astemizol, 
mizolastin). Bu ilaçlardan bir veya daha fazlasının ZEDPREX ile birlikte kullanılması, kalbin 
elektriksel aktivitesinde değişiklik riskini arttırabilir.  
• anti-koagülanlar (varfarin gibi kan sulandırıcılar), non steroidal antienflamatuar ilaçlar 
(ağrı, ateş ve iltihaba etkili, ibuprofen ve diklofenak gibi) aspirin ve kanı sulandırabilen 
diğer ilaçlar (bazı zihinsel ve davranışsal bozukluklarda kullanılan klozapin gibi). ZEDPREX 
bu ilaçların kandaki etkisini değiştirebilir. Eğer ZEDPREX tedavisine varfarin kullanırken 
başlandıysa ya da durdurulduysa doktorunuzun bazı testler yaptırması dozunuzu ayarlaması 
ve sizi daha sık kontrol etmesi  gerekecektir.  
• siproheptadin (alerjiler için); ZEDPREX’in etkisini azaltabileceğinden . 
• kandaki sodyum düzeylerini düşüren ilaçlar (idrarda artışa sebep olan ilaçlar, desmopresin, 
karbamazepin ve okskarbazepin gibi); bu ilaçlar ZEDPREX ile birlikte alındıklarında kandaki 
sodyum seviyelerinin çok düşük olması riskini arttırabileceklerinden.  
• trisiklik antidepresan gibi antidepresanlar , diğer selektif serotonin geri alım inhibitörleri 
(SSRI’lar) veya bupropion, meflokin veya klorokin (sıtma tedavisi için), tramadol (şiddetli 
ağrı tedavisi için) veya fenotiyazin ya da butirofenon gibi antipsikotikler; ZEDPREX bu 
ilaçlarla birlikte alındığında nöbet riskini  arttırabileceğinden.  
• flekainid, propafenon, nebivolol ya da enkainid (kalple ilgili sorunlar için), karbamazepin 
(sara için), atomoksetin ya da trisiklik antidepresanlar (örn. imipramin, desipramin ve 
9 amitriptilin ); veya risperidon (şizofreni için); ZEDPREX bu ilaçların kandaki düzeylerini 
değiştirebileceğinden, doktorunuz bu ilaçların dozunu azaltabilir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise veya kullanma ihtimaliniz  varsa  lütfen  doktorunuza veya eczacınıza  bunlar 
hakkında bilgi  veriniz.  
 
3. ZEDPREX nasıl  kullanılır?  
Bu ilacı her zaman tam olarak doktorunuzun ya da eczacınızın  size söylediği  şekilde  alınız. Emin 
değilseniz doktorunuza ya da eczacınıza danışınız. 
 
Uygun kullanım ve doz/uygulama sıklığı için talimatlar  
• Depresyon: Önerilen doz günde  1 ölçü pipeti  ile 5 ml’dir  (5 ml = 20 mg). Tedavi 
başlatıldıktan sonraki 3- 4 hafta içinde doktorunuz dozajınızı gözden geçirecek ve 
gerekiyorsa ayarlayacaktır. Uygun olan durumlarda doz  maksimum  15 ml’ye ( 60 mg)  kadar 
kademeli olarak artırılabilir. En düşük etkili dozu aldığınızdan emin olmak için doz dikkatle artırılmalıdır. Depresyon ilacınızı almaya ilk başladığınızda hemen kendinizi daha iyi 
hissetmeyebilirsiniz. Bu normaldir, çünkü ilk birkaç hafta geçinceye  kadar depresif 
belirtilerde iyileşme meydana gelmez. Depresyon hastaları en az 6 aylık bir süre boyunca tedavi  edilmelidir.  
 
• Bulimia nervoza: Günde bir kez ölçü pipeti ile 15 ml’dir (60 mg). 
 
• Obsesif kompulsif bozukluk (OKB): Önerilen doz günde  ölçü pipet i ile 5 ml’dir (20 mg). 
Tedavi başlatıldıktan 2 hafta sonra doktorunuz dozu gözden geçirecek ve gerekiyorsa ayarlayacaktır. Uygun olan durumlarda doz maksimum  ölçü pipeti  ile 15 ml’ye ( 60 mg) 
kadar kademeli olarak artırılabilir. 10 hafta içinde herhangi  bir iyileşme  gözlenmezse, 
doktorunuz ZEDPREX tedavisini yeniden değerlendirmelidir.  
 
• 8-18 yaş arası depresyon hastası çocuk ve ergenlerde kullanım:  Bir uzman tarafından tedaviye 
başlanmalı ve gözetiminde uygulanmalıdır. Başlangıç dozu günde 10 mg'dır (2,5 ml 
ZEDPREX  oral solüsyonu olarak verilir). 1 -2 hafta sonra doktorunuz dozu 20 mg/gün'e 
çıkarabilir. En düşük etkili dozu almanızı sağlamak için doz dikkatli bir şekilde artırılmalıdır. 
Daha düşük kilolu çocukların daha düşük dozlara ihtiyacı olabilir. Teda viye tatmin edici bir 
10 yanıt alınırsa, doktorunuz tedaviye 6 aydan daha uzun süre devam etme ihtiyacını gözden 
geçirecektir. 9 hafta içinde iyileşmezseniz, doktorunuz tedavinizi yeniden değerlendirecektir. 
Uygulama yolu ve metodu:  
• İlacınızı kutunun içinde bulunan 5 ml ölçü pipeti  ile belirtilen miktarda  kullanınız.  
• Her zaman doktorunuzun talimatlarına  uyunuz. 
• Doktorunuzun size söylediğinden daha fazla ilaç  kullanmayınız.  
 
Değişik yaş grupları:  
Çocuklarda kullanımı:  
ZEDPREX’in 8 yaş ın altındaki  çocuklarda kullanılması önerilmemektedir.  
 Yaşlılarda kullanımı:  
Yaşlıysanız, doktorunuz dozu artırırken daha dikkatli  olacaktır ve günlük doz genellikle  10 ml ’yi 
(40 mg)  aşmamalıdır. Maksimum doz günde 15 ml’dir (60 mg). 
 
Özel kullanım durumları:  
Böbrek/Karaciğer yetmezliği:  
Böbrek fonksiyon bozukluğu olan hastalarda doktor tarafından önerilen doz dışında özel bir 
doz ayarlaması gerekmez.  
 
Karaciğerle ilgili bir sorununuz  varsa ya da ZEDPREX’i  etkileyebilecek  başka  bir ilaç da 
kullanıyorsanız, doktorunuzun kararı daha düşük bir doz vermek ya da ZEDPREX’i iki günde bir 
kullanmanızı söylemek yönünde  olabilir.  
Doktorunuz ayrı bir tavsiyede bulunmadıkça, bu talimatları takip ediniz. 
 
İlacınızı zamanında almayı unutmayınız.  
 
Doktorunuz ZEDPREX ile tedavinizin ne kadar süreceğini size bildirecektir. Tedaviyi erken kesmeyiniz çünkü istenen sonucu alamazsınız.  
 Eğer ZEDPREX’in etkisinin çok güçlü veya zayıf olduğuna dair bir izleniminiz var ise doktorunuz veya eczacınız ile konuşunuz. 
 
11 Kullanmanız gerekenden daha fazla ZEDPREX kullandıysanız  
ZEDPREX’ten kullanmanız gerekenden fazlasını kullanmışsanız bir doktor veya eczacı ile 
konuşunuz. 
 
Çok fazla ilaç kullanmışsanız derhal en yakın hastanenin acil  servisine  başvurunuz  ya da 
durumu derhal doktorunuza  bildiriniz.  
 
Mümkünse yanınıza ZEDPREX şişesini de alınız. 
 
Doz aşımı belirtileri şunları içerir: Bulantı, kusma, nöbetler, kalple ilgili sorunlar (kalp atışlarında 
düzensizlik ve kalp durması gibi) akciğerle ilgili sorunlar ve ruhsal durumda huzursuzluktan komaya kadar ilerleyen değişiklikler.  
 
ZEDPREX’i kullanmayı unutursanız  
Bir dozu almayı unuttuysanız bir sonraki dozunuzu bir sonraki gün normal saatinde alınız. 
Unutulan dozları dengelemek için çift doz almayınız. 
 
İlacınızı her gün a ynı saatte almanız, size her gün ilacınızı düzenli olarak almanız gerektiğini 
hatırlatmaya yardımcı olacaktır.  
 ZEDPREX ile tedavi sonlandırıldığında oluşabilecek etkiler  
• Doktorunuz söylemedikçe ZEDPREX ile tedavinizi kesmeyiniz. İlacınızı almaya devam 
etmeniz önemlidir. Kendinizi daha iyi hissetmeye başlasanız bile ilacınızı doktorunuza 
sormadan  bırakmayınız.  
• Yanınızda her zaman yeteri kadar ilacınızın olduğundan emin olunuz. 
 
ZEDPREX kullanmayı ani  olarak  bıraktığınızda  aşağıdaki  etkileri (yoksunluk etkileri) fark 
edebilirsiniz: Sersemlik, iğnelenme gibi karıncalanma hissi, uyku bozuklukları (canlı rüyalar, 
kâbuslar , uyuyamama), huzursuz ya da tedirgin hissetme, sıradışı yorgunluk ya da güçsüzlük, 
endişeli hissetme, bulantı/kusma, titreme, baş ağrılar ı. 
 
 
 
12 Çoğu kişiye göre, ZEDPREX bırakıldığında görülen tüm belirtiler hafiftir ve birkaç hafta içinde 
kendiliğinden geçmektedir. Tedaviyi kestiğinizde belirtilerle karşılaşırsanız doktorunuza 
danışınız.  
 
ZEDPREX’i bırakırken doktorunuz dozunuzu bir ya da iki hafta içinde yavaş yavaş azaltmanızı 
önerecektir. Bu da tedavinin sonlandırılmasında oluşabilecek etkilerin oluşma riskinin azaltılmasını sağlar.  
 Bu ilacın kullanımıyla ilgili ilave sorularınız varsa doktorunuza ya da eczacınıza danışınız.  
 Bunlarla ya da başka bir hastalık etkisiyle karşılaşırsanız doktorunuza bildiriniz.  4. Olası yan etkiler  nelerdir?  
Tüm ilaçlar gibi, bu  ilacın  içeriğinde bulunan maddelere duyarlı  olan kişilerde  yan etkiler  olabilir.  
 
Aşağıdakilerden  biri olursa, ZEDPREX’i  kullanmayı  durdurunuz  ve DERHAL 
doktorunuza bildiriniz veya size en yakın hastanenin acil bölümüne  başvurunuz:  
• Vücudunuzda şiddetli döküntü fark ederseniz ya da kaşıntı, dudaklarda/dilde şişme veya 
hırıltı/nefes darlığı gibi ciddi bir alerjik reaksiyon meydana  gelirse,  
• Cilt renginiz kırmızıya dönmeye  başlarsa ya da çeşitli deri reaksiyonları  gelişirse  veya 
cildinizde kabarcıklar ya da soyulma  varsa.  
• Herhangi bir zamanda kendinize zarar verme ya da intihar gibi düşünceleriniz  varsa,  
• Kendinizi huzursuz hissediyorsanız ve hareketsiz duramıyor ya  da oturamıyorsanız, akatizi 
adı verilen bir durum ortaya çıkmış olabilir; ZEDPREX dozunu artırmanız kendinizi daha 
kötü hissetmenize neden olabilir.  
• Bunların hepsi çok ciddi yan etkilerdir. Eğer  bunlardan biri sizde mevcut ise, sizin 
ZEDPREX’e karşı ciddi alerjiniz var demektir. Acil tıbbi müdahaleye veya hastaneye 
yatırılmanıza gerek  olabilir.  
 
Bazı hastalarda aşağıdaki yan etkiler görülebilir:  
• Solunum hızının ya da kalp atım  hızının  artmasıyla  birlikte  açıklanamayan  ateş, terleme, 
kaslarda sertlik ya da titreme,  zihin  karışıklığı,  aşırı gerginlik  ya da uyku  hali (seyrek olarak) 
dahil olmak üzere çeşitli belirtiler  bir arada ortaya  çıkması (serotonin  sendromu olarak 
13 bilinir)  
• Çoğunlukla yaşlılarda  ve idrar söktürücü (diüretik) alan (yaşlı) kişilerde güçsüzlük, 
uyuşukluk ya da zihin  karışıklığı 
• Erkeklerde uzun süreli ya da ağrılı  sertleşme  
• Aşırı hassasiyet ve aşırı  gerginlik  
• Hızlı ve düzensiz kalp atımı, bayılma, kalp atımındaki işleyişte bir anormalliğin  belirtisi 
olan ayağa kalkınca baş dönmesi veya çökme gibi kalp problemleri.  Bunların hepsi ciddi 
yan etkilerdir. Acil tıbbi müdahale gerekebilir.  
 
Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir  
Yaygın: 10 hastanın 1’inden az fakat 100 hastanın 1’inden fazla görülebilir  
Yaygın olmayan: 100 hastanın 1’inden az fakat 1. 000 has tanın 1’inden fazla görülebilir  
Seyrek: 1.000 hastanın 1’inden az fakat 10.000 hastanın 1’inden faz la görülebilir  
Çok seyrek: 10.000 hastanın birinden az görülebilir  
Bilinmiyor: Eldeki verilerden hareketle tahmin edilemiyor  
 Aşağıdakilerden herhangi birini fark ederseniz, doktorunuza söyleyiniz:  
Çok yaygın:  
• Uykusuzluk 
• Baş ağrısı  
• İshal, mide bozukluğu (bulantı)  
• Yorgunluk 
 
Yaygın:  
• Acıkmama, kilo  kaybı  
• Sinirlilik,  endişe  
• Huzursuzluk, konsantrasyon zayıflığı  
• Gergin  hissetme  
• Cinsel dürtüde azalma ya da cinsel problemler (cinsel aktivite için sertleşmenin 
devamlılığında zorluk dahil)  
• Uyku sorunları, olağandı şı rüyalar, yorgunluk ve  uykusuzluk 
• Sersemlik  
14 • Tat alma duyusunda  değişiklik  
• Kontrol edilemeyen titreme  hareketleri  
• Bulanık görme  
• Hızlı ve düzensiz kalp atım  hissi 
• Al basması  
• Esneme  
• Hazımsızlık,  kusma  
• Ağız  kuruluğu  
• Döküntü, kurdeşen, kaşınma  
• Aşırı  terleme  
• Eklem  ağrısı  
• Sık idrara  çıkma  
• Açıklanamayan vajinal  kanama  
• Titreme hissi ya da üşüme  
 
Yaygın olmayan:  
• Kendine yabancılaşma duygusu  
• Tuhaf  düşünme  
• Anormal mutluluk  hissi 
• Bazen tedavinin durdurulmasından sonra da devam eden, orgazm problemlerini de içeren 
cinsel problemler  
• İntihar düşünceleri veya kendine zarar  verme  
• Diş gıcırdatma  
• Kas seyirmesi, istem dışı hareketler ya da denge veya koordinasyonla ilgili  problemler  
• Hafıza zayıflığı  
• Göz bebeklerinin genişlemesi 
• Kulaklarda  çınlama  
• Tansiyon düşüklüğü  
• Kısa nefes  alma  
• Burun kanaması  
• Yutmada  zorluk 
• Saç dökülmesi  
15 • Deride berelenme eğiliminde  artış 
• Deride açıklanamayan çürüme ya da kanamayla ilişkili kızarıklıklar  
• Soğuk terleme  
• İdrara çıkmada güçlük  
• Sıcak ya da soğuğa karşı  hassasiyet  
• Anormal karaciğer test  sonuçları  
 
Seyrek:  
• Kanda tuz seviyelerinde  düşüklük 
• Kanama veya çürüme riskini artıran trombositlerde  azalma 
• Beyaz kan hücre sayısında  azalma  
• Tipik olmayan saldırgan davranışlar  
• Varsanı  (halüsinasyonlar)  
• Huzursuzluk  
• Panik  ataklar  
• Kafa karışıklığı (konfüzyon)  
• Kekeleme  
• Saldırganlık  
• Nöbetler  
• Kan damarları iltihabı  (vaskülit)  
• Boyun, yüz, dudak ve/veya boğaz çevresindeki dokularda hızlı  şişme  
• Yemek borusunda  ağrı 
• Sarılık  
• Akciğer  problemleri  
• Güneşe  hassasiyet  
• Kas ağrısı  
• İdrar yapmada zorluk  
• Memelerden süt  gelmesi  
 
Bilinmiyor:  
• Doğumdan kısa bir süre sonra ağır vajinal kanama (postpartum hemoraji), daha fazla bilgi 
için Bölüm 2’deki “Hamilelik” bölümüne bakınız.  
 
16 Kemik kırık riski – Bu tip ilaçları alan hastalarda kemik kırıklarında artma riski gözlenmiştir.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gele n yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız . 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgile ndiriniz.  
 5. ZEDPREX’in  saklanması  
 ZEDPREX’i çocukların göremeyeceği, erişemeyeceği yerlerde ve ambalajında saklayınız. 
Bu ilacı, 25°C’nin altındaki  oda sıcaklığında saklayınız. Işıktan koruyunuz. 
Son kullanma tarihiyle uyumlu olarak kullanınız . 
Ambalajdaki  son kullanma tarihinden sonra ZEDPREX’i kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz  
 
Ruhsat Sahibi:  
ADEKA İlaç San .ve Tic. A.Ş.  
55020 – İlkadım/Samsun  
 
Üretim Yeri : 
ADEKA İlaç San .ve Tic. A.Ş.  
55020 – İlkadım/Samsun  
 
Bu kullanma talimatı  ....... tarihinde onaylanmıştır.  
