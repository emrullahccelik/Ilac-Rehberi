 
1/8 KULLANMA TALİMATI  
 
ADRENALİN Osel 1 mg/1  mL IM/IV/SC enjeksiyonluk ç özelti  
Steril  
Kas, damar,  kalp,  soluk borusu içine  veya deri altına  uygulanır.  
 
• Etkin  madde:  Her 1 mL'lik  ampul  1mg adrenalin  içerir.  
• Yardımcı  maddeler: Sodyum klorür, sodyum metabisülfit ve enjeksiyonluk su içerir.  
 
 
Bu Kullanma  Talimatında:  
1. ADRENALİN  nedir  ve ne için kullanılır?  
2. ADRENALİN'i  kullanmadan önce dikkat edilmesi gerekenler  
3. ADRENALİN  nasıl  kullanılır?  
4. Olası  yan etkiler  nelerdir?  
5. ADRENALİN'in  saklanması  
 
Başlıkları yer almaktadır. 
 
1. ADRENALİN nedir  ve ne  için kullanılır?  
ADRENALİN bir ampulde 1 mg adrenalin içeren 10 ve 100 ampullük kutularda takdim  
edilmektedir.  Ampuller  renksiz – açık sarı berrak çözelti  içermektedir.  Adrenalin  aşağıdaki  
durumlarda kullanılır: 
• Kalp  durması  ve kardiyopulmoner reanimasyon  
Suni solunum, açık veya kapalı kalp kompresyonu fayda vermezse damardan sodyum  
bikarbonat verildikten sonra ADRENALİN damar içinde, kalp içine veya soluk borusuna  
verilebilir.  
• Anafilaktik şok (kan basıncı düşüklüğünün eşlik ettiği aşırı duyarlılık reaksiyonu) ve akut  
(ani gelişen)  alerjik  reaksiyonlar 
  Bu ilacı kullanmaya başlamadan  önce bu KULLANMA TALİMATINI  dikkatlice  
okuyunuz,  çünkü sizin için önemli  bilgiler  içermektedir.  
• Bu kullanma talimatını saklayınız. Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara aynen  uyunuz. İlaç hakkında size önerilen  dozun dışında 
yüksek  veya  düşük  doz kullanmayınız.  
2/8 Anjiyoödem  (alerji  sonucu derinin kaşıntısız  şişmesi  ve kızarması),  ilaç ve serum  reaksiyonları, 
böcek sokmaları ve diğer alerjenlere karşı histaminin fizyolojik antagonisti olarak kullanılır.  Şok 
varsa deri altından  verilmez.  Ayrıca şoktaki  hastaya damar  yoluyla  H1 reseptör  antagonisti  
(klorfeniramin)  de verilmelidir.  
• Akut (ani gelişen) astım ataklarında ve bronkospazm (bronş ve bronşcukların kasılması)  Deri 
altına verilir.  
• Deri ve mukozalarda kapiller (yüzeysel) kanamaları durdurma  Çözelti  şeklinde  bölgesel  
verilir.  
• Lokal anesteziklerin (bölgesel anestezi sağlayan ilaçlar) etki süresini uzatma   
Diş hekimleri tarafından  vazokonstrüktör (damar  büzücü) olarak ilave edilir.  
 
2. ADRENALİN'i  kullanmadan önce dikkat edilmesi gerekenler   
ADRENALİN'i  aşağıdaki  durumlarda  KULLANMAYINIZ  
Eğer;  
• Hipertansiyonunuz  (kan basıncı  yüksekliği)  varsa,  
• Tiroid  beziniz aşırı faaliyet  gösteriyorsa,  
• Koroner  yetmezliğiniz  varsa (kalbi  besleyen  kan damarlarının  kalbe  yeterince kan 
taşıyamaması  durumu), 
• Şeker  hastasıysanız,  
• Feokromositomunuz  (böbrek  üstü bezinde gelişen  bir tümör)  varsa,  
• Subaortik stenoz  (kalpte  sağ karıncık  çıkım yolunda  daralma),  
• Hipovolemik şok (kan hacmindeki  azalmaya  bağlı  olarak  kalbin  vücuda  yeterli  kanı 
pompalayamaması  durumu) (anafilaktik şok hariç),  
• Organik kalp hastalığınız  (kalbin kendi  yapısından  kaynaklanan  hastalıklar)  varsa,  
• Aritminiz  (ritm  bozukluğunuz  varsa)  varsa,  
• Kalp  dilatasyonunda  (kalp  büyümesi), 
• Organik beyin hasarında (beynin kendi  yapısından  kaynaklanan hastalıklar),  
• Serebrovasküler  hastalığınız  (beyin damarlarıyla  ilgili hastalıklar)  varsa,  
• Dar açılı glokomunuz  (ani bulanık görme, ağrı ve kırmızılığa  neden  olan bir göz hastalığı)  
varsa,  
• Genel  anestezide siklopropan veya  halojenli  hidrokarbon türevi  anestezik  aldıysanız, 
• Adrenaline  karşı  aşırı duyarlılığınız  varsa,  
 
Ayrıca lokal anesteziklerle karıştırıldığında parmaklarda, kulakta, burunda ve genital (üreme  
organlarına  ait) bölgelerde  kullanılmamalıdır . 
 
ADRENALİN'i  aşağıdaki  durumlarda  DİKKATLİ  KULLANINIZ . 
Aşağıdaki  durumlarda  ilacı  dikkatli  kullanınız;  
• Asidozda  (kanda  asit maddelerin  artışı),  
• Hipoksi  (dokulara  giden oksijen miktarının  azalması),  
• Kronik (uzun süreli)  astım ve amfizem  (akciğerlerdeki  hava keseciklerinin  gerilip  
genişlemesi  nedeniyle  ortaya  çıkan ve  nefes  darlığı belirtisini gösteren  hastalık).   
3/8 • Kardiyovasküler  (kalp  damar  sistemi ile ilgili)  hastalıklar,  
• Genel  anestezi  altında  ameliyat olacaksanız.  
 
Yaşlı ve psikonörotik hastalarda ve de serebral arteriyosklerozda (beyin damarlarında görülen 
damar  sertliği)  dikkatle  kullanılmalıdır.  
 
Koruyucu olarak  sodyum  metabisülfit taşıdığından  sülfit alerjisine  neden  olabilir.  
 
Tanısı  konmuş  veya şüpheli  konjenital  uzamış  QT sendromu  veya  Torsades  de Pointes  
hastalarında kullanımından kaçınılmalıdır.  
 "Bu uyarılar,  geçmişteki herhangi  bir dönemde  dahi olsa sizin  için geçerliyse lütfen  doktorunuza  
danışınız."  
 
ADRENALİN'in  yiyecek  ve içecek  ile kullanılması:  
Uygulama  yolu nedeniyle  yiyecek  ve içeceklerle etkileşimi yoktur.  
 
Hamilelik  
İlacı kullanmadan önce  doktorunuza veya eczacınıza  danışınız.  
 
Adrenalinin gebe kadınlarda kullanımına ilişkin yeterli veri mevcut değildir. Doktorunuz  
tarafından  gerekli  görülmedikçe  gebelikte  ADRENALİN'i  kullanmayınız. 
 Adrenalin  plasentaya geçer.  Doğumsal  kusur  sıklığında  hafif bir artış olduğuna  ilişkin  bulgular  
yer almaktadır.  Adrenalin  doğum  sırasında  kullanılmamalıdır.  Aksi  takdirde  doğumun 2. 
devresinin uzamasına neden olabilir.  
 Tedaviniz sırasında hamile olduğunuzu fark ederseniz hemen doktorunuza veya eczacınıza  
danışınız.  
 Emzirme  
Adrenalinin emzirme  döneminde  emniyetle  kullanılıp  kullanılamayacağı  konusunda  araştırma  
yapılmamıştır.  Emziriyorsanız dikkatli kullanmanız  gerekir.  
 İlacı kullanmadan önce  doktorunuza veya eczacınıza  danışınız.  
 
Araç ve makine  kullanımı  
ADRENALİN'in  etkileri,  ancak  ilacın  sürekli  verilmesi durumunda  sürdürülebilir. Organ  
fonksiyonlarınız  normal düzeylere  dönmedikçe araç ve  makine kullanmayınız. 
 
ADRENALİN'in  içeriğinde bulunan bazı  yardımcı  maddeler hakkında  önemli  bilgiler  
Bu tıbbi ürün her ampulde  1 mmol'den (23 mg) daha  az sodyum  ihtiva  eder;  yani esasında 
sodyum  içermediği kabul edilebilir.    
4/8 Diğer ilaçlar  ile birlikte  kullanımı  
• Trisiklik antidepresanlar, maprotilin, levodopa, metildopa , MAO inhibitörleri, bretilyum,  
klonidin, dopeksamin, entakapon, doksapram, oksitosin, sodyum  levotiroksin, klorfeniramin  
ve difenhidramin adrenalinin  etkisini  potansiyalize  ederek  aritmilere  ve ağır hipertansiyona 
neden olabilir.  
• Digitalis  glikozidleri  ve civalı  diüretikler  adrenalinin  aritmojenik  etkisini arttırabilirler.  
• Ergo  alkaloidleri veya  oksitoksin vasokonstrüktör  etkiyi  arttırabilir.  
• Doğum  sırasında  adrenalin  veya  adrenalin  içeren  lokal  anestezikler  kullanılmışsa  
vazopresin, ergonovin, metilergonovin gibi uterotonikler şiddetli hipertansif krizlere ve  
postpartum  devrede beyin kanamasına  neden  olabilirler.  
• Beta- adrenerjik  blokörler  (propranolol)  adrenalinin  bronkodilatör  etkisini antagonize  eder.  
• Alfa-adrenerjik  blokörler, prazosin, terazosin,  haloperidol, loxapin, fenotiazin  ve 
tioksantinler  adrenalinin  vazokonstrüktör  etkisini antagonize  edebilir.  
• Halojenli hidrokarbon bileşiminde  genel  anestezikler  ve siklopropan myokardı  duyarlı  
kılarak  adrenalinin aritmojenik  etkisini arttırır.  
• Sempatomimetik  ilaçlar  ve fosfodiesteraz  inhibitörleri aritmojenik  etkiyi  arttırır.  
• Beta- adrenerjik  antagonistler  adrenalinin  inotropik etkisini azaltır.  
• Adrenalin  alkalen  çözeltilerde  (sodyum  bikarbonat, furosemid)  inaktive  olur. Droperidolun 
neden  olduğu hipotansiyon tedavisi  için kullanılmamalıdır.  Kan basıncı  daha da düşer.  
• Herbal ilaçlardan efedra ve kafein içeren maddeler adrenalinin etkisini şiddetlendirebilir.  
Adrenalin  plazmada  C vitamini ve intraselüler  potasyum  ve magnezyum  konsantrasyonlarını  
düşürür.  
• Adrenalin  digoksin,  kinidin veya  florohidrokarbon alan hastalara  verildiğinde, bu hastalarda 
kardiyak aritmilerin görülme riski daha yüksektir. Adrenalinin neden olduğu hiperglisemi,  
hipoglisemik  ilaçlarla  tedavi  edilen diyabetik hastalarda kan şekeri  kontrolünü bozabilir. 
Adrenalin  guanetidin gibi adrenerjik  nöron  blokerlerinin antihipertansif etkilerini spesifik 
olarak tersine çevirir ve şiddetli hipertansiyon riskine  sahiptir.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda  
kullandınız  ise lütfen  doktorunuza veya  eczacınıza  bunlar  hakkında bilgi veriniz.  
 
3. ADRENALİN nasıl  kullanılır?  
ADRENALİN doktorunuz ya da bir sağlık personeli tarafından uygulanacağından aşağıdaki  
bölüm  hekiminize veya sağlık personeline yöneliktir. 
 
Uygun  kullanım  ve doz/uygulama sıklığı için talimatlar:  
Bronkospazm  ve hipersensitivite  reaksiyonları  durumlarında  dozaj:  
 
Akut  anafilaksi,  ağır astım ve alerjik  reaksiyonlarda  büyükler  için mutat  başlangıç dozu 0,1-0,5 
mg (0 ,1 - 0,5 mL) ADRENALİN olup, subkütan veya intramüsküler yolla verilir. Alerji nedeni  
deri altına veya kas içine yapılan bir ilaç ise absorbsiyonu geciktirmek ve azaltmak için  
ADRENALİN enjeksiyonu aynı yerlere yapılabilir . ADRENALİN'in başlangıç dozları küçük  
olmalıdır,  gerekirse bunlar  arttırılabilir.  Ancak  bir defada verilen  doz 1 mg'ı geçmemelidir.    
5/8 Anafilaktik  şokta  subkütan dozlar  10-15 dakikalık  aralıklarla tekrarlanabilir.  Ağır astım  
krizlerinde  ise subkütan dozlar  hastanın  cevabına  göre 20 dakika  ile 4 saat aralıklarla  
tekrarlanabilir.  
 
Kronik obstrüktif akciğer hastalığında 0,3 mg ( 0,3 mL) adrenalin 20 dakika ara ile 3 kez verilir  
ve her 2 saatte bir bu şema tekrarlanabilir.  
 Ağır anafilaktik şokta ilacın dolaşıma girmesini sağlamak için intravenöz yol kullanılmalıdır.  
Bunun için 0,1- 0,2 mg (0 ,1-0,2 mL) ADRENALİN 8 -10 kısım enjeksiyonluk su ile dilüe edilir  
ve yavaş  olarak  intravenöz  enjeksiyonla  verilir.  Gerekiyorsa  bu her 5-15 dakikada  bir 
tekrarlanabilir.  
 
Kalp  durması  durumunda  dozaj:  
Büyüklerde  kalp reanimasyonu için 0,5-1 mg (0,5-1 mL) ADRENALİN dilüe  edilerek  intravenöz  
veya intrakardiyak yolla enjekte edilir. Kalp masajını engellememek için intravenöz yol tercih  
edilir. 1 -2 mg ( 1-2 mL) ADRENALİN 10 mL steril distile suya katılarak endotrakeal tüp  
aracılığıyla trakeaya instile edilir ya da ilk intravenöz enjeksiyondan sonra 0,3  m g  ( 0,3 mL) 
ADRENALİN subkütan olarak yapılır veya intravenöz infüzyon şeklinde 1- 4 µg/dk hızıyla  
verilir.  
 
Diğer uygulama  şekilleri ve  dozajları: 
Lokal hemostatik olarak 1:50.000 (%0,002) -1:1.000 (%0,1) konsantrasyonunda adrenalin 
çözeltileri ıslak pansuman veya sprey şeklinde deri, mukoza ve doku yüzeylerine uygulanır. 
Adrenalin lokal anestezik çözeltilere 1:500.000- 1:50.000 oranında katılır. En sık kullanılan  
konsantrasyon 1:200.000'dir. 
 
Uygulama yolu ve metodu:  
ADRENALİN tercihen subkütan olarak enjekte edilir. Kas içine de yapılabilir, ancak gluteus  
kasları kullanılmamalıdır (Bu bölge derisin de anaerob mikroorganizmalar kolonize olabilir ve  
ADRENALİN'in  vazokonstrüktör  etkisi hipoksiye  neden  olarak  Clostridium  welchii  
enfeksiyonunun oluşmasını hızlandırabilir.).  
 Acil durumlarda  ADRENALİN dilüe  edilerek  çok yavaş  intravenöz  enjeksiyon şeklinde  
verilebilir.  Kalp  durması  halinde  dilüe  adrenalin  çözeltisi  intrakardiyak  enjeksiyon veya  
endotrakeal instilasyonla  verilebilir. Kalbe enjekte edildiğinde kalp masajı da uygulanmalıdır. 
Bu şekilde ilacın koroner sirkülasyona katılması sağlanır. Adrenalin aerosol, vaporizör, IPPB  
cihazına oral inhalasyon şeklinde verilebilir.  
 Bu amaçla kullanılan adrenalin çözeltileri daha konsantre olup bunları sistemik olarak enjekte  
etmekten kaçınılmalıdır. ADRENALİN dilüe edilerek lokal olarak deri, mukoza ve doku yüzeylerine  uygulanabilir. Bunun için ıslak pansuman veya sprey  şekilleri kullanılır.  
 Adrenalin  dozu adrenalin  tuzları  içindeki  adrenalin  miktarı ile  ifade edilir.    
6/8 Değişik  yaş grupları:  
Çocuklarda  kullanımı:  
Bronkospazm  ve hipersensitivite  reaksiyonları  durumlarında  dozaj:  
Ağır astım ve anafilaksi  vakalarında  çocuklara  subkütan olarak  0,01 mg/kg  (0,01 mL/kg) veya  
0,3 mg/m2 (0,3 mL/m2) ADRENALİN yapılır.  Bir defalık  pediyatrik doz 0,5 mg (0,5 mL)'ı 
geçmemelidir.  Hastanın  durumuna  ve alınan  cevaba göre dozlar  20 dakika  ile 4 saatlik  aralıklarla  
tekrarlanabilir.  
 
Kalp  durması  durumunda  dozaj:  
Çocuklarda 0,005 -0,01 mg/kg ADRENALİN intrakardiyak olarak enjekte edilir veya 0,01  mg/kg 
ADRENALİN intravenöz olarak verilir. Bu amaçla 1:10.000 konsantrasyonda hazır  ampul  
kullanılmalıdır.  Bu şekilde  dilüsyon hatalarından kaçınılmış  olunur.  
 
2 yaşından küçük çocuklarda kullanılmaz. 12 yaşın altındaki çocuklarda acil durumlar dışında  
kullanılması önerilmemektedir.  
 
Yaşlılarda  kullanımı:  
Yetişkinler  için önerilen  doz dikkatle  uygulanır. 
 
Özel  kullanım  durumları:  
Böbrek  yetmezliği:  
Veri bulunmamaktadır.  
 
Karaciğer yetmezliği:  
Veri bulunmamaktadır.  
 
Eğer ADRENALİN'in etkisinin çok güçlü veya zayıf olduğuna dair bir izleniminiz var ise  
doktorunuz  veya eczacınız ile konuşunuz. 
 
Kullanmanız  gerekenden  daha  fazla  ADRENALİN kullandıysanız  
İlacınız bir sağlık personeli tar afından uygulanacağından kullanmanız gerekenden daha fazla  
ADRENALİN kullanımı beklenmez. Ancak size fazla doz uygulandığını düşünüyorsanız, mümkün olan en kısa zamanda sağlık personelini bilgilendirmeniz gerekir. Doz aşıldığında şu belirtiler  görülebilir;  ventriküler  fibrilasyon ve ölümle  sonuçlanabilen kardiyak aritmiler; şiddetli 
hipertansiyonun neden  olduğu pulmoner  ödem  ve serebral  hemoraji.  
 Adrenalinin etkileri labetalol gibi kombine alfa ve beta adrenerjik bloker ilaçlarla giderilebilir  
veya  herhangi  bir supraventriküler  aritminin  tedavisi  için beta- blokerler  kullanılabilir; periferal  
dolaşımda alfa kaynaklı etkilerin kontrolü için fentolamin kullanılabilir. Çabuk etki gösteren  
nitratlar  ve sodyum  nitroprusid gibi  vazodilatörler  tedaviye  yardımcı  olabilir.  
 
Acil yaşam  desteği  sağlanmalıdır.    
7/8 ADRENALİN'den kullanmanız gerekenden fazlasını kullanmışsanız, bir doktor veya eczacı ile  
konuşunuz. 
 ADRENALİN'i  kullanmayı  unutursanız  
İlacınız  bir sağlık  personeli  tarafından  uygulanacağından kullanmanız  gereken dozun unutulması  
beklenmez.  Ancak  uygulanması  gereken  dozun size verilmemiş  olabileceğini  düşünüyorsanız, 
sağlık personelini bilgilendirmeniz  gerekmektedir.  
 Unutulan dozları dengelemek  için çift doz  almayınız.  
 
ADRENALİN ile tedavi  sonlandırıldığında  oluşabilecek  etkiler  
ADRENALİN ile tedavi  sonlandırıldığında  herhangi  bir olumsuz  etki beklenmez.  
 
4. Olası yan etkiler nelerdir?  
ADRENALİN ile görülen diğer yan etkiler aşağıdaki gibi olup yan etkiler aşağıdaki 
kategorilerde gösterildiği şekilde sıralanmıştır.  
Çok yaygın  : 10 hastanın  en az birinde  görülebilir.  
Yaygın  : 10 hastanın birinden az, fakat 100 hastanın birinden fazla görülebilir.  
Yaygın olmayan  : 100 hastanın  birinden  az, fakat  1000 hastanın  birinden fazla görülebilir.  
Seyrek  : 1.000 hastanın  birinden az, fakat  10.000 hastanın  birinden fazla görülebilir.  
Çok seyrek  :10.000 hastanın birinden az görülebilir. 
Bilinmiyor  : Eldeki  verilerden  tahmin  edilemiyor.  
 
Bilinmiyor  
• Sinirlilik,  anksiyete,  huzursuzluk, baş ağrısı,  baş dönmesi, başta hafiflik,  uykusuzluk. 
• Dar açılı glokom  belirmesi veya  ağırlaşması,  gözde  geçici  batma  ve yanma duyuları, göz 
ağrısı,  alerjik  gözkapağı reaksiyonu, gözde iritasyon. 
• Kalp çarpıntısı ( parenteral), güçlü kalp atışı, yüz kızarması (flushing), yüzün solması, 
göğüs  ağrısı, miyokard (kalp kası) oksijen tüketiminde artış, kalp aritmileri (düzensiz kalp 
atışı), ani ölüm, angina pektoris (kalp kasının bölgesel olarak yetersiz kanlanmasından 
kaynaklanan ve  sıklıkla  göğsün ortasında  sıkışma  hissi ile kendini  gösteren  bir 
rahatsızlık),  damarlarda daralma. Ventriküler  fibrilasyon (karıncıklardan kaynaklanan 
tamamen düzensiz ve yetersiz kasılmalardan oluşan bir ritim bozukluğu) görülebilir ve 
şiddetli hipertansiyon (kan basıncı  yüksekliği) hastalarında serebral hemoraji (beyin 
kanaması) ve pulmoner ödeme (akciğerlerde  sıvı toplantısı)  neden  olabilir.  
• Hırıltılı soluma, nefes  darlığı.  
• Bulantı,  kusma, ağız kuruluğu, boğazda  kuruluk. 
• Kuvvetsizlik, titreme.  
• İdrar torbası çıkışında tıkanıklık olan hastalarda akut üriner retansiyon (ani ortaya çıkan 
idrar  yapamama veya idrar yaptıktan sonra idrar torbasında önemli miktarda artık idrar 
kalması  durumu), böbrek ve iç organlara ait kan akımında azalma.  
   
8/8  
Diğer  
Terlemede artma,  kol ve bacaklarda üşüme,  lokal iskemik  nekroz (bir bölgenin kanlanamaması  
sonucu meydana gelen  doku kaybı), düşük dozlarla bile meydana gelebilen  insülin  salınımının  
engellenmesi ve kan şekeri yüksekliği, glukoneogenez, glikoliz, lipoliz (yağların ayrışması),  
ketogenez (yağ asitlerinin  yıkılması sonucu keton  cisimlerinin  açığa  çıkması)  gibi bazı 
biyokimyasal  etkiler.  
 
Eğer  bu kullanma talimatında  bahsi geçmeyen  herhangi bir yan etki ile karşılaşırsanız  
doktorunuzu veya eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya almayan  herhangi  bir yan etki meydana gelmesi  durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki  Bildirimi” ikonuna tıklayarak ya da 0 800 314 
00 08 num aralı yan etki bildirim hattını arayarak Türkiye Farmakovijilans Merkezi (TÜFAM)’ne 
bildiriniz. Meydana gelen yan etkileri bildirerek kullanmakta olduğunuz ilacın güvenliliği 
hakkında daha fazla bilgi edinilmesine katkı sağlamış olacaksınız. 
 
5. ADRENALİN'in  saklanması  
ADRENALİN'i  çocukların  göremeyeceği,  erişemeyeceği  yerlerde ve ambalajında saklayınız.  
 
15-25°C arasındaki  oda sıcaklığında, ışıktan  koruyarak saklayınız.  Buzdolabında  saklamayınız  
 Son kullanma  tarihiyle  uyumlu olarak  kullanınız  
Ambalajdaki  son kullanma tarihinden sonra ADRENALİN'i  kullanmayınız. 
 Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve İklim Değişikliği Bakanlığınca belirlenen toplama sistemine veriniz.  
 
Ruhsat  Sahibi: 
OSEL İlaç San. ve Tic. A.Ş. Akbaba Mah. Maraş Cad. No:52 Beykoz/İSTANBUL  
 
Üretim Yeri:  
OSEL İlaç San. ve Tic. A.Ş. 
Akbaba Mah. Maraş Cad. No:52 Beykoz/İSTANBUL  
 
Bu kullanma talimatı  ...................... tarihinde onaylanmıştır.  