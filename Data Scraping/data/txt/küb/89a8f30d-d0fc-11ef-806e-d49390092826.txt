KISA ÜRÜN BİLGİSİ
1. BEŞERİ TIBBİ ÜRÜNÜN ADI
ZYBAN 150 mg yavaş salımlı film kaplı tablet
2. KALİTATİF VE KANTİTATİF BİLEŞİM
Etkin madde:
Her tablette:
Bupropiyon hidroklorür: 150 mg
Yardımcı maddeler:
Yardımcı maddeler için bkz. Bölüm 6.1.
3. FARMASÖTİK FORM
Yavaş salımlı film kaplı tablet.
ZYBAN 150 mg yavaş salımlı film kaplı tablet; beyaz, bikonveks, çekirdek kısmı beyaz renkli,
film kaplı, bir tarafı baskısız, diğer tarafı siyah mürekkep ile GX CH7 baskılı tabletlerdir.
4. KLİNİK ÖZELLİKLER
4.1. Terapötik endikasyonlar
ZYBAN, nikotin bağımlılığı tedavisinde sigarayı bırakmaya yardımcı olarak kullanılır.
ZYBAN’ın nikotin bağımlılığının tedavisindeki etkililiği, stabil kardiyovasküler hastalığı
ve/veya kronik obstrüktif akciğer hastalığı olan sigara içenlerde ve daha önce sigarayı
bırakmayı denemiş olan sigara içenlerde de gösterilmiştir (bkz. Farmakodinamik özellikler).
4.2. Pozoloji ve uygulama şekli
Pozoloji/uygulama sıklığı ve süresi:
Erişkinlerde kullanımı:
Sigarayı bırakma direktiflerine uygun olarak kullanılmalıdır.
Tedavinin hasta halen sigara içiyorken başlatılması ve ZYBAN ile tedavinin ilk iki haftası
içinde, tercihen ikinci haftada bir “hedef bırakma tarihinin” belirlenmesi önerilmektedir.
Hastalar en az yedi hafta tedavi edilmelidir.
Eğer hasta tedavinin yedinci haftasında sigara içmemeye karşı anlamlı bir gelişme
göstermediyse hasta olasılıkla bu girişimde sigarayı bırakamayacaktır; bu durumda tedavinin
kesilmesi düşünülmelidir.
Nükslerin önlenmesinde günde 300 mg bupropiyon hidroklorürün sistematik değerlendirmesi,
1 yıla kadar süren tedavinin iyi tolere edildiğini ve nüksün önlenmesinde etkili olduğunu
1göstermiştir. Sigarayı bırakma girişiminde bulunan birçok hasta birden fazla nüks
yaşayabileceğinden, ZYBAN ile tedaviye daha uzun dönemler devam edilip edilmeyeceği
bireysel olarak belirlenmelidir. Nikotin bağımlılığı için eğer ZYBAN, nikotin transdermal
terapötik sistem (TTS) ile kombine kullanılacaksa önerilen dozajın değiştirilmesi gerekmez
(bkz. Özel kullanım uyarıları ve önlemleri).
Başlangıç dozu ilk üç gün için günde bir kez alınan 150 mg’dır; daha sonra doz günde iki kez
150 mg’a artırılır. Birbirini izleyen dozların arasında en az 8 saatlik ara olmalıdır.
Maksimum tek doz 150 mg’ı aşmamalıdır ve toplam günlük doz 300 mg’ı aşmamalıdır.
Uykusuzluk çok sık rastlanılan ve çoğu kez geçici olan bir yan etkidir. Uykusuzluk, ZYBAN’ı
gece yatarken almaktan kaçınılarak (dozlar arasında en az 8 saat ara olması sağlanarak) veya
klinik olarak endike ise doz düşürülerek azaltılabilir.
Pediyatrik popülasyon:
ZYBAN’ın 18 yaş altındaki hastalarda güvenliliği ve etkililiği kanıtlanmamıştır. Bu sebeple
kullanımı önerilmez.
Uygulama şekli:
Oral olarak alınır. Gece yatmadan önce alınması önerilmez.
ZYBAN’ın tamamı yutulmalıdır. Tabletler bölünmemeli, ezilmemeli veya çiğnenmemelidir ki
bu durum nöbetler de dahil olmak üzere yan etki görülme sıklığını arttırabilir.
Çalışmalar, yemeklerle birlikte alındığında maruz kalmada artış olabileceğini göstermiştir.
(bkz. Farmakokinetik özellikler)
Özel popülasyonlara ilişkin ek bilgiler:
Böbrek/Karaciğer yetmezliği:
ZYBAN, karaciğer yetmezliği olan hastalarda dikkatle kullanılmalıdır. Hafif ve orta derecede
hepatik sirozu olan hastalarda ilaç farmakokinetiğinde değişkenlikler olduğundan bu hastalarda
önerilen doz günde 1 defa 150 mg’dır (bkz. Özel kullanım uyarıları ve önlemleri). Ağır
karaciğer sirozu olan hastalarda kontrendikedir.
ZYBAN, böbrek yetmezliği olan hastalarda dikkatle kullanılmalıdır. Bu hastalarda önerilen doz
günde 1 defa 150 mg’dır (bkz. Özel kullanım uyarıları ve önlemleri).
Pediyatrik popülasyon:
ZYBAN’ın 18 yaş altındaki hastalarda güvenliliği ve etkililiği kanıtlanmamıştır. Bu nedenle
kullanımı önerilmez.
Geriyatrik popülasyon:
ZYBAN yaşlı hastalarda dikkatle kullanılmalıdır. Bazı yaşlı kişilerde duyarlılığın daha fazla
olacağı göz ardı edilemez. Yaşlılarda önerilen doz günde 1 defa 150 mg’dır (Bkz. Özel kullanım
uyarıları ve önlemleri).
4.3. Kontrendikasyonlar
2ZYBAN’ın aşağıdaki durumlarda kullanılması kontrendikedir:
• Bupropiyona veya ilacın bileşimindeki maddelerden herhangi birine karşı aşırı
duyarlılığı olan hastalarda (bkz. Bölüm 6.1).
• Halihazırda epilepsi veya herhangi bir epileptik nöbet öyküsü olan hastalarda.
• Santral sinir sistemi (SSS) tümörü olduğu bilinen hastalarda.
• ZYBAN ile tedavi esnasında herhangi bir zamanda alkol kullanımını veya
bırakıldığında nöbet oluşumu riski ile ilişkilendirilen herhangi bir ilacın (özellikle
benzodiazepinler ve benzodiazepin benzeri ilaçlar) kullanımını ani olarak bırakan
hastalarda.
• Halen veya öncesinde bulimia veya anoreksia nervoza teşhisi bulunan hastalarda. Bu
hasta popülasyonunda bupropiyon uygulandığında yüksek nöbet insidansı görülmüştür.
• Şiddetli karaciğer sirozu olan hastalarda.
• ZYBAN ve monoamin oksidaz inhibitörlerinin (MAOİ) birlikte kullanımı
kontrendikedir. İrreversibl (geri dönüşsüz) MAOİ’nin bırakılması ile ZYBAN
tedavisine başlanması arasında en az 14 gün olmalıdır. Reversibl (geri dönüşlü) MAOİ
için 24 saatlik aralık yeterlidir.
• Hastalığın depresif fazında bir manik epizodu tetikleyebileceğinden, bipolar bozukluk
öyküsü olan hastalarda.
• ZYBAN, bupropiyon içeren başka bir tıbbi ürünle halen tedavi gören hastalarda doz
aşımını önlemek amacıyla ve nöbet insidansı doza bağlı olduğundan kullanılmamalıdır.
4.4. Özel kullanım uyarıları ve önlemleri
UYARI:
ZYBAN kullanan hastalarda depresyon, intihar düşüncesi, intihar girişimi ve intihar eylemi
dahil fakat bunlarla sınırlı olmayan ciddi nöropsikiyatrik olaylar bildirilmiştir. Bazı vakalarda
semptomlar sigarayı bırakan hastalardaki nikotin yoksunluğu semptomları nedeniyle
karmaşık hale gelebilmektedir. Depresif duygu durumu nikotin yoksunluğunun belirtisi
olabilir. Sigarayı ilaçsız bırakma girişiminde bulunan hastalarda seyrek olarak intihar
düşüncesi de dahil olmak üzere depresyon raporlanmıştır. Bununla beraber bu semptomların
bazıları sigara içmeye devam eden ZYBAN alan hastalarda da görülmüştür.
ZYBAN kullanan tüm hastalar davranış değişikliği, saldırganlık, ajitasyon, depresif duygu
durumu, intihar düşüncesi, intihar girişimi ve intihar eylemi dahil nöropsikiyatrik
semptomlar için gözlemlenmelidir. Önceden varolan psikiyatrik hastalıkların kuvvetlenmesi
ve intihar eylemi gibi durumların yanısıra yukarıdaki semptomlar da ZYBAN kullanarak
sigarayı bırakmayı deneyen hastalarda pazarlama sonrası deneyimlerde bildirilmiştir. Bu
semptomlar bildirildiğinde vakaların çoğu ZYBAN kullanıyordu, fakat bazıları ZYBAN
tedavisinin sona erdirilmesini takiben görüldü. Bu olaylar, önceden bilinen psikiyatrik
hastalığı olan ve olmayan hastalarda görülmüştür; bazılarında psikiyatrik hastalığın
kötüleştiği görülmüştür. Şizofreni, bipolar bozukluk, major depresif bozukluk gibi ciddi
psikiyatrik hastalıkları olan hastalar ZYBAN’ın pazarlama öncesi çalısmalarında yer
almamışlardır.
ZYBAN ile sigarayı bırakmayı deneyen hastalar, aileleri ve bakıcıları hasta için atipik olan
ajitasyon, saldırganlık, depresif duygu durumu ya da davranış veya düşünce değişikliği
farkedilirse ya da hastada intihar düşüncesi gelişirse veya intihar teşebbüsünde bulunursa
ZYBAN kullanımının bırakılması ve derhal doktoruna ulaşılması konusunda uyarılmalıdır.
Bir çok pazarlama sonrası vakada, ZYBAN bırakıldıktan sonra semptomların kaybolduğu
3bildirilmiştir, fakat bazı vakalarda semptomlar devam etmiştir; bu nedenle, semptomlar
kaybolana kadar takibin devamı ve destekleyici bakım sağlanmalıdır.
ZYBAN’ın riskleri ile kullanımının getireceği yararlar değerlendirilmelidir. Plaseboyla
karşılaştırıldığında, ZYBAN’ın sigaradan uzak kalma olasılığını 6 aya kadar arttırdığı
gösterilmiştir. Sigarayı bırakmanın sağlık açısından yararları hemen görülmeye başlar ve çok
önemlidir (bkz. Bölüm 4.4. ve Bölüm 4.8.)
ZYBAN’ın depresyon tedavisinde endikasyonu yoktur, ancak antidepresan bir ilaç olan
WELLBUTRIN XL ile aynı etkin maddeyi taşımaktadır. Antidepresanların çocuklar ve 24
yaşına kadar olan gençlerdeki kullanımının intihar düşünce ya da davranışlarını arttırma
olasılığı bulunmaktadır. Bu nedenle, özellikle tedavinin başlangıcı ve ilk aylarında, ilaç
dozunun artırılma/azaltılma ya da kesilme dönemlerinde hastanın gösterebileceği
huzursuzluk, aşırı hareketlilik gibi beklenmedik davranış değişiklikleri ya da intihar olasılığı
gibi nedenlerle hastanın gerek ailesi gerekse tedavi edicilerle yakinen izlenmesi gereklidir.
Bupropiyon hidroklorürün 18 yaşın altındaki hastalarda kullanım endikasyonu yoktur.
Nöbetler:
Bupropiyon doza bağlı nöbet riski ile ilişkili olduğundan önerilen ZYBAN dozu aşılmamalıdır.
Önerilen maksimum günlük doza (günde iki kez 150 mg ZYBAN) kadar olan dozlarda nöbet
insidansı yaklaşık %0,1’dir (1/1.000).
Nöbet eşiğini düşüren predispozan risk faktörlerinin olması durumunda ZYBAN kullanımı ile
nöbet görülme riski artar. Sigarayı bırakmanın olası tıbbi yararının olası nöbet görülme riski
artışından daha ağır bastığı zorunlu bir klinik gerekçe yoksa predispozan risk faktörleri olan
hastalarda ZYBAN kullanılmamalıdır. Bu hastalarda, tedavi süresince günlük maksimum 150
mg doz düşünülmelidir.
Tüm hastalar aşağıdakileri de içeren predispozan risk faktörleri açısından değerlendirilmelidir:
• Nöbet eşiğini düşürdüğü bilinen diğer tıbbi ürünlerin birlikte uygulanması (örneğin;
antipsikotikler, antidepresanlar, antimalaryaller, tramadol, teofilin, sistemik steroidler,
kinolonlar ve sedatif etkisi olan antihistaminikler). ZYBAN kullandığı dönemde
kendisine bu tür ilaçlar reçete edilen hastalar için, tedavilerinin geri kalan dönemine
yönelik olarak günlük maksiumum 150 mg doz düşünülmelidir.
• Aşırı alkol kullanımı (ayrıca bkz. Bölüm 4.3)
• Kafa travması hikayesi
• Hipoglisemikler veya insülin ile tedavi edilen diyabet
• Stimülanların veya anorektik ürünlerin kullanımı
ZYBAN, tedavi sırasında nöbet geçiren hastalarda kesilmeli ve önerilmemelidir.
Etkileşimler (bkz. Bölüm 4.5):
Farmakokinetik etkileşimler nedeniyle, bupropiyonun veya metabolitlerinin plazma düzeyleri
değişebilir ve bu durum ağız kuruluğu, uykusuzluk, nöbetler gibi istenmeyen etkilerin görülme
olasılığının artmasına neden olabilir. Bu nedenle, bupropiyonun bupropiyon metabolizmasının
indüksiyonuna veya inhibisyonuna yol açan ilaçlarla birlikte dikkatle kullanılması gerekir.
Bupropiyon, sitokrom P450 2D6 tarafından metabolize edilen ilaçların metabolizmasını inhibe
eder. Bu enzim tarafından metabolize edilen ilaçların bupropiyonla birlikte kullanılması
sırasında dikkatli olunmalıdır.
4CYP2D6’yı inhibe eden ilaçların, tamoksifenin aktif metaboliti endoksifenin düşük
konsantrasyonlarına sebep olduğu literatürde gösterilmiştir. Bu nedenle, tamoksifen tedavisi
sırasında CYP2D6 inhibitörü olan bupropiyonun kullanımından kaçınılmalıdır (bkz. Bölüm
4.5).
Nöropsikiyatrik etkiler:
ZYBAN, santral etkili bir noradrenalin/dopamin geri alım inhibitörüdür. Nöropsikiyatrik
semptomlar bildirilmiştir (bkz. Bölüm 4.8). Özellikle, esas olarak bilinen bir psikiyatrik hastalık
öyküsü olanlarda, psikotik ve manik semptomlar gözlenmiştir.
Depresif durum nikotin yoksunluğunun bir belirtisi olabilir. Seyrek olarak intihar düşüncesi ve
davranışını (intihar teşebbüsü dahil) içeren depresyon sigarayı bırakmayı deneyen hastalarda
bildirilmiştir. Bu semptomlar ZYBAN tedavisi sırasında da rapor edilmiştir ve genellikle
tedavinin erken safhalarında meydana gelmiştir.
Bupropiyon bazı ülkelerde depresyon tedavisi için endikedir. Majör depresif bozukluğu ve
diğer psikiyatrik bozuklukları olan yetişkinlerde antidepresan ilaçlara ilişkin plasebo kontrollü
klinik çalışmalarda yapılan bir meta-analiz, 25 yaşından genç hastalarda plaseboya kıyasla
antidepresan ile ilişkili intihar düşüncesi ve davranışı riskinde bir artışı göstermiştir.
Hekimler bupropiyon ile tedavi edilmekte olan hastalarda ciddi depresif semptomlar ve intihar
düşüncesinin ortaya çıkma olasılığının farkında olmalı ve hastaları uygun şekilde bilgilendirip,
izlemelidir.
Hayvan çalışmalarından elde edilen veriler ilacın suistimal potansiyeline işaret etmektedir.
Buna karşın, insanlarda ilacın suistimali üzerine çalışmalar ve geniş ölçüde klinik deneyim
ZYBAN’ın suistimal potansiyelinin düşük olduğunu göstermektedir.
Aşırı duyarlılık reaksiyonları:
ZYBAN, tedavi sırasında aşırı duyarlılık reaksiyonları geçiren hastalarda derhal kesilmelidir.
Hekimler, bu semptomların bupropiyon kesildikten sonra devam edebileceği veya tekrar
meydana gelebileceği konusunu unutmamalı ve yeterli bir süre boyunca (en az bir hafta)
semptomatik tedavi uygulamalıdır. Semptomlar tipik olarak deri döküntüsü, prurit, ürtiker veya
göğüs ağrısını içerir, ancak anjiyoödem, dispne/bronkospazm, anafilaktik şok, eritema
multiforme veya Stevens-Johnson Sendromu’nu içeren daha şiddetli reaksiyonlar olabilir.
Gecikmiş aşırı duyarlılığı düşündüren döküntü ve diğer semptomlarla birlikte artralji, miyalji
ve ateş de rapor edilmiştir. Bu semptomlar serum hastalığı belirtilerine benzeyebilir (bkz.
Bölüm 4.8). Hastaların çoğunda bupropriyon kullanımı sonlandırılıp antihistamin veya
kortikosteroid tedavisine başlandıktan sonra semptomlar iyiye doğru gitmiş ve zamanla
düzelmiştir.
Hipertansiyon:
Klinik uygulamada, tek başına veya nikotin replasman tedavisi ile kombinasyon halinde
bupropiyon alan hastalarda bazı vakalarda şiddetli olabilen (bkz. Bölüm 4.8) ve akut tedavi
gerektiren hipertansiyon bildirilmiştir. Bu durum hipertansiyon öyküsü olan ve olmayan
hastalarda gözlenmiştir. Özellikle hipertansiyon öyküsü olan hastalarda olmak üzere, tedavinin
başlangıcında kan basıncı ölçümleri alınmalı ve hasta daha sonra izlenmelidir. Kan basıncında
klinik olarak anlamlı bir artış olması durumunda ZYBAN tedavisi durdurulmalıdır.
5Mevcut sınırlı klinik çalışma verileri, ZYBAN ile Nikotin Transdermal Sisteminin (NTS)
birlikte kullanılması ile daha yüksek sigarayı bırakma oranları elde edildiğini göstermektedir.
Bununla birlikte, kombinasyon tedavisi grubunda daha fazla tedaviye bağlı hipertansiyon
vakası bildirilmiştir. NTS ile kombinasyon tedavisi kullanılıyorsa dikkatli olunmalı ve kan
basıncı haftalık olarak izlenmelidir. Kombinasyon tedavisinin başlatılmasından önce, hekimler
kullanılacak olan NTS’nin kısa ürün bilgilerini (KÜB) okumalıdır.
Brugada sendromu:
Bupropion, kalp durmasına ve/veya ani ölüme yol açabilen karakteristik EKG değişiklikleri
(sağ prekordiyal derivasyonlarda ST segment yükselmesi ve T dalga anormallikleri) ile
seyreden nadir bir kalıtsal kardiyak sodyum kanalı hastalığı olan Brugada sendromunu ortaya
çıkarabilir. Brugada sendromu veya ailede kardiyak arrest veya ani ölüm öyküsü gibi risk
faktörleri olan hastalarda dikkatli olunması önerilir.
Özel popülasyonlara ilişkin ek bilgiler
Yaşlılar:
Bupropiyona ait klinik deneyim, yaşlı hastalar ve diğer yetişkin hastalar arasında herhangi bir
tolerans farkı tanımlamamıştır. Bununla beraber, bazı yaşlı kişilerde duyarlılığın daha fazla
olacağı göz ardı edilemez; dolayısıyla bu hastalar için önerilen doz günde 1 defa 150 mg’dır
(bkz. Bölüm 4.2 ve Bölüm 5.2).
Karaciğer yetmezliği olan hastalar:
Bupropiyon, karaciğerde yoğun bir şekilde aktif metabolitlerine metabolize olur ve bunlar
metabolize olmaya devam eder. Sağlıklı gönüllülerle karşılaştırıldığında, hafif ila orta dereceli
karaciğer sirozu olan hastalarda bupropiyon farmakokinetiğinde istatistiksel olarak anlamlı bir
fark gözlenmemiştir, ancak bireysel hastalarda bupropiyon plazma seviyeleri daha yüksek bir
değişkenlik göstermiştir. Bu nedenle, hafif ila orta dereceli karaciğer yetmezliği olan hastalarda
ZYBAN dikkatle kullanılmalıdır ve bu hastalarda önerilen doz günde 1 defa 150 mg’dır.
Karaciğer yetmezliği olan tüm hastalar, yüksek ilaç veya metabolit seviyelerine işaret eden olası
istenmeyen etkiler açısından (örneğin; uykusuzluk, ağız kuruluğu, nöbetler) yakından
izlenmelidir.
Böbrek yetmezliği olan hastalar:
Bupropiyon, metabolitleri şeklinde başlıca idrarla atılır. Dolayısıyla, aktif metabolitler normale
kıyasla daha fazla birikebileceğinden, böbrek yetmezliği olan hastalarda önerilen doz günde 1
defa 150 mg’dır (bkz. Bölüm 4.2 ve Bölüm 5.2). Bu hastalar yüksek ilaç veya metabolit
seviyelerine işaret eden olası istenmeyen etkiler açısından yakından izlenmelidir.
İdrar testi ile etkileşim:
Bupropiyon, amfetamin benzeri bir kimyasal yapıya sahip olduğu için, idrardaki bazı hızlı ilaç
taramalarında kullanılan tahlillerle etkileşime girmektedir ve özellikle amfetaminler için yanlış
pozitif okumalara neden olabilir. Pozitif sonuç genellikle daha spesifik bir yöntemle
doğrulanmalıdır.
Uygunsuz uygulama yolları:
Bupropiyon sadece oral kullanıma yöneliktir. Ezilen tabletlerin inhale edildiği ya da çözülen
bupropiyonun enjekte edildiği bildirilmiştir ve bu durumlar hızlı salıma, daha hızlı emilime ve
6potansiyel doz aşımına neden olabilir. Bupropiyon intranazal yolla ya da parenteral enjeksiyon
ile uygulandığında nöbetler ve/veya ölüm vakaları bildirilmiştir.
Serotonin sendromu:
Pazarlama sonrası dönem raporlarında, ZYBAN ve seçici serotonin geri alım inhibitörleri
(SSRI’lar) veya serotonin norepinefrin geri alım inhibitörleri (SNRI’lar) gibi bir serotonerjik
ajan birlikte kullanıldığında, potansiyel olarak yaşamı tehdit edici bir durum olan serotonin
sendromu bildirilmiştir (bkz. Bölüm 4.5). Eğer başka serotonerjik ajanlarla birlikte kullanım
klinik açıdan gerekiyorsa, özellikle tedavi başlangıcı ve doz artışları sırasında hastanın dikkatle
takip edilmesi önerilmektedir.
Serotonin sendromu; mental durum değişikliklerini (örneğin; ajitasyon, halüsinasyonlar,
koma), otonomik instabiliteyi (örneğin; taşikardi, düzensiz kan basıncı, hipertermi),
nöromüsküler bozuklukları (örneğin; hiperrefleksi, enkordinasyon, rijidite) ve/veya
gastrointestinal semptomları (örneğin; bulantı, kusma, ishal) içerebilir. Serotonin
sendromundan şüphelenilmesi durumunda, semptomların şiddetine bağlı olarak doz azaltımı
veya tedavinin sonlandırılması düşünülmelidir.
4.5. Diğer tıbbi ürünler ile etkileşimler ve diğer etkileşim şekilleri
ZYBAN, nöbet eşiğini düşürdüğü bilinen tıbbi ürünleri kullanan hastalarda, yalnızca sigara
bırakmanın potansiyel tıbbi faydalarının artan nöbet riskine kıyasla daha fazla olduğuna ilişkin
güçlü bir klinik gerekçelendirme mevcut olduğunda kullanılmalıdır (bkz. Bölüm 4.4).
Bupropiyonun diğer ilaçlar üzerinde etkisi:
CYP2D6 izoenzimi yolu ile metabolize edilmemekle birlikte, bupropiyon ve ana metaboliti
hidroksibupropiyon CYP2D6 yolağını inhibe eder. Bupropiyon hidroklorürün ve desipraminin,
CYP2D6 izoenziminin yüksek metabolizörleri olduğu bilinen sağlıklı gönüllülerde eş zamanlı
uygulanması desipraminin C ve EAA değerlerinde büyük artışlarla (2 ila 5 kat)
maks
sonuçlanmıştır. Bupropiyon hidroklorürün en son verilen dozundan itibaren en az 7 gün
sonrasında kadar CYP2D6 inhibisyonu görülmüştür.
Ağırlıklı olarak CYP2D6 ile metabolize olan dar terapötik indeksli tıbbi ürünlerle eş zamanlı
kullanım eş zamanlı kullanılacak olan tıbbi ürünün doz aralığının alt limiti ile başlatılmalıdır.
Bu gibi tıbbi ürünler bazı antidepresanları (örneğin; desipramin, imipramin, paroksetin),
antipsikotikleri (örneğin; risperidon, tiyoridazin), beta-blokerleri (örneğin, metoprolol) ve Tip
1C antiaritmikleri (örneğin; propafenon, flekainit) içerir. ZYBAN halihazırda bu tip bir tıbbi
ürünü kullanan bir hastanın tedavi rejimine ekleniyorsa, orjinal tıbbi ürünün dozunun
düşürülmesi gerekliliği dikkate alınmalıdır. Bu durumlarda, ZYBAN ile tedavinin beklenen
faydaları, potansiyel risklerine karşı dikkatle değerlendirilmelidir.
Pazarlama sonrası dönem raporlarında, ZYBAN ve seçici serotonin geri alım inhibitörleri
(SSRI’lar) veya serotonin norepinefrin geri alım inhibitörleri (SNRI’lar) gibi bir serotonerjik
ajan birlikte kullanıldığında, potansiyel olarak yaşamı tehdit edici bir durum olan serotonin
sendromu bildirilmiştir (bkz. Bölüm 4.4).
Etkinliğini CYP2D6 aracılı metabolik aktivasyon sonunda gösteren ilaçlar (örneğin,
tamoksifen), bupropiyon gibi CYP2D6 inhibitörleri ile eş zamanlı uygulandığında
etkililiklerinde azalma gözlenebilir (bkz. Bölüm 4.4).
7Sitalopram primer olarak CYP2D6 üzerinden metabolize olmamakla birlikte, bir çalışmada
bupropiyonun C ve EAA ölçümlerini sırasıyla %30 ve %40 oranında artırdığı gözlenmiştir.
maks
Bupropiyonun digoksin ile eş zamanlı uygulanması digoksin seviyelerini azaltabilir. Bir çapraz
çalışma karşılaştırmasına dayanarak, sağlıklı gönüllülerde digoksin EAA 0-24 saat değerleri
düşmüş ve renal klirens artmıştır. Hekimler, bupropiyon sonlandırıldığında digoksin
seviyelerinin artabileceğinin farkında olmalı ve olası digoksin toksisitesine karşı hasta takip
edilmelidir.
Diğer tıbbi ürünlerin bupropiyon üzerindeki etkisi:
Bupropiyon, büyük oranda sitokrom P450 CYP2B6 yoluyla temel aktif metaboliti
hidroksibupropiyona metabolize edilir (bkz. Bölüm 5.2). Bupropiyon metabolizmasını
CYP2B6 izoenzimi yoluyla etkileyebilecek tıbbi ürünlerle (örneğin; CYP2B6 substratları:
siklofosfamid, ifosfamid ve CYP2B6 inhibitörleri: orfenadrin, tiklopidin, klopidogrel) eş
zamanlı kullanılması bupropiyon plazma seviyelerinde yükselme ile sonuçlanabilir ve aktif
metabolit hidroksibupropiyon seviyelerini düşerebilir. Bupropiyon metabolizmasının CYP2B6
enzimi yoluyla inhibe olmasının klinik sonuçları ve buna bağlı bupropiyon-hidroksibupropiyon
oranındaki değişiklikler bilinmemektedir.
Bupropiyon büyük ölçüde metabolize edildiğinden, metabolizmayı indüklediği (örneğin;
karbamazepin, fenobarbiton, fenitoin, ritonavir, efavirenz) ya da inhibe ettiği (örneğin,
valproat) bilinen ilaçlarla eş zamanlı uygulama ilacın klinik etkililiğini ve güvenliliğini
etkileyebileceği için dikkatli olunmalıdır.
Sağlıklı gönüllülerde yapılan bir dizi çalışmada, ritonavir (günde iki kez 100 mg veya günde
iki kez 600 mg) veya 100 mg ritonavire ek olarak günde iki kez 400 mg lopinavir doza bağlı
biçimde bupropiyon ve major metabolitlerine maruziyeti yaklaşık %20 ila %80 oranında
azaltmıştır (bkz. Bölüm 5.2). Benzer şekilde, iki hafta süreyle günde bir kez 600 mg dozunda
uygulanan efavirenz sağlıklı gönüllülerde bupropiyon maruziyetini yaklaşık %55 oranında
azaltmıştır. Bupropiyon ile birlikte bu ilaçlardan herhangi birini alan hastalarda, önerilen
maksimum bupropiyon dozu aşılmadan, bupropiyon dozunun artırılması gerekebilir.
Nikotin, transdermal olarak flaster şeklinde uygulandığında, bupropiyon ve metabolitlerinin
farmakokinetiğini etkilememiştir.
Diğer etkileşim bilgileri:
Sigara kullanımı, CYP1A2 aktivitesinde artışla ilişkilendirilmiştir. Sigara kullanımının
kesilmesinden sonra, bu enzimler aracılığı ile metabolize edilen tıbbi ürünlerin klirensinde
azalma ve buna bağlı olarak plazma düzeylerinde artış meydana gelebilir. Bu durum özellikle
de dar terapötik aralığa sahip olan CYP1A2 ile metabolize edilen ilaçlar için önem taşıyabilir
(örneğin; teofilin, takrin ve klozapin). Sigarayı bırakmanın CYP1A2 tarafından kısmen
metabolize edilen ilaçlarla (örneğin; imipramin, olanzapin, klomipramin ve fluvoksamin) ilgili
klinik sonuçları bilinmemektedir. Buna ek olarak, eldeki sınırlı veriler sigaranın flekainid veya
pentazosin metabolizmasını indükleyebileceğini göstermektedir.
Eş zamanlı olarak levodopa veya amantadin alan hastalara bupropiyon tedavisi dikkatle
uygulanmalıdır. Sınırlı klinik veriler, bupropiyon ile levodopa ya da amantadin tedavisini
birlikte alan hastalarda istenmeyen etki (örneğin; bulantı, kusma ve nöropsikiyatrik olaylar –
bkz. Bölüm 4.8) insidansının daha yüksek olduğunu bildirmektedir.
8Klinik veriler bupropiyon ile alkol arasında farmakokinetik etkileşim belirlememişse de,
ZYBAN tedavisi sırasında alkol alanlarda nadiren advers nöropsikiyatrik olaylar veya alkol
toleransında azalma bildirilmiştir. ZYBAN tedavisi sırasında alkol tüketimi en aza indirilmeli
veya alkol kullanımından kaçınılmalıdır.
Bupropiyondan farklı bir mekanizma aracılığı ile olmakla birlikte, monoamin oksidaz A ve B
inhibitörleri katekolaminerjik yolakları artırır. Bu sebeple, ZYBAN ve monoamin oksidaz
inhibitörlerinin (MAOİ’ler) eş zamanlı kullanımı, birlikte uygulamaya bağlı olarak yan etkilerin
ortaya çıkmasında artışa sebebiyet verebileceğinden, kontrendikedir (bkz. Bölüm 4.3). Geri
dönüşsüz MAOİ’lerin tedavisinin durdurulması ile ZYBAN tedavisinin başlaması arasında en
az 14 günlük bir zaman geçmesi gerekir. Geri dönüşlü MAOİ’ler için 24 saatlik bir aralık
yeterlidir.
Çalışmalar, sürekli salımlı tablet formu yüksek yağ içerikli yemekler ile alındığında bupropiyon
maruziyetinin artacağını göstermiştir (bkz. Bölüm 5.2).
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
ZYBAN’ın insanlarda gebelik döneminde kullanımının güvenliliği kanıtlanmamıştır. Bu
nedenle, çocuk doğurma potansiyeli bulunan kadınlar ZYBAN kullandıkları süre boyunca
uygun kontraseptif yöntem kullanmalıdır.
Gebelik dönemi
Hayvanlar üzerinde yapılan çalışmalar, gebelik /ve-veya/ embriyonal/fetal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz. Bölüm
5.3). İnsanlara yönelik potansiyel risk bilinmemektedir.
ZYBAN gerekli olmadıkça gebelik döneminde kullanılmamalıdır.
Gebeliğin ilk trimesterinde bupropiyona maruziyet sonrasında elde edilen gebelik sonuçlarına
ilişkin bazı epidemiyolojik çalışmalar, bazı konjenital kardiyovasküler malformasyonların
(özellikle ventriküler septal bozukluklar ve kalpte sol çıkış yolu bozuklukları) riskinde artış ile
bağlantı olduğunu bildirmiştir. Bu bulgular çalışmalar arasında uyumlu değildir. Hayvan
çalışmaları üreme toksisitesi açısından doğrudan veya dolaylı zararlı etki ortaya koymamıştır
(bkz. Bölüm 5.3). ZYBAN, gebelik döneminde kullanılmamalıdır. Gebe kadınlar,
farmakoterapi kullanmadan sigarayı bırakmaya teşvik edilmelidir.
9Laktasyon dönemi
Bupropiyon ve metabolitleri insanlarda anne sütü ile atılır. Emzirmenin yeni doğana/bebeğe
faydaları ile ZYBAN tedavisinin anneye faydaları göz önünde bulundurularak emzirmenin
durdurulması veya ZYBAN tedavisinin kesilmesine karar verilmelidir.
Üreme yeteneği/Fertilite
Bupropiyonun insanlarda üreme yeteneği üzerindeki etkisine dair veri mevcut değildir.
Sıçanlarda yapılmış bir çalışmada, bozulmuş fertiliteye dair herhangi bir kanıt bulunmamıştır
(bkz. Bölüm 5.3).
4.7. Araç ve makine kullanımı üzerindeki etkiler
Santral sinir sistemine etkili diğer ilaçlarda olduğu gibi, bupropiyon karar verme veya motor ve
kavrama becerisi gerektiren işleri yerine getirme kabiliyetini etkileyebilir. ZYBAN’ın
sersemliğe ve bayılma hissine yol açtığı da bildirilmiştir. Bu nedenle, ZYBAN’ın
performanslarını olumsuz etkilemediğinden emin oluncaya kadar hastalar araç veya makine
kullanmamalıdır.
4.8. İstenmeyen etkiler
Aşağıda sistem organ sınıfı vücut sistemlerine ve insidansa göre sınıflandırılmış liste klinik
deneyimden belirlenen yan etkiler hakkında bilgi sağlamaktadır. Şu önemlidir ki sigarayı
bırakmaya bağlı olarak sıkça görülen nikotin yoksunluk semptomlarının bir kısmı da (örneğin;
ajitasyon, insomnia, tremor, terleme) ZYBAN’a bağlı advers olaylar olarak değerlendirilir.
Kullanılan sıklık kategorileri aşağıdaki şekilde tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
Kan ve lenf sistemi hastalıkları
Bilinmiyor: Anemi, lökopeni ve trombositopeni
Bağışıklık sistemi hastalıkları*
Yaygın: Ürtiker gibi aşırı duyarlılık reaksiyonları
Seyrek: Anjiyoödem, dispne/ bronkospazm ve anafilaktik şoku içeren daha ciddi
aşırı duyarlılık reaksiyonları
Gecikmiş aşırı duyarlılığın belirtisi olarak döküntü ve diğer semptomlarla ilişkili olarak artralji,
miyalji ve ateş bildirilmiştir. Bu semptomlar serum hastalığıyla benzerlik gösterebilir.
Metabolizma ve beslenme hastalıkları
Yaygın olmayan: Anoreksi
Seyrek: Kan glukoz bozuklukları
Bilinmiyor: Hiponatremi
Psikiyatrik hastalıkları
Çok yaygın: İnsomnia (bkz. Bölüm 4.2)
Yaygın: Ajitasyon, anksiyete, depresyon (bkz. Bölüm 4.4)
10Yaygın olmayan: Konfüzyon
Seyrek: İrritabilite, saldırgan davranışlar, halüsinasyonlar, depersonalizasyon,
kabuslar da dahil anormal rüyalar
Çok seyrek: Delüzyonlar, paranoid düşünceler, huzursuzluk, agresyon
Bilinmiyor: İntihar düşüncesi ve intihar davranışı***, psikoz, disfemi, panik atak
Sinir sistemi hastalıkları
Yaygın: Tremor, konsantrasyon bozukluğu, baş ağrısı, sersemlik hali, tat alma
bozuklukları
Seyrek: Nöbetler** (bkz. dipnot), distoni, ataksi, Parkinsonizm, koordinasyon
eksikliği, hafıza kaybı, parestezi, senkop
Bilinmiyor: Serotonin sendromu****
Göz hastalıkları
Yaygın olmayan: Görme bozukluğu
Kulak ve iç kulak hastalıkları
Yaygın olmayan: Tinnitus
Kardiyak hastalıkları
Yaygın olmayan: Taşikardi
Seyrek: Palpitasyonlar
Vasküler hastalıkları
Yaygın olmayan: Kan basıncının yükselmesi (bazen ciddi), flushing (ateş basması)
Seyrek: Vazodilatasyon, postural hipotansiyon
Gastrointestinal hastalıkları
Yaygın: Ağız kuruluğu, bulantı ve kusmayı içeren gastrointestinal rahatsızlıklar,
abdominal ağrı, konstipasyon
Hepato-bilier hastalıkları
Seyrek: Karaciğer enzimlerinde artış, sarılık, hepatit
Deri ve deri altı doku hastalıkları*
Yaygın: Döküntü, kaşıntı, terleme
Seyrek: Eritema multiforme, Stevens Johnson sendromu, sedef hastalığının
(psoriasis) alevlenmesi
Çok seyrek: Alopesi
Bilinmiyor: Kötüleşen sistemik lupus eritematozus sendromu, kutanöz lupus
eritematozusu, akut jeneralize ekzantematöz püstülozis
Kas-iskelet bozuklukları, bağ doku ve kemik hastalıkları
Seyrek: Seğirme
Böbrek ve idrar yolu hastalıkları
Seyrek: Sık idrara çıkma ve/veya idrar retansiyonu
Çok seyrek: Üriner inkontinans
Genel bozukluklar ve uygulama bölgesine ilişkin hastalıkları
Yaygın: Ateş
11Yaygın olmayan: Göğüs ağrısı, asteni
*Aşırı duyarlılık kendisini deri reaksiyonları şeklinde gösterebilir. Bkz. “Bağışıklık sistemi
hastalıkları” ve “Deri ve deri-altı dokusu hastalıkları”.
**Nöbetlerin insidansı yaklaşık %0,1 (1/1.000)’dir. En sık görülen nöbet tipi, bazı vakalarda
post-iktal konfüzyonla veya bellek bozukluğuyla sonuçlanabilen bir nöbet tipi olan generalize
tonik-klonik nöbetlerdir (bkz. Bölüm 4.4).
***İntihar düşüncesi ve davranışı gösteren vakalar bupropiyon tedavisi süresince rapor
edilmiştir (bkz. Bölüm 4.4).
****Seçici serotonin geri alım inhibitörleri (SSRI’lar) veya serotonin norepinefrin geri alım
inhibitörleri (SNRI’lar) gibi bir serotonerjik tıbbi ürün ve bupropiyon arasındaki etkileşimin bir
sonucu olarak serotonin sendromu gelişebilir (bkz. Bölüm 4.4).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Maksimum terapötik dozun 10 katı aşılmış dozlarının akut alınması bildirilmiştir. Bu olgularda,
Bölüm 4.8’de yan etki olarak bildirilen olaylara ilaveten aşırı sersemlik, bilinç kaybı ve/veya
kalp iletim bozuklukları (QRS’te uzama dahil), aritmi ve taşikardi gibi EKG değişiklikleri
içeren semptomlar bildirilmiştir. QTc’de uzama da rapor edilmiştir, ancak bu genellikle QRS’te
uzama ve artmış kalp hızıyla birlikte görülmüştür. Hastaların çoğunda sekel bırakmadan
iyileşme görülse de, ilacı yüksek miktarda aşırı dozda alanlarda bupropiyonla ilişkili ölüm
vakaları seyrek olarak rapor edilmiştir. Ek olarak, serotonin sendromu da bildirilmiştir.
Tedavi:
Aşırı dozaj durumunda hastanın hastaneye yatırılması önerilir. EKG ve hayati bulgular
gözlenmelidir.
Uygun havayolu, oksijenlenme ve ventilasyon sağlanmalıdır. Aktif kömür kullanılması önerilir.
Bupropiyon için spesifik antidot bulunmamaktadır. Diğer müdahaleler klinik endikasyona
uygun olarak yapılmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sinir sistemi, Psikoanaleptikler, Antidepresanlar, Diğer antidepresanlar
ATC Kodu: N06AX12
Etki mekanizması:
Bupropiyon, katekolaminlerin (noradrenalin ve dopamin) nöronal geri alımının selektif
inhibitörüdür ve indolaminlerin (serotonin) geri alımı üzerine etkisi minimaldir; monoamin
oksidazı inhibe etmez. Bupropiyonun hastanın sigara içmesini önlemesinin hangi mekanizma
ile olduğu bilinmemektedir.
12Buna karşın, etkiye noradrenerjik ve/veya dopaminerjik mekanizmanın aracılık ettiği tahmin
edilmektedir.
Klinik güvenlilik:
Uluslararası Gebelik Kayıtlarında, ilk trimesterde prenatal bupropiyon maruziyeti olan
gebeliklerde prospektif gözlemlenen kardiyak doğum defekt oranı 9/675 (%1,3) olmuştur.
Retrospektif bir çalışmada, binden fazla birinci trimester maruziyetinde bupropiyonun
konjenital malformasyon veya kardiyovasküler malformasyon oranı diğer antidepresanların
kullanımıyla karşılaştırıldığında daha yüksek saptanmamıştır.
Ulusal Doğum Defektlerinin Engellemesi Çalışması’ndan elde edilen verilerin retrospektif
analizinde yeni doğanlarda sol çıkım yolu kalp defekti ile gebeliğin ilk aylarında anne
tarafından beyan edilmiş bupropiyon kullanımı arasında istatistiksel açıdan anlamlı bir ilişki
gözlenmiştir. Anne tarafından bupropiyon kullanımı ile diğer tip kardiyak defektler arasında
veya diğer tüm kalp defekti kategorileri arasında ise bir ilişki gözlenmemiştir.
Slone Epidemiyoloji Merkezi Doğum Defektleri Çalışması’ndan elde edilen verilerin analiz
sonuçlarına göre, anne tarafından bupropiyon kullanımı ile sol çıkım yolu kalp defektlerinde
istatistiksel açıdan anlamlı belirgin bir artış bulunmamıştır. Buna karşın, ilk trimesterde tek
başına bupropiyon kullanımı ile ventriküler septal defektler arasında istatiksel olarak anlamlı
bir ilişki gözlemlenmiştir.
Klinik çalışmalar:
Klinik çalışmalarda bupropiyon ile tedavi, plasebo ile karşılaştırıldığında yoksunluk
semptomlarını azaltmış ve sigara içme isteğinde ve sigara içme dürtüsünde plaseboya kıyasla
azalma kanıtı göstermiştir.
Üç çalışmada (Çalışma 403, 405 ve ZYB40017), sigarayı bırakmaya motive bir popülasyonda
etkililik gösterilmiştir. Çalışma 403, bupropiyonun etkili olduğunu ve en etkili dozun 300 mg
olduğunu gösteren bir doz aralığı çalışmasıdır. Çalışma 405, bupropiyon yavaş salınımlı
tabletin (SR) bir nikotin transdermal sisteminden (NTS) daha etkili olduğunu ve bupropiyon
SR ile NTS kombinasyonunun tek başına her iki tedaviden sayısal olarak daha yüksek bir
etkililiğe yol açtığını göstermiştir. Çalışma ZYB40017 de sigara kullanan kişilerden oluşan
büyük bir popülasyonda bupropiyon SR’nin etkililiğini doğrulamıştır. Bu çalışmaların her
birinde birincil etkililik ölçütü dört haftalık bir periyotta (tedavi fazında hafta 4’ün başından
hafta 7’nin sonuna kadar) sigaradan kesintisiz uzak durma olmuştur. Bu etkililik ölçütü, sigarayı
bırakmaya yardımcı bir ürünün onaylanması için genellikle kabul gören uluslararası bir
ruhsatlandırma kriteridir. Bupropiyon SR ile uzun süreli tedavinin sigaraya tekrar başlamayı
önlediği gösterilmiştir. Çalışma 406, 52 haftaya kadar bupropiyon almak üzere randomize
edilen hastalarda, plasebo ile karşılaştırıldığında, sigaraya tekrar başlama medyan sürelerinin
daha uzun olduğunu göstermiştir.
AK1A4013 ve ZYB40014 çalışmaları, KOAH ve stabil kardiyovasküler hastalığı olan sigara
kullanıcılarından oluşan popülasyonlarda sigarayı bırakmaya yardımcı olarak bupropiyon
SR’nin faydasını göstermiştir. Çalışma ZYB40014’teki hastalarda kontrollü hipertansiyonun
eşlik ettiği veya etmediği şu hastalıklardan en az biri vardır: Miyokard infarktüsü öyküsü,
müdahaleli kardiyak işlem öyküsü, stabil anjina, periferik vasküler hastalık veya sınıf I veya II
konjestif kalp yetmezliği. Bu hastalar daha yaşlı, daha sağlıksız ve daha uzun süre sigara içmiş
13olmalarına rağmen, tıbbi açıdan risk altında olan bu hastalarda bupropiyon SR’nin etkililiği
genel sigara içen popülasyonda bupropiyon SR ile gerçekleştirilmiş olan önceki çalışmalar ile
büyük oranda benzer bulunmuştur. Plasebo ile karşılaştırıldığında, bupropiyon SR
tedavisindeki kardiyovasküler hastalığı olan olguların anlamlı derecede daha çoğu 4 ila 7
haftalık tedavi boyunca ve 12 aya kadar kesintisiz olarak sigaradan uzak durmuş, plaseboya
kıyasla bupropiyon SR verilen yaklaşık 2 kat daha fazla KOAH’lı hasta tedavinin 4. ila 7.
haftaları arasında ve 6 aylık takip nokrasına kadar sigaradan kesintisiz uzak durmuştur.
Akut kardiyovasküler hastalık ile hastaneye yatırılan erişkin sigara kullanıcılarında bupropiyon
SR’nin randomize, çift kör, plasebo kontrollü bir çalışmasında bupropiyon SR, tek başına
danışmanlık programı ile elde edilen sonuçlar ile karşılaştırıldığında kısa vadede sigara bırakma
oranlarını artırmış, aynı etki uzun vadede sigara bırakma üzerinde görülmemiştir. Akut
kardiyovasküler hastalığı olan ve hastaneye yatırılmış hastalarda bupropiyon SR’nin tedavi
süresince iyi tolere edildiği görülmüştür.
Bupropiyon SR, önceden nikotin replasman tedavisi (NRT) kullanmış hastalarda önceden NRT
kullanmamış hastalara kıyasla eşit derecede etkili olmuştur ve önceki bir sigarayı bırakma
denemesinde bupropiyon SR kullanmış olan hastalarda etkililik gösterilmiştir. Plasebo
kontrollü bir çalışmanın geriye dönük analizi bupropiyonun önceden NRT kullanmış ve
kullanmamış olan sigara kullanıcılarında eşdeğer etkililik gösterdiğini düşündürmektedir. İki
çalışma (ZYB40003 ve ZYB40001), sigarayı bırakma amacıyla önceden bupropiyon kullanmış
olan sigara kullanıcılarında bupropiyonun uzun vadeli etkililiğini ortaya koymuştur.
5.2. Farmakokinetik özellikler
Genel özellikler
Emilim:
Sağlıklı gönüllülere 150 mg bupropiyon hidroklorürün uzatılmış salımlı film kaplı tablet
formunda uygulanmasının ardından, yaklaşık 2,5 ila 3 saat sonra 100 nanogram/ml düzeyindeki
maksimum plazma konsantrasyonlarına (C ) erişilmiştir. Bupropiyon ve aktif
maks
metabolitlerine (hidroksibupropiyon ve treohidrobupropiyon) ait EAA ve C değerleri tek
maks
dozu takiben 50-200 mg’lık doz aralığında ve kronik dozu takiben 300-450 mg/günlük doz
aralığında alınan dozla oransal bir artış göstermektedir. Hidroksibupropiyonun C ve EAA
maks
değerleri, bupropiyonun C ve EAA değerlerinden sırasıyla yaklaşık 3 ve 14 kat daha
maks
yüksektir. Treohidrobupropiyonun C değeri bupropiyonun C değerine benzerken, EAA
maks maks
değeri bupropiyon EAA düzeylerinden yaklaşık 5 kat daha yüksektir. Hidroksibupropiyon ve
treohidrobupropiyonun pik plazma düzeylerine tek doz bupropiyon uygulamasından yaklaşık 6
saat sonra erişilmektedir. Plazma eritrohidrobupropiyon düzeyleri (treohidrobupropiyonun
aktif olan bir izomeri) tek doz bupropiyondan sonra ölçülebilir düzeylere erişmemektedir.
Günde iki kez 150 mg bupropiyonun sürekli kullanımını takiben, bupropiyonun C değeri
maks
tek dozdan sonra bildirilen değerlerle benzerdir. Hidroksibupropiyon ve treohidrobupropiyon
için C değerleri tek dozdan sonraki değerlere kıyasla kararlı durumda daha yüksektir
maks
(sırasıyla yaklaşık 4 ve 7 kat). Eritrohidrobupropiyon plazma düzeyleri, bupropiyon kararlı
durum plazma düzeylerine benzerdir. Bupropiyon ve metabolitleri için kararlı duruma 5-8
günde erişilmektedir. Bupropiyonun mutlak biyoyararlanımı bilinmemektedir; buna karşılık
idrarda atılım verileri bupropiyon dozunun en az %87’sinin emildiğini göstermektedir.
14Sağlıklı gönüllülerde bupropiyon SR 150 mg tabletle yapılan iki çalışmada, ZYBAN tabletler
yemekle birlikte alındığında bupropiyon maruziyetinin artabileceği öngörülmüştür. Yağ oranı
yüksek bir kahvaltıdan sonra alındığında, bupropiyonun pik plazma düzeyleri (C ) iki
maks
çalışmada %11 ve %35 artış gösterirken genel bupropiyon maruziyeti (EAA) %16 ve %19
artmıştır.
Dağılım:
Bupropiyonun dağılımı oldukça yüksektir ve görünür dağılım hacmi yaklaşık 2000 L’dir.
Bupropiyon, hidroksibupropiyon ve treohidrobupropiyon plazma proteinlerine orta derecede
bağlanır (sırasıyla %84, %77 ve %42). Treohidrobupropiyon metabolitinin proteine bağlanma
derecesi bupropiyon ile görülenin yaklaşık yarısıdır.
Bupropiyon ve aktif metabolitleri anne sütü ile atılır. Hayvan çalışmaları, bupropiyon ve aktif
metabolitlerinin kan-beyin bariyeri ve plasentadan geçtiğini göstermektedir.
Biyotransformasyon:
Bupropiyon insanda büyük ölçüde karaciğerde metabolize olur. Plazmada farmakolojik olarak
aktif 3 metaboliti belirlenmiştir: Hidroksibupropiyon ve amino alkol izomeri olan
treohidrobupropiyon ve eritrohidrobupropiyon. Plazma konsantrasyonları bupropiyonunki
kadar yüksek veya ondan daha yüksek olduğundan bunlar klinik önem taşıyabilir. Aktif
metabolitler daha sonra inaktif metabolitlere dönüşerek (bazıları tam olarak karakterize
olmamıştır fakat konjugatları içerebilir) idrarla atılır.
İn vitro çalışmalar, bupropiyonun temel aktif metaboliti hidroksibupropiyona başlıca CYP2B6
tarafından metabolize olduğunu göstermiştir; CYP1A2, 2A6, 2C9, 3A4 ve 2E1 ise daha az dahil
olurlar. Treohidrobupropiyonun oluşumunda ise karbonil indirgenmesi dahil olurken, sitokrom
P450 enzimlerinin rolü yoktur (bkz. Bölüm 4.5).
Treohidrobupropiyon ve eritrohidrobupropiyonun sitokrom P450’ye karşı inhibisyon
potansiyeli çalışılmamıştır.
Bupropiyon ve hidroksibupropiyonun her ikisi de K değerleri sırasıyla 21 ve 13,3 µM olmak
i
üzere CYP2D6 izoenziminin inhibitörüdürler (bkz. Bölüm 4.5).
Tek doz 150 mg bupropiyonun oral uygulanmasını takiben bupropiyonun veya majör
metabolitlerinin C , yarılanma ömrü, T , EAA veya klirensinde sigara içenler ile
maks maks
içmeyenler arasında farklılık yoktur.
Bupropiyonun, hayvanlarda subkronik uygulamayı takiben kendi metabolizmasını indüklediği
gösterilmiştir. Önerilen dozlarda 10 ila 45 gün süreli bupropiyon hidroklorür alan hasta ya da
gönüllülerde bupropiyonun veya hidroksibupropiyonun enzim indüksiyonu yaptığına dair bir
kanıt yoktur.
Eliminasyon:
İnsanlara 200 mg 14C-bupropiyonun oral uygulanmasını takiben radyoaktif dozun %87 ve
%10’u sırasıyla idrar ve feçeste saptanmıştır. Bupropiyon dozunun yalnızca %0,5’inin
değişikliğe uğramaksızın vücuttan atılması bu bileşiğin vücutta geniş kapsamlı olarak
metabolize edilmesiyle bağdaşan bir bulgudur. 14C-bupropiyon dozunun %10’undan daha azı
idrarda aktif metabolit olarak saptanmıştır.
15Bupropiyon hidroklorürün oral uygulamasını takiben ortalama görünür klirensi yaklaşık 200
L/saat’tir ve bupropiyonun ortalama eliminasyon yarılanma ömrü yaklaşık 20 saattir.
Hidroksibupropiyonun eliminasyon yarılanma ömrü yaklaşık 20 saattir. Treohidrobupropiyon
ve eritrohidrobupropiyon için eliminasyon yarılanma ömürleri daha uzundur (sırasıyla 37 ve 33
saat).
Doğrusallık/Doğrusal olmayan durum:
Günde 150-300 mg arasında değişen dozlarda düzenli olarak kullanılan bupropiyon ve
metabolitleri lineer kinetiğe sahiptir.
Hastalardaki karekteristik özellikler
Böbrek yetmezliği:
Bupropiyonun ve aktif majör metabolitlerinin eliminasyonu renal fonksiyon bozukluğu olan
hastalarda azalabilir. Son evre böbrek yetmezliği veya orta ila şiddetli renal fonksiyon
bozukluğu olan hastalardaki sınırlı veriler, bupropiyona ve/veya metabolitlerine maruziyetin
arttığını göstermektedir (bkz. Bölüm 4.4).
Karaciğer yetmezliği:
Bupropiyon ve aktif metabolitlerinin farmakokinetiği, sağlıklı gönüllülerle karşılaştırıldığında,
hafif ila orta şiddetli sirozu olan hastalarda istatistiksel olarak anlamlı farklılık göstermemiştir,
fakat bireysel farklılıklar vardır (bkz. Bölüm 4.4). Şiddetli hepatik sirozu olan hastalar için
bupropiyonun C ve EAA değerleri önemli miktarda artar (ortalama değişiklik yaklaşık
maks
olarak sırasıyla %70 ve 3 kattır) ve sağlıklı gönüllülerdeki değerlerle karşılaştırıldığında daha
değişkendir; sağlıklı gönüllülerden ortalama yarılanma ömür daha uzundur (yaklaşık %40).
Hidroksibupropiyon için, sağlıklı gönüllülerdeki değerlerle karşılaştırıldığında, ortalama C
maks
değerleri daha düşük (yaklaşık %70), ortalama EAA daha yüksek (yaklaşık %30), medyan T
maks
daha geç (yaklaşık 20 saat) ve ortalama yarılanma ömrü daha uzundur (yaklaşık 4 kat).
Treohidrobupropiyon ve eritrohidrobupropiyon için, sağlıklı gönüllülerdeki değerlerle
karşılaştırıldığında, ortalama C daha düşük (yaklaşık %30), ortalama EAA daha yüksek
maks
(yaklaşık %50), medyan T daha geç (yaklaşık 20 saat) ve ortalama yarılanma ömrü daha
maks
uzundur (yaklaşık 2 kat) (bkz. Bölüm 4.3).
Yaşlılar:
Yaşlılardaki farmakokinetik çalışmalar değişken sonuçlar göstermiştir. Tek doz çalışması,
yaşlılarda bupropiyon ve metabolitlerinin farmakokinetiğinin genç erişkinlerden farklı
olmadığını göstermiştir. Bir başka tek ve çok doz farmakokinetik çalışması, bupropiyon ve
metabolitlerinin birikmesinin yaşlılarda daha geniş oranda görülebileceğini bildirmiştir. Klinik
deneyim yaşlılar ve genç hastalar arasında tolerabilitede bir farklılık göstermemiştir, ancak daha
yaşlı hastalarda daha yüksek duyarlılık göz ardı edilemez (bkz. Bölüm 4.4).
5.3. Klinik öncesi güvenlilik verileri
Hayvanlar üzerindeki çalışmalarda insandaki terapötik dozlardan defalarca daha yüksek
dozlarda bupropiyon, diğerleri ile birlikte, dozla ilişkili şu semptomlara neden olmuştur:
Sıçanlarda ataksi ve konvülsiyonlar; köpeklerde genel güçsüzlük, titreme ve emesis; her iki
türde de letalite artışı. Hayvanlarda görülen ve insanlarda söz konusu olmadığını bildiğimiz
16enzim indüksiyonu sonucu hayvanlardaki sistemik maruziyet, önerilen en yüksek dozun
kullanıldığı insanlarda görülene yakın bulunmuştur.
Üreme toksikolojisi
Fertilite
Sıçanlarda, mg/m2 olarak maksimum önerilen insan dozunun yaklaşık 7 katına kadar olan
dozlarda fertilitenin zarar gördüğüne dair bir kanıt yoktur.
Hayvan toksikolojisi ve/veya farmakoloji
Hayvan çalışmalarında karaciğer değişiklikleri görülmüştür, fakat bunlar bir karaciğer enzim
indükleyicinin etkisini yansıtmıştır. İnsanda önerilen dozlarda bupropiyon kendi
metabolizmasını indüklememektedir. Bu durum, laboratuvar hayvanlarındaki hepatik
bulguların bupropiyonun insanlardaki güvenlilik ve risk değerlendirmesi açısından sadece
sınırlı öneme sahip olduğuna işaret etmektedir.
Karsinogenez/Mutagenez
Genotoksisite verileri, bupropiyonun zayıf bir bakteriyel mutajen olduğunu fakat memeli
mutajeni olmadığını ve dolayısıyla insanda genotoksik ajan olarak bir endişe oluşturmadığını
göstermektedir. Farelerde ve sıçanlardaki onkojenite çalışmaları, bu türlerde karsinojenite
etkisinin olmadığını göstermektedir.
6. FARMASÖTİK ÖZELLİKLER
6.1. Yardımcı maddelerin listesi
Tablet çekirdeği:
Mikrokristalin selüloz
Hipromelloz 2910
Sistein hidroklorür monohidrat
Magnezyum stearat
Film kaplama:
Hipromelloz 2910, 6cP
Brezilya balmumu
Makrogol 400
Titanyum dioksit (E171)
Baskı mürekkebi:
Siyah demir oksit (E172)
Hipromelloz 2910, 6cP
İzopropil alkol
Propilen glikol
6.2. Geçimsizlikler
Bilinen geçimsizliği yoktur.
6.3. Raf ömrü
1724 ay
6.4. Saklamaya yönelik özel tedbirler
25 °C’nin altındaki oda sıcaklığında saklanmalıdır.
6.5. Ambalajın niteliği ve içeriği
60 tablet, çocuk korumalı folyo/folyo (PA-Alu-PVC/kağıt-Alu) blisterde
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173 1.Levent Plaza B Blok
34394 1. Levent/İstanbul
Telefon: 0212 339 44 00
Faks: 0212 339 45 00
8. RUHSAT NUMARASI
112/41
9. İLK RUHSAT TARİHİ / RUHSAT YENİLEME TARİHİ
Ruhsat tarihi: 07.05.2002
Ruhsat yenileme tarihi: 28.04.2011
10. KÜB’ÜN YENİLENME TARİHİ
18