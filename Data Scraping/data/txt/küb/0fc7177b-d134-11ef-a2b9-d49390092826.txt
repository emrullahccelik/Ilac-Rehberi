KISA ÜRÜN BİLGİSİ
1. BEŞERİ TIBBİ ÜRÜNÜN ADI
ARIXTRA 7.5 mg/0.6 mL SC enjeksiyonluk çözelti içeren kullanıma hazır şırınga
2. KALİTATİF VE KANTİTATİF BİLEŞİM
Etkin madde:
Fondaparinaks sodyum 7.5 mg
Yardımcı maddeler:
Sodyum klorür 4.6 mg
Yardımcı maddeler için bölüm 6.1’e bakınız.
3. FARMASÖTİK FORM
Enjeksiyonluk çözelti, kullanıma hazır şırınga.
Berrak ve renksizden sarımsıya değişen renklerde olan bir çözeltidir. Çözeltinin pH’sı 5.0 ile
8.0 arasındadır.
4. KLİNİK ÖZELLİKLER
4.1 Terapötik endikasyonlar
 Akut derin ven trombozu’nun (DVT) tedavisinde varfarin sodyum ile birlikte,
 Akut pulmoner emboli’nin (PE) tedavisinde varfarin sodyum ile birlikte endikedir.
4.2 Pozoloji ve uygulama şekli
Pozoloji:
 Yetişkinlerde tavsiye edilen ARIXTRA dozu günde 1 kez subkütan enjeksiyon
yoluyla uygulanan 7.5 mg/0.6 mL’dir (vücut ağırlığı 50 - 100 kg arasında olan
hastalar için).
 Vücut ağırlığı 50 kg’ın altında olan hastalar için tavsiye edilen doz 5 mg/0.4 mL’dir.
 Vücut ağırlığı 100 kg’ın üzerinde olan hastalar için tavsiye edilen doz 10 mg/0.8
mL’dir.
Uygulama sıklığı ve süresi:
Tedaviye yeterli oral antikoagülasyon sağlanana kadar (Uluslararası normalize edilmiş oran 2
- 3) en az 5 gün devam edilmelidir. Genellikle 72 saat içinde mümkün olduğunca çabuk eş
zamanlı oral antikoagülan tedavisine başlanmalıdır. Klinik çalışmalarda ortalama uygulama
süresi 7 gündür ve 10 günle sınırlıdır.
Uygulama şekli:
ARIXTRA, hasta uzanır durumdayken derin subkütan enjeksiyonla uygulanır. Uygulama sağ
ve sol anteriolateral ile sağ ve sol posteriolateral karın duvarı arasında dönüşümlü olarak
yapılmalıdır. Kullanıma hazır şırınga kullanılırken tıbbi ürün kaybını önlemek için
enjeksiyondan önce şırınga içindeki hava kabarcığı dışarı çıkarılmamalıdır. İğne, baş parmak
ve işaret parmağı arasında tutulan deri boğumuna dikey olarak tümüyle batırılmalıdır. Deri
1boğumunun tutulması enjeksiyon boyunca sürdürülmelidir (bkz. Bölüm 6.6 Beşeri tıbbi
ürünlerden arta kalan maddelerin imhası ve diğer özel önlemler).
Özel popülasyonlara ilişkin ek bilgiler
Böbrek yetmezliği:
ARIXTRA orta düzeyde böbrek yetmezliği olan (kreatinin klerensi 30-50 mL/dak) hastalarda
dikkatli şekilde kullanılmalıdır (bkz. Bölüm 4.4 Özel kullanım uyarıları ve önlemleri).
ARIXTRA, kreatinin klerensi 30 mL/dak’nın altında olan hastalarda kullanılmamalıdır.
ARIXTRA kullanan hastalarda periyodik olarak böbrek fonksiyonu değerlendirilmelidir.
Tedavi sırasında şiddetli böbrek yetmezliği gelişen hastalarda ilaç derhal kesilmelidir.
ARIXTRA kesildikten sonra antikoagülan etkiler böbrek fonksiyonu normal olan hastalarda
2-4 gün sürebilir (en az 3-5 yarı ömür süresi). ARIXTRA’nın antikoagülan etkileri böbrek
yetmezliği olan hastalarda daha uzun sürebilir.
Karaciğer yetmezliği:
Hafif ve orta dereceli yetersizliklerde ARİXTRA dozunun ayarlamasına gerek yoktur (bkz.
Farmakokinetik özellikler). Ciddi karaciğer bozukluğu olan hastalarda ARİXTRA dikkatli
kullanılmalıdır (bkz. Özel kullanım uyarıları ve önlemleri).
Pediyatrik popülasyon:
17 yaşın altındaki hastalarda ARIXTRA’nın güvenilirlik ve etkililik verisi bulunmadığından
bu hastalarda kullanılması önerilmez.
Geriyatrik popülasyon (75 yaşın üzerindeki hastalar):
Böbrek fonksiyonları yaşla birlikte azaldığı için, ARİXTRA yaşlı hastalarda dikkatli
kullanılmalıdır (bkz. Böbrek yetmezliği, Özel kullanım uyarıları ve önlemleri). Cerrahi işlem
yapılacak hastalarda, ARİXTRA’nın ilk dozunun zamanlamasına tam olarak uyulması
gereklidir (bkz. Özel kullanım uyarıları ve önlemleri).
4.3 Kontrendikasyonlar
ARIXTRA aşağıdaki durumlarda kontrendikedir:
- Fondaparinaksa veya ilacın bileşenlerinden herhangi birine karşı aşırı duyarlılığı olanlarda.
- Klinik yönden belirgin aktif kanaması olanlarda
- Akut bakteriyel endokardit
- Şiddetli böbrek yetmezliği olan hastalarda (kreatin klerensi <30 mL/dak)
24.4 Özel kullanım uyarıları ve önlemleri
Spinal/Epidural Hematoma
Nöroaksiyel anestezi (epidural/spinal anesteziler) veya spinal ponksiyon kullanıldığında
tromboembolik komplikasyonların önlenmesi için düşük moleküllü heparinler, heparinoidler
veya ARIXTRA ile antikoagülasyon uygulanan veya uygulanması planlanan hastalarda uzun
süreli veya kalıcı paralize neden olabilen epidural veya spinal hematom riski mevcuttur.
Bu olayların riski analjezik uygulanması için kalıcı epidural kateter kullanımı veya non-
steroidal anti-inflamatuvar ilaçlar (NSAİİ’ler), antitrombositik ilaçlar veya diğer antikoagülanlar
gibi hemostazı etkileyen ilaçların eşzamanlı kullanımı ile artmaktadır. Söz konusu riskin ayrıca
travmatik veya tekrarlı epidural veya spinal ponksiyon ile arttığı düşünülmektedir.
Hastalar nörolojik bozukluk belirti ve semptomları için sıklıkla izlenmelidir. Nörolojik
bozukluk tespit edildiğinde acil tedavi gereklidir.
Hekimler, tromboprofilaksi için antikoagülasyon uygulanan ve uygulanması planlanan
hastalarda nöroaksiyel girişim öncesinde potansiyel yarar/risk oranını göz önünde
bulundurmalıdır.
ARIXTRA sadece subkütan uygulama için tasarlanmıştır. İntramüsküler yolla
uygulamayınız.
Kanama
ARIXTRA, konjenital ve kazanılmış kanama bozukluğu (örneğin: 50.000/mm3’ten az
trombosit sayısı), aktif ülseratif gastrointestinal hastalığı ve yakın zamanda geçirilmiş
intrakraniyal kanaması olanlarda, beyin, omurilik veya göz cerrahisinden hemen sonra ve
aşağıda belirtilen özel hasta gruplarında dikkatli kullanılmalıdır.
Kanama riskini artırma potansiyeli olan ajanlar fondaparinaksla birlikte uygulanmamalıdır.
Dezirüdin, fibrinolitik ajanlar, GP IIb/IIIa reseptör antagonistleri, heparin, heparinoidler veya
düşük molekül ağırlıklı heparin (LMWH) bu ajanlara dahildir. Venöz Trombo Emboli (VTE)
tedavisi sırasında, bölüm 4.5’teki (Diğer tıbbi ürünlerle etkileşimler ve diğer etkileşim
şekilleri) bilgilere uygun olarak vitamin K antagonist tedavisi de eş zamanlı uygulanmalıdır.
Diğer antitrombositik ilaçlar (asetilsalisilik asit, dipiridamol, sülfinpirazon, tiklopidin veya
klopidogrel) ve NSAiD’ler dikkatli kullanılmalıdır. Birlikte uygulama gerekli ise yakın takip
şarttır.
-VTO önlenmesi Kanama riskini artırabilecek ilaçlar ARİXTRA ile eşzamanlı
kullanılmamalıdır. Bu ilaçlar desirudin, fibrinolitik ilaçlar, GP IIb/IIIa reseptör antagonistleri,
heparin, heparinoidler ya da Düşük Moleküler Ağırlıklı Heparini (LMWH) içerir.
Gerektiğinde K vitamini antagonistleri ile bölüm 4.5’teki bilgi doğrultusunda eşzamanlı
tedavi uygulanabilir; diğer antitrombosit tıbbi ürünler (asetilsalisilik asit, dipiridamol,
sülfinpirazon, tiklopidin ya da klopidogrel) ve NSAİ ilaçlar dikkatli kullanılmalıdır.
Eşzamanlı kullanılması gerektiğinde yakın izlem gerekir.
-UA/NSTEMI ve STEMI tedavisi Fondaparinaks eşzamanlı olarak kanama riskini artıran
diğer ilaçlar (GPIIb/IIIa inhibitörleri ya da trombolitikler gibi) kullanan hastalarda dikkatli
kullanılmalıdır.
3Spinal/Epidural anestezi
ARIXTRA kullanımıyla eş zamanlı olarak uygulanan spinal/epidural anestezinin veya spinal
ponksiyonun, uzun süreli veya kalıcı paraliz ile sonuçlanabileceği gözardı edilemez. Seyrek
görülen bu olayların gelişme riski, postoperatif kalıcı epidural kateter kullanımı veya
hemostazı etkileyen diğer tıbbi ürünlerin eş zamanlı kullanımıyla daha yüksek olabilir.
Spinal lomber ponksiyon spinal anestezi veya epidural anestezi uygulanan hastalarda,
nadroparin enjeksiyonu ile spinal/epidural kateter veya iğnenin yerleştirilmesi ya da
çıkarılması arasında en az profilaktik doz için 12 ve tedavi dozu için 24 saat bırakılmalıdır.
Böbrek yetmezliği olan hastalarda zaman aralığının daha uzun olması düşünülebilir.
Hastalar nörolojik bozukluğun semptom ve bulguları yönünden sık sık izlenmelidir. Eğer
nörolojik bir tehlike söz konusu ise acil tedavi gereklidir.
Yaşlı hastalar
Yaşlı popülasyon artmış kanama riski altındadır. Böbrek fonksiyonları genellikle yaşla
azaldığı için, bu hastalarda eliminasyon azalabilir ve fondaparinaksa maruziyet artabilir (bkz.
Bölüm 5.2 Farmakokinetik özellikler). ARIXTRA yaşlı hastalarda dikkatli kullanılmalıdır
(bkz. Bölüm 4.2 Pozoloji ve uygulama şekli).
Düşük vücut ağırlığı
Fondaparinaksın eliminasyonu vücut ağırlığı ile azalır. Vücut ağırlığı 50 kg’dan az olan
hastalarda 5 mg/0.4 mL’lik doz dikkatli kullanılmalıdır (bkz. Bölüm 4.2 Pozoloji ve uygulama
şekli).
Böbrek yetmezliği
Kreatin klerensi 50 mL/dk’dan az olan hastalar artmış kanama riski altındadır.
Fondaparinaksın temel olarak böbrekler yoluyla atıldığı bilinmektedir. Orta düzeyde böbrek
yetmezliği olan hastalarda ARIXTRA dikkatli kullanılmalıdır (bkz. Bölüm 4.2 Pozoloji ve
uygulama şekli).
ARIXTRA, kreatinin klerensi 30 mL/dak’nın altında olan hastalarda kullanılmamalıdır.
Şiddetli karaciğer yetmezliği
Şiddetli karaciğer yetmezliği olan hastalarda, pıhtılaşma faktörlerinin eksikliğine bağlı
kanama riskinin artması nedeni ile ARIXTRA kullanımı dikkatle düşünülmelidir (bkz. Bölüm
4.2 Pozoloji ve uygulama şekli).
Trombositopeni
DVT ve PE tedavisi klinik çalışmalarında ARIXTRA tedavisi uygulanan hastalarda %0.5
oranında orta şiddette trombositopeni meydana gelmiştir. DVT ve PE tedavisine yönelik
klinik çalışmalarda ARIXTRA tedavi rejimi uygulanan hastalarda %0.04 oranında şiddetli
trombositopeni meydana gelmiştir.
Tüm trombositopeni vakaları, şiddet düzeyine bağlı olmaksızın yakından izlenmelidir.
Platelet sayımı 100,000/mm3 düzeyinin altına düştüğü takdirde ARIXTRA tedavisi
kesilmelidir.
Heparin ile İndüklenen Trombositopeni
ARİXTRA trombosit faktör 4’e bağlanmaz ve heparin ile indüklenen trombositopeni (HIT)
tip II hastalarının serumları ile çapraz reaksiyon vermez. HIT öyküsü olan hastalarda ilaç
dikkatli kullanılmalıdır. ARİXTRA’nın HIT tip II hastaları üzerindeki etkililik ve güvenliliği
4ile ilgili çalışmalar yapılmamıştır. Bununla birlikte fondaparinaks ile tedavi edilen hastalarda
seyrek HIT bildirimi mevcuttur. Bugüne dek fondaparinaks tedavisi ve HIT ortaya çıkışı
arasında nedensel bir ilişki saptanmamıştır.
Lateks alerjisi
Kullanıma hazır enjektörün iğne koruyucusu kuru doğal lateks lastik içerebilir. Latekse karşı
duyarlı kişilerde allerjik reaksiyona neden olma potansiyeli vardır.
ARIXTRA her bir kullanıma hazır şırıngada 23 mg’dan daha az sodyum ihtiva eder.
Sodyuma bağlı herhangi bir olumsuz etki beklenmez.
4.5 Diğer tıbbi ürünler ile etkileşimler ve diğer etkileşim şekilleri
Fondaparinaks, in vitro koşullarda CYP450’leri (CYP1A2, CYP2A6, CYP2C9, CYP2C19,
CYP2D6, CYP2E1 ya da CYP3A4) önemli derecede inhibe etmez. Bu nedenle, ARİXTRA’nın
CYP aracılı metabolizmayı inhibe ederek in vivo olarak diğer tıbbi ürünler ile etkileşime
girmesi beklenmemektedir.
Fondaparinaks ATIII dışında plazma proteinlerine anlamlı düzeyde bağlanmadığından,
protein bağlanmasında yer değiştirme yoluyla diğer tıbbi ürünlerle etkileşime girmesi
beklenmemektedir.
Fondaparinaks ile yapılan klinik çalışmalarda, fondaparinaksın varfarin (oral antikoagülan),
asetilsalisilik asit (trombosit inhibitörü), piroksikam (non-steroidal antienflamatuar) ve
digoksin (kardiyak glikozid) ile birlikte kullanılması, farmakokinetiğini ya da
farmakodinamiğini anlamlı ölçüde etkilememiştir. Ayrıca, fondaparinaks ne varfarinin
Uluslararası Normalleştirilmiş Oran (INR) aktivitesini, ne asetilsalisilik asit veya piroksikam
tedavisi altında kanama zamanını, ne de kararlı durumdaki digoksin farmakokinetiğini veya
farmakodinamiğini etkilememiştir.
Fondaparinaks ve hemoraji riskini artırabilen ilaçlarla eşzamanlı kullanımda kanama riski
artar (bkz. bölüm 4.4).
Heparin ya da düşük moleküler ağırlıklı heparin ile izlem tedavisine başlanırken, genel kural
olarak ilk enjeksiyon son fondaparinaks enjeksiyonundan bir gün sonra yapılmalıdır.
Bir K Vitamini antagonisti ile izlem tedavisi gerektiğinde, fondaparinaks tedavisi hedef INR
değerlerine ulaşılana dek devam ettirilmelidir.
Aşağıda listelenen bitkilerin tamamı antikoagülan veya antiplatelet etkilere sahip
olduğundan, birlikte kullanılmaları fondaparinaksın antikoagülan etkilerini arttırabilir.
Alfalfa (kaba yonca), anason, yaban mersini, deniz yosunu, bromelayin, kedi pençesi, kereviz,
coleus (kolyoz), cordceps, dong quai,çuha çiçeği yağı, çemen otu, feverfew, sarımsak,
zencefil , ginkgo biloba, ginseng, üzüm çekirdeği, yeşil çay, guggul,at kestanesi tohumu ,
yaban turpu , meyan kökü, prickly ash,kırmızı yonca, reishi, sarı yonca, zerdeçal, aksöğüt
Özel popülasyonlara ilişkin ek bilgiler
Veri yoktur.
Pediyatrik popülasyon:
Veri yoktur.
4.6 Gebelik ve laktasyon
5Genel tavsiye:
Gebelik kategorisi B.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınların ARİXTRA kullanırken doğum kontrol
yöntemi uygulamaları gerekli değildir. ARİXTRA tedavisinin oral kontraseptifler üzerindeki
etkisi çalışılmamıştır.
Gebelik dönemi
Fondaparinaksın gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fötal gelişim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (bkz.
bölüm 5.3). İnsanlara yönelik potansiyel risk bilinmemektedir.
Fondaparinaks açık biçimde gerekli olmadıkça gebe kadınlarda kullanılmamalıdır (bkz.
Klinik öncesi güvenlilik verileri).
Laktasyon dönemi
Fondaparinaksın deney hayvanlarında sütle atıldığı, ancak anne sütü ile atılıp atılmadığı
bilinmemektedir. ARİXTRA tedavisi süresince emzirme tavsiye edilmemektedir.
Emzirmenin durdurulup durdurulmayacağına ya da fondaparinaks tedavisinin durdurulup
durdurulmayacağına/tedaviden kaçınılıp kaşınılmayacağına ilişkin karar verilirken,
emzirmenin çocuk açısından faydası ve fondaparinaks tedavisinin emziren anne açısından
faydası dikkate alınmalıdır.
Üreme yeteneği/Fertilite
Sınırlı maruziyet nedeniyle hayvan çalışmaları, üreme toksisitesi üzerindeki etkileri ile ilgili
bilgiler yetersizdir.
(bkz. Klinik öncesi güvenlilik verileri)
4.7 Araç ve makine kullanımı üzerindeki etkiler
Araç veya makine kullanımı üzerindeki etkisi ile ilgili herhangi bir çalışma yapılmamıştır.
4.8 İstenmeyen etkiler
ARIXTRA’nın güvenilirliği venöz tromboemboli tedavisi gören 2.517 hasta üzerinde
değerlendirilmiştir.
Araştırıcı tarafından bildirilen ve ARIXTRA ile ilgili olma olasılığı olan advers olaylar
ciddiyetlerindeki azalma sırasıyla, sıklık grupları çok yaygın (≥ 1/10); yaygın (≥1/100,
<1/10); yaygın olmayan (≥1/1000, <1/100); seyrek (≥1/10000, <1/1000), çok seyrek
(<1/10000), bilinmiyor (eldeki verilerden hareketle tahmin edilemiyor) ve sistem organ
sınıflarına göre aşağıda sıralanmıştır.
Klinik çalışma verileri
Enfeksiyonlar ve enfestasyonlar
Seyrek: Post-operatif yara enfeksiyonları.
Kan ve lenf sistemi hastalıkları
Yaygın: Anemi, post operatif kanama, hematom, hematüri, hemoptizi, diş eti kanaması.
Yaygın olmayan: Anemi, kanama (epistaksis, gastrointestinal, hemoptizi, hematüri, hematom),
trombositopeni, trombositemi, trombosit anormallikleri, pıhtılaşma bozukluğu,
Seyrek: İntrakranyal/intraserebral ve retropenitoneal kanama
6Bağışıklık sistemi hastalıkları
Seyrek: Alerjik reaksiyon (anjiyoödem ve anaflaktoid/anaflaktik reaksiyon üzerine çok seyrek
olarak raporlanan raporlar dahil)
Metabolizma ve beslenme hastalıkları
Seyrek: Hipokalemi
Sinir sistemi hastalıkları
Yaygın olmayan: Baş ağrısı
Seyrek: Anksiyete, konfüzyon, sersemlik, uyku hali, baş dönmesi
Vasküler hastalıkları
Seyrek: Hipotansiyon
Solunum, göğüs bozuklukları ve mediastinal hastalıkları
Yaygın olmayan: Dispne
Seyrek: Dispne, öksürük
Gastrointestinal hastalıkları
Yaygın olmayan: Bulantı, kusma
Seyrek: Karın ağrısı, dispepsi, gastrit, konstipasyon, diyare
Hepatobiliyer hastalıkları
Yaygın olmayan: Karaciğer fonksiyon testlerinde anormallik, karaciğer enzimlerinde artış
Seyrek: Bilirubinemi
Deri ve deri altı doku hastalıkları
Yaygın olmayan: Döküntü, kaşıntı
Genel bozukluklar ve uygulama bölgesine ilişkin hastalıkları
Yaygın: Ödem
Yaygın olmayan: Ateş, periferik ödem, ödem, yara sekresyonu, göğüs ağrısı
Seyrek: Enjeksiyon bölgesinde reaksiyon, bacak ağrısı, bitkinlik, yüzde ani kızarma, senkop,
genital ödem.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e- posta:
tufam@titck.gov.tr; tel: 0 800 314 00 08; faks: 0 312 218 35 99)
4.9 Doz aşımı ve tedavisi
Tavsiye edilenden yüksek ARIXTRA dozları kanama riskinde artışa yol açabilir.
Doz aşımına bağlı kanama komplikasyonu görüldüğünde tedavi durdurulmalı ve birincil
neden araştırılmalıdır. Cerrahi hemostaz, kan transfüzyonu, taze plazma transfüzyonu,
plazmaferez gibi uygun bir tedaviye başlanması düşünülmelidir.
75. FARMAKOLOJİK ÖZELLİKLER
5.1 Farmakodinamik özellikler:
Farmakoterapötik grup: Antitrombotik, Antikoagülan ilaçlar
ATC Kodu B01A X05
Etki mekanizması
Fondaparinaks aktif faktör X’in (Xa) sentetik ve selektif bir inhibitörüdür. Fondaparinaksın
antitrombotik aktivitesi, Faktör Xa’nın antitrombin III (ATIII) aracılı selektif inhibisyonu ile
sağlanır. ATIII’e selektif olarak bağlanan fondaparinaks, Faktör Xa’nın ATIII ile
nötralizasyonunu artırır (yaklaşık 300 kat). Faktör Xa’nın nötralizasyonu, koagülasyon
kaskadını bloke eder ve hem trombin oluşumunu hem de trombüs gelişimini önler.
Fondaparinaks, trombini (aktif Faktör II) inaktive etmez ve trombositler üzerinde bilinen
etkisi yoktur.
Farmakodinamik etkiler
2.5 mg dozunda ARIXTRA, plazmada aktif parsiyel tromboplastin zamanı (aPTT), aktif
pıhtılaşma zamanı (aPT) veya protrombin zamanı (PT)/uluslararası normalize edilmiş oran
(INR) testleri gibi rutin koagülasyon testlerini, kanama zamanını veya fibrinolitik aktiviteyi
etkilemez. Yüksek dozlarda aPTT'de orta düzeyde değişiklikler oluşabilir. 10 mg/0.8 mL
dozunda kullanıldığı etkileşim çalışmalarında ARIXTRA varfarinin antikoagülasyon
aktivitesini (INR) etkilememiştir.
Fondaparinaks, heparinin indüklediği trombositopenisi (HIT) olan hastaların serumlarıyla
çapraz reaksiyona girmez.
Klinik etkinlik ve güvenlilik
Venöz Tromboemboli tedavisinde ARIXTRA klinik programı, ARIXTRA’nın derin ven
trombozu (DVT) ve pulmoner emboli (PE) tedavisindeki etkinliğini göstermek için
tasarlanmıştır. 4.875’ten fazla hasta üzerinde kontrollü faz II ve III klinik çalışmaları
yapılmıştır.
Derin ven torombozu’nun tedavisi
Akut semptomatik DVT tanısı doğrulanmış hastalar üzerinde yapılan randomize, çift kör bir
klinik çalışmada, günde 1 kez subkütan yolla uygulanan 5 mg/0.4 mL (vücut ağırlığı 50 kg’ın
altında), 7.5 mg/0.6 mL (vücut ağırlığı 50 -100 kg arasında) veya 10 mg/0.8 mL (vücut
ağırlığı 10 kg’ın üzerinde) ARIXTRA ile günde 2 kez subkütan yolla uygulanan 1 mg/kg
enoksaparin karşılaştırılmıştır. Toplam 2.192 hasta tedavi edilmiştir; her iki grupta da hastalar
en az 5 gün (ortalama 7 gün) tedavi görmüştür. Tedavi gruplarının ikisi de genellikle çalışma
ilacının ilk uygulamasından sonraki 72 saat içinde kullanılmaya başlanan ve 90 ± 7 gün
devam edilen vitamin K antagonisti almıştır; 2 - 3’lük INR sağlamak için düzenli doz
ayarlamaları yapılmıştır. Primer etkinlik sonlanma noktası 97. güne kadar bildirilen
doğrulanmış, semptomatik, reküran, fatal olmayan VTE ve fatal VTE’nin birleşimidir.
Enoksaparin sodyumun % 4.1 ‘lik VTE oranına kıyasla ARIXTRA tedavisi % 3.9’luk VTE
oranı ile ilişkilidir.
Başlangıçtaki tedavi periyodu boyunca majör kanama enoksaparin alan hastalarda % 1.2 iken
fondaparinaks alan hastalarda % 1.1 oranında gözlenmiştir.
Pulmoner emboli tedavisi
Akut semptomatik PE tanısı doğrulanan hastalar üzerinde yapılan randomize, açık etiket bir
klinik çalışmada günde 1 kez subkütan yolla uygulanan 5 mg/0.4 mL (vücut ağırlığı 50 kg’ın
8altında), 7.5 mg/0.6 mL (vücut ağırlığı 50 - 100 kg arasında) veya 10 mg/ 0.8 mL (vücut
ağırlığı 100 kg’dan yüksek) ARIXTRA ile anfraksiyone heparin IV bolus (5000 IU)
uygulaması karşılaştırılmıştır; iv bolus uygulamasını takiben 1.5 - 2.5 kat aPTT kontrol
değerini sürdürmek için ayarlanan sürekli IV infüzyonu yapılmıştır. Toplam 2.184 hasta
tedavi edilmiştir; her iki tedavi grubundaki hastalar en az 5 gün (ortalama 7 gün) tedavi
görmüştür. İki tedavi grubu da genellikle 2 - 3’lük INR sağlamak için düzenli doz
ayarlamaları yapılan çalışma ilacının ilk dozunun uygulanmasını takiben 72 saat içinde
başlanan ve 90 ± 7 gün devam ettirilen vitamin K antagonisti almıştır. Primer etkinlik
sonlanma noktası, 97. güne kadar bildirilen doğrulanan semptomatik reküran fatal olmayan
VTE ve fatal olan VTE’nin bileşimidir. Anfraksiyone heparin tedavisinin % 5.0’lik VTE
oranına kıyasla ARIXTRA tedavisi % 3.8’lik VTE oranı ile ilişkilidir.
Başlangıçtaki tedavi periyodu boyunca majör kanama, fraksiyonize olmayan heparin alan
hastalarda % 1.1 iken fondaparinaks alan hastalarda % 1.3 oranında gözlenmiştir.
5.2 Farmakokinetik özellikler:
Genel özellikler
Fondaparinaks sodyum aktif faktör X(Xa)’nın sentetik ve selektif bir inhibitörüdür ve
molekül ağırlığı 1728 g/mol’dür.
Emilim:
Subkütan uygulamayı takiben fondaparinaksın tamamı hızla absorbe olur (mutlak
biyoyararlanım % 100). Sağlıklı genç bireylerde tek doz 2.5 mg ARIXTRA’nın subkütan
uygulamasını takiben, doruk plazma konsantrasyonuna (ortalama C 0.34 mg/l) 2 saat
maks
sonra ulaşılmıştır. Ortalama C değerinin yarısı düzeyindeki plazma konsantrasyonlarına
maks
uygulamadan 25 dakika sonra ulaşılır.
Günde bir kez yapılan uygulamayı takiben kararlı durum plazma seviyesine, C ve
maks
EAA’daki 1.3 kat artışla 3 - 4 günde ulaşılmıştır.
Kalça protezi cerrahisi geçiren ve günde 1 kez 2.5 mg ARIXTRA alan hastalarda
fondaparinaksın tahmini ortalama karalı durum farmakokinetiği parametreleri (% CV): C
maks
(mg/L) - 0.39 (% 31), T (s)-2.8 (% 18) ve C (mg/L) - 0.14 (% 56). Kalça kırığı olan
maks min
hastalarda ilerleyen yaşları ile ilişkili olarak fondaparinaksın kararlı durum plazma
konsantrasyonu: C (mg/L) - 0.50 (% 32), C (mg/L) - 0.19 (% 58).
maks min
DVT ve PE tedavisinde günde 1 kez 5 mg/0.4 mL (vücut ağırlığı 50 kg’ın altında), 7.5 mg/0.6
mL (vücut ağırlığı 50-100 kg arasında) ve 10 mg/0.8 mL (vücut ağırlığı 100 kg’dan yüksek)
ARIXTRA alan hastalarda vücut ağırlığına göre ayarlanan dozlar tüm vücut ağırlığı
kategorilerinde benzer maruziyet sağlar. Fondaparinaksın kararlı durumda gözlenen ortalama
(% CV) konsantrasyonu (mg/ L) ilaç alınmadan önce 0.46 (%40) - 62 (% 54) arasında, ilaç
alındıktan 1 - 3 saat sonra da 1.20 (% 31) – 1.26 (% 38) arasında değişmektedir.
Dağılım:
Fondaparinaksın dağılım hacmi sınırlıdır (7 - 11 L). İn vitro şartlarda fondaparinaks ATIII
proteinine yüksek oranda ve spesifik olarak bağlanır (0.5 - 2mg/L arasındaki
konsantrasyonlarda %97 - %98.6). Fondaparinaks, platelet faktör 4 (PF4) dahil diğer plazma
proteinlerine önemli düzeyde bağlanmaz. Bu nedenle proteinlere bağlanan diğer tıbbi
ürünlerde önemli bir etkileşme beklenmez.
9Fondaparinaks ATIII’ün dışındaki diğer plazma proteinlerine bağlanmadığından proteinlere
bağlanmada yerini alma mekanizmasıyla diğer tıbbi ürünlerle etkileşime girmesi
beklenmemektedir.
Biyotransformasyon:
Tamamen değerlendirilmese de fondaparinaksın metabolizması ile ilgili özellikle de aktif
metabolitlerin şekillenmesi ile ilgili kanıt yoktur.
Fondaparinaks in vitro şartlarda CYP ’leri (CYP , CYP , CYP , CYP , CYP ,
450 1A2 2A6 2C9 2C19 2D6
CYP veya CYP ) inhibe etmez. Bu nedenle ARIXTRA’nın in vivo şartlarda CYP aracılı
2E1 3A4
metabolizmanın inhibisyonu yoluyla diğer ilaçlarla etkileşime girmesi beklenmez.
Eliminasyon:
Eliminasyon yarı ömrü (t ) sağlıklı genç bireylerde yaklaşık 17 saat, sağlıklı yaşlı bireylerde
1/2
ise yaklaşık 21 saattir. Fondaparinaksın % 64 - 77’si değişmeden böbreklerden atılır.
Doğrusallık/Doğrusal olmayan durum:
Yaşlı sağlıklı bireylerde, subkütan yolla uygulanan 2 - 8 mg fondaparinaksın farmakokinetiği
doğrusaldır.
Hastalardaki karakteristik özellikler
Böbrek yetmezliği
Majör eliminasyon yolu böbrekler üzerinden gerçekleştiğinden, ARIXTRA eliminasyonu
böbrek yetmezliği olan hastalarda uzamaktadır. Elektif kalça cerrahisi veya kalça kırığı
cerrahisini takiben profilaksi uygulanan hastalarda fondaparinaks total klerensi, böbrek
fonksiyonu normal olan hastalara kıyasla hafif böbrek yetmezliği olan hastalarda (kreatinin
klerensi 50 ila 80 mL/dak) yaklaşık %25, orta düzeyde böbrek yetmezliği olan hastalarda
(kreatinin klerensi 30 ila 50 mL/dak) yaklaşık %40 ve şiddetli böbrek yetmezliği olan
hastalarda (kreatinin klerensi <30 mL/dak) yaklaşık %55 daha düşüktür. DVT tedavisi
uygulanan hastalarda fondaparinaks klerensi ile böbrek yetmezliği düzeyi arasında benzer bir
tablo gözlenmiştir
DVT ve PE tedavisi uygulanan hastalardan böbrek fonksiyonu normal olanların %0.4
(4/1.132), hafif böbrek yetmezliği olan hastaların %1.6 (12/733), orta şiddette böbrek
yetmezliği olanların %2.2 (7/318) ve şiddetli böbrek yetmezliği olanların %7.3’ünde (4/55)
majör kanama meydana gelmiştir.
VTO önlenmesi
Alt ekstremitelerde majör ortopedik cerrahi uygulanan (MOSLL) ve fondaparinaks kullanan
hastalardan elde edilen verilere dayanılarak geliştirilen bir popülasyon farmakokinetik
modelinde kreatinin klerensi 23.5 ml/dk olan hastalar da dahil edilmiştir. Model ile yürütülen
farmakokinetik simülasyonlar, kreatinin klerensi 20-30 ml/dk olan hastalarda günde 1.5 mg ya
da günaşırı 2.5 mg doz ile beklenen ortalama fondaparinaks maruziyetinin hafif-orta şiddette
böbrek yetmezliği olan (kreatinin klerensi 30-80 ml/dk) hastalarda günde 2.5 mg dozda
beklenen maruziyet ile benzer olduğunu göstermiştir.
Karaciğer yetmezliği
Karaciğer yetmezliğinde ARIXTRA’nın farmakokinetiği ile ilgili çalışma yapılmamıştır.
Pediyatrik popülasyon
Fondaparinaksın farmakokinetik parametreleri 24 pediatrik hastanın (1-18 yaş) kan örnekleri
ile yapılan popülasyon farmakokinetik analizi ile çalışılmıştır. Pediatrik hastalara günde bir kez
100.1 mg/kg subkutan fondaparinaks uygulaması yetişkinlerde DVT ya da PE tedavisinde
önerilen doz ile benzer maruziyete yol açmıştır (bkz. Klinik Çalışmalar).
Geriyatrik popülasyon
Böbrek fonksiyonları yaş ile birlikte azalabilir bu nedenle yaşlılarda fondaparinaksın
eliminasyon kapasitesi de azalabilir. Kalça kırığı cerrahisi geçiren, 75 yaşından büyük ve
günde 1 kez 2.5 mg ARIXTRA alan hastalarda tahmini plazma klerensi 65 yaşın altındaki
hastalara kıyasla 1.2 - 1.4 kat daha düşüktür. DVT ve PE tedavisi gören hastalarda da benzer
bir tablo gözlenmiştir.
Vücut ağırlığı
Fondaparinaksın plazma klerensi vücut ağırlığı ile birlikte artmaktadır (10 kg için % 9 artış).
DVT ve / veya PE tedavisi gören hastalarda vücut ağırlığına göre ayarlanan doz rejimi önerisi
tüm vücut ağırlığı kategorilerinde benzer maruziyet sağlamıştır (bkz. Bölüm 5.2
Farmakokinetik özellikler - Emilim).
Cinsiyet
Vücut ağırlığına göre doz ayarlaması yapıldıktan sonra cinsiyet ile ilgili herhangi bir farklılık
gözlenmemiştir.
Irk
Irka bağlı farmakokinetik farklılıklar prospektif olarak araştırılmamıştır. Bununla birlikte,
sağlıklı beyaz ırk bireylerin üzerinde yapılan çalışmalar, Asya’lı (Japonlar) sağlıklı bireyler
üzerinde yapılan çalışmalarla karşılaştırıldığında farklı bir farmakokinetik profil
göstermemiştir. Benzer şekilde, ortopedik cerrahi işlem geçiren hastalarda siyah ve beyaz ırk
arasında plazma klerens farklılığı gözlenmemiştir.
Klinik çalışmalar
Alt ekstremitelerde, major ortopedik cerrahi işlem geçiren hastalarda 9 gün kadar
süren tedaviyle venöz tromboembolik vakaların (VTO) önlenmesi
Fondaparinaks klinik programı kalça kırığı, majör diz cerrahisi ya da kalça protezi gibi majör
ortopedik cerrahi uygulanan hastalarda proksimal ve distal DVT ve pulmoner emboli (PE)
gibi venöz tromboembolik olayların (VTO) önlenmesinde fondaparinaksın etkililiğini
göstermek üzere tasarlanmıştır. Kontrollü Faz II ve Faz III klinik çalışmalarda en az 8000
hasta (kalça kırığı – 1,711, kalça protezi – 5,829, majör diz cerrahisi – 1,367) çalışılmıştır.
Ameliyattan 6-8 saat sonra günde tek doz 2.5 mg başlanan fondaparinaks, ameliyattan 12 saat
önce günde tek doz 40 mg ya da ameliyattan 12-24 saat sonra günde iki kez 30 mg başlanan
enoksaparin ile karşılaştırılmıştır.
Bu çalışmaların havuz analizinde önerilen fondaparinaks rejimi enoksaparine göre,
ameliyattan sonra 11 güne dek ameliyat tipinden bağımsız olarak VTO oranında anlamlı
azalmaya yola açmıştır (%54 [%95 GA, %44-63]). Sonlanım noktalarının çoğuna önceden
planlanmış venografi ile tanı konulmuş ve esas olarak distal DVT saptanmıştır fakat
proksimal DVT insidansı da anlamlı derecede azalmıştır. PE dahil olmak üzere semptomatik
VTO insidansı tedavi grupları arasında anlamlı fark göstermemiştir.
Ameliyattan 12 saat önce 40 mg enoksaparin ile karşılaştırma yapılan çalışmada önerilen doz
ile tedavi edilen fondaparinaks tedavi grubundaki hastaların %2.8’inde majör kanama
saptanırken, bu oran enoksaparin tedavi grubunda %2.6 bulunmuştur.
11Uzatılmış profilaksi: 1 haftalık başlangıç profilaksisinden sonra 24 güne kadar tedavi
edilen, kalça kırığı operasyonu geçiren hastalarda VTO önlenmesi
Kalça kırığı operasyonu geçiren hastalar 7± 1 gün 2.5 mg fondaparinaks tedavisini takiben 21
± 2 gün boyunca 2.5 mg fondaparinaks sodyum ya da plasebo alacak şekilde randomize
edilmiştir.
ARİXTRA ile yapılan uzatılmış profilakside VTO’da plaseboya kıyasla belirgin bir şekilde
azalma sağlanmış (% 1.4’e karşı % 35). ARİXTRA ile semptomatik VTO oranında da
(sırasıyla % 0.3’e karşı % 2.7) azalma sağlanmıştır. Tüm operasyon bölgelerinde ve fatal
olmayan major kanama oranı, ARİXTRA vakalarında % 2.4 iken plasebo alanlarda oran %
0.6 olmuştur.
Tromboembolik risk altındaki abdominal cerrahi geçiren vakalarda VTO önlenmesi
Hastalar abdominal cerrahiyi takiben 7 ± 2 gün süreyle, günde tek doz 2.5 mg ARİXTRA ya
da ameliyat öncesi ve sonrası 2500 IU içeren birer enjeksiyon sonrasında günde tek doz 5000
IU dalteparin almak üzere randomize edilmiştir.
ARİXTRA etkinlikte deltaparin kadar etkili bulunmuştur (VTO oranları ARİXTRA için %
4.6 iken deltaparin için % 6.1’dir). Tedavi grupları arasındasemptomatik VTO insidansı
benzerdir (% 0.4 ARİXTRA, % 0.3 dalteparin).
Klinik çalışmanın en büyük alt grubunu temsil eden kanser tedavisi gören hastalarda
(popülasyonun % 69’u) VTO değeri ARİXTRA için % 4.7, dalteparin grubu için de %
7.7’dir.
ARİXTRA grubundaki hastaların % 3.4’ünde major kanama gözlenmiş, dalteparin grubunda
ise bu oran % 2.4 olarak belirlenmiştir. Önerilen şartlarda (ameliyattan 6 saat sonra)
kullanılan ARİXTRA ile tedavi edilen hastalarda major kanama oranı % 2.8’dir.
Unstabil Anjina veya ST yükselmesi olmayan miyokard infarktüsü (UA/NSTEMI)
tedavisi
Çift kör randomize bir non-inferiority (farksızlık) çalışması (OASIS 5), yaklaşık 20.000
UA/NSTEMI hastasına, günde 1 kez, subkütan yolla uygulanan 2.5 mg ARİXTRA ile günde
2 kez subkütan yolla uygulanan 1 mg/kg enoksaparini karşılaştırılmıştır. Ortalama tedavi
süresi ARİXTRA tedavi grubunda 6 gün, enoksaparin tedavi grubunda 5 gündür. Hastaların
yaş ortalaması 67’dir ve hastaların yaklaşık % 60’ı en az 65 yaşındadır. Hastaların yaklaşık %
40’ında ve % 17’sinde sırasıyla hafif (kreatin klerensi 50 - < 80 ml/dakika) ve orta şiddetli
(kreatin klerensi 30 - < 50 ml/dakika) böbrek bozukluğu vardır.
Randomizasyonu izleyen 9 gün içinde ölüm, miyokard infarktüsü (MI) veya tedaviye dirençli
iskemi (RI) primer olarak karara bağlanan birleşik sonlanma noktası olarak
değerlendirilmiştir. ARİXTRA, primer sonlanma noktası üzerinde enoksaparin kadar etkili
olmuştur. Dokuzuncu güne kadar ARİXTRA ve enoksaparin ile tedavi edilen hastaların
sırasıyla % 5.8’inde ve % 5.7’sinde advers olay gelişmiştir (risk oranı 1.01, % 95 GA, 0.90,
1.13, tek taraflı non-inferiority (farksızlık) p değeri = 0.003).
30. güne kadar tüm nedenlere bağlı ölüm riski ARİXTRA lehine % 17 azalmıştır (ARİXTRA
% 2.9, enoksaparin % 3.5, hazard ratio 0.83, % 95 Cl (güvenlilik aralığı), 0.71, 0.97, p = 0.02)
ve daha 14. günde kendini gösteren bu azalma (ARİXTRA % 2.1, enoksaparin % 2.4, tehlike
oranı 0.86, % 95 Cl, 0.72, 1.04, p = 0.14) 180. günde de devam etmiştir (ARİXTRA % 5.7,
enoksaparin % 6.4, tehlike oranı 0.89, % 95 Cl, 0.80, 1.00, p = 0.05). ARİXTRA ve
enoksaparinin MI ve RI insidansı üzerindeki etkileri tüm zaman noktalarında benzerdir.
12Etkinlik bulguları, yaşlılar ve böbrek bozukluğu olan hastalar dahil demografik alt gruplarla,
birlikte kullanılan diğer ilaçlarla ve uygulanan girişimlerle tutarlıdır.
ARİXTRA tedavisi enoksaparine kıyasla, majör kanama insidansındaki klinik ve istatistiksel
yönden anlamlı azalma ile ilişkilidir. Dokuzuncu günde majör kanama insidansı ARİXTRA
ve enoksaparin kullanan hastalarda sırasıyla % 2.1 ve % 4.1’dir (hazard ratio 0.52, % 95 Cl,
0.44, 0.61, p<0.001). Enoksaparine kıyasla ARİXTRA ile daha düşük olan majör kanama
insidansında, yaşlılar ve böbrek bozukluğu olanlar dahil tüm demografik alt gruplarda ve
ARİXTRA’nın aspirin, tiyenopiridinler veya GPIIb/IIIa ile birlikte kullanıldığı durumlarda da
tutarlılık gözlenmiştir.
Koroner arter bypass greft (CABG) operasyonu geçiren hastalarda majör kanama insidansı 9.
günde ARİXTRA ve enoksaparin gruplarında birbirine benzerdir (sırasıyla % 9.7 ve % 9.8).
UFH ile birlikte PCI uygulanan hastalarda kararsız anjina (UA) ya da ST yükselmesi
olmayan miyokard enfarktüsü (NSTEMI) tedavisi
Açık etiketli fondaparinaks ile tedavi edilen ve PCI uygulanması planlanan yüksek riskli 3235
UA/NSTEMI hastası ile yürütülen çalışmada (OASIS 8/FUTURA), PCI endikasyonu olan
2026 hasta UFH doz rejimlerinden birine çift kör olarak randomize edilmiştir. Çalışmaya
katılan hastalar 8 gün ya da taburcu olana dek günde bir kez 2.5 mg subkutan fondaparinaks
almıştır. Randomize edilen hastalara PCI öncesinde “düşük doz” (50 U/kg) ya da “standart
doz” (85 U/kg) UFH rejimi uygulanmıştır.İki UFH grubunda başlangıç özellikleri ve tedavi
süresi benzerdir.
Primer sonlanım peri-PCI (randomizasyondan PCI sonrası 48 saat) majör ya da minör
kanama ya da majör vasküler erişim yeri komplikasyonlarıdır.
Kateter trombozu insidansı “standart doz” ve “düşük doz” UFH ile sırasıyla %0.1 (1/1002) ve
%0.5 (5/1024) bulunmuştur.
Randomize edilmeyen dört hastada (%0.3) koroner anjiyografi sırasında tanı kataterinde
tromboz gelişmiştir. 12 (%0.37) hastada arteriyel tromboz gelişmiş ve bunlardan 7’si
anjiyografi ve 5’i PCI sırasında bildirilmiştir.
13İnsidans Odds Oranı1 p-değeri
Sonlanım Düşük Standart (%95 GA)
Doz Doz
UFH UFH
N = N =
1024 1002
Primer
Peri-PCI majör ya da %4.7 %5.8 0.80 0.267
minör kanama ya da (0.54,1.19)
major vasküler erişim
yeri komplikasyonları
Sekonder
Peri-PCI majör kanama %1.4 %1.2 1.14 0.734
(0.53,2.49)
Peri-PCI minör kanama %0.7 %1.7 0.40 0.042
(0.16,0.97)
Majör vasküler erişim %3.2 %4.3 0.74 0.207
yeri komplikasyonları (0.47,1.18)
30.günde Peri-PCI majör %5.8 %3.9 1.51 (1.0, 2.28) 0.051
kanama ya da ölüm, MI
ya da TVR
30 günde ölüm, MI ya da %4.5 %2.9 1.58 0.059
TVR (0.98,2.53)
1: Odds oranı: Düşük Doz/Standart Doz; MI – miyokard enfarktüsü. TVR – hedef
damar revaskülarizasyonu
ST yükselmesi olan miyokard infarktüsü (STEMI) tedavisi
Yaklaşık 12.000 STEMI hastası ile yapılan çift kör, randomize bir çalışmada (OASIS 6), 8
gün kadar veya hastalar taburcu olana kadar, günde 1 kez subkütan yolla uygulanan 2.5 mg
ARİXTRA’nın normal tedaviye (plasebo ve UFH) göre etkinliği ve güvenilirliği
değerlendirilmiştir. Tüm hastalar araştırıcının tercihine bağlı olarak primer PCI ile birlikte
reperfüzyon (% 31), trombolitikler (% 45) ve perfüzyon (% 24) dahil standart STEMI tedavisi
almışlardır. Hastaların yaş ortalaması 61’dir ve bunların yaklaşık % 40’ı en az 65 yaşındadır.
Bu hastaların sırasıyla yaklaşık % 40’ında ve % 14’ünde sırasıyla hafif (kreatin klerensi 50-
<80 ml/dakika) ve orta şiddetli (kreatin klerensi 30-<50 ml/dakika) böbrek bozukluğu vardır.
Randomizasyonu izleyen 30 gün içinde ölüm ve tekrarlayan miyokard innfarktüsü (re-MI)
primer olarak karara bağlanan birleşik sonlanma noktası olarak değerlendirilmiştir.
ARİXTRA kontrol grubuna göre primer sonlanma noktası üzerinde üstünlük sağlamıştır.
Otuzuncu güne kadar ARİXTRA ile tedavi edilen ve kontrol grubundaki hastaların sırasıyla
% 9.7’sinde ve % 11.1’inde advers olay gelişmiştir (hazard ratio 0.86, % 95 Cl, 0.77, 0.96,
p<0.008). İstatistiksel yönden anlamlı olan bu fayda daha 9. günde gözlenmiş ve 180. güne
kadar devam etmiştir.
30. günde tüm nedenlere bağlı ölüm riski ARİXTRA lehine % 13 azalmıştır (ARİXTRA %
7.8, kontrol % 8.9, risk oranı 0.87, % 95 GA, 0.77, 0.98, p= 0.02) ve 9. güne kadar kendini
gösteren bu azalma (ARİXTRA % 6.1, kontrol % 7.0, risk oranı 0.86, % 95 GA, 0.75, 0.99,
p= 0.04) 180. günde de sürdürülmüştür (ARİXTRA % 9.9, kontrol % 11.1, risk oranı 0.88, %
95 GA, 0.79, 0.99, p= 0.03).
Reperfüzyon stratejisi olarak trombolitik kullanımının tercih edildiği hastalarda, ARİXTRA
30. günde ölüm ve re-MI riskini azaltmıştır. ARİXTRA ile tedavi edilen ve trombolitik alan
14hastaların veya kontrol grubundaki hastaların sırasıyla % 10.9’unda ve % 13.6’sında 30. güne
kadar advers olay gelişmiştir (risk oranı 0.79, % 95 GA, 0.68, 0.93, p değeri = 0.003).
Reperfüzyon stratejisi olarak primer PCI’nın tercih edildiği hastalarda ARİXTRA ile yarar
sağlanmamıştır. ARİXTRA ile tedavi edilen hastalarda kontrol grubunda, ölüm ve re-MI
insidansı 30. günde sırasıyla % 6.0 ve % 4.8’dir (risk oranı 1.26, % 95 GA, 0.96, 1.66, p =
0.1).
Primer PCI veya trombolitik ile tedavi edilmeyen hastalarda ARİXTRA 30. günde ölüm ve
re-MI riskini azaltmıştır. ARİXTRA ile tedavi edilen veya kontrol grubundaki hastaların
sırasıyla % 12.1’inde ve % 15.0’inde 30. güne kadar advers olay gelişmiştir (risk oranı 0.79,
% 95 GA, 0.65, 0.97, p = 0.023). Etkinlik bulguları, yaşlılar ve böbrek bozukluğu olan
hastalar dahil demografik alt gruplarla ve birlikte kullanılan diğer ilaçlarla tutarlıdır.
ARİXTRA tedavisi, genel popülasyonda veya yaşlı ve böbrek bozukluğu olanların dahil
olduğu demografik alt gruplarda ve aspirin ve tiyenopiridinlerle birlikte kullanıldığında
kanama riskindeki artış ile ilişkili olmamıştır. Dokuzuncu güne kadar ARİXTRA ile tedavi
edilen hastaların % 1.1’inde ve kontrol grubundaki hastaların % 1.4’ünde miyokard
infarktüsü (TIMI) kritelerinden modifiye trombolize uygun olarak tanımlanan şiddetli kanama
görülmüştür.
Reperfüzyon stratejisi olarak trombolitiklerin kullanıldığı hastalarda gelişen şiddetli kanama
insidansı 9. günde ARİXTRA grubunda % 1.3 ve kontrol grubunda % 2.0’dır. Primer PCI’nın
reperfüzyon stratejisi olarak tercih edildiği hastalarda gelişen şiddetli kanama insidansı 9.
günde ARİXTRA grubunda % 1.0 ve kontrol grubunda % 0.4’dür. Primer PCI veya
trombolitik kullanılmadan tedavi edilen hastalarda gelişen şiddetli kanama insidansı 9. günde
ARİXTRA grubunda % 1.2 ve kontrol grubunda % 1.5’dır.
Primer olmayan PCI geçiren ve prosedür (238 prosedür) sırasında antikoagülasyon için ilave
UFH aldığı kaydedilen hastalarda (n=222) PCI’yi takiben gelişen şiddetli kanama 9. günde
ARİXTRA grubu (% 1.7; 4 vaka) ve kontrol grubu (% 1.3; 3 vaka) için düşük ve benzerdir.
Primer olmayan PCI geçiren ve prosedür sırasında antikoagülasyon için UFH önerilen,
ARİXTRA ile tedavi edilen STEMI hastalarında [n=229 (318 prosedür)], kılavuz kateter ile
ilgili 1 olay bildirilmiştir. Bununla birlikte, bu hasta UFH’yi PCI’den önce almaktan ziyade
kılavuz kateterin neden olduğu olayın tedavisi için almıştır.
Hastaların yaklaşık % 1’i koroner arter bypass greft (CABG) operasyonu geçirmiştir. Bu
hastalarda şiddetli kanama insidansı 9. günde, ARİXTRA ile tedavi edilenlerde % 6.9, kontrol
grubundakilerde de % 17.1’dir.
5.3 Klinik öncesi güvenlilik verileri
Fondaparinaks sodyumun karsinojenik potansiyelinin değerlendirilmesi için uzun dönemli
hayvan çalışmaları yapılmamıştır.
Fondaparinaks sodyum, Ames mutasyon testine giren fare lenfoma hücresi (L5178Y/TK+/-),
insan lenfosit kromozom hasarı, sıçan hepatositi programsız DNA sentezi (UDS) veya sıçan
mikronükleus testlerine göre genotoksik değildir.
Sıçanlar ve tavşanlar üzerinde yapılan reprodüksiyon çalışmalarında subkütan yolla 10
mg/kg/gün (EAA’a dayanarak, 2.5 mg’lık dozda insan maruziyetinin 5-12 katı) uygulanmış ve
fondaparinaks sodyuma bağlı fertilite bozukluğuna veya fetus üzerinde zararlı bir etkisi
15olduğunu göstermemiştir. Hayvanlar üzerinde yapılan reprodüksiyon çalışmaları her zaman,
insanların vereceği yanıtı öngörmeyeceğinden, VTO riski ilacın fetusa vereceği olası zarardan
fazla olmadığı sürece hamile kadınlara ARİXTRA reçete edilmemelidir.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Enjeksiyonluk su
Hidroklorik asit veya sodyum hidroksit
6.2 Geçimsizlikler
Geçimlilik ile ilgili çalışma yapılmadığından, ARIXTRA diğer tıbbi ürünlerle
karıştırılmamalıdır.
6.3 Raf ömrü
36 ay
6.4 Saklamaya yönelik özel tedbirler
30°C’nin altındaki oda sıcaklığında saklayınız.
ARİXTRA %0.9’luk serum fizyolojik serum setine ilave edilirse hemen infüze edilmelidir,
ancak 24 saat kadar oda sıcaklığında saklanabilir.
Dondurmayınız. Donmuş ürünleri çözüp kullanmayınız.
6.5 Ambalajın niteliği ve içeriği
ARIXTRA tek kullanımlık şırınga Tip I, 1 ml’lik cam hazne, buna bağlı 27 gauge 12,7
mm’lik iğne ve brombutil veya klorbütil elastomer pistondan oluşur.
ARIXTRA 7.5 mg/0.6 ml SC enjeksiyonluk çözelti içeren kullanıma hazır şırıngalar,
morumsu kırmızı renkli otomatik güvenlik sistemi olan 2’li ve 10’lu paketler halinde
bulunmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Çözelti uygulama öncesi herhangi bir partikül varlığı veya renk bozukluğu yönünden
incelenmelidir.
ARİXTRA, subkütan veya intravenöz enjeksiyon yoluyla uygulanır. İntramüsküler enjeksiyon
yolu ile uygulanmamalıdır.
Subkütan enjeksiyon, standart bir şırınga ile uygulandığı şekilde yapılır. İntravenöz uygulama
var olan bir damar yolu aracılığıyla doğrudan veya küçük hacimli serum fizyolojik seti (25
veya 50 ml’lik) kullanılarak yapılmalıdır.
ARİXTRA kullanıma hazır şırınganın iğne koruma sistemi, enjeksiyon sonrası olabilecek iğne
yaralanmalarını önlemek için geliştirilmiştir.
Subkütan yolla yapılan kendi kendine uygulama ile ilgili talimatlar Kullanma Talimatında yer
almaktadır.
Kullanılmamış ürünler veya atık materyaller, yerel prosedürler doğrultusunda atılmalıdır.
16Kendi kendine uygulama için talimatlar:
ARIXTRA güvenlik şırıngasının bölümleri:
1. Sert iğne kapağı
2. Piston kapağı
3. Piston
4. Tutma yeri
5. Emniyet kılıfı
Şırınga - KULLANMADAN ÖNCE Şırınga - KULLANDIKTAN SONRA
1. Ellerinizi sabun ve su ile yıkayınız. Havlu ile kurulayınız.
2. Rahat bir pozisyonda oturunuz veya uzanınız. Alt karın bölgesinde göbek deliğinin en az
5 cm aşağısında bir nokta belirleyiniz (şekil 1). Enjeksiyon işlemini her seferinde sağ ve
sol taraflara dönüşümlü olarak uygulayınız. Eğer zorlanıyorsanız doktorunuz veya
hemşirenize danışınız.
Şekil 1
3. Enjeksiyon bölgesini alkollü pamukla temizleyiniz.
4. Şırınga gövdesini bir elinizle sağlam bir şekilde tutunuz. Pistonu koruyan kapağı çekerek
çıkarınız (şekil 2). Piston kapağını atınız.
Şekil 2
5. İğne koruyucusunu önce döndürerek, sonra da düz doğrultuda şırınga gövdesine ters
yönde çekerek çıkarınız (şekil 3). İğne koruyucusunu atınız.
17Şekil 3
Önemli Not
 Enjeksiyondan önce iğneye dokunmayınız veya herhangi bir yüzeye temas etmesini
önleyiniz.
 Şırınga içinde küçük bir hava kabarcığının olması normaldir. Herhangi bir ürün kaybını
önlemek için hava kabarcığını enjeksiyondan önce çıkarmaya çalışmayınız.
6. Önceden temizlenmiş olan bölgedeki deriyi, boğum oluşturacak şekilde, enjeksiyon sona
erene kadar baş parmağınız ve işaret parmağınız arasında hafifçe tutunuz (şekil 4).
Şekil 4
7. Şırıngayı tutma yerinden sağlamca tutunuz. İğnenin tamamını deri boğumuna dik olarak
(90° derecelik bir açı ile), deri içine sokunuz (şekil 5).
Şekil 5
8. Pistonu sonuna kadar iterek içeriğinin TÜMÜNÜ enjekte ediniz. Bu, otomatik iğne
koruma sistemini harekete geçirecektir (şekil 6).
Şekil 6
Piston serbest bırakıldığında iğne otomatik olarak deriden çıkacak ve bundan sonra, içinde
kalacağı güvenlik kılıfının içine çekilecektir (şekil 7).
18Şekil 7
9. ARIXTRA kullanıma hazır şırınganın iğne koruma sistemi, enjeksiyon sonrası olabilecek
iğne yaralanmalarını önlemek için geliştirilmiştir. Kullanılmış şırıngayı, yukarıda bahsi
geçen yönetmelikler doğrultusunda imha ediniz.
7. RUHSAT SAHİBİ
GlaxoSmithKline İlaçları San. ve Tic. A.Ş.
Büyükdere Cad. No.173, 1.Levent Plaza
B Blok 34394, 1. Levent/İstanbul
Tel. : 0 212 339 44 00
Fax.: 0 212 339 45 00
8. RUHSAT NUMARASI
126/4
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 26.11.2008
Ruhsat yenileme tarihi:
10. KÜB’ün YENİLENME TARİHİ
19