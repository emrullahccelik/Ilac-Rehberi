KISA ÜRÜN BİLGİSİ
1. BEŞERİ TIBBİ ÜRÜNÜN ADI
DESLORAN 2,5 mg/5 mL şurup
2. KALİTATİF VE KANTİTATİF BİLEŞİM
Etkin madde: Her 5 mL (1 ölçek)’de 2,5 mg desloratadin içerir.
Yardımcı maddeler:
Sorbitol (E420) ……………………256,67 mg/mL
Sukroz ………………………..........533,33 mg/mL
Yardımcı maddeler için bölüm 6.1’e bakınız.
3. FARMASÖTİK FORM
Berrak, beyaza yakın açık sarı renkli şurup
4. KLİNİK ÖZELLİKLER
4.1. Terapötik endikasyonlar
DESLORAN, alerjik rinit ile ilişkili, hapşırık, burunda akıntı ve kaşınma, konjesyon/burun
tıkanıklığı, aynı zamanda gözlerde kaşınma, yaşarma ve kızarıklık, damakta kaşınma ve
öksürük gibi semptomların giderilmesinde endikedir.
DESLORAN, ayrıca, ürtiker ile birlikte görülen, kaşıntının giderilmesi, derideki kabartı ve
kızarıklık gibi semptomların ortadan kaldırılmasında endikedir.
4.2. Pozoloji ve uygulama şekli
Pozoloji /uygulama sıklığı ve süresi:
Semptomları haftada 4 gün veya 4 haftadan daha az süren intermitan alerjik rinit, hastanın
hastalık öyküsü değerlendirmesine göre tedavi edilmeli ve semptomların giderilmesi ve
yeniden ortaya çıktıklarında tekrarlanması durumunda tedaviye ara verilmelidir. Semptomları
haftada 4 gün veya daha fazla ve 4 haftadan fazla görülen persistan alerjik rinitte, hastanın
alerjenle teması devam ettiği sürece kullanımı önerilmelidir.
Uygulama şekli:
Kutunun içinde ilaçla birlikte 2 ml ve 2,5 mL işaretli PP 5 mL’lik ölçü kaşığı sunulmaktadır.
6 ay ila 11 aylık çocuklar: DESLORAN, perennial ve/veya mevsimsel alerjik rinitte ürtikerle
birlikte gelişen semptomların giderilmesinde günde bir kere 2 mL (1 mg) tek başına veya
besinlerle.
1/10Ölçülü doz pipetini 2 mL’ye kadar çekerek kullanınız.
1 ila 5 yaşa kadar olan çocuklar: DESLORAN, intermitan ve persistan alerjik riniti içeren
alerjik rinit, ürtikerle birlikte gelişen semptomların giderilmesinde günde bir 2.5 mL (1,25 mg)
tek başına veya besinlerle birlikte.
Ölçülü doz pipetini 2,5 mL’ye kadar çekerek kullanınız.
6 ila 11 yaşa kadar olan çocuklar: DESLORAN, intermitan ve persistan alerjik riniti içeren
alerjik rinit, ürtikerle birlikte gelişen semptomların giderilmesinde günde bir kere 5 mL (2,5
mg) tek başına veya besinlerle.
Ölçülü doz pipetini 5 mL’ye kadar çekerek kullanınız.
Erişkinler, 12 yaş ve üzerindeki çocuklar: DESLORAN, intermitan ve persistan alerjik riniti
içeren alerjik rinit, ürtikerle birlikte gelişen semptomların giderilmesinde günde bir kere 10 mL
(5 mg) tek başına veya besinlerle.
Ölçülü doz pipetini 5 mL’ye kadar çekerek 2 kez kullanınız.
Özel popülasyonlara ilişkin ek bilgiler:
Böbrek yetmezliği:
Şiddetli böbrek yetmezliği olan hastalarda dikkatli kullanılmalıdır. Doz ayarlaması
düşünülmelidir.
Karaciğer yetmezliği:
Karaciğer yetmezliği olan hastalarda kullanımına ilişkin veri yoktur.
Pediyatrik popülasyon:
Pediyatrik popülasyonda uygulama şekli yukarıda verilmektedir.
Geriyatrik popülasyon:
Geriyatrik popülasyonda etkinlik ve güvenliliği henüz belirlenmemiştir.
4.3. Kontrendikasyonlar
Etkin madde, veya Bölüm 6.1’de listelenen yardımcı maddelerden herhangi birine veya
loratadine karşı aşırı duyarlılığı olan hastalarda kontrendikedir.
4.4. Özel kullanım uyarıları ve önlemleri
Böbrek fonksiyon bozukluğu
şiddetli böbrek yetmezliği durumunda, DESLORAN dikkatli kullanılmalıdır (bkz. Bölüm 5.2).
2/10Nöbetler
Desloratadin, tıbbi veya ailesel nöbet öyküsü bulunan hastalarda ve özellikle desloratadin
tedavisi altında yeni nöbetler geliştirmeye daha yatkın olan küçük çocuklarda (bkz. Bölüm 4.8)
dikkatli kullanılmalıdır. Sağlık uzmanları, tedavi sırasında nöbet geçiren hastalarda
desloratadini kesmeyi düşünebilir.
Pediyatrik popülasyon
DESLORAN’ın 6 aydan küçük çocuklarda etkinlik ve güvenliliği henüz belirlenmemiştir (bkz.
bölüm 5.1).
2 yaşından küçük çocuklarda alerjik rinit tanısının, diğer rinit çeşitlerinden ayırt edilmesi
oldukça zordur. Hastada üst solunum yolu enfeksiyonu veya yapısal anormallikler
bulunmaması durumunda, ayrıca hastanın anamnez, fiziki muayene ve uygun laboratuvar ve
deri testlerinin sonuçları da göz önünde bulundurulmalıdır.
Erişkinlerin ve 2-11 yaş arasındaki çocukların yaklaşık %6’sı, desloratadini fenotipik olarak
zayıf metabolize ederler ve yüksek düzeyde maruziyet gösterirler. (bkz.Bölüm 5.2)
DESLORAN’ı zayıf metabolize eden 2-11 yaş arasındaki çocuklarda güvenliliği, ilacı normal
metabolize eden çocuklardaki ile aynıdır. DESLORAN’ın, desloratadini iyi metabolize
edemeyen 2 yaşından küçük çocuklardaki etkileri incelenmemiştir.
Sorbitol (E420):
Bu ilaç her bir mL başına 256,67 mg sorbitol içerir.
Sorbitol (veya fruktoz) içeren ürünlerin birlikte uygulanması ve sorbitolün (veya früktozun)
diyetle alımı ile oluşan aditif etki dikkate alınmalıdır.
Oral kullanım amaçlı tıbbi ürünlerdeki sorbitol içeriği oral kullanım amaçlı birlikte uygulanan
diğer tıbbi ürünlerin biyoyararlanımını etkileyebilir.
Sodyum:
Bu tıbbi ürün her “doz”unda 1 mmol (23 mg)’den daha az sodyum ihtiva eder; yani aslında
“sodyum içermez”.
Sukroz:
Bu tıbbi ürün sukroz içermektedir. Nadir kalıtımsal fruktoz intoleransı, glukoz-galaktoz
malabsorbsiyonu veya sukraz-izomaltaz yetmezliği problem olan hastaların bu ilacı
kullanmamaları gerekir.
3/10Sodyum benzoat:
Albuminden ayrılmasından sonra bilirubinemide artış yenidoğan sarılığını arttırabilir ki bu da
kerniktorus (beyin dokusunda konjüge olmayan bilirubin birikimi) gelişimine neden olabilir.
4.5. Diğer tıbbi ürünler ile etkileşimler ve diğer etkileşim şekilleri
Eritromisin ya da ketokonazolun birlikte kullanıldığı, desloratadine tabletleriyle yapılmış klinik
çalışmalarda klinik olarak anlamlı bir etkileşim gözlemlenmemiştir. (bkz. Bölüm 5.1).
DESLORAN’ın alkolle bir arada alındığı klinik farmakoloji bir çalışmasında DESLORAN
alkolün performansı zayıflatıcı etkisini artırmamıştır (bkz. Bölüm 5.1). Bununla birlikte,
pazarlama sonrası dönemde alkol intoleransı ve zehirlenme vakaları bildirilmiştir. Bu nedenle,
eş zamanlı olarak alkol alındığında dikkatli olunması önerilmektedir.
Özel popülasyonlara ilişkin ek bilgiler:
Pediyatrik popülasyon:
Etkileşim çalışmaları yalnızca erişkinlerde gerçekleştirilmiştir.
4.6. Gebelik ve laktasyon
Genel tavsiye
Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon).
Çocuk doğurma potansiyeli bulunan kadınlarda üreme yeteneği üzerine etkilerine ilişkin
veri mevcut değildir.
Desloratadinin yenidoğan ve 6 aylıktan küçük infantlarda etkisi bilinmemektedir.
Gebelik dönemi
Gebe kadınlarla ilgili büyük miktarda veri (1.000'den fazla gebelik sonucu), desloratadin'in
malformatif veya feto/neonatal toksisitesi olmadığını göstermektedir. Hayvanlar üzerinde
yapılan çalışmalar, gebelik ve/veya embriyonal/fetal gelişim ve/veya doğum ve/veya doğum
sonrası gelişim üzerindeki etkiler bakımından yetersizdir (bkz. Bölüm 5.3). İnsanlara yönelik
potansiyel risk bilinmemektedir.
DESLORAN gerekli olmadıkça gebelik döneminde kullanılmamalıdır.
Laktasyon dönemi
Tedavi edilen kadınların emzirdikleri yenidoğanlarda/bebeklerde desloratadin tespit edilmiştir.
Desloratadinin yenidoğanlar/bebekler üzerindeki etkisi bilinmemektedir. Anne sütü almanın
çocuk açısından yararı ve tedavinin kadın açısından yararı göz önüne alınarak, DESLORAN
tedavisinin bırakılması/hiç kullanılmaması ya da emzirmeye son verilmesi arasında bir karar
verilmelidir.
4/10Üreme yeteneği/Fertilite
Erkek ve kadın fertilitesi üzerine veri bulunmamaktadır.
4.7. Araç ve makine kullanımı üzerindeki etkiler
Klinik çalışmalara göre, DESLORAN’ın araç veya makine kullanma becerisi üzerine etkisi
yoktur veya etkisi ihmal edilebilir düzeydedir. Hastalar çoğu kişinin uyku hali yaşamadığı
konusunda bilgilendirilmelidir. Bununla birlikte, tüm tıbbi ürünlere verilen cevap bireyler
arasında farklı olduğundan, hastalara tıbbi ürüne verdikleri cevabı tam olarak anlayıncaya kadar
araç veya makine kullanma gibi zihinsel uyanıklık gerektiren faaliyetlerde bulunmamaları
tavsiye edilmelidir.
4.8. İstenmeyen etkiler
Güvenlilik profilinin özeti
Pediyatrik popülasyon
Pediyatrik popülasyondaki klinik çalışmalarda, DESLORAN, 6 ay ila 11 yaş arasındaki 246
çocuğa verilmiştir. 2 ila 11 yaş arasındaki çocuklarda advers olay sıklığı, DESLORAN ve
plasebo kullanan gruplarda benzer bulunmuştur. 6 ila 23 aylık bebeklerde plaseboya kıyasla
daha fazla görülen en yaygın bildirilen yan etkiler diyare (%3,7), ateş (%2,3) ve uykusuzluktur
(%2,3). İlave bir çalışmada, tek bir 2,5 mg desloratadin dozunu takiben 6 ila 11 yaş arasındaki
bireylerde herhangi bir advers olay görülmedi.
12-17 yaş arasındaki 578 ergen hastayla yapılan bir klinik araştırmada en sık görülen advers
olay baş ağrısı idi; bu, desloratadin ile tedavi edilen hastaların %5,9'unda ve plasebo alan
hastaların %6,9'unda meydana geldi.
Yetişkinler ve adölesanlar
Alerjik rinit ve kronik idiyopatik ürtikerin de içinde bulunduğu endikasyonları kapsayan erişkin
ve adolesanlardaki klinik çalışmalarda, önerilen dozlarda, DESLORAN kullanan hastaların
%3’ünde plasebodan daha fazla yan etki görülmüştür. Plasebodan daha fazla görülen ve en
yaygın bildirilen yan etkiler, bitkinlik (%1,2), ağız kuruluğu (%0,8) ve baş ağrısı (%0,6) dır.
İstenmeyen olaylar aşağıda sistem organ sınıfına göre listelenmiştir. Sıklıklar şu şekilde
tanımlanmıştır:
Farklı organ sistemlerinde;
Çok yaygın (≥ 1/10), yaygın (≥ 1/100 ila < 1/10), yaygın olmayan (≥ 1/1.000 ila <1/100),
seyrek (≥ 1/10.000 ila <1/1.000), çok seyrek (<1/10.000), bilinmiyor (eldeki verilerden
hareketle tahmin edilemiyor).
5/10Metabolizma ve beslenme hastalıkları:
Bilinmiyor: İştah artması
Psikiyatrik hastalıkları:
Çok seyrek: Halüsinasyonlar.
Bilinmiyor: Anormal davranışlar, saldırganlık, depresif ruh hali
Sinir sistemi hastalıkları:
Yaygın: Baş ağrısı
Yaygın (2 yaşından küçük çocuklarda): Uykusuzluk
Çok seyrek: Somnolans, Baş dönmesi, uykusuzluk, psikomotor hiperaktivite, nöbetler
Göz hastalıkları:
Bilinmiyor: Göz kuruluğu
Kardiyak hastalıklar:
Çok seyrek: Taşikardi, palpitasyon.
Bilinmiyor: QT uzaması
Gastrointestinal hastalıklar:
Yaygın: Ağız kuruluğu
Yaygın (2 yaşından küçük çocuklarda): Diyare
Çok seyrek: Karın ağrısı, bulantı, kusma, dispepsi, diyare
Hepato-bilier hastalıkları:
Çok seyrek: Karaciğer enzimlerinde yükselme, hepatit ve bilirubinde artış.
Bilinmiyor: Sarılık
Deri ve deri altı dokusu hastalıkları:
Bilinmiyor: Fotosensitivite
Kas-iskelet bozukluklar, bağ doku ve kemik hastalıkları:
Çok seyrek: Miyalji.
Genel bozukluklar ve uygulama bölgesine ilişkin hastalıklar:
Yaygın: Yorgunluk
Yaygın (2 yaşından küçük çocuklarda): Ateş
Çok seyrek: Hipersensitivite reaksiyonları (anaflaksi, anjiyoödem, dispne, pruritus, döküntü
ve ürtiker).
Bilinmiyor: Asteni
6/10Araştırmalar:
Bilinmiyor: Kilo artışı
Özel popülasyonlara ilişkin ek bilgiler:
Pediyatrik Popülasyon
Pediatrik hastalarda pazarlama sonrası verilerden elde edilen diğer sıklığı bilinmeyen
istenmeyen yan etkilerin QT uzaması, aritmi, bradikardi, anormal davranış ve agresyonu
içerdiği bildirilmiştir.
Retrospektif bir gözlemsel güvenlilik çalışması, desloratadin alan 0-19 yaş arası hastalarda
desloratadin alınmayan dönemlere kıyasla yeni başlayan nöbet insidansında artış
göstermiştir. 0-4 yaş arasındaki çocuklarda, uyarlanmış mutlak artış, 100.000 kişi-yıl (KY)
başına 80,3 olan yeni başlayan nöbet arka plan oranı ile birlikte 100.000 KY başına 37,5 (%
95 Güven Aralığı (GA) 10,5-64,5) olmuştur. 5-19 yaş arasındaki hastalarda, uyarlanmış
mutlak artış, 100.000 KY başına 36,4 arka plan oranı ile birlikte 100.000 KY başına 11,3 (%
95 GA 2,3-20,2) olmuştur. (bkz. Bölüm 4.4.)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Famakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-posta:
tufam@titck.gov.tr; tel:0 800 314 00 08; faks: 0 312 218 35 99)
4.9. Doz aşımı ve tedavisi
Pazarlama sonrası kullanım sırasında görüldüğü gibi aşırı doza bağlı olumsuz olay profili,
terapötik dozlarda görülenlere benzerdir , ancak etkilerin büyüklüğü daha fazla olabilir.
Tedavi
Doz aşımı durumunda, absorbe edilmemiş etkin maddeyi uzaklaştıracak standart önlemler
alınmalıdır.
Semptomatik ve destekleyici tedavi önerilir.
Desloratadin hemodiyaliz ile elimine edilmemektedir; periton diyalizi ile elimine olup
olmadığı bilinmemektedir.
Semptomlar
Erişkinler ve adolesanlarda 45 mg'a kadar (klinik dozun 9 katı) desloratadin uygulanan çok
dozlu bir klinik araştırmada, klinik olarak önemli herhangi bir etki gözlenmemiştir.
Pediyatrik popülasyon
Pazarlama sonrası kullanım sırasında görüldüğü gibi aşırı doza bağlı olumsuz olay profili,
terapötik dozlarda görülenlere benzerdir, ancak etkilerin büyüklüğü daha fazla olabilir.
7/105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistemik kullanım için diğer antihistaminler
ATC Kodu: R06AX27
Etki mekanizması:
Desloratadin sedasyon yapmayan, uzun etkili, potent, selektif periferik histamin H - reseptör
1
antagonistidir. Desloratadin, oral uygulamadan sonra santral sinir sistemine girememesi
nedeniyle, periferik histamin H - reseptörlerini selektif olarak bloke eder.
1
Desloratadin in vitro çalışmalarda antialerjik özellikler göstermiştir. Bunlar IL-4, IL-6, IL-8
ve IL-13 gibi proinflamatuvar sitokinlerin insan mast hücrelerinden/bazofillerden salınımının
inhibisyonunu ve endotel hücrelerinde adezyon molekülü P-selektinin ekspresyonunun inhibe
edilmesini içerir. Bu gözlemlerin klinik önemi henüz doğrulanmamıştır.
Klinik etkililik ve güvenlilik
Pediyatrik popülasyon
DESLORAN şurubun etkililiği ayrı pediyatrik çalışmalarda incelenmemiştir Bununla birlikte,
üç pediyatrik çalışmada DESLORAN oral çözelti ile aynı konsantrasyonda desloratadin
içeren desloratadin şurup formülasyonunun güvenliliği gösterilmiştir. Antihistaminik tedavisi
için aday olan 1-11 yaş arası çocuklara günlük 1,25 mg (1 ila 5 yaş) veya 2,5 mg (6 ila 11
yaş) desloratadin dozu verilmiştir. Klinik laboratuvar testleri, vital bulgular ve QTc (corrected
QT) içeren EKG (Elektrokardiyografi) verileri, tedavinin iyi tolere edildiğini göstermiştir.
Önerilen dozda verildiğinde, desloratadinin farmakokinetik aktivitesi (bkz. Bölüm 5.2)
pediyatrik ve erişkin popülasyonlarda karşılaştırılabilir düzeydedir. Mevsimsel alerjik
rinit/kronik idiopatik ürtiker seyri ve desloratadin profili erişkin ve pediyatrik hastalarda
benzer olduğundan, desloratadinin erişkinlerdeki etkinliği, pediyatrik popülasyona ekstrapole
edilebilir.
DESLORAN şurubun etkililiği, 12 yaşından küçük çocuklarda yapılan pediyatrik çalışmalarda
araştırılmamıştır.
Yetişkinler ve adölesanlar
14 gün boyunca, günde 20 mg'a kadar desloratadin uygulanan çok dozlu bir klinik
araştırmada, istatistik ya da klinik açıdan önemli hiçbir kardiyovasküler etki gözlenmemiştir.
Desloratadinin on gün süreyle günde 45 mg (klinik dozun dokuz katı) verildiği bir klinik
farmakolojik çalışmada, QTc (EKG’de Q dalgası ile T dalgası arasındaki süre) aralığında
uzama gözlenmemiştir.
Farmakodinamik etkiler
Desloratadin santral sinir sistemine kolayca penetre olmaz. Önerilen günlük 5 mg dozda,
somnolans insidansında, plaseboya kıyasla bir artış olmamıştır. DESLORAN tabletler, klinik
8/10araştırmalarda, 7.5 mg günlük dozda bile, psikomotor performansı etkilememiştir. Bir tek-doz
çalışmasında, desloratadin 5 mg, subjektif uyku halinin şiddetlenmesi veya uçuşla ilgili
faaliyetleri de kapsayan, uçuş performansının standart ölçümlerini etkilemez.
Erişkinler için klinik farmakoloji çalışmalarında, alkolle birlikte uygulama alkolün neden
olduğu performans zayıflaması ya da uykusuzluk artışına neden olmamıştır. Desloratadin ve
plasebo grupları arasında yapılan psikomotor test sonuçlarında anlamlı bir fark
bulunmamıştır. Desloratadin tek başına ya da alkol ile birlikte alındığında, alkolün
performans bozucu etkilerini artırmamıştır.
Çok dozlu, ketokonazol ve eritromisin, etkileşim çalışmalarında, desloratadin plazma
konsantrasyonlarında klinik olarak önemli bir değişiklik gözlenmemiştir.
Alerjik rinitli yetişkin ve adolesan hastalarda, DESLORAN tabletler, hapşırık, burunda akıntı
ve kaşınma, konjesyon / burun tıkanıklığı, aynı zamanda gözlerde kaşınma, yaşarma ve
kızarıklık ve damakta kaşınma gibi semptomların giderilmesinde etkili olmuştur.
DESLORAN, semptomları 24 saat süresince etkili bir şekilde kontrol altına almıştır.
DESLORAN’ın etkililiği 12-17 yaş arası adolesanlardaki klinik çalışmalarda net olarak
kanıtlanmamıştır.
Alerjik rinit, mevsimsel ve tekrarlayan alerjik rinit olarak sınıflandırıldığı gibi, semptomların
süresine göre intermitan ve persistan alerjik rinit olarak da sınıflandırılabilir. İntermitan
alerjik rinit, semptomların bir haftada 4 günden az veya 4 haftadan daha az bir sürede
görülmesi olarak tanımlanabilir. Persistan alerjik rinit, semptomların bir haftada 4 gün veya
daha fazla ve 4 haftadan daha fazla görülmesi olarak tanımlanabilir.
DESLORAN şurup mevsimsel alerjik rinitin alevlenmesini azaltmada, rino-konjunktivit
yaşam kalitesi anketindeki toplam skorlamada etkindir. En büyük iyileşme, semptomlarca
kısıtlanan günlük aktiviteler ve pratik problemlerinin alanında görülmüştür.
Kronik idiyopatik ürtiker, etiyolojisi ne olursa olsun arka plandaki fizyopatolojinin benzer
olması ve prospektif çalışmalara katılacak kronik hastaların daha kolay bulunabilmesi
nedeniyle, ürtikere bir klinik model olarak incelenmiştir. Histamin salınması tüm ürtikaryal
hastalıklara yol açan bir neden olduğundan, desloratadinin klinik kılavuzlarda da önerildiği
gibi, kronik idiyopatik ürtikere ilave olarak diğer ürtikaryal hastalıklardaki semptomların
giderilmesinde de etkili olması beklenir.
Kronik idiyopatik ürtikeri olan hastalarda yürütülen 6 haftalık iki plasebo-kontrollü
çalışmada, DESLORAN, tedavinin birinci gününden itibaren, kaşıntının hafiflemesinde ve
derideki kabartı ve kızarıklıkların büyüklük ve sayısının azalmasında etkili olmuştur.
9/10Her iki çalışmada da, etki, 24 saatlik dozlama aralığı süresince değişmeden devam etmiştir.
Kronik idiyopatik ürtikerdeki diğer antihistaminik çalışmalarında, antihistaminiklere yanıt
vermeyen hastaların bir kısmı çalışmadan çıkarılmıştır. Desloratadinle tedavi edilen %55
oranındaki hastaların %50’sinde plaseboyla tedavi edilen %19 oranındaki hastaya göre
pruritusta iyileşme gözlemlenmiştir. DESLORAN ile tedavi aynı zamanda, değişkenleri
değerlendirmede kullanılan dört puanlı skala ile ölçülen uyku ve günlük rutin aktiviteler ile
etkileşimi önemli ölçüde azaltmıştır.
5.2. Farmakokinetik özellikler
Genel özellikler
Emilim:
Desloratadin plazma konsantrasyonları, yetişkin ve adolesanlarda uygulamadan sonra 30
dakika içinde saptanabilir düzeye gelir. Desloratadinin emilimi iyidir ve maksimum
konsantrasyona yaklaşık 3 saat sonra ulaşılır. Desloratadinin terminal faz yarılanma ömrü
yaklaşık 27 saattir. Desloratadinin birikim derecesi, yarılanma ömrü (yaklaşık 27 saat) ve
günde tek doz dozlama sıklığı ile uyumludur.
Dağılım:
Desloratadin plazma proteinlerine orta derecede (% 83 - % 87) bağlanır. 14 gün süreyle
günde tek doz (5 mg ile 20 mg) desloratadin uygulamasını takiben, klinik olarak önem
taşıyan herhangi bir ilaç birikim belirtisi bulunmamıştır.
Desloratadin ile yürütülen bir çapraz tasarımlı, tekli doz çalışmasında, tablet ve şurup
formülasyonlarının biyoeşdeğer oldukları saptanmıştır. DESLORAN oral solüsyon aynı
konsantrasyonda desloratadin içerdiğinden, biyoeşdeğerlik çalışması gerektirmemektedir.
Şurup ve tablet ile eşdeğer olması beklenmektedir.
Biyotransformasyon:
Desloratadin metabolizmasından sorumlu enzim henüz tanımlanmamış olduğundan diğer
ilaçlarla olabilecek bazı etkileşimler tamamen gözardı edilememektedir. CYP3A4 ve
CYP2D6 nın spesifik inhibitörleri ile in vivo çalışmalar bu enzimlerin desloratadin
metabolizmasında etkili olmadığını göstermiştir. Desloratadin CYP3A4 veya CYP2D6’yı
inhibe etmemektedir ve P-glikoprotein substratı veya inhibitörü değildir.
Sağlıklı erişkin olgularda tablet formülasyonuyla yürütülen bir çoklu-doz farmakokinetik
çalışmasında, dört olgunun desloratadini yavaş metabolize ettiği bulunmuştur. Bu olgularda
7. saat civarındaki C konsantrasyonu yaklaşık 3 kat daha yüksektir ve terminal fazdaki
maks
yarılanma ömrü 89 saat civarındadır.
Bir farmakolojik ve klinik çalışmalar serisinde, olguların %6'sında desloratadin plazma
konsantrasyonları daha yüksek bulunmuştur. Bu yavaş metabolize edici fenotipin prevalansı
10/10erişkin (%6) ve 2-11 yaş arası pediyatrik (%6) olgularda karşılaştırılabilir nitelikte ve
siyahlarda (erişkinler %18, pediyatrik olgular %16) beyazlara (erişkinler %2, pediyatrik
olgular %3) kıyasla daha yüksektir; ancak bu olgulardaki güvenlilik profili genel
popülasyondakinden farklı değildir.
Alerjik rinit tanısı koyulmuş, 2-11 yaş arası zayıf metabolize eden pediyatrik hastalarda şurup
formülasyonuyla yapılmış çoklu doz farmakokinetik çalışmalarında benzer farmakokinetik
parametreler gözlemlenmiştir. Desloratadine maruziyette (EAA) 6 kat daha yüksek ve C
maks
3-6 saatte yaklaşık 3-4 kat daha yüksek olan 120 saat terminal yarı yarı ömürdür. Yaşa uygun
dozlarda pediyatrik zayıf metabolize edenler ve yetişkinlere maruz kalım benzerdir. Bu
hastalarda genel güvenlilik profili genel popülasyona göre farklı değildir. Desloratadinin 2
yaşın altındaki zayıf metabolize edenlerde etkileri incelenmemiştir.
Ayrı tekli doz çalışmalarında, tavsiye edilen dozlarda pediyatrik hastaların desloratadin için
EAA ve C değerleri desloratadin şurubun 5 mg'lık bir dozunu alan erişkinlerle benzer
maks
bulunmuştur.
Eliminasyon:
Desloratadinin 7.5 mg dozda kullanıldığı tek dozlu bir çalışmada, besinlerin (yağ ve
kaloriden zengin kahvaltı) desloratadinin dispozisyonu üzerinde hiçbir etkisi olmadığı
gösterilmiştir. Diğer bir çalışmada da, greyfurt suyunun desloratadinin dispozisyonu üzerinde
bir etkisi bulunmamıştır.
Doğrusallık/Doğrusal Olmayan Durum:
Desloratadin biyoyararlanımı 5-20 mg aralığında dozla orantılıdır.
Hastalardaki karakteristik özellikler
Böbrek yetmezliği olan hastalar
Kronik böbrek yetmezliği (KBY) olan hastalarda desloratadin farmakokinetiği, tek dozlu ve
çok dozlu çalışmada sağlıklı olan deneklerle karşılaştırıldı. Tek dozlu çalışmada,
desloratadine maruz kalma, sağlıklı deneklere göre, hafif ila orta ve şiddetli KBY olan
kişilerde sırasıyla yaklaşık 2 ve 2,5 kat daha fazlaydı. Çok dozlu çalışmada, 11. günden sonra
kararlı duruma ulaşılmış ve sağlıklı deneklerle karşılaştırıldığında, desloratadine olan
maruziyet hafif KBY olan kişilerde ~1,5 kat ve şiddetli KBY olan kişilerde ~ 2,5 kat daha
fazla olmuştur. Her iki çalışmada da, desloratadin ve 3-hidroksidesloratadin maruziyetindeki
değişiklikler (EAA ve Cmax) klinik olarak anlamlı değildir.
5.3. Klinik öncesi güvenlilik verileri
Desloratadin, loratidinin primer aktif metabolitidir. Desloratadin ve loratadinle yürütülmüş,
klinik dışı çalışmalar, desloratadine maruz kalmanın karşılaştırılabilir seviyelerinde
desloratadin ve loratadinin toksisite profilinde kalitatif ya da kantitatif bir farklılık olmadığını
göstermiştir.
11/10Klinik olmayan veriler, güvenlilik farmakolojisi, tekrarlanan doz toksisitesinin,
genotoksisitesinin karsinojenik potansiyelin, üreme ve gelişme toksisitesinin bilinen
çalışmalarına dayanarak insanlar için özel bir tehlike olmadığını ortaya koymaktıdır.
Karsinojenik potansiyelin bulunmadığı desloratadin ve loratadinle yürütülen çalışmalarda,
kanıtlanmıştır.
6. FARMASÖTİK ÖZELLİKLER
6.1. Yardımcı maddelerin listesi
Sorbitol
Sitrik asit monohidrat
Sodyum sitrat dihidrat
Sodyum benzoat
Disodyum edetat
Sukroz
Çilek Aroması
Saf su
6.2. Geçimsizlikler
Bu ürün için geçerli değildir.
6.3. Raf Ömrü
36 aydır.
6.4. Saklamaya yönelik özel tedbirler
25°C altındaki oda sıcaklığında saklayınız.
6.5. Ambalajın niteliği ve içeriği
Kutuda, HDPE kapak ile kapatılmış Amber renkli Tip III Cam Şişe (150 ml) ve 2 ml 2.5 ml
işaretli PP 5 ml’lik ölçü kaşığı.
6.6.Beşeri tıbbi üründen arta kalan maddelerin imhası ve diğer özel önlemler
Geçerli olduğu takdirde kullanılmış olan ürünler ya da atık materyaller ‘Tıbbi Atıkların
Kontrolü Yönetmeliği’ ve ‘Ambalaj ve Ambalaj Atıklarının Kontrolü Yönetmelikleri’ne
uygun olarak imha edilmelidir.
7. RUHSAT SAHİBİ
Terra İlaç ve Kimya San. Tic. A.Ş.
İnkilap Mah. Oruçbey Sk. Tek Merve Plaza Blok No: 2-8
İç Kapı No: 21 Ümraniye/İSTANBUL
12/108. RUHSAT NUMARASI
2014 / 731
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi : 24.09.2014
Ruhsat yenileme tarihi:
10. KÜB’ÜN YENİLENME TARİHİ
../../….
13/10