1  KISA  ÜRÜN BİLGİSİ  
 
▼Bu ilaç ek izlemeye tabidir. Bu üçgen yeni güvenlilik bilgisinin hızlı olarak 
belirlenmesini sağlayacaktır.  Sağlık  mesleği  mensuplarının şüpheli  advers  reaksiyonları  
TÜFAM’a  bildirmeleri  beklenmektedir. Bakınız Bölüm  4.8 Advers  reaksiyonlar  nasıl  
raporlanır?  
1. BEŞERİ  TIBBİ  ÜRÜNÜN ADI 
NEPRİLEX® 97 mg  / 103 mg  film kaplı tablet  
2. KALİTATİF VE KANTİTATİF BİLEŞİM  
Etkin  madde ler: 
Sakubitril  97,2 mg ( 102,4 mg sa kubitril sodyum olarak)  
Valsartan  102,8 mg ( 113,2 mg valsartan disodyum olarak)  
 
Yardımcı  maddeler:  
Yardımcı  maddeler  için Bölüm  6.1’e  bakınız. 
3. FARMASÖTİK  FORM  
Film kaplı  tablet.  
Açık pembe  renkli, kenarları eğimli, çentiksiz, oval, bikonveks film kaplı tablet . 
4. KLİNİK  ÖZELLİKLER  
4.1 Terapötik  endikasyonlar  
Sol ventrikül ejeksiyon fraksiyonu azalmış semptomatik kronik kalp yetersizliğinde endikedir.  
4.2 Pozoloji ve uygulama şekli  
Pozoloji:  
NEPRİLEX
®’in hedef  dozu  günde  iki kez 97  mg/103 mg’dır.  
NEPRİLEX®’in önerilen  başlangıç dozu, aşağıda  belirtilen durumlar hariç, günde iki kez  49 
mg/ 51 mg’dır.  Hastanın  toleransına  göre NEPRİLEX®’in dozu  2-4 haftada  bir, iki katına 
çıkarılarak  günde  iki kez 97 mg/103 mg hedef  dozuna  yükseltilmelidir.  
 Eğer  hastalar  tolerabilite  sorunları  yaşarsa (sistolik  kan basıncı  [SKB] <95 mmHg,  
semptomatik  hipotansiyon, hiperkalemi,  böbrek  fonksiyon bozukluğu),  eşzamanlı  verilen  
ilaçlarda ayarlama yapılması, NEPRİLEX
® dozunun geçici olarak azaltılması ya da 
NEPRİLEX® tedavisine  ara verilmesi önerilir  (bkz.  Bölüm 4.4). 
 Serum  potasyum  düzeyi  >5,4 mmol/1  veya  SKB  <100 mmHg  olan hastalarda tedavi  
başlatılmamalıdır (bkz. Bölüm 4.4). SKB değeri 100- 110 mmHg arasında olan hastalarda  
günde  iki kez  24 mg/26 mg başlangıç  dozu düşünülmelidir. 
NEPRİLEX® bir ADE inhibitörü veya bir ARB ile eşzamanlı uygulanmamalıdır. Bir ADE  
inhibitörü ile eş zamanlı  uygulandığında  potansiyel  olarak  anjiyoödem  riski söz konusu 2  olduğundan, ADE  inhibitörü  tedavisi  kesildikten  sonra  36 saat geçene  kadar  NEPRİLEX® 
tedavisine  başlanmamalıdır  (bkz. B ölüm 4.3, B ölüm 4.4, B ölüm 4.5).  
Sakubitril ve valsartan kombinasyonu formülasyonunda yer alan valsartanın biyoyararlanımı, 
piyasada bulunan diğer tablet formülasyonlarındakinden daha fazladır (bkz. B ölüm 5.2). 
Uygulama sıklığı ve  süresi:  
Bir doz atlanırsa,  hasta ek  bir doz almamalı,  reçetede belirtilen  bir sonraki  dozunu almalıdır.  
Uygulama şekli:  
NEPRİLEX® oral kullanım  içindir. Aç veya  tok karnına  alınabilir (bkz. Bölüm  5.2). Tabletler  
bir bardak  su ile  yutulmalıdır.  
Özel  popülasyonlara  ilişkin  ek bilgiler:  
Böbrek  yetmezliği:  
Hafif böbrek bozukluğu (eGFR (Tahmini Glomerüler Filtrasyon Hızı) 60- 90 mL/dk/1,73 m2) 
olan hastalar için herhangi bir doz ayarlaması gerekli değildir. Orta dereceli böbrek bozukluğu 
(eGFR 30 -60 mL/dk/ 1,73 m2) olan hastalarda günde iki kez 24 mg / 26 mg başlangıç dozu  
düşünülmelidir. Şiddetli böbrek bozukluğu (eGFR < 30 mL/dk/1,73 m2) olan hastalarda sınırlı  
veri mevcuttur; bu nedenle bu hastalarda NEPRİLEX® kullanılırken dikkatli olunması ve 
günde  iki kez 24 mg / 26 mg başlangıç dozu kullanılması önerilir (bkz. Bölüm 5.2). Son 
dönem  böbrek hastalığı olan kişilerde  deneyim  bulunmadığından NEPRİLEX® kullanımı 
önerilmez.  
Karaciğer yetmezliği:  
Hafif dereceli karaciğer bozukluğu (Child- Pugh A sınıflandır ması) olan hastalara 
NEPRİLEX® uygulanırken herhangi bir  doz ayarlaması  gerekmemektedir.  
Orta dereceli karaciğer bozukluğu (Child- Pugh B sınıfı) veya AST/ALT değerleri normal  
aralığın üst sınırının iki katından fazla olan hastalarda sınırlı klinik deneyim bulunmaktadır. 
NEPRİLEX® bu hastalarda dikkatle kullanılmalıdır ve önerilen başlangıç dozu günde iki kez 
24 mg  / 26 mg’dır  (bkz. Bölüm 4.4 ve  5.2). 
Şiddetli karaciğer bozukluğu (Child- Pugh C sınıfı), safra sirozu veya kolestazı olan hastalarda  
kontrendikedir  (bkz. B ölüm 4.3). 
Pediyatrik  popülasyon:  
Sakubitril ve valsartan kombinasyonunun 18 yaşın  altındaki  pediyatrik  hastalardaki  
güvenliliği  ve etkililiği henüz  belirlenmemiştir.  
Geriyatrik  popülasyon:  
Doz, yaşlı  hastaların  böbrek fonksiyonuna  göre  ayarlanmalıdır.  
 
4.3 Kontrendikasyonlar  
• Sakubi tril, valsartan  veya  yardımcı  maddeler den herhangi  birine  aşırı duyarlılık  (bkz.  
Bölüm 6.1). 
• ADE  inhibitörleri ile eşzamanlı  kullanım  (bkz. Bölüm  4.4, Bölüm  4.5). ADE  
inhibitörü tedavisi  kesildikten sonra  36 saat geçene  kadar  NEPRİLEX® uygulanmamalıdır.  3  • Önceki  ADE  inhibitörü veya  ARB  tedavisine  bağlı  olarak  bilinen  anjiyoödem  öyküsü 
(bkz. B ölüm 4.4). 
• Herediter  veya  idiyopatik anjiyoödem  (bkz. B ölüm  4.4). 
• Diyabeti  veya  böbrek fonksiyon bozukluğu (eGFR  < 60 mL/dk/1 ,73 m2) olan hastalarda  
aliskiren  ile eşzamanlı kullanım (bkz. B ölüm 4.4 ve  4.5). 
• Şiddetli karaciğer  bozukluğu, biliyer  siroz ve  kolestaz (bkz. B ölüm  4.2). 
• Gebelikte kontrendikedir (bkz. Bölüm  4.6). 
4.4 Özel  kullanım  uyarıları  ve önlemleri  
Renin -Anjiyotensin- Aldosteron Sisteminin  (RAAS)  ikili blokajı:  
Duyarlı kişilerde, özellikle bu sistemi etkileyecek kombinasyon kullanımlarında hipotansiyon, 
senkop, inme, hiperkalemi ve renal fonksiyonlarda değişiklikler (akut renal yetmezlik dahil) 
rapor edilmi ştir. RAAS’ın dual blokajına yol açtığından ARB veya ADE inhibitörlerinin 
aliskiren ile beraber kullanımı önerilmemektedir. Aliskirenin ARB’ler veya ADE inhibitörleri ile beraber kullanımı diyabetes mellitus veya böbrek yetmezliği (GFR˂60 ml/dak/1,73 m2) olan 
hastalarda kontrendikedir (bkz. Bölüm 4.3)  
• Anjiyoödem riski nedeniyle NEPRİLEX
®, bir ADE inhibitörü ile birlikte 
uygulanmamalıdır. ADE  inhibitörü tedavisinin  son dozundan  sonra  36 saat geçene  kadar  
NEPRİLEX® tedavisine  başlanmamalıdır.  NEPRİLEX® ile tedavi  durdurulursa,  
NEPRİLEX®’in son dozundan sonra 36 saat geçene kadar ADE inhibitörü tedavisine 
başlanmamalıdır (bkz.  Bölüm  4.3, 4.2 ve  4.5).  
• NEPRİLEX®’in, aliskiren gibi direkt renin inhibitörleri ile birlikte kullanılması önerilmez  
(bkz. Bölüm 4.3 ve  4.5). NEPRİLEX®, diyabeti veya böbrek fonksiyon bozukluğu (eGFR 
< 60 mL/dk/1,73 m2) olan hastalarda aliskiren ile birlikte uygulanmamalıdır (bkz. Bölüm  
4.3). 
• NEPRİLEX®’in anjiyotensin II reseptörlerini bloke edici (valsartan) aktivitesi nedeniyle,  
bir ARB  ile bir  arada uygulanmamalıdır  (bkz. B ölüm 4.2 ve  4.5). 
Hipotansiyon:  
SKB ≥ 100 mmHg olmadığı sürece tedaviye başlanmamalıdır. SKB <100 mmHg olan hastalar  
araştırılmamıştır (bkz. Bölüm 5.1). Klinik çalışmalar da sakubitril ve valsartan kombinasyonu  
ile tedavi edilen  hastalarda, özellikle de ≥ 65 yaş hastalarda, böbrek hastalığı olanlarda ve 
SKB değeri düşük  (<112 mmHg) olan hastalarda semptomatik hipotansiyon vakaları 
bildirilmiştir (bkz. Bölüm  4.8). NEPRİLEX® ile tedaviye başlarken ve doz titrasyonu sırasında 
kan basıncı rutin olarak izlenmelidir.  Hipotansiyon gelişirse,  dozun  geçici  olarak  düşürülmesi  
veya  NEPRİLEX® tedavisinin durdurulması önerilir (bkz. Bölüm 4.2). Diüretiklerin ve 
eşzamanlı antihipertansif  ilaçların dozunda ayarlama yapılması ve hipotansiyonun diğer 
sebeplerinin (örn. hipovolemi)  tedavi edilmesi düşünülmelidir. Hastada hacim deplesyonu 
(örn. diüretik tedaviye, diyette tuz  kısıtlamasına,  diyareye  ve kusmaya  bağlı  olarak)  söz 
konusu olmuşsa, semptomatik  hipotansiyonun  ortaya çıkma olasılığı daha fazladır.  
NEPRİLEX® ile tedaviye başlanmadan  önce sodyum ve/veya hacim deplesyonu düzeltilmeli , 
aşırı hacim  yüklemesi  riskine  karşı  müdahale  dikkatl i değerlendirilmelidir.  
Böbrek fonksiyonunda  bozukluk:  
Kalp  yetmezliği olan hastaların  değerlendirmesi  her zaman  böbrek  fonksiyonunu da 
içermelidir.  Hafif  ve orta dereceli  böbrek  bozukluğu olan hastalar  hipotansiyon gelişimi  4  açısından daha yüksek risk altındadır (bkz. Bölüm 4.2). Şiddetli böbrek bozukluğu (tahmini  
GFR <30 ml/dk/1,73m2) olan hastalar ile çok sınırlı klinik deneyim mevcuttur ve bu hastalar  
daha yüksek hipotansiyon riski altında olabilir (bkz. Bölüm 4.2). Son dönem böbrek hastalığı  
olan kişilerde  deneyim  bulunmamaktadır  ve NEPRİLEX® kullanımı önerilmez.  
 
Böbrek fonksiyonunun kötüleşmesi  
NEPRİLEX® kullanımı, böbrek fonksiyonunda azalma ile ilişkili olabilir. Dehidratasyon veya  
nonsteroid  antienflamatuvar  ilaçların  (NSA İİ) kullanımı ile birlikte  bu risk daha  da artabilir  
(bkz. Bölüm  4.5). Böbrek fonksiyonunda  klinik  olarak  anlamlı düşüş  gelişe n hastalarda dozun 
azaltılması düşünülmelidir.  
 
Hiperkalemi:  
Serum potasyum düzeyi >5,4 mmol/1 ise tedaviye başlanmamalıdır. NEPRİLEX®’in 
kullanımı hiperkalemi riskinde artış ile ilişkili olabilir ; fakat hipokalemi de görülebilir (bkz. 
Bölüm 4.8). Özellikle şiddetli böbrek bozukluğu, diyabet, hipoaldosteronizm gibi risk 
faktörleri olan ya da  yüksek oranda  potasyum  içeren  diyet  uygulayan veya mineralokortikoid  
antagonistleri  kullanan hastalarda olmak  üzere,  serum potasyum  düzeylerinin izlenmesi  
önerilir  (bkz. Bölüm  4.2 Pozoloji ve uygulama şekli). Hastada  klinik olarak anlamlı 
hiperkalemi durumu ortaya çıktığında , eşlik  eden ilaçların dozunun ayarlanması ya da 
NEPRİLEX® dozunun geçici olarak azaltılması veya  tedavinin kesilmesi göz önünde 
bulundurulmalıdır. Serum potasyum düzeyi >5,4 mmol/1 ise  tedavinin durdurulması 
düşünülmelidir.  
Anjiyoödem:  
Sakubitril ve valsartan kombinasyonu ile tedavi  edilen  hastalarda  anjiyoödem  bildirilmiştir.  
Anjiyoödem  gelişirse  NEPRİLEX
® tedavisi derhal kesilmeli; bulgu ve semptomlarda tam ve 
kalıcı düzelme olana  kadar  uygun tedavi  verilmeli ve izlem  sürdürülmelidir. NEPRİLEX® bir 
daha uygulanmamalıdır.  Şişliğin  yüz ve dudaklar  ile sınırlı kaldığı  doğrulanmış  anjiyoödem  
olgularında  bu durum  genellikle  tedavi  verilmeksizin  ortadan  kalkmışsa  da, antihistaminikler  
semptomların  düzelmesinde  faydalı olm aktadı r. 
Larenks ödemi ile ilişkili anjiyoödem ölümcül olabilir. Solunum  yolu tıkanmasına neden  
olabile cek dil, glotis  veya larenks  tutulumunun söz konusu olduğu durumlarda  derhal  
subkutan 1mg/1mL adrenalin çözeltisi (0,3- 0,5 mL) gibi uygun bir tedavi ve/veya solunum  
yolunun açık kalmasının  sağlanması için  gereken  önlemler  uygulanmalıdır.  
Önceden  anjiyoödem  öyküsü olan hastalar  araştırılmamıştır.  Anjiyoödem  açısından  daha  
yüksek risk altında olduklarından, bu hastalarda NEPRİLEX® kullanılacaksa dikkatli 
olunması  önerilir. Önceki ADE inhibitörü veya ARB tedavisine bağlı olarak bilinen 
anjiyoödem öyküsü olan hastalarda veya kalıtsal veya  idiyopatik anjiyoödemi  olan hastalarda  
NEPRİLEX® kullanılmamalıdır  (bkz. B ölüm 4.3). 
Siyahi hastalarda anjiyoödem gelişimine yatkınlık daha fazladır (bkz. B ölüm 4.8).  
 Renal  arter  stenozu olan hastalar:  
NEPRİLEX
® tek taraflı veya bilateral  renal arter stenozu olan hastalarda kan üre ve serum 
kreatinin  düzeylerini yükseltebilir. Renal arter stenozu olan hastalarda dikkatli olunması 
gerekir ve böbrek fonksiyonunun izlenmesi önerilir. 
 B tipi natriüretik  peptid (BNP):  
Neprilisin substratı olduğundan BNP, NEPRİLEX
® ile tedavi edilen hastalarda kalp 5  yetersizliği için uygun bir  belirteç  değildir  (bkz. B ölüm 5.1). 
 
Karaciğer  bozukluğu olan  hastalar:  
Orta dereceli karaciğer bozukluğu (Child- Pugh B sınıfı) veya  AST/ALT değerleri normal 
aralığın üst sınırının iki katından fazla olan hastalarda klinik deneyim sınırlıdır. Bu hastalarda  
maruziyet  daha  yüksek olabilir  ve güvenlilik kanıtlanmamıştır.  Bu nedenle, bu hastalarda 
NEPRİLEX® kullanılırken  dikkatli  olunması  önerilir  (bkz. Bölüm  4.2 ve 5.2). NEPRİLEX® 
şiddetli karaciğer  bozukluğu, biliyer  sirozu  veya  kolestazı  (Child -Pugh C sınıfı)  olan 
hastalarda  kontrendikedir  (bkz. B ölüm 4.3).  
 
Psikiyatrik bozukluklar:  
Psikotik olaylar bağlamında halüsinasyonlar, paranoya ve uyku bozuklukları gibi psikiyatrik olaylar, sakubitril/valsartan kullanımı ile ilişkilendirilmiştir. Bir hasta bu tür olaylar yaşarsa, sakubitril/valsartan tedavisinin kesilmesi düşünülmelidir.  
4.5 Diğer tıbbi  ürünler ile etkileşimler  ve diğer etkileşim  şekilleri  
Kontrendikasyona  neden olan  öngörülen etkileşimler: 
ADE  inhibitörleri: NEPRİLEX
®’in ADE  inhibitörleri  ile eşzamanlı  uygulanması  
kontrendikedir; zira neprilisin (NEP) ve ADE inhibitörü tedavisinin eşzamanlı inhibisyonu,  
anjiyoödem riskini artırabilir. ADE inhibitörü tedavisinin son dozundan sonra 36 saat geçene  
kadar NEPRİLEX® tedavisine başlanmamalıdır. NEPRİLEX®’in son dozundan sonra 36 saat  
geçene kadar  ADE  inhibitörü tedavisine  başlanmamalıdır  (bkz. B ölüm 4.3 ve  4.2). 
Aliskiren: Diyabeti  veya böbrek  fonksiyon bozukluğu (eGFR  < 60 mL/dk/1,73 m2) olan  
hastalarda NEPRİLEX®’in aliskiren ile birlikte kullanılması kontrendikedir (bkz. bölüm 4.3).  
NEPRİLEX®’in aliskiren gibi direkt renin inhibitörleri birlikte kullanılması önerilmez (bkz . 
Bölüm 4.4). NEPRİLEX®’in aliskiren ile kombinasyonu; hipotansiyon, hiperkalemi ve böbrek 
fonksiyonunda azalma (akut böbrek yetmezliği dahil) gibi advers olayların potansiyel olarak  
daha  yüksek sıklıkta  görülmesi  ile ilişkilidir  (bkz. bölüm  4.3 ve  4.4).  
Eşzamanlı  kullanımın  önerilmemesine  neden  olan öngörülen etkileşimler:  
NEPRİLEX® valsartan içerir ve bu nedenle başka bir ARB ile bir arada uygulanmamalıdır 
(bkz. B ölüm  4.4). 
Önlem  gerektiren  etkileşimler  
OATP1B1 ve OATP1B3 substratları, örn.statinler: In vitro veriler sakubitrilin OATP1B1 ve  
OATP1B3 taşıyıcılarını inhibe ettiğine işaret etmektedir. Dolayısıyla NEPRİLEX®, statinler 
gibi OATP1B1  ve OATP1B3  substratlarının  sistemik  maruziyetini artırabilir.  Sakubitril ve 
valsartan kombinasyonu nun eşzamanlı uygulanması atorvastatin ve metabolitlerinin C maks 
değerini 2 kata kadar ve EAA  değerini  1,3 kata kadar  artırmıştır. Dolayısıyla,  NEPRİLEX®’in 
statinler  ile bir arada  uygulanmasında  dikkatli olunmalıdır.  Simvastatin ile bir arada 
uygulandığında klinik olarak anlamlı herhangi bir etkileşim görülmemiştir.  
Sildenafil dahil PDE5 inhibitörleri: Hipertansiyon hastalarında sildenafilin tek dozunun kararlı  
durumda  sakubitril ve valsartan kombinasyonuna  eklenmesi,  sakubitril ve valsartan 
kombinasyonunun tek başına  uygulanması  ile karşılaştırıldığında kan basıncında daha büyük 
bir düşüşle ilişkilendirilmiştir. Bu nedenle,  NEPRİLEX® ile tedavi edilen hastalarda sildenafil 
veya başka bir PDE -5 inhibitörü ile tedavi  başlatıldığında  dikkatli olunmalıdır. 
Potasyum:  Potasyum  tutucu diüretiklerin  (örn.  triamteren,  amilorid),  mineralokortikoid  
antagonistlerinin (örn. spironolakton, eplerenon), potasyum desteklerinin ve potasyum içeren  6  tuz yerine geçen maddelerin ve diğer a janların (örn. heparin) eşzamanlı kullanımı, serum  
potasyum düzeyinde yükselmelere ve serum kreatinin düzeylerinde artışa yol açabilir. Eğer  
NEPRİLEX® bu ajanlarla bir arada uygulanacaksa, serum  potasyum  düzeylerinin izlenmesi 
önerilir  (bkz. B ölüm 4.4). 
Nonsteroid  antienflamatuvar  ilaçlar (NSAİİ’ler)  (selektif  siklooksijenaz -2 inhibitörleri [COX -
2 inhibitörleri] dahil: Yaşlı hastalarda, hacim deplesyonu olan hastalarda  (diüretik tedavi 
görmekte olan hastalar dahil) veya böbrek fonksiyonu riskli olan hastalarda NEPRİLEX®’in 
ve NSAİİ’lerin  eşzamanlı  kullanımı sonucunda  böbrek fonksiyonunda  kötüleşme riskinde 
artış olabilir. Bu nedenle, NEPRİLEX® tedavisinin yanı sıra NSAİİ alan  hastalarda  tedaviye  
başlanırken  veya tedavi  düzenlenirken  böbrek fonksiyonunun takibi  önerilmektedir  (bkz. 
Bölüm 4.4). 
Lityum: Lityum ile  ADE inhibitörleri veya anjiyotensin II reseptör antagonistleri birlikte 
kullanıldığında serum  lityum konsantrasyonlarında artışlar ve toksisite bildirilmiştir. Bu 
nedenle, bu kombinasyon önerilm emektedir. Birlikte kullanımları zorunlu olduğunda serum 
lityum düzeylerinin dikkatle  izlenmesi  önerilir.  Eğer  bir diüretik  de kullanılacaksa,  lityum 
toksisitesi riski daha  da artabilir.  
Furosemid: Sakubitril ve valsartan kombinasyonu ile furosemidin birlikte uygulanmasının, 
sakubitril ve valsartan kombinasyonu farmakokinetiği  üzerinde  bir etkisi olmamıştır . Fakat 
furosemidin Cmaks  ve EAA değerlerini  sırasıyla  %50 ve %28 azaltmıştır.  İdrar  hacminde bir 
değişiklik  olmamıştır ; ancak  eşzamanlı  uygulamada n sonraki 4 saat ve 24 saat içinde idrarla 
sodyum atılımı azalmıştır. Sakubitril ve valsartan kombinasyonu ile tedavi edilen  hastalarda 
PARADIGM -HF çalışmasının  başlangıcından  sonuna  kadar  ortalama  günlük furosemid  
dozunda  değişiklik ol mamıştır.  
Nitratlar, örn. Nitrogliserin: Sakubitril ve valsartan kombinasyonu ile intravenöz yolla 
uygulanan nitrogliserin arasında, kan basıncında azalma açısından klinik olarak anlamlı 
herhangi bir ilaç -ilaç etkileşimi söz  konusu olmamıştır.  Nitrogliserin ile sakubitril ve valsartan 
kombinasyonuun bir arada  uygulanması, tek başına  nitrogliserin uygulaması ile 
karşılaştırıldığında kalp atım hızında 5 atım/dakika’lık bir fark ile  ilişkilendirilmiştir.  
NEPRİLEX® dilaltı,  oral veya  transdermal  nitratlar  ile birlikte kullanıldığında kalp atım 
hızında benzer bir etki ortaya  çıkabilir. Genel olarak herhangi bir  doz ayarlaması  gerekli 
değildir. OATP ve MRP2 taşıyıcıları: Sakubitrilin aktif metoboliti (LBQ657) ve valsartan OATP1B1, 
OATP1B3, OAT1 ve OAT3 substratlarıdır; valsartan ayrıca MRP2 substratıdır. Bu nedenle,  
NEPRİLEX
®’in OATP1B1,  OATP1B3,  OAT3  (örn.  rifampisin,  siklosporin), OAT1  (örn.  
tenofovir, sidofovir)  veya  MPR2  inhibitörleri  (örn.  ritona vir) ile bir arada  uygulanması  
LBQ657 veya valsartan sistemik maruziyetini artırabilir. Bu gibi ilaçlarla tedaviye başlanırke n 
veya tedavi sonlandırılırken dikkat li olunmalıdır . 
Metformin: Sakubitril ve valsartan kombinasyonunun metformin ile birlikte uygulanması 
metforminin hem Cmaks hem de EAA değerini %23 düşürmüştür. Bu bulgunun klinik önemi 
bilinmemektedir. Bu nedenle,  metformin kullanan hastalarda NEPRİLEX® ile tedaviye 
başlanırken hastanın klinik durumu değerlendirilmelidir.  
Anlamlı olma yan etkileşimler  
Sakubitril ve valsartan kombinasyonunun;  digoksin, varfarin, hidroklorotiyazid, amlodipin, 
omeprazol, karvedilol veya  levonorgestrel/etinil estradiol kombinasyonu ile birlikte 
kullanıldığında klinik olarak anlamlı  herhangi  bir ilaç-ilaç etkileşimi gözlenmemiştir.  
 7  Özel popülasyonlara ilişkin ek bilgiler  
Böbrek yetmezliği  
Böbrek yetmezliği olan hastalarla ilgili bir etkileşim çalışması yapılmamıştır.  
Karaciğer yetmezliği  
Karaciğer  yetmezliği olan hastalarla ilgili bir etkileşim çalışması  yapılmamıştır.  
Pediyatrik popülasyon  
Pediyatrik hastalarla ilgili bir etkileşim çalışması yapılmamıştır.  
4.6 Gebelik ve laktasyon  
Genel  tavsiye  
Gebelik  kategorisi  D’dir.  
Çocuk  doğurma  potansiyeli  bulunan kadınlar/Doğum  kontrolü  (Kontrasepsiyon)  
Çocuk doğurma  potansiyeli  bulunan kadınlar  NEPRİLEX® ile tedavi  süresince  ve son 
dozlarından sonraki  1 hafta  boyunca  etkili doğum  kontrol  yöntemleri kullanmalıdır.  
Gebelik  dönemi  
NEPRİLEX®, gebelikte  kontrendikedir  (bkz. B ölüm 4.3). 
 
Valsartan  
Gebeliğin  ilk üç ayında  ADE  inhibitörlerine  maruziyet  sonrasındaki  teratojenisite  riskin e 
ilişkin epidemiyolojik kanıtlar kesin bir sonuca işaret etmemektedir ; ancak küçük bir  risk 
artışı olasılık dışı bırakılamamaktadır . ARB’ler ile ilişkili ris ke dair kontrollü epidemiyolojik 
veriler  olmamakla birlikte, bu tıbbi ürün sınıfı için de benzer riskler bulunabilir. ARB 
tedavisine  devam edilmesi zorunlu değilse; gebelik planlayan hastalar, gebelikte kullanımının 
güvenli  olduğu gösterilmiş  alternatif  antihipertansif  tedavilere  geçirilmelidir.  Gebelik  tanısı 
konulduğunda, ARB’ler  ile tedavi  hemen  durdurulmalı  ve alternatif  bir tedaviye 
başlanmalıdır. Gebeliğin ikinci ve üçüncü üç aylık dönemlerinde ARB’lere maruziyetin 
insanlarda  fetotoksisiteye  (böbrek  fonksiyonunda  azalma,  oligohidramnios  ve kafatası  
ossifikasyonu geriliği) ve neonatal toksisiteye (böbrek yetmezliği, hipotansiyon, hiperkalemi)  
neden  olduğu bilinmektedir. 
 
Gebeliğin  ikinci  üç aylık  döneminden itibaren  ARB’lere  maruziyet  söz konusu olmuşsa,  
böbrek fonksiyonunun ve kafatasının USG ile incelenmesi önerilir. Anneleri ARB kullanmış  
olan bebekler  hipotansiyon açısından  yakından izlenmelidir  (bkz. B ölüm  4.3). 
 
Sakubitril  
Gebe kadınlarda  sakubitril kullanımı  hakkında  veri bulunmamaktadır. Hayvanlarla 
gerçekleştirilen  çalışmalar  üreme toksisitesi göstermiştir  (bkz. B ölüm  5.3).  
 
Sakubitril ve valsartan kombinasyonu Sakubitril ve valsartan kombinasyonunun gebe  kadınlarda  kullanımı  hakkında  veri 
bulunmamaktadır. Sakubitril ve valsartan kombinasyonu ile gerçekleştirilen  hayvan  
çalışmaları  üreme toksisitesi göstermiştir  (bkz. B ölüm  5.3).  
Laktasyon  dönemi  
NEPRİLEX®’in insan sütü ile atılıp atılmadığı bilinmemektedir. NEPRİLEX®’in bileşenleri 8  olan sakubitril  ve valsartan, laktasyondaki sıçanların sütü ile atılmıştır (bkz. Bölüm 5.3). 
Emzirilen  yeni doğanlarda/bebeklerde advers ilaç reaksiyonları potansiyeli nedeniyle, 
emzirme sırasında  NEPRİLEX® önerilmemektedir. NEPRİLEX®’in anne için faydası dikkate 
alınarak, emzirmeden  kaçınılıp  kaçınılmayacağı  veya  emzirme  sırasında  NEPRİLEX® 
tedavisinin  kesilip  kesilmeyeceği  yönünde  bir karar  verilmelidir.  
Üreme yeteneği/Fertilite 
Sakubitril ve valsartan kombinasyonunun insan fertilitesi üzerindeki etkisine dair mevcut veri  
yoktur. Erkek ve dişi  sıçanlarda  sakubitril ve valsartan kombinasyonu ile yürütülen  
çalışmalarda  fertilitede  herhangi  bir bozukluk gösterilmemiştir  (bkz. B ölüm 5.3). 
4.7 Araç ve makine  kullanımı  üzerindeki  etkiler 
Araç ve makine  kullanma yeteneği  üzerinde  minör  etkiye sahiptir.  
Araç ve makine  kullanma  durumlarında, seyrek  olarak  baş dönmesi  ve yorgunluk  
görülebileceği  konusunda  dikkatli olunmalıdır.  
4.8 İstenmeyen  etkiler  
Güvenlilik  profilinin  özeti:  
Sakubitril ve valsartan kombinasyonu ile tedavi sırasında en yaygın olarak bildirilen advers 
reaksiyonlar; hipotansiyon (17,6), hiperkalemi (11,6) ve böbrek bozukluğu (10,1) olmuştur (bkz. Bölüm 4.4). Sakubitril ve valsartan kombinasyonu ile tedavi edilen hastalarda anjiyoödem (0,5) bildirilmiştir (bkz. seçili advers reaksiyonların tanımı).  
Sakubitril ve valsartan kombinasyonunun kronik kalp yetersizliği olan hastalardaki  
güvenliliği, günde  iki kez sakubitril ve valsartan kombinasyonu 97 mg/103 mg (n=4 .203)  
veya  enalapril  10 mg (n=4 .229)  ile tedavi  edilen  hastaların  karşılaştırıldığı PARADIGM -HF 
pivot  faz 3 çalışmasında  değerlendirilmiştir.  Sakubitril ve valsartan kombinasyonu koluna 
randomize edilen hastalar 4 ,3 yıla kadar süreyle tedavi görmüş olup ortanca maruziyet  süresi  
24 aydır; 3.271 hasta bir  yıldan uzun süreyle  tedavi edilmiştir.   
PARADIGM -HF çalışmasında hastalar önceden ADE inhibitörleri ve/veya ARB’ler ile tedavi  
edilmiş, ayrıca randomize çift kör dönem  öncesinde ardışık enalapril ve sakubitril/valsartan 
kombinasyonu alıştırma  fazını (medyan ilaç maruziyet sırasıyla 15 ve 29 gün) başarıyla 
tamamlamıştır. Enalapril alıştırma fazında, 1 .102 hasta (%10,5) çalışmadan ayrılmıştır; %5,6 
hasta advers reaksiyonlar nedeniyle çalışmayı bırakmışlardır : En yaygın  görülenler  böbrek  
fonksiyon bozukluğu (%1,7), hiperkalemi (%1 ,7) ve hipotansiyon (%1,4). Sakubitril ve 
valsartan kombinasyonu  alıştırma fazında hastaların %10 ,4’ü çalışmadan  ayrılmış  olup 
hastaların  %5,9’unda  sebep  advers  reaksiyondur:  En yaygın görülenler böbrek fonksiyon 
bozukluğu (%1,8), hipotansiyon (%1,7) ve hiperkalemi (%1,3)  olmuştur. Alıştırma  döneminde  
çalışmadan  ayrılan  hastalar  nedeniyle  aşağıdaki  listede  sunulan advers reaksiyon oranları, 
klinik pratikte beklenen advers reaksiyon oranlarından düşük olab ilir. 
PARADIGM -HF çalışmasının çift kör döneminde sakubitril ve valsartan kombinasyonu ile 
tedavi edilen 450 (%10, 71) ve enalapril  alan 516 (%12 ,20) hasta  advers  reaksiyon nedeniyle  
çalışmadan ayrılmıştır.  
Advers ilaç reaksiyonları Sistem Organ Sınıfına ve ardından sıklığa göre, en sık reaksiyon ilk 
belirtilecek şekilde, aşağıdaki sistem kullanılarak sıralanmıştır: çok yaygın (≥1/10); yaygın  
(≥1/100 ila <1/10); yaygın olmayan (≥1/1.000 ila <1/100); seyrek (≥1/10. 000 ila <1/1.000);  
çok seyrek (<1/ 10.000) (izole raporlar dahil). Her bir sıklık gruplandırması içinde advers  
olaylar  azalan ciddilik derecesine göre  sıralanmaktadır.  
 9  Liste 1  PARADIGM -HF, Güvenlilik  Setinde Advers İlaç Reaksiyonları  
 
Kan ve lenf sistemi hastalıkları  
Yaygın: Anemi  
 Bağışıklık sistemi hastalıkları  
Yaygın olmayan: Aşırı duyarlılık  Metabolizma ve beslenme hastalıkları  
Çok yaygın: Hiperkalemi* Yaygın: Hipokalemi, hipoglisemi  
 
Psikiyatrik hastalıklar  
Seyrek: Halüsinasyonlar**, uyku bozuklukları  
Çok seyrek: Paranoya  
 Sinir sistemi hastalıkları 
Yaygın: Sersemlik hali, baş ağrısı, senkop  
Yaygın olmayan: Postüral sersemlik hali  
 
Kulak ve iç kulak hastalıkları  
Çok yaygın: Vertigo 
 
Vasküler hastalıkları  
Çok yaygın: Hipotansiyon* Yaygın: O rtostatik hipotansiyon 
 
Solunum, göğ üs hastalıkları ve mediastinal hastalıklar  
Yaygın: Öksürük  
 
Gastrointestinal hastalıklar  
Yaygın: Diyare, bulantı, gastrit  
 Deri ve deri altı doku hastalıkları  
Yaygın olmayan: Kaşıntı, döküntü, anjiyoödem*  
Böbrek ve idrar yolu hastalıkları  
Çok yaygın: Böbrek bozukluğu 
Yaygın: Böbrek yetmezliği (böbrek yetmezliği, akut böbrek yetmezliği)  
 Genel bozukluklar ve uygulama bölgesine ilişkin hastalıklar  
Yaygın: Yorgunluk, asteni  
*bkz. seçili advers reaksiyonların tanımı.  
**işitsel ve görsel halüsinasyonlar dahil  
 
Seçili  advers  reaksiyonların tanımı:  
Anjiyoödem  
Sakubitril ve valsartan kombinasyonu ile tedavi  edilen  hastalarda  anjiyoödem  bildirilmiştir.  
PARADIGM -HF çalışmasında  anjiyoödem, sakubitril ve valsartan kombinasyonu ile tedavi  
edilen  hastaların  %0,5’inde, enalapril  ile
 tedavi edilen hastaların ise %0 ,2’sinde bildirilmiştir. 10  Sakubitril ve valsartan kombinasyonu (%2,4) ve enalapril (%0 ,5) ile  tedavi edilen  Siyahi 
hastalarda  daha yüksek bir  anjiyoödem  insidansı  gözlenmiştir  (bkz. B ölüm 4.4). 
 
Hiperkalemi  ve serum  potasyum 
PARADIGM -HF çalışmasında,  hiperkalemi  ve >5,4 mmol/1  serum  potasyum  
konsantrasyonları sakubitril ve valsartan kombinasyonu ile tedavi edilen hastaların sırasıyla 
%11,6’sı ve %19,7’sinde;  enalapril  ile tedavi  edilenlerin ise  sırasıyla  %14,0’ü ve %21,1’inde 
bildirilmiştir.  
Kan basıncı  
PARADIGM -HF çalışmasında,  hipotansiyon ve klinik  açıdan  anlamlı düşük sistolik  kan 
basıncı (<90 mmHg ve başlangıca göre >20 mmHg azalma), sakubitril ve valsartan 
kombinasyonu ile tedavi edilen  hastaların  sırasıyla  %17,6 ve %4,76’sında, enalapril  ile 
tedavi  edilen  hastaların  ise %11,9 ve %2,67’sinde bildirilmiştir.  
Böbrek bozukluğu  
PARADIGM -HF çalışmasında  böbrek bozukluğu, sakubitril ve valsartan kombinasyonu ile 
tedavi  edilen  hastaların %10 ,1’inde, enalapril  ile tedavi  edilen  hastaların  ise %11,5’inde 
bildirilmiştir.  
 
Şüpheli  advers  reaksiyonların  raporlanması:  
Ruhsatlandırma  sonrası  şüpheli  ilaç advers  reaksiyonlarının raporlanması  büyük önem 
taşımaktadır. Raporlama yapılması, ilacın yarar / risk dengesinin sürekli olarak izlenmesine  
olanak sağlar. Sağlık mesleği mensuplarının herhangi bir şüpheli  advers reaksiyonu Türkiye  
Farmakovijilans  Merkezi  (TÜFAM)’ne  bildirmeleri gerekmektedir.  (www.titck.gov.tr ; e- 
posta:  tufam@titck.gov.tr ; tel: 0 800 314 00 08; faks: 0 312 218 35 99)  
4.9 Doz aşımı  ve tedavisi 
İnsanlarda  sakubitril ve valsartan kombinasyonu  ile doz aşımına  dair sınırlı veri mevcuttur.  
Sağlıklı gönüllülerde sakubitril ve valsartan kombinasyonunun 583 mg sakubitril/  617 mg 
valsartan ’lık tek dozu ve 437 mg sakubitril/ 463 mg valsartan ’lık çoklu dozları  (14 gün)  
çalışılmıştır  ve iyi tolere edilmiştir . 
NEPRİLEX®’in kan basıncını  düşürücü etkisi nedeniyle doz aşımının  en olası  semptomu  
hipotansiyondur. Semptomatik tedavi verilmelidir.  
Yüksek oranda proteine bağlanması nedeniyle NEPRİLEX®’in hemodiyaliz ile 
uzaklaştırılması olası  değildir. 
5. FARMAKOLOJİK  ÖZELLİKLER  
5.1 Farmakodinamik  özellikler 
Farmakoterapötik grubu:  Renin -anjiyotensin sistemi üzerinde etki eden ajanlar; anjiyotensin II  
antagonistleri,  diğer  kombinasyonlar  
ATC  kodu:  C09DX04  
 
Etki mekanizması  
Sakubitril ve valsartan kombinasyonu, eşzamanlı olarak bir anjiyotensin reseptörü olan neprilisini (nötral endopeptidaz;  NEP)  ön ilaç sakubitrilin  aktif metaboliti olan LBQ657 
yoluyla  inhibe etmek  ve anjiyotensin II tip 1 (AT1) reseptörünü valsartan ile bloke etmek 
suretiyle anjiyotensin reseptörü neprilisin inhibitörü  etki mekanizması  sergiler.  Sakubitril ve 11  valsartan kombinasyonunun kalp yetersizliği  olan hastalardaki  tamamlayıcı kardiyovasküler 
faydaları natriüretik peptidler (NP) gibi, neprilisin tarafından  parçalanan  peptidlerin  LBQ657 
tarafından  korunmasına  ve eşzamanlı  olarak  anjiyotensin II’nin zararlı etkilerinin valsartan 
tarafından inhibisyonuna bağlanmaktadır. NP’ler etkilerini  membrana  bağlanan  guanilil  
siklaza bağlı  reseptörü  aktive  ederek  gösterir  ve bunun sonucunda  ikincil mesajcı  siklik  
guanozin monofosfat  (cGMP) konsantrasyonlarını  artırarak  ve bu şekilde vazodilatasyonu, 
natriürezi ve diürezi, artmış glomerüler filtrasyon hızını ve  renal kan akışını, renin ve 
aldosteron salımının inhibisyonunu, sempatik aktivitenin azalmasını  ve anti -hipertrofik ve anti -
fibrotik etkilerin azalmasını destekleyerek gösterir. Valsartan, AT1  reseptörünü selektif olarak 
bloke ederek anjiyotensin II’nin za rarlı kardiyovasküler ve renal  etkilerini inhibe eder ve 
ayrıca anjiyotensin II’ye bağımlı aldosteron salımını da inhibe eder. Bu sayede 
vasokonstiksiyona, renal  sodyum  ve sıvı tutulumuna, hücre  büyümesi  ve proliferasyonunun  
aktivasyonuna  ve buna  bağlı  maladaptif  kardiyovasküler  remodelling  neden  olacak  renin -
anjiyotensin- aldosteron sisteminin sürekli aktivasyonu önlenir.  
Farmakodinamik  etkiler:  
Sakubitril ve valsartan kombinasyonunun farmakodinamik etkileri sağlıklı  gönüllülerde  ve 
kalp yetersizliği olan hastalarda tek ve çoklu doz uygulamalarından sonra  değerlendirilmiştir  
ve eşzamanlı  neprilisin inhibisyonu ve RAAS blokajı ile uyumludur. Kalp yetersizliği 
hastalar ında valsartan kontrollü 7 günlük bir  çalışmada, valsartan ile karşılaştır ıldığında 
sakubitril ve valsartan kombinasyonu uygulaması, natriürezde anlamlı fakat  sürekli  olmayan  
artış,  idrar  cGMP  değerinde  artış ve plazma MR-proANP  (orta  bölge  pro-atriyal natriüretik 
peptid) ve NT -proBNP (N terminal prohormon beyin natriüretik peptid)  değerlerinde  azalma  
ile sonuçlanmıştır.  Kalp yetersizliği hastalarındaki  21 günlük bir çalışmada sakubitril ve 
valsartan kombinasyonu, başlangıç değerlerine göre idrar ANP (atriyal natriüretik peptid) ve 
cGMP ile  plazma cGMP  değerini  anlamlı düzeyde artırmış; plazma  NT-proBNP,  aldosteron  
ve endotelin- 1 düzeylerini  düşürmüştür. Sakubitril ve valsartan kombinasyonu ayrıca  plazma  
renin  aktivitesindeki  ve plazma renin  konsantrasyonlarındaki  artıştan  anlaşıldığı üzere AT1-
reseptörünü  bloke etmiştir. PARADIGM -HF çalışmasında, sakubitril ve valsartan 
kombinasyonu, enalapril ile karşılaştırıldığında, plazma  NT-proBNP değerini düşürmüş ve 
plazma BNP ve idrar cGMP değerlerini yükseltmiştir. BNP  bir neprilisin substratı iken,  NT-
proBNP neprilisin substratı değildir. Bu nedenle, sakubitril ve valsartan kombinasyonu ile 
tedavi  edilen  kalp yetersizliği  hastalarının  izleminde  NT-proBNP  uygun bir biyolojik 
belirteçtir  (BNP değildir). 
Sağlıklı erkek  gönüllülerde  yürütülen  detaylı  bir QTc  klinik çalışmasında tek doz  olarak  
uygulanan 194 mg sakubitril / 206 mg valsartan ve 583 mg sakubitril / 617 mg valsartan 
dozlarında sakubitril ve valsartan kombinasyonunun kardiyak repolarizasyon üzerinde  
herhangi bir  etkisi olmamıştır.  
Neprilisin,  amiloid -β’nin  (Aβ) beyin ve beyin- omurilik  sıvısından (BOS)  temizlenmesinde  
rolü olan çok sayıda enzimden biridir. Sağlıklı gönüllülere 2 hafta süreyle sakubitril ve 
valsartan kombinasyonunun günde  bir kez 194 mg sakubitril  / 206 mg valsartan  dozunda  
uygulanması, plasebo  ile karşılaştırıldığında BOS Aβ 1 -38 değerinde artış ile 
ilişkilendirilmiştir; BOS Aβ 1 -40 ve 1- 42 konsantrasyonlarında  herhangi  bir değişiklik  
olmamıştır.  Bu bulgunun klinik  anlamı  bilinmemektedir  (bkz. B ölüm 5.3).  
Kan Basıncı: Hipertansiyonlu hastalarda kararlı durumda sakubitril/valsartana 50 mg tek doz 
sildenafil eklenmesi (5 gün boyunca günde bir kez 194 mg sakubitril/206 mg valsartan), tek başına sakubitril/valsartan uygulamasına kıyasla, ilave kan basıncı (KB) düşüşü (~5/4 mmHg, sistolik/diyastolik KB) ile ilişkilendirilmiştir. Sakubitril/valsartanın birlikte uygulanması, intravenöz nitrogliserinin BP etkisini önemli ölçüde değiştirmemiştir.  
 12  Klinik  etkililik  ve güvenlilik:  
PARADIGM -HF 
PARADIGM -HF, 8.442 hastayı  içeren çok uluslu, randomize,  çift kör bir çalışma  olup kalp 
yetersizliği ve sistolik disfonksiyonu (sol ventriküler ejeksiyon fraksiyonu ≤%40; daha sonra 
≤%35 olarak düzeltilmiştir) olan hastalara, her ikisi de başka kalp yetersizliği tedavilerine ek olarak verilen sakubitril ve valsartan kombinasyonu ile enalaprili karşılaştırmıştır. SKB değeri 
<100 mmHg, şiddetli böbrek bozukluğu (eGFR <30 ml/dk/l,73 m2) ve şiddetli karaciğer bozukluğu olan hastalar  tarama sırasında çalışmadan hariç tutulmuş dolayısıyla prospektif 
olarak incelenmemişlerdir.  
Çalışmaya  katılmadan  önce  hastalar,  ADE  inhibitörleri/ARB’leri (>%99),  beta- blokerleri  
(%94),  mineralokortikoid antagonistlerini  (%58) ve diüretikleri (%82)  içeren  standart  
tedaviler ile iyi düzeyde tedavi edilmiştir. Medyan takip süresi 27 ay olup hastalar 4,3 yıla  
varan  sürelerle  tedavi edilmiştir.  
Hastaların mevcut ADE inhibitörü veya ARB tedavilerini bırakmaları gerekmiştir ve hastalar,  
günde  iki kez 10 mg enalapril,  daha  sonra  günde  iki kez 100 mg ve ardından günde  iki kez 
200 mg’a  artırılan  sakubitril ve valsartan kombinasyonu ile tedavi  edildikleri ardışık, tek kör 
alıştırma  fazına girmişlerdir (bu dönemde çalışmadan ayrılmalar için bkz. Bölüm 4.8). 
Hastalar daha sonra günde iki kez sakubitril ve val sartan kombinasyonu 200 mg (n=4.209) 
veya enalapril 10 mg (n=4.233) alacakları çift  kör fazına randomize  edilmiştir.  
İncelenen popülasyonun ortalama yaşı 64 olup %19’u 75 yaş ve üzeridir. Ortalama sol ventrikül ejeksiyon fraksiyonu %29 olup 963 (%11,4) hastanın sol ventrikül ejeksiyon 
fraksiyonu >%35 ve ≤%40’tır. 
Sakubitril ve valsartan kombinasyonu grubunda hastaların %76’sı çalışmanın sonunda hedef 
doz olan günde iki kez 200 mg dozunda kalmıştır (ortalama günlük doz 375 mg). Enalapril 
grubunda hastaların %75’i  çalışmanın sonunda hedef doz olan günde iki kez 10 mg dozunda 
kalmıştır (ortalama günlük  doz 18,9 mg).  
Sakubitril ve valsartan kombinasyonu, tüm nedenlere  bağlı  mortalitede  %2,8’lik  anlamlı  
azalma ile sağkalımı iyileştirmiştir ( Sakubitril ve valsartan kombinasyonu %17, enalapril 
%19,8). Sakubitril ve valsartan kombinasyonu ayrıca enalaprile kıyasla tüm  nedenlere bağlı 
mortaliteyi %16 oranında  azaltmıştır.  (Tablo 1)  
 
Tablo 1  Tüm nedenlere bağlı mortalite için tedavi etkisi  
  
 Sakubitril ve valsartan 
kombinasyonu  
 n=4187
♯ n (%) Enalapril  
n=4212♯           
n (%) Tehlike  
oranı  
(%95 GA) Bağıl  risk  
azalması  p 
değeri * 
Tüm nedenlere bağlı mortalite  711 (16,98)  835 (19,82)  0,84 (0,76, 0,93)  %16 
0.0005  
* Tek yönlü p değeri  
♯ Tam analiz seti  
 
TITRATION  
TITRATION, ö nceden ADE inhibitörü veya ARB tedavisi görmemiş ya da çeşitli dozlarda  
ADE inhibitörleri veya ARB’ler ile tedavi edilmiş, kronik kalp yetersizliği olan 538 hasta ile  
gerçekleştirilmiş  olan 12 haftalık bir  güvenlilik ve tolerabilite  çalışmasıdır. Hastalara  günde  
iki kez sakubitril ve valsartan kombinasyonu 50 mg başlanmış, dozları günde iki kez 100 13  mg’a ve ardından hedef doz  olan günde iki kez 200 mg’a  yükseltilmiştir  (3 veya 6 haftalık  
rejim ile).  
Toplamda hastaların %76’sı sakubitril ve valsartan kombinasyonunun günde iki kez 200 
mg’lık hedef dozuna ulaşmıştır  ve 12 haftalık  dönemde doza  ara verilmeden  veya dozda  
azaltma yapılmadan  bu dozda  kalmıştır. Önceden ADE inhibitörü veya ARB tedavisi 
görmemiş veya düşük dozla (<10 mg  enalapril/güne eş  değer) tedavi edilmiş hastalardan, 3 
haftalık rejimle karşılaştırıldığında,  6 haftalık rejimle doz titrasyonu yapılanların daha büyük 
bölümü (sırasıyla %73,6 ve %84,4)  sakubit ril ve valsartan kombinasyonu 200 mg dozuna  
ulaşabilmiş ve  bu dozda  kalabilmiştir.  
Laboratuvar Anormallikleri  
Hemoglobin ve Hematokrit  
PARADIGM -HF’de çift kör dönem sırasında hem sakubitril/valsartan hem de enalapril ile 
tedavi edilen hastaların yaklaşık %5’inde hemoglobin/hematokritte > %20’lik düşüşler 
gözlenmiştir.  
Serum kreatinin  
PARADIGM -HF’de çift kör dönem sırasında, hem sakubitril/valsartan hem de enalapril ile 
tedavi edilen hastaların yaklaşık %16’sında serum kreatininde >%50’lik artışlar olmuştur.  
Serum Potasyum  
PARADIGM -HF’nin çift kör dönemi sırasında, hem sakubitril/valsartan hem de enalapril ile 
tedavi edilen hastaların yaklaşık %16’sında potasyum konsantrasyonları > 5,5 mEq/L 
olmuştur.  
Pediatrik  popülasyon:  
Avrupa İlaç Ajansı (EMA), kalp yetersizliği tedavisinde pediatrik popülasyonun bir veya daha  
fazla alt kümesinde çalışmaların sonuçlarının sunulma gerekliliğini iptal etmiştir (pediatrik  
kullanım  ile ilgili bilgi için bkz. B ölüm 4.2). 
5.2 Farmakokinetik özellikler   
Genel Özellikler  
NEPRİLEX® içindeki 26 mg, 51 mg ve 103 mg valsartan,  başka  tablet  formülasyonlarında  
sırasıyla  40 mg, 80 mg  ve 160 mg’a  eş değerdir.  
 
Emilim:  
Oral uygulama sonrasında, sakubitril ve valsartan kombinasyonu, ön ilaç sakubitril ve 
valsartan  şeklinde  ayrışır.  Sakubitril ve valsartanın  oral mutlak  biyoyararlanımı  sırasıyla  
≥%60  ve %23 şeklinde  hesaplanmaktadır. Sakubitril aktif metaboliti LBQ657’ye metabolize 
olur. Bu metabolitler  maksimum plazma konsantrasyonuna  sırasıyla  2, 1 ve 2 saatte ulaşır.  
 
Sakubitril ve valsartan kombinasyonunun günde iki kez uygulanmasının ardından sakubitril,  
LBQ657 ve valsartanın kararlı  durum düzeylerine 3 gün içinde  ulaşılır.  Kararlı  durumda, 
sakubitril ve valsartan  önemli düzeyde birikmezken LBQ657 1,6 kat birikme gösterir. 
Sakubitril ve valsartan kombinasyonunun yiyecek ile  birlikte uygulanmasının sakubitril, 
LBQ657 ve valsartanın sistemik maruziyetleri üzerinde  klinik  olarak  anlamlı  bir etkisi 
bulunmamaktadır. NEPRİLEX® aç veya t ok karnına  uygulanabilir. 14  Dağılım: 
Sakubitril ve valsartan kombinasyonu, plazma proteinlerine  yüksek oranda  bağlanır  (%94 -
%97).  Plazma  ve BOS  maruziyetleri arasındaki karşılaştırmaya göre, LBQ657 kan beyin 
bariyerini sınırlı oranda  (%0,28) geçer. Valsartan  ve sakubitrilin ortalama görünür dağılım 
hacmi sırasıyla 75 L ila 103 L’dir.  
 
Biyotransformasyon:  
Sakubitril karboksilesteraz lb ve lc’ler  tarafından  LBQ657’ye  kolaylıkla  dönüştürülür;  
LBQ657 önemli düzeyde başka bir metabolizasyona uğramaz . Valsartan minimal düzeyde  
metabolize olur; dozun sadece %20’si metabolitler şeklinde tespit edilir. Plazmada düşük 
düzeylerde (<%10)  bir hidroksil metaboliti tanımlanmıştır.  
Sakubitril ve valsartanın CYP450 enziminin aracılık ettiği metabolizmaları minimal düzeyde  
olduğundan, CYP450 enzimlerini etkileyen ilaçlarla bir arada uygulamanın farmakokinetiği  
etkilemesi beklenmez.  
İn vitro  metabolizma çalışmaları, CYP450 bazlı ilaç etkileşimleri potansiyelinin düşük 
olduğuna işaret etmektedir zira sakubitril/valsartanın CYP450 enzimleri ile metabolizması sınırlıdır. Sakubitril/valsartan CYP450 enzimlerini indüklemez veya inhibe etmez.  
 
Eliminasyon:  
Oral uygulama sonrasında,  sakubitrilin  %52-68’i (temelde  LBQ657 olarak),  valsartan  ve 
metabolitlerinin  yaklaşık  %13’ü  idrara  atılır; sakubitrilin  %37-48’i (temelde  LBQ657 
şeklinde), valsartan ve metabolitlerinin %86’sı feçese atılır.  
Sakubitril, LBQ657 ve valsartan plazmadan sırasıyla yaklaşık 1,43, 11 ,48 ve 9,90 saatlik  
ortalama  eliminasyon  yarı ömrü (T 1/2) ile atılır.  
 
Doğrusallık/doğrusal  olmayan  durum:  
Sakubitril,  LBQ657 ve valsartanın  farmakokinetik  özellikleri test edilen  doz aralığında  
(sakubitril ve valsartan kombinasyonu 24 mg / 26 mg’dan 97 mg / 103 mg’a)  doğrusaldır.  
Hastalardaki karakteristik  özellikler  
Yaşlı  hastalar:  
LBQ657 ve valsartanın  maruziyetleri  yaşlı  hastalarda,  daha gençler  ile karşılaştırıldığında  
sırasıyla %42 ve  %30 oranlarında  daha yüksektir. 
 Pediyatrik  hastalar  (<18 yaş):  
Sakubitril ve valsartan kombinasyonu pediyatrik hastalarda çalışılmamıştır.  
 Böbrek fonksiyonunda  bozukluk:  
Hafif  ila şiddetli böbrek bozukluğu  olan hastalarda  böbrek fonksiyonu ile LBQ657’ye  
sistemik maruziyet arasında bir korelasyon gözlenmiştir. Orta dereceli böbrek bozukluğu (30 
mL/dk/1.73 m
2 ≤eGFR<  60 mL/dk/1 ,73 m2) ve şiddetli böbrek bozukluğu (15 mL/dk/1 ,73 m2 
≤eGFR <30 mL/dk/1,73 m2) olan hastalarda LBQ657’ye maruziyet, hafif böbrek bozukluğu 
(60 mL/dk/1.73 m2 ≤eGFR< 90 mL/dk/1,73 m2) olan hastalar  (PARADIGM -HF çalışmasına  
kaydedilen en büyük hasta grubu)  ile karşılaştırıldığında 1 ,4 kat ve 2,2 kat daha yüksek 
olmuştur. Hafif  veya orta dereceli  böbrek bozukluğu olan hastalarda  herhangi bir doz 
ayarlaması  gerekmemektedir. Şiddetli  böbrek bozukluğu, s afra sirozu  veya kolestazı  olan 
hastalarda sınırlı veri  mevcuttur;  bu hastalara NEPRİLEX® uygulanması  önerilmemektedir.  
 15  Valsartana maruziyet,  hafif  böbrek  bozukluğu  olan hastalar  ile karşılaştırıldığında  orta 
dereceli ve şiddetli böbrek bozukluğu olan hastalarda benzer bulunmuştur. Diyalize giren 
hastalarda  herhangi  bir çalışma  gerçekleştirilmemiştir.  Bununla  birlikte,  LBQ657 ve valsartan 
yüksek oranda plazma proteinlerine bağlanmaktadır ve bu nedenle diyaliz ile etkin bir şekilde  
uzaklaştırılması olası değildir. 
 Karaciğer  fonksiyonunda  bozukluk:  
Sağlıklı gönüllüler ile karşılaştırıldığında, hafif ila orta dereceli karaciğer bozukluğu olan  
hastalarda sakubitrile maruziyet sırasıyla 1 ,5 ve 3 ,4 kat, LBQ657’ye maruziyet 1,5 ve 1,9 kat  
ve valsartana maruziyet 1 ,2 ve 2,1 kat artmıştır. Diğer yandan, hafif ile orta dereceli karaciğer  
bozukluğu olan hastalarda serbest LBQ657 konsantrasyonlarına maruziyet, benzer özelliklere  
sahip sağlıklı gönüllüler ile karşılaştırıldığında sırasıyla 1 ,47 ve 3,08 kat artmış ve serbest  
valsartan konsantrasyonlarına maruziyet de sırasıyla 1 ,09 ve 2,20 kat yükselmiştir. Sakubitril 
ve valsartan kombinasyonu şiddetli karaciğer bozukluğu, biliyer sirozu veya kolestazı olan 
hastalarda çalışılmamıştır (bkz.  Bölüm 4.3 ve  4.4). 
 Cinsiyet  etkisi:  
Sakubitril ve valsartan kombinasyonunun (sakubitril, LBQ657 ve valsartan) farmakokinetiği erkek ve kadın gönüllüler  arasında benzerdir.  
 
5.3 Klinik  öncesi  güvenlilik  verileri  
Güvenlilik  farmakolojisi,  tekrarlı  doz toksisitesi,  genotoksisite, karsinojenik potansiyel, 
fertilite açısından konvansiyonel çalışmalara dayalı klinik dışı veriler (sakubitril ve valsartan  
bileşenleri  ve/veya sakubitril ve valsartan kombinasyonu ile çalışmaları içerir)  insanlar  için 
özel bir tehlike  ortaya  koymamaktadır.  
 
Fertilite,  üreme ve gelişim: 
Organogenez  sırasında  sakubitril ve valsartan kombinasyonu tedavisi  sıçanlarda  ≥49 mg 
sakubitril  / 51 mg valsartan/kg/gün dozlarda [valsartan ve LBQ657’nin EAA değeri bazında  
MRHD’nin ≤0 ,72 katı] ve tavşanda ≥4,9 mg sakubitril  / 5,1 mg valsartan  /kg/gün dozlarda 
[EAA  bazında  MRHD’nin  sırasıyla  2 ve 0.03 katı] embriyo- fetal letalitede  artış ile 
sonuçlanmıştır.  Tavşanlarda  ≥4,9 mg sakubitril  / 5,1 mg valsartan/kg/gün sakubitril  ve 
valsartan kombinasyonu  dozunda  gözlenen,  maternal  toksik dozlarla ilişkili olan düşük  
insidanslı  fetal hidrosefaliye  dayalı  olarak  sakubitril ve valsartan kombinasyonu teratojeniktir.  
Anne  için toksik olmayan  dozda  (1,46  mg sakubitril / 1,54 mg valsart an/kg/gün)  tavşan  
fetüslerinde  kardiyovasküler  anomaliler  (başlıca kalp  büyümesi)  gözlenmiştir. Tavşanlarda 4,9 
mg sakubitril / 5,1 mg valsartan/kg/gün sakubitril ve valsartan kombinasyonu dozunda  fetal 
iskelet  varyasyonlarında  (deforme  sternebra,  sternebra bipartit ossifikasyonu)  hafif  bir 
artış gözlenmiştir. Sakubitril ve valsartan kombinasyonunun advers embriyo- fetal etkileri 
anjiyotensin reseptör antagonist  aktivitesine  bağlanmaktadır  (bkz. Bölüm 4.6 Gebelik ve  
laktasyon).  
 Organogenez sırasında  sakubitril tedavisi, tavşanda maternal toksisite ile ilişkili dozlarda (500  
mg/kg/gün;  LBQ657 EAA değeri  bazında  MRHD’nin  5,7 katı) embriyo- fetal letalite  ve 
embriyo- fetal toksisite  ile sonuçlanmıştır  (fetal  beden  ağırlığında  azalma ve iskelet  
malformasyonları).  >50 mg/kg/gün dozlarında  ossifikasyonda  genel  ve hafif  bir gecikme  
gözlenmiştir.  Bu bulgu  advers  olarak  değerlendirilmemiştir.  Sakubitril  ile tedavi  edilen  
sıçanlarda herhangi bir embriyo- fetal toksisite ya da teratojenisite gözlenmemiştir. Sakubitril  
için embriyo- fetal advers  etki gözlenmeyen  düzey sıçanda en az 750 mg/kg/gün ve tavşanda  
ve 200 mg/kg/gün olmuştur  (LBQ657 EAA değeri  bazında  MRHD’nin  2,2 katı). 
 16  750 mg/kg/gün [EAA bazında MRHD’nin 2,2 katı] dozuna kadar sakubitril ve 600 mg/kg/ gün 
[EAA  bazında  MRHD’nin  0,86 katı] dozuna  kadar  valsartan  ile sıçanlarda gerçekleştirilen 
prenatal  ve postnatal  gelişim çalışmaları  organogenez,  gestasyon ve laktasyon sırasında  
NEPRİLEX® ile tedavinin  yavru gelişimini  ve sağkalımını etkileyebileceğine işaret  
etmektedir.  
 
Diğer  klinik  öncesi  bulgular:  
Sakubitril ve valsartan kombinasyonu Sakubitril ve valsartan kombinasyonunun beyin- omurilik  sıvısındaki  (BOS) ve beyin 
dokusundaki  amiloid -β konsantrasyonları üzerindeki etkisi iki hafta süreyle sakubitril ve 
valsartan kombinasyonu (24 mg sakubitril / 26 mg valsartan  /kg/gün)  ile tedavi  edilen  genç 
(2-4 yaş) sinomolgus  maymunlarında  değerlendirilmiştir. Bu  çalışmada sinomolgus  
maymunlarında  sakubitril ve valsart an kombinasyonunun BOS  Aβ klerensi  üzerinde  
farmakodinamik  etkisi olmuş, BOS  Aβ 1-40, 1-42 ve 1-38 düzeylerini  yükseltmiştir; 
beyindeki  Aβ düzeylerinde  buna  karşılık  gelen  bir artış olmamıştır.  BOS  Aβ 1-40 ve 1-42 
düzeylerindeki  artışlar  insandaki  iki haftalık  sağlıklı gönüllü çalışmasında gözlenmemiştir 
(bkz. Bölüm 5.1 Farmakodinamik özellikler). Ayrıca, 39 hafta süreyle 146 mg sakubitril/154  
mg valsartan/kg/gün dozunda  sakubitril ve valsartan kombinasyonu ile tedavi  edilen  
sinomolgus  maymunları ile gerçekleştirilen bir çalışmada beyinde amiloid plakları  
görülmemiştir. Fakat  bu çalışmada amiloid içeriği kantitatif  olarak  ölçülmemiştir.  
 Sakubitril  
Sakubitril ile tedavi edilen juvenil sıçanlarda (postnatal 7 -70 gün) yaşla ilişkili kemik kütlesi  
gelişiminde ve kemik uzamasında azalma olmuştur. Sıçanlardaki bir çalışma kemik mineral yoğunluğunda  sadece minimal geçici  bir inhibitör  etki göstermiş; fakat  aynı etki, kemik  
büyümesi ile ilişkili diğer parametrelerde görülmeyerek normal koşullar altında erişkin hasta  
popülasyonlarında  sakubitrilin  kemik  üzerinde  anlamlı bir etkisinin  olmayacağını  
düşündürmüştür. Diğer  yandan, erişkinlerde  kırık iyileşmesinin  erken  fazında sakubitrilin  
geçici,  hafif  bir etkisi olasılık  dışı bırakılamamaktadır.  
Valsartan  
Sakubitril ile tedavi edilen juvenil sıçanlarda (postnatal 7 -70 gün) 1 mg/kg/gün kadar düşük  
dozlar  tübüler  nefropati  (bazen  tübüler  epitelyum  nekrozunun  eşlik  ettiği)  ve pelvis  
dilatasyonunu içeren kalıcı, geri dönüşsüz böbre k değişikliklerine neden olmuştur. Bu böbrek  
değişiklikleri,  anjiyotensin dönüştürücü enzim  inhibitörlerinin  ve anjiyotensin  II tip I 
blokerlerinin beklenen abartılı farmakolojik etkisini yansıtmaktadır; bu tür etkiler, sıçanlar  
yaşamın ilk 13 gününde teda vi edildiğinde görülmektedir. Bu dönem, insanda gestasyonun 36 
haftası ile örtüşmektedir ve insanda bu süre bazı durumlarda doğumdan sonraki 44 haftaya  
uzayabilmektedir.  
 
6. FARMASÖTİK  BİLGİLER  
6.1 Yardımcı maddelerin  listesi  
Hidroksipropil  selüloz   
Mikrokristalin selüloz  
Krospovidon Kolloidal silikon dioksit  
Talk 
Magnezyum stearat  
Etanol (üretim sırasında uçurulur)  
Film kaplama  içeriği olarak :  
Hipromelloz  17  Titanyum dioksit  
Makrogol  
Talk 
Kırmızı demir oksit  
Siyah demir  oksit   
 
6.2 Geçimsizlikler  
Geçerli  değildir . 
 
6.3 Raf ömrü  
24 ay 
 
6.4 Saklamaya yönelik  özel tedbirler  
30°C’nin  altındaki oda sıcaklığında ve nemden koruyarak saklayınız.  
 
6.5 Ambalajın  niteliği ve içeriği  
Kutuda 56 film kaplı tablet içeren PVC/PE/PVDC şeffaf/ alüminyum folyo blister 
ambalajlar da sunulmaktadır. 
 
6.6 Beşeri tıbbi üründen arta kalan maddelerin imhası ve diğer özel önlemler  
Kullanılmamış  olan ürünler  ya da atık materyaller  “Tıbbi  Atıkların  Kontrolü Yönetmeliği”  ve 
“Ambalaj  Atıklarının  Kontrolü Yönetmeliği”ne  uygun olarak  imha  edilmelidir.  
 
7. RUHSAT  SAHİBİ  
Ali Raif İlaç San. A.Ş.  
Yeşilce Mahallesi  
Doğa Sokak No: 4  
34418 Kağıthane / İSTANBUL  
 
8. RUHSAT  NUMARASI:  
2022/811 
 
9. İLK RUHSAT  TARİHİ  / RUHSAT  YENİLEME TARİHİ:  
28.12.2022 
 
10. KÜB’ÜN YENİLEME TARİHİ:  
 
  