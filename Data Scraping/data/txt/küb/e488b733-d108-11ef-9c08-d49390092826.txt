KISA ÜRÜN BİLGİSİ
1. BEŞERİ TIBBİ ÜRÜNÜN ADI
REKFİL 2.5 mg tablet
2. KALİTATİF VE KANTİTATİF BİLEŞİM
Etkin madde:
Her bir tablet 2.5 mg tadalafil içerir.
Yardımcı maddeler:
Laktoz monohidrat 21.133 mg
Sodyum stearil fumarat 0.600 mg
Yardımcı maddeler için 6.1’e bakınız.
3. FARMASÖTİK FORM
Tablet
Sarı, bir yüzü “T2.5” işaretli, oval, bikonveks tablet.
4. KLİNİK ÖZELLİKLER
4.1. Terapötik endikasyonlar
Erektil disfonksiyonun tedavisinde endikedir.
REKFİL ‘in etkili olabilmesi için cinsel uyarının olması gereklidir.
REKFİL kadınlarda kullanım için endike değildir.
4.2. Pozoloji ve uygulama şekli
Pozoloji/uygulama sıklığı ve süresi:
Genel olarak önerilen doz öngörülen cinsel aktiviteden en az 30 dakika önce alınan 10 mg’dır.
10 mg tadalafilin yeterli bir etki göstermediği hastalarda doz 20 mg’a yükseltilebilir. Günlük
maksimum 1 doz kullanılmalıdır. Tadalafilin 10 mg veya 20 mg’lık dozları öngörülen cinsel
aktiviteden önce alınmalıdır ve sürekli günlük kullanım için önerilmemektedir.
İlişki öncesi tadalafilin daha sık kullanımına (ör. en az haftada 2 kez) ihtiyaç duyan hastalarda,
hastanın tercihine ve hekimin değerlendirmesine göre en düşük günlük doz düşünülebilir. Bu
hastalarda önerilen doz günde 1 defa 5 mg olmakla birlikte bireysel tolerabiliteye göre doz
günde 1 defa 2,5 mg’a düşürülebilir. Günlük rejimin sürekli kullanım uygunluğu periyodik
olarak tekrar değerlendirilmelidir.
Uygulama şekli:
Tabletler ağız yoluyla alınır.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif ile orta şiddetli böbrek fonksiyon bozukluğu olan hastalarda doz ayarlaması yapılmasına
gerek yoktur. Şiddetli böbrek fonksiyon bozukluğu olan hastalarda, günde tek doz sürekli
(günlük rejimin sürekli kullanılması) tadalafil kullanılması önerilmez (bkz. bölüm 4.4 ve 5.2).
1 / 13Karaciğer foksiyon bozukluğu olan hastalarda günde tek doz kullanımı araştırılmamıştır. Bu
nedenle, eğer ürün reçete edilirse, hastaya ilacı reçete eden hekim tarafından detaylı bir
bireysel yarar/risk değerlendirmesi yapılmalıdır (bkz. bölüm 5.2).
Diyabet:
Diyabetli hastalarda doz ayarlaması yapılmasına gerek yoktur.
Pediyatrik popülasyon:
REKFİL 18 yaşın altındaki kişilerde kullanılmamalıdır.
Geriyatrik popülasyon:
Yaşlı erkeklerde doz ayarlaması yapılmasına gerek yoktur.
4.3. Kontrendikasyonlar
Etkin madde veya yardımcı maddelerden herhangi birine karşı aşırı duyarlılığı olan hastalarda
kontrendikedir.
Klinik çalışmalarda tadalafilin, nitratların hipotansif etkilerini artırdığı gösterilmiştir. Bu
durumun nitratların ve tadalafilin nitrik oksit/cGMP yolu üzerindeki kombine etkilerinin bir
sonucu olduğu düşünülmektedir. Bu nedenle, herhangi bir formda organik nitrat alan hastalara
REKFİL kullanılması kontrendikedir (bkz. bölüm 4.5).
REKFİL ‘in de dahil olduğu erektil disfonksiyon tedavisi için kullanılmakta olan
bileşikler, cinsel aktivitenin önerilmediği kalp hastalığı olan erkeklerde kullanılmamalıdır.
Hekimler, daha önceden kardiyovasküler hastalığı olan kişilerde, cinsel aktivitenin
oluşturduğu potansiyel kardiyak riskleri göz önünde bulundurmalıdırlar.
Aşağıda belirtilen kardiyovasküler hastalığı olan hasta grupları klinik çalışmalara dahil
edilmemişlerdir ve bu nedenle bu hastalarda tadalafil kullanımı kontrendikedir:
- Son 90 gün içinde miyokard infarktüsü geçirmiş hastalar,
- Stabil olmayan angina ya da cinsel birleşme sırasında angina ortaya çıkan hastalar,
- Son 6 ayda New York Heart Association sınıflandırmasına göre “Sınıf 2” ya da daha
ağır kalp yetmezliği olan hastalar,
- Kontrol edilemeyen aritmileri, hipotansiyonu (< 90/50 mm Hg), ya da kontrol
edilemeyen hipertansiyonu olan hastalar,
- Son 6 ay içinde inme geçirmiş olan hastalar.
Non-arteritik anterior iskemik optik nöropati (NAION) nedeniyle bir gözünde görme kaybı
olan hastalarda, bu epizodun daha önce PDE5 inhibitörü maruziyeti ile ilişkili olsun ya da
olmasın, REKFİL kontrendikedir (bkz. bölüm 4.4).
4.4. Özel kullanım uyarıları ve önlemleri
Erektil disfonksiyonu teşhis etmek ve altında yatan potansiyel sebepleri tespit etmek için,
farmakolojik tedavi düşünülmeden önce, hastanın medikal geçmişi incelenmeli ve fizik
muayene yapılmalıdır.
Cinsel aktivite ile bağlantılı olarak belirli bir kardiyak risk söz konusu olduğundan, erektil
disfonksiyona yönelik herhangi bir tedavi başlatılmadan önce hekimler, hastalarının
kardiyovasküler durumlarını göz önünde bulundurmalıdırlar. REKFİL, kan basıncında hafif
2 / 13ve geçici düşüşlere sebep olabilen vazodilatör özelliklere sahip olup (bkz. bölüm 5.1),
nitratların hipotansif etkisini artırmaktadır (bkz. bölüm 4.3).
Beraberinde antihipertansif ilaçlar kullanan hastalarda, tadalafil kan basıncındaki düşmeyi
indükleyebilir. REKFİL ile günlük tedavi başlatılırken, antihipertansif tedavisinin olası doz
ayarlamasına uygun klinik önem verilmelidir.
Miyokard infarktüsü, ani kardiyak ölüm, stabil olmayan angina pektoris, ventriküler aritmi,
inme, geçici iskemik ataklar, göğüs ağrısı, palpitasyonlar ve taşikardi gibi ciddi
kardiyovasküler olaylar, pazarlama sonrası ve klinik çalışmalar sırasında rapor edilmiştir. Bu
olayların rapor edildiği hastaların çoğunluğu daha önceden mevcut kardiyovasküler risk
faktörlerine sahiptir. Ancak, bu olayların doğrudan bu risk faktörlerine, REKFİL’e, cinsel
aktiviteye veya bunların ya da diğer faktörlerin kombinasyonuna bağlı olup olmadığını kesin
olarak tespit etmek mümkün değildir.
REKFİL ve diğer PDE5 inhibitörlerinin kullanımı ile ilişkili olarak görsel kusurlar ve
NAION vakaları bildirilmiştir. Hastalara, ani görme bozukluğu durumunda
TADALAFİLkullanmayı bırakmaları ve derhal bir hekime danışmaları tavsiye edilmelidir
(bkz. bölüm 4.3).
Artmış tadalafil maruziyeti (EAA), kısıtlı klinik deneyim ve klerensi diyaliz ile düzeltememe
olasılığı nedeniyle, şiddetli böbrek yetmezliği olan hastalarda REKFİL’in günlük
kullanımı önerilmez.
Ağır karaciğer yetmezliği olan hastalarda (Child-Pugh Sınıf C), REKFİL’in tek doz
uygulamasının güvenliliği ile ilgili sınırlı klinik veri mevcuttur. Günlük tek doz uygulaması,
karaciğer yetmezliği olan hastalarda araştırılmamıştır. Eğer bu hastalara REKFİL reçete
edilirse, hastaya ilacı reçete eden hekim tarafından detaylı bir bireysel yarar/risk
değerlendirmesi yapılmalıdır.
4 saat ya da daha fazla süren ereksiyon yaşayan hastalar derhal tıbbi yardım almalıdırlar. Eğer
priapizm derhal tedavi edilmezse, penil dokuda hasar meydana gelebilir ve kalıcı iktidarsızlık
ile sonuçlanabilir.
Penisinde anatomik deformasyon bulunan (angülasyon, kavernozal fibroz ya da Peyronie
hastalığı gibi) ya da priapizme neden olabilecek koşullara sahip olan (orak hücre anemisi,
multipl miyelom ya da lösemi gibi) hastalarda, REKFİL’in da dahil olduğu, erektil
disfonksiyon tedavisine yönelik bileşikler dikkatle kullanılmalıdır.
Erektil disfonksiyon değerlendirmesi potansiyel altta yatan nedenlerin tespitini ve uygun tıbbi
değerlendirme sonrası uygun tedavinin belirlenmesini kapsamalıdır. Pelvik cerrahi veya sinir
koruyucu olmayan radikal prostatektomi geçiren hastalarda REKFİL’in etkili olup olmadığı
bilinmemektedir.
Alfa blokörleri alan hastalara eş zamanlı olarak REKFİL verilmesi bazı hastalarda
1
semptomatik hipotansiyona neden olabilmektedir (bkz. bölüm 4.5). Tadalafil ve doksazosin
kombinasyonu önerilmemektedir.
Potent CYP3A4 inhibitörleri (ritonavir, sakinavir, ketokonazol, itrakonazol ve eritromisin)
kullanan hastalara, ilaçlar birlikte kullanıldığında tadalafil maruziyetinde artış (EAA)
gözlendiğinden, REKFİL reçetelendirilirken dikkatli olunmalıdır (bkz. bölüm 4.5).
3 / 13REKFİL’in diğer PDE5 inhibitörleri ya da erektil disfonksiyonun diğer tedavileriyle birlikte
kullanımında güvenlilik ve etkililiği çalışılmamıştır. Hastalar; REKFİL’i bu tür
kombinasyonlarla almamaları için bilgilendirilmelidir. Bu nedenle, bu tür kombinasyonlar
önerilmemektedir.
REKFİL laktoz içermektedir. Nadir kalıtımsal galaktoz intoleransı, Lapp laktaz yetmezliği
ya da glukoz-galaktoz malabsorpsiyon problemi olan hastaların bu ilacı kullanmamaları
gerekir.
Bu tıbbi ürün her bir tablette 1 mmol’den (23 mg) daha az sodyum ihtiva eder; yani esasında
"sodyum içermez".
Pazarlama sonrası deneyimde, retinal ven oklüzyonu çok seyrek olarak bildirilmiştir.
Tadalafil ve retinal ven oklüzyonu arasındaki nedensellik ilişkisi araştırılmamıştır.
Doktorların, özellikle yaşlı, kan viskozitesi artmış hastalarda retinal ven oklüzyonu riskinin
daha yüksek olduğuna dikkat etmeleri gerekir.
4.5. Diğer tıbbi ürünler ile etkileşimler ve diğer etkileşim şekilleri
Etkileşim çalışmaları aşağıda da belirtildiği gibi 10 mg ve/veya 20 mg tadalafille birlikte
gerçekleştirilmiştir. 10 mg tadalafil dozunun kullanıldığı bu etkileşim çalışmalarında, yüksek
dozlarda klinik olarak ilişkili etkileşimler tamamen hariç bırakılamamaktadır.
Diğer maddelerin tadalafil üzerindeki etkileri
Tadalafil temel olarak CYP3A4 tarafından metabolize edilir. Seçici bir CYP3A4 inhibitörü
olan ketokonazol (günde 200 mg), tek başına Tadalafil ile elde edilen EAA ve C
maks
değerlerine kıyasla, Tadalafil (10 mg) maruziyetini (EAA) 2 kat ve C ’ı %15 oranında
maks
artırmıştır. Ketokonazol (günde 400 mg), tek başına tadalafil ile elde edilen EAA ve C
maks
değerlerine kıyasla, Rekfil (20 mg) maruziyetini (EAA) 4 kat ve C ’ı %22 oranında
maks
artırmıştır. Bir CYP3A4, CYP2C9, CYP2C19 ve CYP2D6 inhibitörü olan proteaz inhibitörü
ritonavir (günde iki kez 200 mg), C değerinde bir değişim olmaksızın, Tadalafil (20 mg)
maks
maruziyetini (EAA) iki kat artırmıştır. Her ne kadar spesifik etkileşimler çalışılmamışsa da,
sakinavir gibi diğer proteaz inhibitörleri ve eritromisin, klaritromisin, itrakonazol ve greyfurt
suyu gibi diğer CYP3A4 inhibitörleri birlikte uygulanırken, bunların tadalafilin plazma
konsantrasyonunu artırması beklendiğinden dikkatli olunmalıdır (bkz. bölüm 4.4). Sonuç
olarak, bölüm 4.8’de listelenen istenmeyen etkilerin insidansı artabilmektedir.
Tadalafilin dispozisyonunda, taşıyıcıların (örneğin, p-glikoprotein) rollerinin ne olduğu
bilinmemektedir. Bu nedenle taşıyıcıların inhibisyonu aracılığı ile ilaç etkileşimlerinin
görülme olasılığı vardır.
CYP3A4 indükleyicisi olan rifampisin, tek başına tadalafille (10 mg) elde edilen EAA
değerlerine kıyasla, tadalafil EAA’sını %88 azaltmıştır. Bu azalan maruziyetin tadalafilin
etkililiğini azalttığı tahmin edilebilir; ancak azalan etkililiğin derecesi bilinmemektedir.
Fenobarbital, fenitoin ve karbamazepin gibi diğer CYP3A4 indükleyiciler tadalafilin plazma
konsantrasyonlarını düşürebilmektedir.
Tadalafilin diğer tıbbi ürünler üzerindeki etkileri
Klinik çalışmalarda, tadalafilin (5, 10 ve 20 mg), nitratların hipotansif etkilerini artırdığı
gösterilmiştir. Bu nedenle, herhangi bir formda organik nitrat alan hastalara REKFİL
uygulanması kontrendikedir (bkz. bölüm 4.3). 150 deneğin, 7 gün boyunca günde 20 mg
dozda tadalafil ve değişik zamanlarda 0.4 mg dil altı nitrogliserin aldığı bir klinik çalışmanın
sonuçlarına göre, ilaç etkileşimi 24 saatten uzun sürede sonlanmış ve son tadalafil dozundan
4 / 1348 saat sonra artık tespit edilemez bir düzeye gelmiştir. Bu nedenle herhangi bir REKFİL
dozu reçete edilmiş ve yaşamı tehdit eden bir durumda nitrat uygulanmasının tıbbi olarak
gerekli görüldüğü bir hastada, nitrat uygulaması yapılmadan önce en son REKFİL
dozundan en az 48 saat geçmiş olması gerekliliği dikkate alınmalıdır. Bu gibi durumlarda,
nitratlar sadece yakın medikal gözetim altında ve uygun hemodinamik izleme ile
uygulanmalıdır.
Doksazosin (günde 4 ve 8 mg) ve tadalafilin (günde 5 mg ve 20 mg tek doz) eş zamanlı
uygulaması, bu alfa-blokörün kan basıncı düşürme etkisini anlamlı biçimde artırır. Bu etki, en
az 12 saat devam eder ve senkop dahil semptomatik olabilir. Bu nedenle, bu kombinasyon
önerilmemektedir (bkz. bölüm 4.4).
Kısıtlı sayıdaki sağlıklı gönüllüde yapılan etkileşim çalışmalarında, bu etkiler alfuzosin ve
tamsulosin ile bildirilmemiştir. Ancak, alfa-blokörleri ile tedavi edilen hastalarda ve özellikle
yaşlılarda tadalafil kullanılırken dikkatli olunmalıdır. Tedaviler en düşük doz ile başlatılmalı
ve kademeli olarak ayarlanmalıdır.
Klinik farmakoloji çalışmalarında, tadalafilin, antihipertansif bileşiklerin hipotansif etkilerini
artırma potansiyeli araştırılmıştır. Bu araştırmada, kalsiyum kanal blokörleri (amlodipin),
anjiyotensin dönüştürücü enzim (ACE) inhibitörleri (enalapril), beta-adrenerjik reseptör
blokörler (metoprolol), tiyazid diüretikler (bendrofluazid) ve anjiotensin II reseptör blokörler
(değişik tip ve dozlarda, tek başına veya tiyazidler, kalsiyum kanal blokörleri, beta-blokörler
ve/veya alfa-blokörler ile birlikte) dahil olmak üzere temel antihipertansif bileşikler üzerinde
çalışılmıştır. Tadalafilin (20 mg dozun uygulandığı anjiotensin II blokörler ve amlodipin ile
yapılan çalışmalar haricinde 10 mg) yukarıda belirtilen kategorilerle klinik olarak anlamlı
hiçbir etkileşimi olmamıştır. Bir diğer klinik farmakoloji çalışmasında tadalafil (20 mg), 4
farklı sınıf antihipertansif ilaç ile kombine edilerek çalışılmıştır. Birden fazla antihipertansif
almakta olan hastalarda ayakta tedavi edilebilen hastalarda kan basıncı değişimlerinin, kan
basıncı kontrolü ile bir dereceye kadar bağlantılı olduğu görülmüştür. Bu bakımdan, kan
basınçları iyi kontrol edilmiş olan hastalarda, azalma en az seviyede ve sağlıklı gönüllülerde
görülenle benzer seviyede olmuştur. Kan basınçları kontrol edilmemiş olan gönüllülerde, her
ne kadar düşüş, gönüllülerin büyük çoğunluğunda hipotansif semptomlar ile bağlantılı olmasa
da daha fazla olmuştur. Eş zamanlı olarak antihipertansif ilaçları almakta olan hastalarda
tadalafil 20 mg, kan basıncında bir düşüşü indükleyebilmektedir ki (alfa-blokörler haricinde -
yukarıdaki bölüme bakınız), bu da genelde, çok düşük seviyededir ve klinik olarak
önemsizdir. Faz 3 klinik çalışma verilerinin analizi, tadalafili antihipertansif ilaçlar ile ya da
tek başına alan hastalardaki advers etkiler arasında hiçbir fark olmadığını göstermiştir. Ancak
hastalara, antihipertansif ilaçlarla birlikte tedavi edildikleri zaman, kan basıncında olası bir
düşüş olabileceğine dair uygun klinik tavsiye verilmelidir.
Bir klinik farmakoloji çalışmasında, 10 mg tadalafil, seçici olmayan bir fosfodiesteraz
inhibitörü olan teofilin ile uygulandığında hiçbir farmakokinetik etkileşim olmamıştır.
Görülen tek farmakodinamik etki, nabızdaki küçük artıştır (3.5 bpm). Her ne kadar bu etki
küçük olsa da ve bu çalışmada klinik olarak anlamlılığı olmasa da, her iki ilaç birlikte
kullanılırken bu durumun dikkate alınması gerekir.
5 / 13Tadalafilin, etinilestradiolün oral biyoyararlanımında bir artışa sebep olduğu gösterilmiştir.
Bunun klinik sonucu kesin olmamakla birlikte benzer bir artışın, terbutalinin oral
uygulamasıyla da görülmesi beklenebilir.
Alkol konsantrasyonları (ortalama maksimum kan konsantrasyonu %0.08), tadalafil (10 mg
veya 20 mg) ile eş zamanlı uygulamadan etkilenmemiştir. Buna ilaveten, alkol ile eş zamanlı
uygulamadan 3 saat sonra tadalafil konsantrasyonlarında hiçbir değişim görülmemiştir. Alkol,
alkol absorpsiyonunu maksimize edecek şekilde verilmiştir (gece alkol alımından 2 saat
sonrasına kadar yemek yemeden). Tadalafil (20 mg), alkolün sebep olduğu ortalama kan
basıncındaki düşüşü artırmamıştır (0.7 g/kg ya da yaklaşık 80 kg ağırlığındaki bir erkekte,
%40’lık alkol’den [votka] 180 ml), fakat bazı gönüllülerde, postürel baş dönmesi ve ortostatik
hipotansiyon gözlenmiştir. Tadalafil daha düşük alkol dozları (0.6 g/kg) ile uygulandığı
zaman, hipotansiyon gözlenmemiştir ve baş dönmesi, tek başına alkol alımındaki ile benzer
sıklıkta meydana gelmiştir. Alkolün, kognitif fonksiyonlar üzerindeki etkisi tadalafil (10 mg)
ile artmamıştır.
Tadalafilin, CYP450 izoformları tarafından metabolize edilen tıbbi ürünlerin klerensini klinik
olarak belirgin anlamda inhibe etmesi veya indüklemesi beklenmemektedir. Çalışmalar
tadalafilin, CYP3A4, CYP1A2, CYP2D6, CYP2E1, CYP2C9 ve CYP2C19 dahil olmak üzere
CYP450 izoformlarını inhibe etmediğini ya da indüklemediğini doğrulamıştır.
Tadalafil (10 mg ve 20 mg), S-varfarin ya da R-varfarin (CYP2C9 substratı) maruziyeti
(EAA) üzerinde klinik olarak anlamlı hiçbir etkiye sahip olmadığı gibi varfarin tarafından
indüklenen protrombin süresinde de bir değişime yol açmamıştır.
Tadalafil (10 mg ve 20 mg), asetil salisilik asitten kaynaklanan kanama zamanındaki uzamaya
etki etmemiştir.
Antidiyabetik bileşiklerle spesifik etkileşim çalışmaları yürütülmemiştir.
Özel popülasyonlara ilişkin ek bilgiler:
Pediyatrik popülasyon:
REKFİL pediyatrik hastaların kullanımı için endike değildir. 18 yaş altındaki hastaların
güvenliliği ve etkililiğine dair veri oluşturulmamıştır.
4.6. Gebelik ve laktasyon
Gebelik kategorisi: B
REKFİL kadınların kullanımı için endike değildir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Gebelik şüphesi veya gebelik olduğunda hekim bilgilendirilmelidir.
Gebelik dönemi
Tadalafilin gebe kadınlar üzerinde kullanımına ilişkin kısıtlı veri mevcuttur. Hayvanlar
üzerinde yapılan çalışmalar gebelik, embriyonal/fetal gelişim, doğum veya doğum sonrası
gelişim üzerindeki direkt veya endirekt zararlı etkileri göstermemektedir (bkz. bölüm 5.3).
Tedbir amaçlı olarak gebelik süresince REKFİL ‘in kullanımından kaçınılması önerilir.
6 / 13Laktasyon dönemi
Tadalafilin anne sütüne geçip geçmediği bilinmemektedir. Hayvanlara ilişkin mevcut
farmakodinamik/toksikolojik veriler tadalafilin süte geçtiğini göstermektedir. Çocuğa anne
sütüyle geçme riski önlenemez. Emzirme dönemi boyunca REKFİL kullanılmamalıdır.
Üreme yeteneği/Fertilite
Erkek ve dişi sıçanlarda yapılan çalışmalarda fertilite üzerinde herhangi bir bozukluk
gözlenmemiştir. Günde 25 mg/kg ve daha fazla tadalafil dozunun 6-12 ay boyunca verildiği
köpeklerde (günlük 20 mg dozla elde edilen insan EAA’sının en az 3 katı [3.7 ila 18.6 katı]
maruziyet ile) spermatogenezde azalmayla sonuçlanan seminifer tübül epitelinde değişiklikler
olmuştur (bkz. bölüm 5.3).
Günlük olarak uygulanan 10 mg ve 20 mg tadalafil dozunun insanlarda spermatogenez
üzerindeki potansiyel etkisini değerlendirmek amacıyla yürütülen çalışmalar sonucunda
sperm sayısı ve konsantrasyonunda klinik olarak anlamlı düşüş bulunmamıştır (bkz. bölüm
5.1).
4.7. Araç ve makine kullanımı üzerindeki etkiler
Araç ve makine kullanımı üzerindeki etkiler için hiç bir çalışma yapılmamıştır. Her ne kadar
klinik çalışmaların plasebo ve tadalafil kollarındaki baş dönmesi vakalarının sıklığı benzer
olsa da, hastalar, araç ya da makine kullanımından önce REKFİL‘e nasıl bir tepki
verdiklerinin farkında olmalıdırlar.
4.8. İstenmeyen etkiler
a. Güvenlik profil özeti
En yaygın bildirilen istenmeyen etkiler baş ağrısı, dispepsi, sırt ağrısı ve miyalji olup tadalafil
dozunun artırılmasıyla insidans artar. Bildirilen istenmeyen etkiler geçici ve genelde hafif ya
da orta şiddetli olmuştur. 75 yaş üzerindeki hastalarda istenmeyen etki verileri sınırlıdır.
b. Advers reaksiyonların listelenmiş özeti
Aşağıda, erektil disfonksiyonun yapılan plasebo kontrollü klinik çalışmalarında ilişki öncesi
kullanılan REKFİL veya günlük doz ile tedavi edilen hastalarda raporlanan istenmeyen
etkiler listelenmektedir. Aşağıdaki veriler aynı zamanda, REKFİL kullanan hastalarda
pazarlama sonrasında raporlanan istenmeyen etkileri de kapsamaktadır.
Aşağıda listelenen istenmeyen etkiler, MedDRA sistem-organ sınıfına göre ve mutlak sıklık
olarak verilmiştir. Çok yaygın (≥ 1/10); yaygın (≥ 1/100 ila < 1/10); yaygın olmayan
(≥1/1,000 ila < 1/100); seyrek (≥ 1/10,000 ila < 1/1,000); çok seyrek (< 1/10,000), bilinmiyor
(eldeki verilerden hareketle tahmin edilemiyor).
Bağışıklık sistemi hastalıkları
Yaygın olmayan : Aşırı duyarlılık reaksiyonları
Sinir sistemi hastalıkları
Çok yaygın : Baş ağrısı
Yaygın : Baş dönmesi
Seyrek : İnme1 (hemorajik olayları içeren), senkop, geçici iskemik ataklar1,
migren3, nöbetler, geçici amnezi
7 / 13Göz hastalıkları
Yaygın olmayan : Bulanık görme, gözde ağrı hissi
Seyrek : Görme alanı bozukluğu, göz kapağında şişme, konjuktival hiperemi,
non-arteritik anterior iskemik optik nöropati (NAION)3, retinal vasküler
oklüzyon3
Kulak ve iç kulak hastalıkları
Seyrek : Ani işitme kaybı2
Kardiyak hastalıkları1
Yaygın olmayan : Taşikardi, palpitasyonlar
Seyrek : Miyokard infarktüsü, stabil olmayan angina pektoris3, ventriküler
aritmi3
Vasküler hastalıkları
Yaygın : Yüz kızarıklığı
Yaygın olmayan : Hipotansiyon (antihipertansif bileşikler almakta olan hastalara
tadalafil verildiğinde daha yaygın bildirilmiştir), hipertansiyon
Solunum, göğüs ve mediastinal hastalıkları
Yaygın : Nazal konjesyon
Yaygın olmayan : Dispne
Seyrek : Epistaksis
Gastrointestinal hastalıklar
Yaygın : Dispepsi
Yaygın olmayan : Abdominal ağrı, gastro-özofagal reflü
Deri ve deri altı doku hastalıkları
Yaygın olmayan : Döküntü, hiperhidroz (terleme)
Seyrek : Ürtiker, Stevens-Johnson sendromu3, eksfolyatif dermatit3
Kas-iskelet bozuklukları ve bağ doku ve kemik hastalıkları
Yaygın : Sırt ağrısı, miyalji, ekstremitelerde ağrı
Üreme sistemi ve meme hastalıkları
Seyrek : Uzamış ereksiyon, priapizm
Genel ve uygulama bölgesine ilişkin hastalıklar
Yaygın olmayan : Göğüs ağrısı1
Seyrek : Yüzde ödem3, ani kardiyak ölüm1,3
(1) Bu olayların rapor edildiği hastaların çoğunluğu daha önceden mevcut kardiyovasküler risk faktörlerine
sahiptir (bkz. bölüm 4.4).
(2) İşitmede ani azalma veya kayıp, tadalafil dahil olmak üzere tüm PDE5 inhibitörlerinin kullanıldığı
pazarlama sonrası ve klinik araştırmaların çok azında bildirilmiştir.
(3) Pazarlama sonrası izlemde, plasebo-kontrollü çalışmalarda görülmeyen bazı advers olaylar
raporlanmıştır.
8 / 13c. Seçili advers reaksiyonların açıklaması
Plasebo ile kıyaslandığında, günde bir kez tadalafil ile tedavi edilen hastalarda EKG
anormallikleri, öncelikle sinüs bradikardisi bildirilme sıklığı biraz daha yüksek olmuştur. Bu
EKG anormalliklerinin çoğunluğu istenmeyen etkiler ile ilişkili değildir.
Şüpheli advers re aksi yon ların raporlanm ası
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e-posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Sağlıklı gönüllülere 500 mg’a kadar tek doz ve hastalara 100 mg’a kadar çoklu günlük dozlar
verilmiştir. Advers olaylar, düşük dozlarda görülenlerle benzerdir. Doz aşımında, gerektiği
şekilde standart destekleyici önlemler alınmalıdır. Hemodiyalizin tadalafil eliminasyonuna
katkısı ihmal edilebilir düzeydedir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Erektil disfonksiyonda kullanılan ilaçlar.
ATC kodu: G04BE08
Etki mekanizması
Tadalafil, siklik guanozin monofosfat (cGMP)’a spesifik fosfodiesteraz tip 5 (PDE5)’in seçici
ve geri-dönüşümlü inhibitörüdür. Cinsel uyarı, lokal nitrik oksit salımına sebep olduğunda,
tadalafilin PDE5 inhibisyonu, korpus kavernozumda cGMP seviyelerinde artışa neden olur.
Bu, düz kasların gevşemesi ve penil dokuya kan dolması, dolayısıyla da ereksiyon ile
sonuçlanır. Cinsel uyarı olmadığı zaman tadalafilin hiçbir etkisi yoktur.
Farmakodinamik özellikler
İn vitro çalışmalar, tadalafilin, PDE5’in seçici bir inhibitörü olduğunu göstermiştir. PDE5,
korpus kavernozum düz kasında, damarlara ve iç organlara ait düz kaslarda, çizgili kaslarda,
trombositlerde, böbreklerde, akciğerde ve beyincikte bulunan bir enzimdir. Tadalafil, PDE5
üzerinde diğer fosfodiesterazlara göre daha etkilidir. Tadalafilin PDE5 üzerine etkisi, kalp,
beyin, kan damarları, karaciğer ve diğer organlarda bulunan PDE1, PDE2 ve PDE4
enzimlerine kıyasla 10,000 kattan daha fazladır. Tadalafilin PDE5 üzerine etkisi, kalp ve kan
damarlarında bulunan bir enzim olan PDE3’ten 10,000 kattan daha fazladır. PDE3’e kıyasla,
PDE5’in seçiciliği önemlidir çünkü PDE3, kardiyak kontraktilite ile ilgili bir enzimdir. Buna
ilave olarak tadalafilin PDE5 üzerine etkisi, retinada bulunan ve fototransdüksiyondan
sorumlu olan bir enzim olan PDE6’dan yaklaşık 700 kat daha fazladır. Tadalafil aynı
zamanda, PDE5 üzerine PDE7’den PDE10’a kadar olan enzimlerden yaklaşık 10,000 kattan
daha fazla etkilidir.
Klinik etkililik ve güvenlilik
1054 hastayla yapılan ve ilişki öncesi kullanılan tadalafile yanıt periyodunun araştırıldığı üç
klinik çalışmanın sonuçlarına göre; tadalafilin başarılı cinsel ilişki ve ereksiyon sağlayıcı
etkisi, plaseboya göre anlamlı olarak, doz alımından sonra en erken 16 dakika içinde başlamış
ve 36 saat boyunca devam etmiştir.
9 / 13Plasebo alan gönüllülerle kıyaslandığında, tadalafil uygulanan sağlıklı gönüllülerin sırt üstü
yatar pozisyonda ölçülen sistolik ve diyastolik kan basınçlarında (ortalama maksimum azalma
sırasıyla 1.6/0.8 mm Hg) ve ayakta ölçülen sistolik ve diyastolik kan basınçlarında (ortalama
maksimum azalma sırasıyla 0.2/4.6 mm Hg) belirgin bir fark olmazken, nabızda da anlamlı
değişim olmamıştır.
Tadalafilin görme üzerindeki etkilerinin incelendiği bir çalışmada, Farnsworth-Munsell 100-
hue testi kullanılarak renk ayrımında (mavi/yeşil) bir bozukluk olmadığı saptanmıştır. Bu
bulgu, tadalafilin PDE5’e kıyasla PDE6’ya afinitesinin düşük olması ile uyumludur. Tüm
klinik çalışmalarda, renk görme değişiklikleri ile ilgili raporlar çok seyrektir (< %0.1).
Günlük olarak uygulanan tadalafil 10 mg (6 aylık bir çalışma) ve 20 mg’ın (6 aylık ve 9 aylık
olmak üzere iki çalışma) spermatogenez üzerindeki potansiyel etkisini değerlendirmek
amacıyla, erkekler üzerinde üç ayrı çalışma yürütülmüştür. Bu çalışmaların ikisinde, tadalafil
tedavisi ile ilişkili olarak sperm sayısı ve konsantrasyonunda klinik olarak anlamlı olmayan
düşüşler gözlenmiştir. Bu etkiler, motilite, morfoloji ve folikül stimüle edici hormonlar gibi
diğer parametrelerdeki değişimler ile ilişkili değildir.
Günde bir kez alınan 2.5, 5 ve 10 mg dozlardaki tadalafil, farklı yaşlardaki (yaş aralığı: 21-82)
ve etnik kökenden gelen ve farklı ciddiyette (hafif, orta ve şiddetli) ve etiyolojide erektil
disfonksiyona sahip 853 hastanın katıldığı 3 klinik çalışmada değerlendirilmiştir. Genel
popülasyonda gerçekleştirilmiş olan iki primer etkililik çalışmasında, hasta başına başarılı
cinsel birleşme girişimi ortalaması 57 iken, plaseboda 31’dir ve bu oran plaseboda %37’ye
kıyasla tadalafil 5 mg’da %67 tadalafil 2.5 mg’da %50 olmuştur. Diyabete sekonder erektil
disfonksiyon hastalarının olduğu bir çalışmada, her hasta için başarılı cinsel birleşme girişimi
ortalaması plaseboda %28'e kıyasla tadalafil 5 mg ve 2.5 mg'da sırasıyla %41 ve %46
olmuştur. Her üç çalışmada da hastaların çoğunluğu, daha önceden ilişki öncesi kullanılan
PDE5 inhibitörleri ile tedaviye cevap vermişlerdir. Daha önce PDE5 inhibitörü kullanmamış
217 hastalık daha sonraki bir çalışmada hastalar günde tek doz tadalafil 5 mg ve plaseboya
randomize edilmiştir. Hasta başına başarılı cinsel girişim ortalaması plaseboda % 52 iken
tadalafil 5 mg'da %68 olarak bulunmuştur.
Spinal kord hasarlı ve erektil disfonksiyonlu 186 hasta (142 tadalafil, 44 plasebo) ile yapılan
12 haftalık bir çalışmada, hasta başına başarılı cinsel birleşme girişimi ortalaması plaseboda
%17 iken, tadalafil 10 mg veya 20 mg ile tedavi edilen hastalarda tadalafil erektil fonksiyonu
%48 oranında anlamlı derecede iyileştirmiştir (ilişki öncesi esnek doz).
5.2. Farmakokinetik özellikler
Genel özellikler
Emilim:
Tadalafil, oral uygulamadan sonra hızla emilir ve gözlenen maksimum ortalama plazma
konsantrasyonuna (C ) ilaç alındıktan ortalama 2 saat sonra ulaşılır. Oral ilaç alımı
maks
sonrasında tadalafilin mutlak biyoyararlanımı tespit edilmemiştir.
Tadalafilin emilim hız ve miktarı, yiyeceklerden etkilenmez; dolayısıyla tadalafil aç ya da tok
karnına alınabilir. İlaç alım zamanının (sabah ya da akşam) emilim hızı ya da miktarı üzerinde
klinik olarak anlamlı bir etkisi yoktur.
10 / 13Dağılım :
Ortalama dağılım hacmi tadalafilin dokulara dağıldığını gösterecek şekilde yaklaşık 63
litredir. Terapötik konsantrasyonlarda, plazmadaki tadalafilin %94’ü proteinlere bağlıdır.
Protein bağlaması, böbrek fonksiyonu bozukluğundan etkilenmemektedir. Sağlıklı
gönüllülerin semeninde uygulanan dozun % 0.0005’inden azı görünmüştür.
Biyotransformasyon:
Tadalafil esas olarak, sitokrom P450 (CYP) 3A4 izoformu tarafından metabolize edilir.
Dolaşıma katılan en temel metaboliti metilkatekol glukronittir. Bu metabolit, PDE5 üzerinde
tadalafilden en az 13,000 kat daha az etkilidir. Dolayısıyla, tespit edilen metabolit
konsantrasyonlarında klinik olarak aktif olması beklenmez.
Eliminasyon:
Sağlıklı gönüllülerde tadalafil için ortalama oral klerens 2.5 L/sa ve ortalama yarı ömür 17.5
saattir. Tadalafil esas olarak inaktif metabolitler halinde, büyük ölçüde feçesle (dozun
yaklaşık % 61’i) ve daha az oranda idrarla (dozun yaklaşık % 36’sı) atılmaktadır.
Doğrusallık/doğrus al olma ya n durum :
Sağlıklı gönüllülerde tadalafil farmakokinetiği, zaman ve doz yönünden lineerdir. 2.5 ila 20
mg doz aralığında maruziyet (EAA), doz ile orantısal olarak artmaktadır. Günde tek doz
uygulamasından sonraki 5 gün içinde kararlı durum plazma konsantrasyonlarına ulaşılır.
Erektil disfonksiyona sahip hastalarda, popülasyon yaklaşımı ile belirlenen farmakokinetik,
erektil disfonksiyona sahip olmayan gönüllülerdeki farmakokinetik ile benzerdir.
Hastalardaki karakteristik özellikler
Yaşlıl ar:
Sağlıklı yaşlı gönüllülerde (65 yaş ve üzeri) tadalafilin oral klerensi, 19-45 yaş arasındaki
sağlıklı gönüllülere göre daha düşük olmuş ve bu, tadalafilin maruziyetinde (EAA) %25’lik
bir artışla sonuçlanmıştır. Yaşa bağlı olarak ortaya çıkan bu etki, klinik olarak anlamlı değildir
ve herhangi bir doz ayarlaması gerektirmemektedir.
Böbrek ye tmez liği :
Tek-doz tadalafil (5-20 mg) kullanılarak gerçekleştirilen klinik farmakoloji çalışmalarında,
hafif (kreatinin klerensi 51 ila 80 ml/dak) veya orta ciddiyette (kreatinin klerensi 31 ila 50
ml/dak) böbrek bozukluğu bulunan gönüllülerde ve son-aşama böbrek hastalığı olan diyalize
giren gönüllülerde tadalafil maruziyeti (EAA), yaklaşık iki katına çıkmıştır. Hemodiyaliz
hastalarında C değerleri, sağlıklı gönüllülerinkinden %41 daha fazla olmuştur.
maks
Hemodiyalizin tadalafil eliminasyonuna katkısı ihmal edilebilir düzeydedir.
Karaciğer yetm ez liği :
Hafif ve orta derecede karaciğer bozukluğu olan hastalarda (Child-Pugh Sınıf A ve B)
tadalafil maruziyeti (EAA), sağlıklı gönüllülere 10 mg’lık doz uygulandığındaki ile benzerdir.
Şiddetli karaciğer yetmezliği bulunan hastalarda (Child-Pugh Sınıf C), tadalafilin güvenliliği
ile ilgili kısıtlı klinik veri mevcuttur. Karaciğer bozukluğu olan hastalara günde tek doz
tadalafil uygulaması ile ilgili mevcut veri bulunmamaktadır. Eğer tadalafil, günde tek doz
alınmak üzere reçete edilmişse, hastaya ilacı reçete eden hekim tarafından detaylı bir
yarar/risk değerlendirmesi yapılmalıdır.
11 / 13Diyabetli hastalar:
Diyabetli hastalarda tadalafil maruziyeti (EAA), sağlıklı gönüllülerin EAA değerlerinden
yaklaşık %19 daha düşüktür. Bu fark, doz ayarlaması yapılmasını gerektirmemektedir.
5.3. Klinik öncesi güvenlilik verileri
Klinik olmayan veriler, güvenlilik farmakolojisi, tekrarlanan doz toksisitesi, genotoksisite,
karsinojenik potansiyel ve üreme toksisitesi çalışmalarına dayalı olarak insanlara yönelik özel
bir tehlike ortaya koymamaktadır.
Günde 1000 mg/kg’a kadar olan tadalafil dozlarında ilaç uygulanmış olan sıçan ya da
farelerde, teratojenisite, embriyotoksisite veya fötotoksisiteye dair hiçbir kanıt
bulunmamaktadır. Sıçanlar üzerinde yapılmış olan bir prenatal ve postnatal geliştirme
çalışmasında, hiçbir etkinin gözlenmediği doz günde 30 mg/kg olmuştur. Gebe sıçanda, bu
dozdaki hesaplanmış serbest ilaç için EAA, insanlar için 20 mg dozunda görülen EAA’nın
yaklaşık 18 katı kadardır.
Erkek ve dişi sıçanlarda hiçbir fertilite bozukluğu görülmemiştir. 6-12 ay boyunca, günde
25mg/kg (tek bir 20 mg’lık doz verilen insanlardaki maruziyetin en az 3 katı fazla maruziyetle
[3.7-18.6 aralığı] sonuçlanacak şekilde) ve üzeri dozlarda tadalafil verilen köpeklerin
bazılarında spermatogenezde azalmayla sonuçlanan seminifer tübül epitelinde regresyon
meydana gelmiştir (bkz. bölüm 5.1).
6. FARMASÖTİK ÖZELLİKLER
6.1. Yardımcı maddelerin listesi
Silikon dioksit (Syloid® AL-1)
Laktoz monohidrat
Krospovidon
Düşük substitüe hidroksipropil selüloz
Silislenmiş mikrokristalin selüloz
Sarı demir oksit (E172)
Sodyum stearil fumarat
6.2. Geçimsizlikler
Geçerli değil.
6.3. Raf ömrü
24 ay
6.4. Saklamaya yönelik özel tedbirler
Nemden korunması için orijinal ambalajında saklayınız.
25ºC’nin altındaki oda sıcaklığında saklayınız.
6.5. Ambalajın niteliği ve içeriği
Karton kutuda, Al/Al blister ambalajlarda 28 tablet.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
12 / 137. RUHSAT SAHİBİ
Berko İlaç ve Kimya San. A.Ş.
Yenişehir Mah. Özgür Sok. No: 16-18 Ataşehir/İstanbul
0 216 456 65 70 (Pbx)
0 216 456 65 79 (Faks)
info@berko.com.tr
8. RUHSAT NUMARASI
2023/390
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.09.2023
Ruhsat yenileme tarihi:
10. KÜB’ün YENİLENME TARİHİ
13 / 13