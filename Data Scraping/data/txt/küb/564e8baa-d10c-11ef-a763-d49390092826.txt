KISA ÜRÜN BİLGİSİ
1- BEŞERİ TIBBİ ÜRÜNÜN ADI
KETONEPHRO Film Kaplı Tablet
2-KALİTATİF VE KANTİTATİF BİLEŞİM
Etkin madde:
(RS)-3-metil-2-okso-valerat 67 mg
(DL- İzolösin α-ketoanoloğu), kalsiyum tuzu
4-metil-2-okso-valerik asit 101 mg
(Lösin α-ketoanoloğu), kalsiyum tuzu
2-okso-3-fenil-propiyonik asit 68 mg
(Fenilalanin α-ketoanaloğu), kalsiyum tuzu
3-metil-2-oksobutirik asit 86 mg
(Valin α-ketoanoloğu), kalsiyum tuzu
RS-2-hidroksi-4-(metiltiyo)-butirik asit 59 mg
(Metionin α-hidroksi analoğu), kalsiyum tuzu
L-lizin asetat 105 mg
(75 mg L-lizine eşdeğer miktarda)
L-treonin 53 mg
L-triptofan 23 mg
L-histidin 38 mg
L-tirozin 30 mg
Her tablet için toplam azot miktarı 36 mg
Her tablet için kalsiyum miktarı 1,25 mmoL=50 mg
Yardımcı maddeler için 6.1’e bakınız.
3- FARMASÖTİK FORMU
Film kaplanmış tablet
Parlak sarı, oblong film kaplı tabletler
4- KLİNİK ÖZELLİKLERİ
4.1. Terapötik endikasyonlar
Yetişkinlerde;
Kronik böbrek yetmezliğinde protein metabolizmasının yetersizliği veya bozulmasına
bağlı oluşabilecek hasarların önlenmesi/ tedavisi ve kronik böbrek yetmezliği ilerleme
hızının yavaşlatılması amacıyla, günlük protein alımının yetişkinlerde 40 g ve altında
1 / 7olacak şekilde kısıtlandığı düşük veya tercihen çok düşük proteinli diyet ile birlikte,
glomerüler filtrasyon hızı 25 ml/dk’nın altındaki hastalarda kullanılır.
4.2. Pozoloji ve uygulama şekli
Pozoloji/ uygulama sıklığı ve süresi:
KETONEPHRO glomerüler filtrasyon hızı (GFR) 25 mL/dk’nın altında olduğu ve eş
zamanlı olarak alınan günlük protein miktarı 40 g veya daha az olarak kısıtlandığı
sürece kullanılır.
Başka bir şekilde tavsiye edilmemişse yetişkinlerde (70 kg/ vücut ağırlığı) yemek
esnasında günde 3 kere 4-8 tablet ( 1 tablet/5 kg/gün) alınır. Yemek esnasında
yutulması, emilimi ve karşılık gelen aminoasitlere metabolizasyonu kolaylaştırır.
Uygulama şekli:
Oral kullanım içindir.
Çiğnemeden yutunuz.
Özel popülasyonlara ilişkin ek bilgiler:
Pediyatrik popülasyon:
Çocuklarda kullanımına dair yeterli veri bulunmamaktadır (bkz. Bölüm 4.4).
4.3. Kontrendikasyonlar
- İçerisindeki etkin ya da yardımcı maddelerden herhangi birine karşı aşırı duyarlılık,
- Hiperkalsemi,
- Bozulmuş aminoasit metabolizması
4.4. Özel kullanım uyarıları ve önlemleri
Kalıtsal fenilketonüri durumunda bu ürünün fenilalanin içerdiği dikkate alınmalıdır.
Serum kalsiyum düzeylerinde artmaya yol açabileceğinden hiperkalsemi mevcutsa
kullanılmaz.
Serum kalsiyum seviyesi düzenli olarak takip edilmelidir.
Eş zamanlı alüminyum hidroksit kullanımı durumunda serum fosfat düzeyinin izlenmesi
gerekmektedir (Bkz. Bölüm 4.5).
Yeterli kalori desteği sağlandığından emin olunmalıdır.
2 / 7Pediyatrik Popülasyon:
Çocuklarda kullanımına dair yeterli veri bulunmamaktadır.
4.5. Diğer tıbbi ürünlerle etkileşimler ve diğer etkileşim şekilleri
Etkin maddelerin absorbsiyonuna engel olmamak için, kalsiyum ile zor çözünen
bileşikler meydana getiren ilaçları (örn; tetrasiklinler, siprofloksasin ve norfloksasin gibi
kinolonlar, demir, flor ve estramustin içeren ilaçları) KETONEPHRO ile aynı anda
almayınız. KETONEPHRO ile bu ilaçların alınması arasında en az iki saatlik bir aralık
bulunmalıdır.
Kalsiyum içeren ilaçların eş zamanlı kullanımı serum kalsiyum seviyesinin artmasına ya
da artışın hızlanmasına neden olur.
Kan kalsiyum konsantrasyonu yükselirse, kardiyak etkili glikozitlere duyarlılık ve
dolayısıyla aritmi riski artacaktır (bkz. Bölüm 4.8).
KETONEPHRO ile tedavide üremik semptomlar düzelir. Bu nedenle alüminyum
hidroksit verilmesi durumunda gerekirse bu ilacın dozu azaltılmalıdır.
Serum fosfat seviyesindeki azalma izlenmelidir.
4.6. Gebelik ve laktasyon
Genel Tavsiye
Gebelik Kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınların KETONEPHRO kullanırken herhangi
bir doğum kontrol yöntemi kullanmasının gerekli olup olmadığı ile ilgili bir çalışma
henüz yapılmamıştır.
Gebelik dönemi
Hamilelikte uygulanmasıyla ilgili bir çalışma henüz yapılmamıştır.
Hayvan çalışmaları; hamilelik, embriyonal/ fetal gelişim, doğum ya da postnatal gelişim
üzerinde doğrudan ya da dolaylı olarak zararlı etki bulunduğunu göstermemiştir
(Bkz.Bölüm 5.3). Hamile kadınlara reçete edildiğinde dikkatli kullanılmalıdır.
Laktasyon dönemi
Laktasyonda uygulanmasıyla ilgili bir çalışma henüz yapılmamıştır.
3 / 7Üreme yeteneği / Fertilite
KETONEPHRO’nun üreme yeteneği üzerindeki etkisi ile ilgili bir çalışma henüz
yapılmamıştır.
4.7. Araç ve makine kullanımı üzerindeki etkiler
KETONEPHRO’nun araç ve makine kullanımına bir etkisi yoktur veya ihmal edilebilir
düzeydedir.
4.8. İstenmeyen etkiler
Advers etkilerin değerlendirilmesi, aşağıdaki görülme sıklıklarına dayanmaktadır:
Çok yaygın (≥1/10)
Yaygın (≥1/100 ila 1/10)
Yaygın olmayan (≥1/1.000 ila 1/100)
Seyrek (≥1/10.000 ila <1/1.000)
Çok seyrek (<1/10.000)
Bilinmiyor (eldeki verilerden hareketle tahmin edilemiyor)
Metabolizma ve beslenme bozuklukları:
Çok seyrek: Hiperkalsemi durumu gelişebilir. Bu durumda D vitamini alımının
düşürülmesi önerilir. Hiperkalsemi uzarsa, KETONEPHRO’nun ve diğer kalsiyum
kaynaklarının dozunu azaltınız (Ayrıca bkz. bölüm 4.5).
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir
(www.titck.gov.tr; e-posta: tufam@titck.gov.tr; tel: 0 800 314 00 08; faks: 0312 218 35
99).
4.9. Doz aşımı ve tedavisi
Bugüne kadar herhangi bir semptomla karşılaşılmamıştır.
4 / 75- FARMAKOLOJİK ÖZELLİKLERİ
5.1 Farmakodinamik özellikler
Farmakoterapötik grubu : Amino asitler, polipeptitlerle kombinasyonlar dahil
ATC kodu : V06DD
KETONEPHRO kronik böbrek yetmezliğinde beslenme tedavisi için kullanılır.
KETONEPHRO; esansiyel aminoasit alımına imkan tanırken; amino azot alımını en aza
indirger. Keto ve hidroksi analoglar emilimi takiben esansiyel olmayan aminoasitlerden
azot alarak karşılık gelen esansiyel aminoasitlere transamine olur, böylelikle amino
grupları tekrar kullanılarak üre oluşumunu azaltır. Bu nedenle üremik toksinlerin
birikmesi azalmış olur. Keto ve/veya hidroksi asitler rezidüel nefronların
hiperfiltrasyonunu indüklemez. Keto asit içeren takviyeler renal hiperfosfatemi ve
sekonder hiperparatiroidizm üzerinde pozitif etkiye sahiptirler. Ayrıca renal
osteodistrofiyi iyileştirebilirler. Düşük protein diyetiyle birlikte KETONEPHRO
kullanımı düşük protein kaynaklı eksik protein alımını ve malnutrisyonu önlerken azot
alımının azalmasını sağlar.
5.2. Farmakokinetik Özellikler
Genel özellikler
Emilim
Gastrointestinal emilim çok hızlıdır.
Dağılım
Aminoasitlerin ve metabolik yolaklardaki birleşmelerinin plazma kinetiği iyi
bilinmektedir. Bununla birlikte üremik hastalarda plazma bozukluklarının beslenme ile
alınan aminoasitlere bağlı olmadığı ve emilim sonrası kinetiğinin hastalık gelişiminin
oldukça erken döneminde bozulabildiği unutulmamalıdır. Sağlıklı bireylerde, oral yolla
alındıktan sonra 10 dakika içinde keto asitlerinin plazma seviyeleri yükselir. Normal
seviyelerin 5 katına kadar artışlar elde edilir. Plazma düzeyi; doruk seviyesine 20-60
dakika içinde ulaşır ve 90 dakika sonra normal seviyeye iner.
Biyotransformasyon:
Plazmada ketoasitler ve karşılık gelen aminoasitlerdeki eş zamanlı artış, ketoasitlerin
transaminasyonunun oldukça hızlı olduğunu göstermiştir. Vücutta ketoasitlerin
5 / 7kullanımını sağlayan fizyolojik yolaklar sayesinde dışardan alınan ketoasitler çok hızlı
şekilde metabolik döngülere katılmaktadır.
Eliminasyon:
Ketoasitler klasik aminoasitlerle aynı katabolik yolları izler. Ketoasitlerin itrahı üzerine
spesifik bir çalışma gerçekleştirilmemiştir.
Doğrusal/ doğrusal olmayan durum:
Bu konu ile ilgili yeterli veri mevcut değildir.
5.3. Klinik öncesi güvenlilik verileri
Akut ve tekrarlayan doz toksisitesi, üreme toksisitesi ve genotoksisite çalışmaları
sonucunda insanlar için tehlikeli olabilecek bir preklinik veri açıklanmamıştır.
KETONEPHRO’nun teratojenik özelliğe sahip olmadığı gösterilmiştir.
6.FARMASÖTİK ÖZELLİKLERİ
6.1.Yardımcı maddelerin listesi
Mısır nişastası
Krospovidon
Talk
Kollioidal silikon dioksit (Aerosil 200)
Magnezyum stearat
Makrogol (PEG) 6000
Kinolin sarısı E 104
Eudragit E
Gliserol Triasetat
Titanyum dioksit E171
Povidon (Kolloidon 30)
6.2. Geçimsizlikler
Bilinen bir geçimsizlik yoktur.
6.3. Raf ömrü
24 ay
6 / 76.4. Saklamaya yönelik özel tedbirler
25 °C’nin altındaki oda sıcaklığında, orijinal ambalajında ve kuru bir yerde saklayınız.
6.5. Ambalajın niteliği ve içeriği
100 ve 300 film kaplı tablet içeren blister ambalajlarda.
6.6. Beşeri tıbbi üründen arta kalan maddelerin imhası ve diğer özel önlemler
Son kullanma tarihi geçmiş KETONEPHRO tabletleri kullanmayınız.
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj Atıklarının Kontrolü Yönetmelikleri”ne uygun olarak imha
edilmelidir.
7- RUHSAT SAHİBİ
AYTAÇ MUHİTTİN DİNÇER DİNÇTAŞ
Atatürk Bulvar No. 105/612 Kızılay ÇANKAYA/ANKARA
Tel: +90 312 419 89 65
Faks: +90 312 267 11 99
8- RUHSAT NUMARASI
2017/920
9- İLK RUHSAT TARİHİ / RUHSAT YENİLEME TARİHİ
İlk ruhsat tarihi : 15.05.2012
Ruhsat yenileme tarihi: 07.12.2017
10- KÜB’ÜN YENİLENME TARİHİ
7 / 7