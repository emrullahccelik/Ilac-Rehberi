KISA ÜRÜN BİLGİSİ
1. BEŞERİ TIBBİ ÜRÜNÜN ADI
ALARİN® 10 mg tablet
2. KALİTATİF VE KANTİTATİF BİLEŞİM
Etkin madde: 10 mg loratadin.
Yardımcı madde(ler): 71.3 mg laktoz monodrat (sığır).
Yardımcı maddeler için 6.1’e bakınız.
3. FARMASÖTİK FORM
Tablet
Beyaz, küçük, yuvarlak tabletlerdir.
4. KLİNİK ÖZELLİKLER
4.l. Terapötik endikasyonlar
ALARİN®, kronik idiopatik ürtikerin, mevsimsel ve kronik (perennial) alerjik rinitin
semptomatik tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler ve vücut ağırlığı 30 kg’dan fazla olan 6 yaş üzeri çocuklar:
Günde 1 kez 1 tablet (günde 10 mg).
Uygulama şekli:
Ağızdan kullanılır. Tablet öğün zamanından bağımsız olarak alınabilir.
1 / 13Özel popülasyonlara ilişkin ek bilgiler:
Karaciğer yetmezliği:
Şiddetli karaciğer yetmezliği olan hastalara başlangıçta daha düşük bir doz verilmelidir çünkü
loratadin klirensi bu hastalarda azalmış olabilir. Vücut ağırlığı 30 kg’dan fazla olan çocuklar
ve yetişkinler için başlangıç dozu olarak iki günde bir 10 mg tavsiye edilir.
Böbrek yetmezliği:
Böbrek yetmezliği olan hastalarda dozaj ayarlaması gerekmez.
Pediyatrik popülasyon:
10 mg dozundaki tablet 6 yaşından küçük ve vücut ağırlığı 30 kg'dan az olan çocuklar için
uygun değildir. 2 yaşından küçük çocuklarda ALARİN®’in güvenliliği ve etkililiği
belirlenmemiştir.
Hiçbir veri yoktur.
Geriyatrik popülasyon:
Yaşlı hastalarda dozaj ayarlaması gerekmez.
4.3. Kontrendikasyonlar
Etkin madde metabolitleri veya bölüm 6.1’de listelenen yardımcı maddelerinden herhangi
birine karşı aşırı duyarlılık reaksiyonu gösterenlerde kontrendikedir.
4.4. Özel kullanım uyarıları ve önlemleri
ALARİN®, şiddetli karaciğer bozukluğu olan hastalarda dikkatle uygulanmalıdır (bkz. Bölüm
4.2).
Antihistaminikler dermal reaktivite indeksine karşı normalde pozitif olan reaksiyonları
önleyebileceğinden veya azaltabileceğinden, ALARİN® deri testlerinden en az 48 saat önce
kesilmelidir.
2 / 13Bu tıbbi ürün 71.3 mg laktoz monohidrat içerir. Nadir kalıtsal galaktoz intoleransı, Lapp
laktaz eksikliği ya da glukoz-galaktoz malabzorpsiyon problemi olan hastaların bu ilacı
kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Psikomotor performans araştırmalarında, ALARİN® alkolle birlikte alındığında, alkolün
etkilerini güçlendirici bir etkisinin bulunmadığı gösterilmiştir.
St. John’s wort ile ilgili herhangi bir çalışma yapılmamıştır ancak St. John’s wort loratadin
emilim değerlerini değiştirebilir.
CYP3A4 veya CYP2D6’nın bilinen tüm inhibitörleriyle potansiyel etkileşim olabilir ve
loratadin düzeylerinde yükselmeye (bkz. Bölüm 5.2) yol açarak istenmeyen olaylarda artışa
yol açabilir.
Kontrollü çalışmalarda eritromisin (CYP 3A4 inhibitörü) , ketokonazol ve simetidin (CYP
3A4 ve CYP 2D6 inhibitörü) ile eş zamanlı kullanımdan sonra loratadinin plazma
konsantrasyonlarında artış görülmüş ancak bu artış klinik yönden anlamlı değişikliklere neden
olmamıştır (elektrokardiyografik değişiklikler de olmamıştır).
Hepatik metabolizmayı inhibe ettiği bilinen diğer ilaçlar ile beraber uygulanırken dikkatli
olunmalıdır.
Laboratuvar Etkileşimleri
Antihistaminikler dermal reaktivite indeksine karşı normalde pozitif olan reaksiyonları
önleyebileceğinden veya azaltabileceğinden, CLARITINE deri testlerinden en az 48 saat önce
kesilmelidir.
Pediyatrik popülasyon
Etkileşim çalışmaları sadece yetişkinlerde yapılmıştır.
3 / 134.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar / Doğum kontrolü (Kontrasepsiyon)
Veri bulunmamaktadır.
Gebelik dönemi
Gebe kadınlar üzerindeki çok sayıda veri (1000’den fazla maruziyet sonucu) loratadinin
herhangi bir malformatif veya fetal/neonatal toksisitesi olmadığını göstermektedir. Hayvanlar
üzerinde yapılan çalışmalar, gebelik / embriyonal / fetal gelişim / doğum ya da doğum sonrası
gelişim ile ilgili olarak doğrudan ya da dolaylı zararlı etkiler olduğunu göstermemektedir
(bkz. kısım 5.3). Tedbir amaçlı olarak, hamilelik sırasında loratadin kullanımından
kaçınılması tercih edilmektedir.
Laktasyon dönemi
Loratadin anne sütüne geçmektedir. Emziren kadındarda ALARİN® kullanılması
önerilmemektedir.
Üreme yeteneği/Fertilite
Erkek ve kadın fertilitesine dair hiçbir veri yoktur.
4.7. Araç ve makine kullanımı üzerindeki etkiler
Klinik çalışmalarda, ALARİN® araç ve makine kullanma becerisi üzerinde ihmal edilebilir bir
etkiye sahiptir veya hiçbir etkisi yoktur. Ancak, hastalara çok nadir de olsa, bazı hastalarda
uyku hali oluşabileceği ve bu durumun onların araç ve makine kullanımını etkileyebileceği
konusunda bilgi verilmelidir.
4.8. İstenmeyen etkiler
Güvenlilik profilinin özeti
4 / 13Loratadinin önerilen dozda klinik olarak anlamlı sedatif özellikleri yoktur.
Erişkinler ve adolesanlarla alerjik rinit ve kronik ürtiker (UGI) endikasyonları için yapılan
çalışmalarda, önerilen 10 mg dozda, loratadin ile tedavi edilen hastalarda plasebo grubuna
kıyasla %2 daha fazla oranda istenmeyen etki görülmüştür. Plasebo grubuna kıyasla daha
yüksek oranda görülen en sık bildirilen istenmeyen etkiler: uyku hali (%1,2), baş ağrısı
(%0,6), iştah artışı (%0,5) ve uykusuzluk (%0,1) şeklinde bildirilmiştir.
Pazarlama sonrası dönemde bildirilen istenmeyen reaksiyonlar aşağıda sistem organ sınıfına
göre listelenmiştir. Sıklıklar şu şekilde tanımlanmıştır:
Çok yaygın (≥1/10); yaygın (≥1/100, <1/10); yaygın olmayan (≥1/1.000, <1/100); seyrek
(≥1/10.000, <1/1.000); çok seyrek (≤ 1/10.000) veya bilinmiyor (eldeki verilerden hareketle
tahmin edilemiyor).
Her bir sıklık gruplamasında istenmeyen reaksiyonlar azalan ciddiyete göre sunulmaktadır.
Bağışıklık sistemi hastalıkları
Çok seyrek: Alerjik ödem ve anjiyoödem dahil anaflaktik reaksiyonlar
Sinir sistemi hastalıkları
Çok seyrek: Baş dönmesi, nöbetler
Kardiyak hastalıkları
Çok seyrek: Taşikardi, çarpıntı
Gastrointestinal hastalıklar
Çok seyrek: Ağız kuruluğu, bulantı, gastrit
5 / 13Hepatobiliyer hastalıklar
Çok seyrek: Anormal karaciğer fonksiyonu
Deri ve deri altı doku hastalıkları
Çok seyrek: Döküntü, saç dökülmesi
Genel bozukluklar ve uygulama bölgesine ilişkin hastalıklar
Çok seyrek: Yorgunluk.
Araştırmalar
Bilinmiyor: Kilo artışı
Pediyatrik popülasyon
2-12 yaş arası çocukları içeren pediyatrik popülasyonda yürütülen klinik çalışmalarda
plaseboya göre daha fazla bildirilen yaygın istenmeyen reaksiyonlar baş ağrısı (%2,7),
sinirlilik (%2,3) ve yorgunluktur (%1).
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)'ne bildirmeleri gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0312 218 35 99).
4.9. Doz aşımı ve tedavisi
Loratadin doz aşımı antikolinerjik semptom riskini arttırmıştır. Doz aşımlarında uyku hali,
taşikardi ve baş ağrısı bildirilmiştir.
6 / 13Doz aşımı durumunda, genel semptomatik ve destekleyici tedavi uygulanmalı ve gerekli
olduğu sürece devam edilmelidir. Hastaya suyla bulamaç haline getirilmiş aktif kömür
verilmesi denenebilir. Gastrik lavaj düşünülebilir. Loratadin hemodiyalizle vücuttan atılamaz
ve peritonal diyalizle atılıp atılmadığı bilinmemektedir. Acil tedaviden sonra hastanın tıbbi
takibine devam edilmelidir.
Loratadin ile ilacın kötüye kullanımının ya da bağımlılığın meydana geldiğini gösteren bir
bilgi yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sistematik kullanım için diğer antihistaminler
ATC kodu: R06AX13
Etki mekanizması
ALARİN® alerji tabletlerinin etkin maddesi olan loratadin selektif, periferik H - reseptör
1
antagonistik aktivitesine sahip trisiklik bir antihistaminiktir.
Farmakodinamik etkiler
Tavsiye edilen dozajda kullanıldığında loratadin popülasyonun büyük kısmında klinik yönden
anlamlı sedatif veya antikolinerjik özellikler göstermez.
Uzun süreli tedavi sırasında, yaşamsal bulgularda, laboratuvar test değerlerinde, fizik
muayenelerde veya elektrokardiyogramlarda klinik yönden anlamlı değişiklikler
görülmemiştir.
Loratadinin anlamlı H reseptör aktivitesi yoktur. Noradrenalin alımını inhibe etmez ve
2
kardiyovasküler fonksiyon veya kardiyak pacemaker aktivitesi üzerinde neredeyse hiçbir
etkisi yoktur.
7 / 13İnsanlarda 10 mg tekli dozdan sonra yapılan histamin deri kabartı çalışmaları antihistaminik
etkilerinin 1-3 saatte görüldüğünü, 8-12 saatte maksimuma ulaştığını ve 24 saatten uzun süre
devam ettiğini göstermiştir. 28 gün loratadin dozajından sonra bu etkiye karşı toleransa dair
hiçbir kanıt görülmemiştir.
Klinik etkililik ve güvenlilik
Kontrollü klinik çalışmalarda 10.000’den fazla hasta (12 yaş ve üzeri) 10 mg loratadin
tabletler ile tedavi edilmiştir. Günde bir kez loratadin 10 mg tabletler alerjik rinitin nazal ve
nazal olmayan semptomları üzerindeki etkileri iyileştirme bakımından klemastin ile benzer ve
plasebodan üstün bulunmuştur. Bu çalışmalarda uyku hali klemastine kıyasla loratadin ile
daha az sıklıkla ve terfenadin ve plaseboyla yaklaşık olarak aynı sıklıkla görülmüştür.
Bu hastalardan (12 yaş ve üzeri) kronik idiyopatik ürtikerli olan 1000 hasta plasebo kontrollü
çalışmalara dahil edilmiştir. Günde bir kez 10 mg loratadin dozu, ürtikerle ilişkili kaşıntı,
kızarıklık ve kabartıların azaltılmasıyla gösterildiği gibi kronik idiyopatik ürtiker tedavisinde
plasebodan üstün bulunmuştur. Bu çalışmalarda loratadin ile uyku hali insidansı plaseboya
benzerdi.
Pediyatrik popülasyon
Kontrollü klinik çalışmalarda mevsimsel alerjik rinitli 200’e yakın pediyatrik hasta (6-12 yaş
arası) günde bir kez 10 mg’a kadar loratadin şurup dozlarını almıştır. Başka bir çalışmada 60
pediyatrik hasta (2-5 yaş arası) günde bir kez 5 mg loratadin şurup almıştır. Beklenmeyen
hiçbir istenmeyen olay gözlenmemiştir.
Pediyatrik etkililik yetişkinlerde gözlenen etkililikle benzer bulunmuştur.
5.2. Farmakokinetik özellikler
Genel özellikler
Emilim:
8 / 13Konvansiyonel tablet formülasyonunda loratadin oral yoldan uygulandıktan sonra, ilaç hızla
ve iyi absorbe olmaktadır ve ilk geçiş metabolizmasına maruz kalmaktadır. Eş zamanlı gıda
alımı loratadinin emilimini biraz geciktirebilir ancak klinik etki üzerinde hiçbir etki
göstermez.
Loratadin ve aktif metabolitinin biyoyararlanım parametreleri doz ile orantılıdır.
Dağılım:
Loratadin plazma proteinlerine yüksek düzeyde (%97-%99) bağlanır. En önemli aktif
metaboliti olan desloratadin (DL) ise plazma proteinlerine orta düzeyde (%73 -%76) bağlanır.
Sağlıklı hastalarda loratadin ve aktif metabolitinin plazmadaki dağılım yarı ömürleri sırasıyla
yaklaşık 1 ve 2 saattir.
Loratadin ve aktif metaboliti emziren kadınlarda anne sütüne geçmektedir. Doz alımından
kırk sekiz saat sonra uygulanan loratadin dozunun sadece %0,029’u değişmemiş loratadin ve
aktif metaboliti olarak sütte tespit edilmektedir.
Biyotransformasyon:
Oral uygulamadan sonra, loratadin hızla ve iyi absorbe olur ve başlıca CYP3A4 ve CYP2D6
tarafından yoğun ilk geçiş etkisine uğrar. Ana metabolit olan desloratadin (DL) farmakolojik
olarak aktiftir ve klinik etkinin büyük bir kısmından sorumludur. Loratadin ve DL, maksimum
plazma konsantrasyonlarına sırasıyla uygulamadan 1-1,5 saat ve 1,5- 3,7 saat (T ) sonra
maks
ulaşır.
Eliminasyon:
10 günlük bir süre içerisinde, başlıca konjuge metabolitler halinde olmak üzere, alınan dozun
yaklaşık %40'ı idrar ve %42'si dışkı ile atılmaktadır. Dozun yaklaşık %27'si ilk 24 saat içinde
idrar yoluyla atılır. Aktif maddenin %1’inden azı loratadin veya desloratadin şeklinde aktif
9 / 13formda, değişmeden atılır.
Sağlıklı yetişkinlerde ortalama eliminasyon yarı ömürleri, loratadin için 8,4 saat (aralık = 3 ile
20 saat) ve majör aktif metaboliti (deskarboetoksiloratadin) için 28 saattir (aralık = 8,8 ile 92
saat). Neredeyse hastaların tamamında, metabolit maruziyeti (EAA), ana loratadin
maruziyetinden daha fazladır.
Doğrusallık /Doğrusal Olmayan Durum:
Loratadin ve aktif metabolitinin biyoyararlanım parametreleri dozla doğru orantılıdır
Hastalardaki karakteristik özellikler
Böbrek yetmezliği:
Kronik böbrek bozukluğu olan hastalarda loratadin ve metabolitinin EAA ve pik plazma
seviyeleri (C ), böbrek fonksiyonu normal olan hastalardaki EAA ve pik plazma
maks
seviyelerine (C ) kıyasla artmıştır. Loratadin ve aktif metabolitinin ortalama eliminasyon
maks
yarı ömürleri normal kişilerde gözlenen değerlerden önemli düzeyde farklı bulunmamıştır.
Hemodiyalizin kronik böbrek bozukluğu olan hastalarda loratadinin veya aktif metabolitinin
farmakokinetik özellikleri üzerinde hiçbir etkisi yoktur.
Karaciğer yetmezliği:
Kronik alkolik karaciğer hastalığı olan hastalarda loratadinin EAA ve pik plazma seviyeleri
(C ) karaciğer fonksiyonu normal olan hastalara kıyasla iki kat artarken, aktif metabolitin
maks
farmakokinetik profili karaciğer fonksiyonu normal olan hastalara göre anlamlı bir değişiklik
göstermemiştir. Loratadinin ve aktif metabolitinin eliminasyon yarı ömürleri sırasıyla 24 saat
ve 37 saat olup, bu değerler karaciğer hastalığı şiddetlendikçe artmaktadır.
Yaşlılar
Loratadin ve aktif metabolitinin farmakokinetik profili sağlıklı gönüllülerde ve sağlıklı
geriyatrik gönüllülerde benzerdir.
10 / 135.3. Klinik öncesi güvenlilik verileri
Farmakoloji, güvenlilik, tekrarlı doz toksisitesi, genotoksisite ve karsinojenik potansiyel ile
ilgili klasik çalışmalara dayanan klinik dışı veriler insanlara yönelik hiçbir özel tehlikeye
işaret etmemektedir.
Üreme toksisitesi çalışmalarında teratojenik etkiler gözlenmemiştir. Ancak sıçanlarda klinik
dozlarla ulaşılandan 10 kat daha yüksek plazma düzeylerinde (EAA) doğum süresinde uzama
ve doğan yavruların sağkalımında azalma gözlenmiştir.
Oral ve intraperitonal LD50 değerlerinin farelerde ve sıçanlarda sırasıyla 5000 mg/kg ve 1450
mg/kg’dan daha yüksek olduğu tahmin edilmiştir. Yetişkin maymunlarda 1280 mg/kg’a kadar
arttırılan tek dozlar göreceli olarak iyi tolere edilmiştir.
Genç popülasyonlarda loratadinin güvenli kullanımı, bir ay boyunca yavru maymunlarda (25
mg/kg’a kadar) ve üç ay boyunca genç maymunlarda (24 mg/kg’a kadar) tekrarlanan doz
çalışmalarıyla kanıtlanmıştır.
Loratadin sıçanlara 12 ay boyunca diyet yoluyla uygulandığında 32 mg/kg Gözlemlenmeyen
Etki Seviyesi ve 17 ay boyunca özofageal entübasyon yoluyla uygulandığında 40 mg/kg
Gözlemlenmeyen Etki Seviyesine sahiptir. Antikolinerjik etkiler ve fosfolipidozisde dozla
ilgili artışlar gözlenmiştir.
Loratadin mutajenik, teratojenik ya da karsiyojenik değildir. Fertilite veya üreme yeteneği
üzerinde hiçbir etkisi yoktur.
6. FARMASÖTİK ÖZELLİKLER
6.1. Yardımcı maddelerin listesi
Laktoz monohidrat (sığır)
Mısır nişastası
Magnezyum stearat (E572)
11 / 136.2. Geçimsizlikler
Bu ürün için geçerli değildir.
6.3. Raf ömrü
24 ay.
6.4. Saklamaya yönelik özel uyarılar
25°C’nin altındaki oda sıcaklığında saklanmalıdır.
Çocukların göremeyeceği, erişemeyeceği yerlerde ve ambalajında saklanmalıdır.
6.5. Ambalajın niteliği ve içeriği
PVC-Alu/folyo blisterde 10 ve 20 tablet ve karton kutuda ambalaj.
6.6. Beşeri tıbbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller, "Tıbbi Atıkların Kontrolü Yönetmeliği" ve
"Ambalaj ve Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Ad :Biofarma İlaç San. ve Tic. A.Ş.
Adres :Akpınar Mah. Osmangazi Cad. No:156
Sancaktepe/İstanbul
Telefon :(0216) 398 10 63 - 4 hat
Faks :(0216) 419 27 80
8. RUHSAT NUMARASI
162/100
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.12.1992
Ruhsat yenileme tarihi:
12 / 1310. KÜB’ÜN YENİLENME TARİHİ
19.08.2016
13 / 13