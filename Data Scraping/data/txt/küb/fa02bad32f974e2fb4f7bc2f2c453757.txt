1 / 8 
 KISA ÜRÜN BİLGİSİ  
 
 
1. BE ŞERİ TIBBİ ÜRÜNÜN ADI  
DEKOFERİN- EX 30 mg+100 mg/5 ml şurup 
 
2. KA LİTATİF VE KANTİTATİF BİLEŞİM  
Her 5 ml (1 ölçek) şurup,  
 
Etkin madde ler: 
Psödoefedrin hidroklorür    30 mg 
Guaifenesin    100 mg   
 
Yardımcı maddeler:  
Sukroz                    3 g 
FDC Yellow No:6 (E 110)     0,25 mg  
içerir.  
 
Yardımcı maddeler için, Bölüm 6.1’e bakınız. 
 
3. FARMASÖTİK FORM  
Şurup 
Kırmızı renkli, karakteristik (kiraz) kokulu, berrak viskoz çözelti  
 
4.KLİNİK ÖZELLİKLER  
4.1 Terapötik Endikasyonlar  
DEKOFERİN- EX, prodüktif ( balgamlı, göğse inmiş) öksürükle birlikte görülen üst solunum yolu 
rahatsızlık larında semptomatik bir rahatlama  sağlar.  Burnu açar, burun akıntısını durdurur ve 
ekspektorasyonu sağlayarak hastayı rahatlatır.  
 
4.2 Pozoloji ve uygulama şekli  
Pozoloji/uygulama sıklığı ve süresi:   
12 yaşından büyük çocuklar ve yetişkinlerde : Günde 3 kez 10 ml (2 ölçek).  
 
Uygulama şekli:  
DEKOFERİN- EX  ağız yolu ile  alınır . 
 
Özel popülasyonlara ilişkin ek bilgiler:  
Böbrek/Karaciğer yetmezliği:  
Şiddetli renal ve/veya hepatik fonksiyon bozuklukları olan hastalarla ilgili spesifik bir araştırma 
bulunmamaktadır. Orta şiddette renal ve/veya hepatik fonksiyon bozukluklarının bulunması 
halinde dikkatli olunmalıdır. Özellikle birlikte kardiyovasküler hastalığı olanlarda dikkatli 
olunmalıdır. Şiddetli böbrek yetmezliğinde kullanılmamalıdır (bkz. Kontrendikasyonlar).  
 
Pediyatrik popülasyon:  
12 yaş altındaki çocuklarda kullanılmaz.  
 
 
 
 
2 / 8 
 Geriyatrik popülasyon:  
DEKOFERİN- EX’in yaşlılarda etkileri henüz bilinmemektedir. Deneyimler, normal yetişkin 
dozunun yeterli olduğunu göstermektedir; ancak renal ve/veya hepatik fonksiyonun izlenmesi 
tavsiye edilir. Ciddi bir bozukluğa rastlandığında dikkatli olunmalıdır.  
 
4.3. Kontrendikasyonlar  
Aşağıdaki durumlarda DEKOFERİN -EX kullanımı kontrendikedir:  
 
• Etkin maddeye, ilacın diğer bileşenlerine veya diğer adrenerjik ilaçlara ka rşı aşırı 
duyarlılığı olanlarda  
• Şiddetli hipertansiyon ya da kontrol altına alınamamış hipertansiyon 
• Monoamin  oksidaz inhibitörleri ile tedavi olanlarda ( DEKOFERİN- EX kullanımından 
önceki  14 gün içinde MAOİ (bir antibakteriyel olan furazolidon dahil) / RIMA almış 
ve/veya almaya devam eden hastalarda) kontrendikedir. Psödoefedrin ve bu tip bir ilacın 
aynı zamanda kullanılması kan basıncında yükselmeye neden olabilir. 
• Diğer sempatomimetik ilaçlar (dekonjesta nlar, trisiklik antidepresanlar iştah bastırıcı 
ilaçlar ya da amfetamin benzeri psikostimülanlar) ve beta- blokörler kullanan hastalarda  
• Şiddetli akut ya da kronik böbrek hastalığı/böbrek yetmezliği 
• 12 yaş altı çocuklarda  
 
4.4. Özel kullanım uyarıları ve önlemleri  
Aşağıdaki durumlarda DEKOFERİN -EX dikkatli kullanılmalıdır:  
 
• Aritmisi olanlarda  
• Kard iyovasküler hastalığı olanlarda  
• İskemik kalp hastalığı olanlarda  
• Diabetes m ellitusu olanlarda  
• Hipertiroidizm olanlarda  
• Glokomu olanl arda 
• Feokromositoma olanlarda  ( 
• Hipertansiyonu olanlarda  
• Normotansif hastal arda psödoefedrinin görünür hiç bir presör etkisi  olmamakla beraber, 
DEKOFERİN- EX hafif- orta şiddette hipertansiyonu olan hastalarda dikkatle 
kullanılmalıdır (bkz. Kontrendikasyonlar, Diğer tıbbi ürünler ile etkileşimler ve diğer 
etkileşim şekilleri). Kontrol edilemeyen hipertansiyonu olan hastalarda DEKOFERİN -
EX’in kan basıncı üzerindeki etkisi gözlenmelidir. 
• Prostat hipertrofisi (hiperplazisi) ve mesane fonksiyon bozukluğu olanlarda  
• Halüsinasyonlar, huzursuzluk, uyku düzensizliği oluştuğunda kesilmelidir. 
• Şiddetli derecede karaciğer yetmezliği ve böbrek yetmezliği olanlarda, özellikle birlikte 
kardiyovasküler bir hastalığı olanlarda  
• 60 yaş üzerindeki hastalarda  
• Alkol kullanılıyorsa  
• DEKOFERİN- EX, sigara içme, astım veya amfizem ile birlikte görülen inatçı veya kronik 
öksürük ya da soğuk algınlığında aşırı salgı ile birlikte öksürük görüldüğünde doktor 
tavsiyesiyle kullanılmalıdır.  
 
Uzun süreli kullanımdan kaçınılmalıdır. 5 günden daha uzun süre kullanılmamalıdır. Bir günde     
4 dozdan fazla verilmemelidir.  
 
3 / 8 
 Tanısı konmuş veya şüpheli konjenital uzamış QT sendromu veya Torsades de Pointes 
hastalarında kullanımından kaçınılmalıdır.  
 
Posterior geri dönüşlü e nsefalopati (PRES)  ve geri dönüş ümlü  serebral vazokonstriksiyon 
sendromu (RCVS) .  
 
Psödoefedrin içeren ilaçların kullanımıyla PRES ve RCVS vakaları bildirilmiştir. (bkz. Bölüm 
4.8). Risk, şiddetli veya kontrol altına alınamayan hipertansiyon veya şiddetli akut ya da kronik 
böbrek hastalığı/ böbrek yetmezliği bulunan hastalarda artmaktadır. (bkz. Bölüm 4.3). 
 
Aşağıda belirtilen semptomların ortaya çıkması halinde psödoefedrin kullanımı bırakılmalı ve 
acilen tıbbi yardım alınmalıdır; ani şiddetli baş ağrısı  veya gök gürültüsü tarzında baş ağrısı (kısa 
sürede başlayan ve çok kısa sürede en yüksek şiddete ulaşan baş ağrısı), mide bulantısı, kusma, 
konfüzyon, nöbet ve/veya görme bozuklukları. Bildirilen PRES ve RCVS vakalarının çoğu ilacın 
kullanımının bırakılması ve uygun tedavi uygulamasının ardından düzelmiştir. 
 
DEKOFERİN- EX  bir ölçekte (5 ml) 3 g sukroz içerir. Bu durum diyabet  hastalarında dikkate 
alınmalıdır. Nadir kalıtımsal fruktoz intoleransı, glukoz -galaktoz malabsorpsiyon veya sukraz -
izomaltaz yetmezliği problemi olan hastaların bu ilacı kullanmamaları gerekir.  
İçeriğindeki renklendirici madde FDC yellow No.6 (E110) sebebiyle alerjik reaksiyonlara sebep 
olabilir.  
Bu tıbbi ürün her bir ölçekte (5 ml) 1 mmol (23 mg)’dan daha az sodyum ihtiva eder; yani aslında 
“sodyum içermez”.  
 
4.5 Diğer tıbbi ürünler ile etkileşimler ve diğer etkileşim şekilleri  
DEKOFERİN- EX, MAOI/RIMA alanlarda kullanılmamalıdır. Trisiklik antidepresanlar,  iştah 
bastırıcı ilaçlar, sempatomimetik ajanlar (dekonjestanlar, iştah bastırıcılar ve amfetamin benzeri 
psikostimülanlar gibi) ve sempatomimetik aminlerin katabolizmasını etkileyen monoamin oksidaz 
inhibitörleri (furazolidon dahil) ile beraber kullanılması bazen kan basıncının yükselmesine neden 
olabilir. (bkz. Kontrendikasyonlar) Moklobemid ve oksitosin tansiyon yükselmesine sebebiyet 
verebilir. Psödoefedrin içermesinden dolayı DEKOFERİN -EX, bretilyum, betanidin, guanetidin, 
debrizokin, metildopa ve alfa ve beta  adrenerjik  blokör ilaçlar gibi sempatik aktiviteyi engelleyen 
hipotansif ilaçların etkisini kısmen tersine çevirir. (bkz. Özel kullanım uyarıları ve önlemleri). 
Kardiyak glikozidler disritmi riskine, ergot alkaloidleri ise ergotism riskine sebep olabilir.  
 
Özel popülasyonlara ilişkin ek bilgiler:  
Özel popülasyonlara ilişkin etkileşim çalışması yapılmamıştır.  
 
Pediyatrik popülasyon:  
Pediyatrik popülasyona ilişkin etkileşim çalışması yapılmamıştır.  
 
4.6. Gebelik ve laktasyon  
Genel tavsiye:  
Gebelik Kategorisi: C’ dir.  
 
Çocuk doğurma potansiyeli bulunan kadınlar/ Doğum kontrolü (Kontrasepsiyon)  
Yeterli veri mevcut değildir.  
 
 
4 / 8 
 Gebelik dönemi  
DEKOFERİN- EX için, gebeliklerde maruz kalmaya ilişkin klinik veri mevcut değildir.  
Hayvanlar üzerinde yapılan çalışmalar, gebelik / embriyonal / fetal gelişim / doğum ya da doğum 
sonrası gelişim ile ilgili olarak doğrudan ya da dolaylı zararlı etkiler olduğunu göstermemektedir 
(bkz. kısım 5.3). 
Psödoefedrin ve guaifenesin uzun süreden beri istenmeyen etkiler görülmeden yaygın bir şekilde 
kullanılmaktaysa da, bunların gebelik sırasında güvenli kullanımları saptanmamıştır. Bundan 
dolayı, gebe kadının bu ilaçtan sağlayacağı yarar ile ilacın gelişmekte olan fetusa olabilecek 
tehlikeli etkileri dengelemek şartıyla kullanımına karar verilmelidir.  
 
Laktasyon dönemi  
Psödoefedrin anne sütüne az miktarda geçer, fakat bunun emzirilen bebeklerdeki etki derecesi 
bilinmemektedir. Ağız yoluyla tek doz psödoefedrin verilen annenin sütüyle 24 saat içinde bunun 
% 0.5- 0.7’sinin atılacağı tahmin edilmektedir. Guaifenesin, bebek üzerinde hiçbir  etkisi olmadığı 
tahmin edilen küçük miktarlarda anne sütünde atılmaktadır. 
 
Üreme yeteneği/Fertilite 
DEKOFERİN- EX’ in insan fertilitesi üzerine etkileri ile ilgili hiçbir bilgi bulunmamaktadır.  
 
4.7 Araç ve maki ne kullanımı üzerindeki etkiler  
Baş dönmesi olan hastalar araç ve makine kullanmamaları konusunda bilgilendirilmelidir. 
 
4.8 İstenmeyen etkiler  
Psödoefedrine bağlı ciddi yan etkiler azdır.  
 
Rapor edilen istenmeyen etkiler aşağıdaki sıklık derecesine göre listelenmiştir:  
Çok yaygın (≥1/10); yaygın (≥1/100 ila <1/10); yaygın olmayan (≥1/1,000 ila <1/100); seyrek 
(≥1/10,000 ila <1/1,000); çok seyrek (<1/10,000), bilinmiyor (eldeki verilerden hareketle tahmin 
edilemiyor).  
 
Psikiyatrik hastalıklar  
Yaygın:   Sinirlilik, uykusuzluk  
Yayg ın olmayan:  Yorgunluk, telaş hali, ajitasyon 
Seyrek:  Halüsinasyon paranoid delüsyon, iritabilite, anksiyete, huzursuzluk, 
eksitabilite, baş ağrısı  
 
Sinir sistemi hastalıkları 
Yaygın:   Sersemlik  
Bilinmeyen:   Posterior geri dönüşümlü ensefalopati sendromu (PRES) (bkz. Bölüm 4.4)  
Geri dönüşümlü serebral vazokonstriksiyon sendromu (RCVS) (bkz. Bölüm  
4.4). 
 
Kardiyovasküler hastalıklar  
Seyrek:   Taşikardi, hipertansiyon, diğer kardiyak disritmiler  
 
Vasküler hastalıklar  
Seyrek:   Kan basıncı artışı* 
*Sistolik kan basıncı artışı gözlenmiştir. Terapötik dozlarda psödoefedrinin kan basıncı üzerindeki 
etkisi klinik olarak anlamlı değildir. 
 
5 / 8 
  
Gastrointestinal hastalıklar  
Bilinmiyor :  Ağız kuruluğu, bulantı, kusma  
 
Deri ve deri altı doku hastalıkları  
Seyrek:  İritasyona bağlı olan veya olmayan deri döküntüleri, hipersensitivite 
reaksiyonları, diğer sempatomimetiklerle çapraz reaksiyon, alerjik dermatit* 
*Psödoefedrin kullanımı ardından bronkospazm, anjiyoödem gibi sistemik belirtileri olan/olmayan 
çeşitli alerjik deri reaksiyonları bildirilmiştir.   
 
Böbrek ve idrar yolu  hastalıkları  
Yaygın olmayan:  Dizüri, erkek hastalarda üriner retansiyon (önceden mevcut bir prostatik 
büyüme bu durumu hazırlayıcı bir faktör olabilir)  
 
Şüpheli advers reaksiyonların raporlanması  
Ruhsatlandırma sonrası şüpheli ilaç advers reaksiyonlarının raporlanması büyük önem 
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak 
sağlar. Sağlık mesleği mensuplarının herhangi bir şüpheli advers reaksiyonu Türkiye 
Farmakovijilans Merkezi (TÜFAM)’ne bildirmeleri gerekmektedir. ( www.titck.gov.tr ; e-posta : 
tufam@titck.gov.tr;  tel: 800 314 00 08; faks: 0 312 218 35 99)  
 
4.9 Doz aşımı ve tedavisi  
Semptomlar: 
DEKOFERİN- EX doz aşımında eksitasyon, huzursuzluk, halüsinasyon, hipertansiyon ve aritmi 
gibi merkezi sinir sistemi ve kardiyovasküler sistem semptomları ortaya çıkabilir. Şiddetli 
olgularda psikoz, konvüls iyon, koma ve hipertansif kriz  gelişebilir.  Potasyumun hücre dışından 
hücre içine kayması nedeniyle serum potasyum düzeyi düşebilir.  
Yüksek doz guaifenesin alımında mide bulantısı ve kusmaya sebep olabilir. 
 
Tedavi:  
Solunum destekleyici ve koruyucu ve konvülsiyonları kontrol edici önlemler alınmalıdır. Endike 
olduğu takdirde gastrik lavaj uygulanmalıdır. Mesane kateterizasyonu gerekebilir. Beta blokörler 
kardiyovasküler komplikasyonları ve hipokalemiyi düzeltebilir. İstenirse, psödoefedrin atılımının 
hızlandırılması için asit diürezi veya diyaliz yapılabilir.  
 
5.FARMAKOLOJİK ÖZELLİKLER :  
5.1 Farmakodinamik özellikler  
Farmakoterapötik grup:  Psödoefedrin, kombinasyonları  
ATC Kodu:  R01BA52 
 
Etki Mekanizması:  Psödoefedrin, direkt ve indirekt sempatomimetik aktiviteye sahiptir ve etkili 
bir üst solunum yolları dekonjestanıdır. Psödoefedrin, sistolik kan basıncının yükseltilmesinde ve 
taşikardi yaratılmasında efedrinden önemli oranda daha az etkilidir ve merkezi sinir sisteminin 
uyarılmasında da etkisi daha düşüktür.  
 
Guaifenesin, ekspektoran bir etkiye sahiptir. Bu etkinin bronşiyal salgının hacmini ve su 
muhtevasını arttırarak salya vistozitesini azaltmak ve böylece salyanın ekspektorasyonunu 
sağlamak olduğu düşünülmektedir. Psödoefedrin, 4 saat süren dekonjestan etkisine 30 dakika 
içinde ulaşır. Guaifenesin ekspektoran etkisini 24 saat içerisinde gösterir.  
 
6 / 8 
 5.2 Farmakokinetik ö zellikler  
Genel özellikler  
Emilim:  
Psödoefedrin, oral alımı takiben bağırsaklardan absorbe olur. Sağlıklı yetişkin gönüllülerde, 60mg 
psödoefedrinin verilmesi yaklaşık 1.5 saat sonra (T maks) yaklaşık 180 ng/ml’lik bir doruk plazma 
konsantrasyonu (C maks) yaratmıştır.  
Psödoefedrin, dolaylı olarak etki eden sempatomimetik bir amin olup epimeri olan efedrine göre 
daha az doğrudan adrenerjik etkiye sahiptir. S(+) -psödoefedrin doğal olarak meydana gelen ve 
klinik uygulamalarda kullanılan izomerdir.  
Guaifenesin, s ağlıklı yetişkin gönüllülerde 600mg guaifenesin uygulaması sonrasında, C maks 
yaklaşık 1.4 µ g/ml olmuş ve T maks ilacın uygulanmasından yaklaşık 15 dakika sonra 
gerçekleşmiştir. Guaifenesinin plazma yarı ömrü yaklaşık 1 saat olmuş ve 8 saat sonra kanda 
tespit edilememiştir.  
 
Dağılım:  
Psödoefedrinin görünen dağılım hacmi (V d/F) yaklaşık 2.8 l/kg’dır. 
Guaifenesinin insanlarda dağılımı ile ilgili bilgi mevcut değildir.  
 
Biyotransformasyon:  
Psödoefedrin karaciğerde N -demetilasyon yoluyla aktif bir metabolit olan norpsödoefedrine 
kısmen metabolize olmaktadır. Guaifenesin hem oksidasyon, hem de demetilasyona uğrar. 
Sağlıklı yetişkin gönüllülerde, 60mg psödoefedrinin verilmesi yaklaşık 2 saat sonra (T maks) 
yaklaşık 180 ng/ml’lik bir pik plazma konsantrasyonu (C maks) yaratmıştır. Plazma yarılanma ömrü 
yaklaşık 5.5 saattir (idrar pH’ı 5.0 ile 7.0 arasında kalır). Psödoefedrinin plazma yarılanma ömrü 
idrarın asitleşmesiyle önemli ölçüde azalır ve alkalinizasyon ile artar. Sağlıklı yetişkin 
gönüllülerde 600 mg guaifenesin verildikten sonra C maks yaklaşık 1.4  µg/ml, T maks ise ilacın 
verilmesinden itibaren 15 dakikadır. Guaifenesinin plazma yarılanma ömrü yaklaşık 1 saattir ve    
8 saat sonra kanda görülmez.  
Psödoefedrin 60 mg’ın, nazal hava akımı ile ölçüldüğünde, soğuk algınlığı ve riniti olan 
hastalardaki ve normal deneklerdeki histamin uygulaması sonrasında ve alerjik riniti olan 
hastalarda etkili bir nazal dekonjestan olduğu gösterilmiştir. 
Guaifenesinin hem oksidasyona hem de demetilasyona maruz kaldığı görülmektedir. 
 
Eliminasyon:  
Psödoefedrin ve metaboliti idrar ile atılır, dozun % 55 ile 75’i herhangi bir değişikliğe uğramadan 
atılır. İdrar asitlendiğinde psödoefedrinin idrar ile dışarı atılma hızı artar. Bunun tersine idrar pH’ı 
arttıkça idrar ile dışarı atılma hızı azalır.  
Psödoefedrin, zayıf bir baz olarak, böbrek yoluyla atılım oranı üriner pH’a bağlıdır. Düşük üriner 
pH’da, tübüler reabsorpsiyon minimal olup idrar akış hızı ilacın klirensini etkilemeyecektir. 
Yüksek pH’da (>7.0), psödoefedrin büyük oranda renal tübülde yeniden absorbe olacak ve renal 
klirens idrar akış hızına bağlı olacaktır. Guaifenesin idrar ile atılmaktadır.  
 
Hastalardaki karakteristik özellikler  
Böbrek ye tmezliği:  
Değişen derecelerde renal yetmezliği olan hastalara 60mg psödoefedrin + 8mg akrivastin 
uygulanmasını takiben, sağlıklı gönüllülerdeki ile karşılaştırıldığında orta şiddette renal yetmezliği 
olan hastalarda psödoefedrin için C maks 1.5 kat daha fazla çıkmıştır. T maks renal yetmezlikten 
etkilenmemiştir. Sağlıklı gönüllülerdeki ile karşılaştırıldığında t 1/2, hafif -şiddetli renal yetmezliği 
olan hastalarda sırasıyla 3 -12 kat artmıştır.  
 
7 / 8 
 Karaciğer yetmezliği:  
Hepatik yetmezliği olan hastalarda DEKOFERİN -EX ile yapılmış hiçbir spesifik çalışma yoktur.  
 
Yaşlı hastalarda:  
Yaşlı hastalarda 60mg psödoefedrin + 8mg akrivastin uygulanmasını takiben psödoefedrin için 
görülen t 1/2 sağlıklı gönüllülerdekinin 1.4 katı olmuştur. Görünen Cl/F sağlıklı gönüllülerdekinin 
0.8 katı olmuştur ve V d/F değişmemiştir. DEKOFERİN- EX ile yaşlılarda yapılmış spesifik bir 
çalışma yoktur.  
 
5.3. Klinik öncesi güvenli lik verileri  
Mutajenite : Bakteri ve memelilere yapılan in vivo  ve in vitro  tahlillerinde psödoefedrinin 
genotoksik olmadığı saptanmıştır. 
 
Karsinojenite : Psödoefedrinin karsinojenik potansiyeli olup olmadığı hakkında yeterli bilgi 
yoktur. 
 
Teratojenite:  Psödoefedrin,  sıçanlarda  432  mg/kg/gün  oral  doza  veya  tavşanlarda                
200 mg/kg/gün oral doza kadar teratojenik etki göstermemiştir. 
  
6. FARMASÖTİK ÖZELLİKLER  
6.1. Yardımcı maddelerin listesi  
Sakarin sodyum   
Sodyum benzoat  (E211)   
Sukroz      
Gliserin     
Propilen glikol    
Sitrik asit monohidrat  
FDC Red No:3 (E127)  
FDC Yellow No:6 (E 110) 
Kiraz esansı  
Deiyonize su  
 
6.2. Geçimsizlikler  
Veri bulunmamaktadır.  
 
6.3. Raf ömrü  
24 ay 
 
6.4 Saklamaya yönelik özel tedbirler  
25oC altındaki oda sıcaklığında saklayınız. 
 
6.5 Ambalajın niteliği ve içeriği  
DEKOFERİN- EX şurup; karton kutu içinde pilfer -proof, polipropilen kapaklı amber renkli cam 
şişede, 1 adet 5 ml PP kaşık ile pazarlanmaktadır.  
 
6.6 Beşeri tıbbi üründen arta kalan maddelerin imhası ve diğer özel önlemler  
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve  
“Ambalaj Atıklarının Kontrolü  Yönetmeliği”ne  uygun olarak imha edilmelidir. 
 
 
8 / 8 
 7. RUHSAT SAHİBİ  
Berko İlaç ve Kimya San. A.Ş. 
Yenişehir Mah. Özgür Sok. No: 16- 18 Ataşehir/İstanbul  
0 216 456 65 70 ( Pbx)  
0 216 456 65 79 (Faks)  
info@berko.com.tr  
 
8.RUHSAT NUMARASI  
207/39 
 
9.İLK RUHSAT TARİHİ/RUHSAT YENİLEME TARİHİ  
İlk ruhsat tarihi: 24.01.2006 
Ruhsat yenileme tarihi: -  
 
10. KÜB’ ÜN YENİLENME TARİHİ  
 
