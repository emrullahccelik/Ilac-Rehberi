KISA ÜRÜN BĐLGĐSĐ
1. BEŞERĐ TIBBĐ ÜRÜNÜN ADI
COSMOFER® Iron dextran 50 mg/ml Enjektabl solüsyon içeren ampul
2. KALĐTATĐF VE KANTĐTATĐF BĐLEŞĐM
Etkin madde:
Her 2 ml ampul, 100 mg demir (III)’e eşdeğer miktarda 625 mg Demir (ferrik) -
hidroksit dekstran kompleksi içerir.
Her ml’si 50 mg demir (III) içerir.
Yardımcı maddeler:
Yardımcı maddeler için 6.1’e bakınız.
3. FARMASÖTĐK FORM
Enjeksiyonluk ve infüzyonluk çözelti.
Koyu kahverengi çözelti.
4. KLĐNĐK ÖZELLĐKLER
4.1 Terapötik endikasyonlar
Sadece yetişkinler içindir.
COSMOFER® aşağıdaki durumlarda demir eksikliğinin tedavisi için endikedir:
• Oral demir preparatlarının kullanılamadığı durumlarda
o Oral demir preparatlarına intolerans gösterildiğinde
o Oral demir tedavisinin başarısız olduğu durumlarda
• Demir depolarına hızlı demir verilmesi gereken klinik durumlarda.
Demir eksikliğinin teşhisi uygun laboratuvar testleri ile yapılmalıdır (örn.
hemoglobin, hematokrit, serum ferritin, serum demir, transferin doygunluğu, eritrosit
sayısı ve hipokromik eritrosit).
4.2 Pozoloji ve uygulama şekli
Pozoloji uygulama sıklığı ve süresi:
Yetişkinler ve yaşlılar :
COSMOFER®’in toplam kümülatif dozu hemoglobin seviyesi ve vücut ağırlığı ile
tespit edilir. COSMOFER®’in dozu ve doz programı için toplam demir eksikliği
hesaplanarak her hasta için bireysel olarak hazırlanmalıdır.
Normal tavsiye edilen dozaj programında, hemoglobin seviyesine bağlı olarak,
haftada iki veya üç kez, 100-200 mg demire karşı gelen 2-4 ml çözelti kullanılır.
Ancak, klinik şartlar demirin demir depolarına hızlı bir şekilde verilmesinin
gerektiriyorsa, COSMOFER® 20 mg/kg vücut ağırlığını karşılayacak toplam değişim
dozuna kadar, total infüzyon dozu olarak uygulanabilir.
1Dozun hesaplanması:
a) Demir eksikliğine bağlı anemisi olan hastalarda demir replasmanı :
Formülde göz önüne alınan faktörler aşağıda belirtilmiştir. Aşağıdaki formül ile g/l
veya mmol/l hemoglobin olarak hesaplanan toplam demir eksikliğine bakılarak
gerekli dozaj kişiye göre ayarlanır.
Toplam doz (mg demir) g/l olarak hemoglobin:
( Vücut ağırlığı (kg) x (hedeflenen Hb-gerçek Hb) (g/l)x 0.24 ) +demir depoları için
demir (mg ) .
0.24 faktörü aşağıdaki öngörülenlerden elde edilmiştir:
i) 70 ml/kg vücut ağırlığı için kan hacmi ≅ vücut ağırlığının % 7’si
ii) Hemoglobinin demir içeriği % 0.34
Faktör 0.24 = 0.0034x0.07x1000 (g dan mg’a dönüştürme)
Toplam doz (mg demir)- mmol/l olarak Hb :
( Vücut ağırlığı (kg) x (mmol/l olarak hedef Hb- mmol/l olarak gerçek Hb)x3.84 ) +
demir depoları için demir ( mg ) .
3.84 faktörü aşağıdaki öngörülerden elde edilmiştir:
i) 70 ml/kg vücut ağırlığı için kan hacmi ≅ vücut ağırlığının % 7’si
ii) Hemoglobinin demir içeriği % 0.34
iii) g/l hemoglobini mmol/lt hemoglobine çevirme faktörü 0.06205
Faktör 3.84 = 0.0034x0.07x1000 /0.06205
Aşağıdaki tabloda farklı demir eksikliğine bağlı anemi dereceleri için kullanılması
gereken COSMOFER® hacmi (ml) verilmiştir.
Aşağıdaki tablodaki rakamlar, 150 g/l veya 9.3 mmol/l’lik hedef hemoglobin miktarı
ve 500 mg demir deposu temel alınarak verilmiştir ve 35 kg’ı geçen vücut ağırlığı
içindir.
Kadın ve erkekler arasında vücut yapısı ve ağırlık dağılımı olarak önemli farklılıklar
olmasına rağmen, tablo ve formül gerekli toplam demir miktarının tahmini için uygun
bir yoldur. Bu toplam demir gereksinimi, hemoglobin konsantrasyonunu normale
veya normale yakın bir değere getirecek demir miktarını verir. Ayrıca ilave olarak,
hemoglobin seviyesi orta derecede veya ciddi olarak düşük hastalarda demir
depolarının uygun olarak yenilenmesini sağlar. Demir eksikliğinden dolayı olan
aneminin, tüm demir depoları tükeninceye kadar ortaya çıkmayacağı
unutulmamalıdır. Tedavinin amacı, sadece hemoglobin demirinin takviyesi değil
ayrıca demir depolarının da takviyesidir.
Toplam gerekli doz, günlük müsaade edilebilir maksimum dozu geçerse, uygulama
bölünmelidir. COSMOFER® uygulamasından sonra birkaç gün içinde, terapötik
cevap, genç eritrositlerin artışı ile kendini gösterir. Serum ferritin seviyesi, demir
depolarının takviye edildiğini gösteren iyi bir göstergedir. Bu korelasyon
COSMOFER® alan böbrek diyaliz hastalarında geçerli olmayabilir.
2Demir eksikliği anemisinde gerekli COSMOFER®’in mililitre olarak toplam miktarı
Hemoglobin 60 g/ l ≅ 75g/l ≅ 90 g/l ≅ 105 g/l ≅ 120 g/l ≅ 135 g/l ≅
miktarı 3.7 4.7 5.6 6.5 7.4 8.4
Vücut ağırlığı (kg) mmol/l mmol/l mmol/l mmol/l mmol/l mmol/l
35 25 23 20 18 15 12.5
40 27 24 22 19 16 13
45 29 26 23 20 16.5 13
50 32 28 24 21 17 13.5
55 34 30 26 22 18 14
60 36 32 27 23 18.5 14.5
65 38 33 29 24 19.5 14.5
70 40 35 30 25 20 15
75 42 37 32 26 21 15.5
80 45 39 33 27 21.5 16
85 47 41 34 28 22 16
90 49 42 36 29 23 16.5
Not:Tablo ve formül sadece demir eksikliği anemisi olan hastalarda doz tespiti
içindir. Kan kaybından dolayı demir gereksinimi olan hastalarda doz tespiti için
kullanılmaz.
b) Kan kaybından dolayı demir takviyesi
Kan kaybı olan hastalarda demir tedavisi, kaybolan kandakine eşit miktarda demir
takviyesi ile olur. Yukarıda belirtilen tablo ve formül, basit demir ikamesi
(replasmanı) değerleri için uygulanamaz. Kişilerin periyodik kan kaybının ve kanama
sırasındaki hematokritin kantitatif tahmini ile gereken demir dozunun hesaplanması
mümkündür.
Demir eksikliğini giderecek gerekli COSMOFER® dozu aşağıdaki formüllerden
hesaplanır:
• Kan kaybı miktarı bilinmiyorsa; 200 mg i.v demir (=4 ml COSMOFER®)
uygulaması sonucunda bir birim kandaki miktara eşit hemoglobin artışı olur
(=400 ml’de 150 g/l Hb miktarı veya 9.3 mmol/l Hb/l- 0.4’ün % 0.34’ü x 150
veya 204 mg demir’e eşdeğer).
Đkamesi (yerine konması) gereken demir (mg)= kaybolan kanın birimi sayısı x
200
Gerekli COSMOFER® mililitresi = kaybolan kanın birimi x4
• Hb seviyesi düştüğünde: Depo demirinin ikamesi gerekmediği düşünülerek bir
önceki formül kullanılır.
Yerine konması gereken mg demir=vücut ağırlığı (kg) x0.24 x (g/l olarak hedef
Hb-g/l olarak gerçek Hb)
Yerine konması gereken mg demir=vücut ağırlığı (kg)x3.84x(mmol/l olarak hedef
Hb- mmol/l olarak gerçek Hb)
Örn. Vücut ağırlığı 60 kg, Hb açığı =10 g/l veya 0.62 mmol/l :
Yerine konacak demir= 60 x 0.24 x 10 = 60 x 3.84 x 0.62 =143 mg
(≅ 3 ml COSMOFER®)
3Hemoglobin seviyesine bağlı olarak, haftada iki veya üç kez, 100-200 mg.demire eşit
2-4 ml solüsyon kullanılır. Ancak, klinik şartlar demirin demir depolarına hızlı bir
şekilde verilmesini gerektiriyorsa, COSMOFER 20 mg/kg vücut ağırlığını karşılayacak
toplam değişim dozuna kadar, total infüzyon dozu olarak uygulanabilir.
Uygulama şekli:
COSMOFER® enjeksiyonluk çözeltisi intravenöz damla infüzyonu veya yavaş
intravenöz enjeksiyonla verilebilir. Ancak, intravenöz damla infüzyon yolu,
hipotansif olay riskini azalttığı için tercih edilir.
COSMOFER® oral demir emilimi azalacağından, oral demir preparatları ile birlikte
uygulanmamalıdır (bölüm 4.5’e bkz.).
Test dozu (tüm uygulama yolları için)
Yeni hastaya ilk dozun uygulanmasından önce, 25 mg demiri karşılayacak
COSMOFER® veya 0.5 ml çözelti uygulanmalıdır. 60 dakika sonra hiçbir advers
reaksiyon görülmezse, kalan doz verilebilir.
COSMOFER®’e bağlı anaflaktik reaksiyonlar birkaç dakika içinde ortaya çıkar ve
tanınması için yakın gözlem gerekir. COSMOFER®’in intravenöz uygulamasının
herhangi bir zamanında aşırı duyarlılık belirtileri veya intolerans tespit edilirse,
uygulama hemen kesilmelidir.
COSMOFER® uygulaması sırasında canlandırıcı ilaçlar ve anaflaksinin
değerlendirmesi ve canlandırma işlemleri konularında deneyimli personel hazır
bulundurulmalıdır.
Sonraki dozlar:
Đntravenöz damla infüzyonu
COSMOFER® sadece %0.9 sodyum klorür çözeltisi (serum fizyolojik) ile veya % 5
glukoz çözeltisi ile seyreltilmelidir. 100-200 mg demir içeren COSMOFER® (2-4
ml) 100 ml’ye seyreltilebilir. Đlk 25 mg demir en az 15 dakika süresince infüzyon
yapılmalıdır. Bu süre içinde advers reaksiyon görülmezse infüzyonun kalan kısmı 30
dakikada 100 ml’yi geçmeyen infüzyon hızıyla verilmelidir.
Intravenöz enjeksiyon
COSMOFER® 100-200 mg demir dozunda (2-4 ml) yavaş intravenöz enjeksiyonla
(0.2 ml/dak.) tercihen 10-20 ml % 0.9 sodyum klorür veya % 5 dekstroz çözeltileri ile
seyreltilerek uygulanabilir. Yavaş intravenöz enjeksiyona başlamadan önce, 25 mg
demir 1-2 dakika süresince yavaş olarak enjekte edilmelidir. 15 dakika içinde advers
reaksiyon görülmezse infüzyonun kalan kısmı verilebilir.
Total doz infüzyonu
Uygulamadan hemen önce gerekli COSMOFER®’in toplam miktarı dozaj
tablosundan hesaplanarak tespit edildikten sonra, aseptik olarak gerekli hacime,
genellikle 500 ml steril normal sodyum klorür veya % 5 glukoz çözeltisine ilave
edilir. 20 mg/kg vücut ağırlığına kadar olan COSMOFER®’in toplam miktarı ile 4-6
saat süresince intravenöz infüzyon yapılır. Đlk 25 mg demir 15 dakika süresince
infüzyon yapılmalıdır. Bu süre içine hastalar yakın gözlem altında tutulmalıdır. Bu
süre içinde advers reaksiyon görülmezse infüzyonun kalan kısmı verilir. Đnfüzyonun
hızı yavaş yavaş 45-60 damla/dakika’ya çıkartılabilir. Hastalar infüzyon sırasında ve
4infüzyonun tamamlanmasından en az bir saat sonraya kadar dikkatli bir şekilde takip
edilmelidir.
Total Đnfüzyon Dozu (TDI) advers reaksiyonların artışı ile, özellikle gecikmiş
hipersensitivite benzeri reaksiyonlar ile ilişkili bulunmuştur. COSMOFER®’in
intravenöz uygulaması total infüzyon metodu ile sadece hastanede yapılmalıdır.
Diyalizer içine enjeksiyon
COSMOFER® hemodiyaliz seansı sırasında direkt olarak diyalizerin venöz ucuna,
intravenöz uygulamada belirtilen işlemler ile aynı şekilde uygulanabilir.
Đntramusküler enjeksiyon
Đlk enjeksiyondan önceki test dozunu izleyen tam doz, birbirini izleyen intramusküler
enjeksiyonlar için bir kez uygulanır.
COSMOFER’in gerekli olan toplam dozu, doz tablosuna bakılarak veya hesaplanarak
tespit edilir. COSMOFER her bir hastanın vücut ağırlığı ile saptanan 100 mg demire
(2.0 ml) kadar seyreltilmemiş enjeksiyonların serisi olarak uygulanır. Eğer hastalar
orta derecede aktifse, enjeksiyonlar kalçaya (bir gün sağ, ertesi gün sol) uygulanır.
Aktif olmayan veya yatağa bağlı hastalarda enjeksiyon sıklığı haftada bir veya iki
defa olmak üzere azaltılmalıdır.
COSMOFER, cilt altı lekelenme riskini en aza indirmek için derin intramuskuler
enjeksiyon ile uygulanmalıdır. COSMOFER asla kol veya diğer açık alanlara değil
sadece kalçanın dış üst kadranındaki kas dokusuna enjekte edilmelidir. Normal
yetişkinler için en azından 50 mm uzunluğunda 20-21 gauge çap ölçüsündeki iğne
kullanılmalıdır. Obez hastalar için uzunluğun 80-100 mm olması gerekirken ince
yapılı yetişkinlerde daha kısa ve küçük iğneler ( 23 gauge x 32 mm ) kullanılmalıdır.
Hasta enjeksiyon yeri üste gelecek şekilde, lateral pozisyonda uzanmışken veya
ağırlığını enjeksiyon yapılmayan bacağa vererek ayakta iken uygulanmalıdır.
Subkutan dokuya enjeksiyon veya sızıntıdan kaçınmak için, Z-hat tekniği
(enjeksiyondan önce derinin lateral olarak gerilmesi) kullanılması tavsiye edilir.
COSMOFER yavaş ve yumuşak bir şekilde verilmelidir. Đğneyi geri çekmeden önce
birkaç saniye beklemek enjeksiyonun kas ile uyumunu sağlamaya izin vermesi
açısından önemlidir. Enjeksiyon hattından sızıntıları en aza indirmek için, hastanın
enjeksiyon yerini ovmaması sağlanmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Dekompanse karaciğer sirozu ve hepatit olan hastalarda ve akut böbrek yetmezliği
olan hastalarda uygulanmamalıdır.
Pediyatrik popülasyon:
COSMOFER® 14 yaşın altındaki çocuklarda kullanılmaz. Çocuklarda etkililiği ve
güvenliliği hakkında yeterince veri yoktur.
Geriyatrik popülasyon:
COSMOFER®’in yaşlılarda kullanımı yetişkinler ile aynıdır.
54.3 Kontrendikasyonlar
COSMOFER’e ya da bileşimindeki ilişkili maddelere karşı aşırı duyarlılık
Demir eksikliğine bağlı olmayan anemi (ör. Hemolitik anemi)
Aşırı demir yüklenmesi veya demir kullanımındaki bozukluk (ör. Hemokromatoz,
hemosideroz)
Astma, alerjik egzama veya diğer atopik alerjisi olan hastalar
Demir mono veya disakkarit komplekslerine ve dekstrana karşı ilaç hipersensitivitesi
Dekompanse karaciğer sirozu ve hepatit
Akut ve kronik enfeksiyonlar. (Parenteral demir uygulaması bakteriyel veya viral
enfeksiyonları şiddetlendirebilir.)
Aktif enflamasyon işaretleri veya semptomları ile birlikte romatoid artrit
Akut böbrek yetmezliği
Gebeliğin ilk üç ayı
4.4 Özel kullanım uyarıları ve önlemleri
Diğer demir-karbonhidrat komplekslerinin parenteral kullanımlarında olduğu gibi
COSMOFER® kullanımının da doğrudan ağır ve potansiyel olarak öldürücü
anaflaktik reaksiyon riski vardır. Hastalar uygulama sırasında ve hemen sonrasında
yakın takibe alınmalıdır. Risk, alerjik olduğu bilinen hastalarda daha yüksektir.
COSMOFER® uygulaması sadece, enjektabl 1:1000 adrenalin çözeltisi dahil, acil
anaflaktik reaksiyon tedbirleri hazır bulunduğunda yapılmalıdır. Uygunsa
antihistaminikler ve/veya kortikostereoidler ile de tedavi yapılmalıdır. Test dozunun
uygulaması için bkz. bölüm 4.2.
Özellikle immün bozukluğu olan veya inflamatuvar hastalıkları olan hastalarda (ör.
Sistemik lupus eritematozus, romatoid artrit) artan alerjik reaksiyon riski
bulunmaktadır.
Parenteral demir tedavisinin gerekli olduğu düşünülen astımı, alerjik hastalıkları ve
iltihaplı hastalıkları olan hastalarda intramusküler yol tercih edilir.
Demir –karbohidrat kompleksleri deneysel koşullar altında çok yüksek dozlarda
intramusküler ve subkutan yolla kullanıldığı hayvanlardan kobaylar hariç olmak
üzere sıçanlarda, farelerde, tavşanlarda, muhtemelen hamsterlerde sarkoma
oluşturmuştur. Şimdiye kadar elde edilen bilgiler ve bağımsız değerlendirmeler
insanlarda sarkoma oluşumunun minimal olduğunu göstermektedir.
Đntravenöz enjeksiyon çok hızlı uygulandığında, hipotansiyona neden olabilir.
6 yaş altı çocuklarda demir içeren ürünlerin yanlışlıkla alınması/yutulması fatal (
ölümcül ) zehirlenmelere yol açar. Bu nedenle bu ilaçları çocukların erişemeyeceği
yerlerde saklayınız. Aşırı dozda alındığında doktorunuzu ya da zehir danışmayı
derhal arayınız.
4.5 Diğer tıbbi ürünler ile etkileşimler ve diğer etkileşim şekilleri
Oral demirin emilimi azalacağından dolayı COSMOFER® enjeksiyonu oral demir
preparatları ile birlikte kullanılmamalıdır. Oral demir tedavisine COSMOFER®’in son
enjeksiyonundan en az 5 gün sonra başlanmalıdır.
6Yüksek dozda demir dekstranın (5 ml veya daha fazla), uygulamadan dört saat sonra
alınan kan numunesinde, serumun kahverengi renk almasına neden olduğu
bildirilmiştir.
Đlaç serum bilurübin değerinde suni yükselmeye ve serum kalsiyum değerlerinde suni
düşmeye neden olabilir.
4.6 Gebelik ve laktasyon
Genel tavsiye:
Gebelik kategorisi B
Çocuk doğurma potansiyeli bulunan kadınlar/Doğum kontrolü (Kontrasepsiyon)
COSMOFER® tedavisinin çocuk doğurma potansiyeli bulunan kadınlarda kullanımı
üzerine herhangi bir veri yoktur.
Gebelik dönemi:
COSMOFER®’in gebe kadınlarda kullanımı üzerine yeterince kontrollü çalışma
yoktur. Hayvanlar üzerine yapılan çalışmalarda üreme toksisitesi görülmüştür (bölüm
5.3’e bkz). COSMOFER® gebeliğin ilk üç ayında kullanılmamalıdır. COSMOFER®
tedavisinin yararı fetüse potansiyel riskinden fazla ise ve tedavi kesin olarak
gerekliyse gebeliğin ikinci ve üçüncü üç ayında kullanılabilir.
Doğum anında COSMOFER® tedavisinin güvenli kullanımı bildirilmemiştir.
Laktasyon dönemi:
Demir dekstran kompleksinin insan veya hayvan sütüne geçip geçmediği
bilinmemektedir. COSMOFER®’in emzirme sırasında kullanımı tercih
edilmemektedir.
Üreme yeteneği/Fertilite:
Demir dekstran, maksimum insan dozunun yaklaşık 3 katında fare, sıçan, tavşan ve
maymunlarda teratojenik ve embriyosidal etkiler göstermiştir.
50 mg demir/kg veya daha düşük dozlarda demir eksikliği bulunmayan fare, sıçan,
tavşan, köpek ve maymunlarda herhangi bir devamlı advers fatal etki görülmemiştir.
Toplam 90 mg demir/kg üstündeki intravenöz dozlarda 14 günlük periyotta
maymunlarda fatal ve maternal toksisite bildirilmiştir. 125 mg demir/kg tek doz fare ve
sıçanlarda benzer etkiler göstermiştir. 250 mg demir/kg ve üzerindeki dozlarda sıçan
ve köpeklerde fatal anormallikler görülmüştür.
4.7 Araç ve makine kullanımı üzerindeki etkiler
COSMOFER®’in araç ve makine kullanmaya etkisi ile bir çalışma bulunmamaktadır.
Yine de hızlı intravenöz enjeksiyona bağlı olarak gelişebilecek hipotansiyon
nedeniyle COSMOFER uygulamasından sonra araç ve makine kullanılması
önerilmez.
74.8 Đstenmeyen etkiler
Yaklaşık % 5 hastada advers reaksiyon beklenebilir. Bunlar esas olarak doza bağlıdır.
Anaflaktik reaksiyonlar yaygın olmayıp ürtiker, deride kızarıklık, kaşıntı, mide
bulantısı ve titreme şeklinde görülür. Anaflaktik reaksiyon işaretleri görüldüğünde
uygulama hemen durdurulmalıdır.
Akut, ağır anaflaktik reaksiyonlar çok seyrektir. Genellikle uygulamadan sonra ilk
birkaç dakika içinde görülür ve genellikle aniden başlayan solunum zorluğu ve / veya
kardiyovasküler kolaps ile karakterize edilir; ölümler bildirilmiştir.
Gecikmiş reaksiyonlar iyi tarif edilmiştir ve ağır olabilir. Artralji, miyalji ve bazen
ateş şeklinde karakterize edilir. Uygulamadan saatler sonradan başlayarak dört gün
sonrasına kadar meydana gelebilir. Semptomlar genellikle iki-dört günde geçer ve
kendiliğinden veya basit analjezik kullanımı ile düzelir.
Romatoid artiritte eklem ağrılarında artış olabilir. Bildirilen lokal reaksiyonlar,
enjeksiyon yerinde veya yakınında renksizleşme, enflamasyon ve lokal flebitik
reaksiyonlardır.
En yaygın advers reaksiyonlar deride kaşıntı ve dispnedir.
Yaygınlık değerlendirmesi: Çok yaygın ( ≥1/10); yaygın (≥1/100 ila <1/10); yaygın
olmayan (≥1/1000 ila <1/100); seyrek (≥1/10000 ila <1/1000); çok seyrek (<1/10000),
bilinmiyor (eldeki verilerden hareketle tahmin edilemiyor)
Kan ve lenf sistemi hastalıkları / bozuklukları
Çok seyrek: Hemoliz
Bağışıklık sistemi hastalıkları / bozuklukları
Yaygın olmayan: Dispne, ürtiker, deride kızarıklık, kaşıntı, mide bulantısı ve titreme
gibi anaflaktioid reaksiyonlar
Çok seyrek:Akut, ciddi anaflaktioid reaksiyonlar (ani solunum zorluğunun ve/veya
kardiyovasküler kolapsın ortaya çıkışı)
Psikiyatrik hastalıklar / bozuklukları
Seyrek: Mental durum değişiklikleri
Sinir sistemi hastalıkları / bozuklukları
Yaygın olmayan: Görme bulanıklığı, uyuşukluk
Seyrek: Bilinç kaybı, nöbet, baş dönmesi, sersemlik hali aşırı huzursuzluk, titreme
Çok seyrek: Baş ağrısı, parestezi
Kulak ve iç kulak hastalıkları / bozuklukları
Çok seyrek: Geçici sağırlık
Kalp hastalıkları / bozuklukları
Seyrek: Aritmi, taşikardi.
Çok seyrek: Fötal bradikardi, çarpıntı
8Damar hastalıkları / bozuklukları
Seyrek: Hipotansiyon
Çok seyrek: Hipertansiyon
Solunum sistemi, göğüs ve mediyastinal hastalıklar / bozukluklar
Yaygın olmayan: Dispne
Seyrek: Göğüs ağrısı
Gastrointestinal sistem hastalıkları / bozuklukları
Yaygın olmayan: Mide bulantısı, kusma, karın ağrısı
Seyrek: Diyare
Deri ve deri altı hastalıkları / bozuklukları
Yaygın olmayan: Yüzde kızarıklık, kaşıntı, kızarıklık
Seyrek: Anjiyoödem, terleme
Kas ve iskelet sistemi, bağ dokusu hastalıkları / bozuklukları
Yaygın olmayan: Kramplar
Seyrek: Miyalji
Genel bozukluklar ve uygulama bölgesi ile ilgili bozukluklar
Yaygın olmayan: Sıcak basması
Seyrek: Bitkinlik, enjeksiyon yerinde ağrı ve kahverengi pigmentasyon
4.9 Doz aşımı ve tedavisi
COSMOFER® içindeki demir (III)-hidroksit dekstran kompleksinin toksisitesi çok
düşüktür. Ürün iyi tolere edilir ve kazara olan doz aşımı için minimal riski vardır.
Doz aşımı, kendisini hemosideroz olarak gösteren demir yüklenmesine neden olur.
Demir şelatörleri gibi destekleyici tedbirler kullanılabilir.
Demir dozu kronik olarak çok yüksekse, fazla demir karaciğerde birikir ve
inflamatuvar prosesi uyarır ve fibroza neden olur.
5. FARMAKOLOJĐK ÖZELLĐKLER
5.1 Farmakodinamik özellikler
Farmakoterapötik grup : Demir trivalan parenteral preparat.
ATC kodu: B03A C06
COSMOFER® enjeksiyonluk çözeltisinde demir, demirin fizyolojik formu ferritinin
(ferrik hidroksit fosfat protein kompleksi) analoğu olan, stabil demir (III)-hidroksit
dekstran kompleksi olarak bulunur. Demir non-iyonik, suda-çözünür formdadır.
Toksisitesi çok düşüktür, yüksek dozlarda verilebilir.
COSMOFER® uygulamasından yaklaşık 7-9 gün sonra görülen serum ferritin pikleri
yaklaşık 3 hafta sonra başlangıç düzeyine döner.
9Kemik iliğinin demir dekstran tedavisinden sonra uzun süre demir depoları için
incelenmesi, kalıntı dekstran retiküloendotelyal hücrelerde kalacağından dolayı
anlamsızdır.
5.2 Farmakokinetik Özellikleri
Genel özellikler
• Emilim
Đntravenöz infüzyondan sonra demir dekstran, retiküloendotelyal sistem (RES)
hücrelerinde hemen tutulur. Bu özellikle demirin yavaşça salıverildiği ve proteinlere
bağlandığı karaciğerde ve dalakta olur.
• Dağılım
Uygulamadan sonra hematopoiezde artış, takip eden 6-8 haftada görülebilir.
Dolaşımdaki demirin yarılanma ömrü 5 saat, toplam demirin (bağlı ve dolaşımda)
yarılanma ömrü ise 20 saattir.
• Biyotransformasyon
Dolaşımdaki demir plazmadan, bu kompleksi demir ve dekstran bileşiklerine ayıran
retiküloendotelyal sistem hücreleri tarafından atılır. Demir hemen uygun protein
bölgeleri ile bağlanarak demirin fizyolojik formları olan hemosiderin veya ferritin
veya az miktarda transferin oluşumuna yol açar. Fizyolojik kontrole tabi tutulan bu
demir hemoglobini ve azalmış demir depolarını takviye eder.
Dekstran metabolize olur veya vücuttan atılır.
• Eliminasyon
Demir vücuttan kolayca atılmaz ve birikimi toksik olabilir. Kompleksin ebadından
dolayı (165 000 Dalton) böbreklerden atılamaz. Az miktarda demir idrar ve feçes ile
atılır.
• Doğrusallık/doğrusal olmayan durum:
COSMOFER için doğrusallık/doğrusal olmayan veya spesifik farmakokinetik
parametrelerin tayini için spesifik bir çalışma yapılmamıştır.
5.3 Klinik öncesi güvenlilik verileri
Hayvan toksisite çalışmaları
Gelişme veya üreme toksisitesi:
Gebelik risk kategorisi: C (risk göz ardı edilemez).
50 mg demir/kg veya daha düşük dozlarda fare, sıçan, tavşan, köpek ve maymunlarda
herhangi bir devamlı advers fatal etkiler görülmemiştir. Toplam 90 mg demir/kg
üstündeki intravenöz dozlarda 14 günlük periyotta maymunlarda fatal ve maternal
toksisite bildirilmiştir. 125 mg demir/kg tek doz fare ve sıçanlarda benzer etkiler
göstermiştir. 250 mg demir/kg ve üzerindeki dozlarda sıçan ve köpeklerde fatal
anormallikler görülmüştür. Bu çalışmalarda kullanılan hayvanlarda demir eksikliği
bulunmamaktadır.
10Teratojenite: Demir dekstran, maksimum insan dozunun yaklaşık 3 katında fare, sıçan,
tavşan ve maymunlarda teratojenik ve embriyosidal etkiler göstermiştir
Genotoksisite: Đn vitro ve in vivo genotoksisite çalışmalarında, yüksek dozda demir-
dekstran komplekslerinin uygulamasından sonra mutajenik aktivite görülmüştür.
Ancak, bu sonuçların önemi açık değildir. Demir dekstran sub-toksik doz seviyelerde
mutajenik değildir.
6. FARMASÖTĐK ÖZELLĐKLER
6.1 Yardımcı maddelerin listesi
Enjeksiyonluk su
Sodyum hidroksit (pH ayarı için)
Hidroklorik asit (pH ayarı için)
6.2 Geçimsizlikler
COSMOFER® sadece %0.9 sodyum klorür ve % 5 glukoz çözeltileri ile
karıştırılmalıdır. Başka intravenöz seyreltici çözeltiler veya terapötik maddeler
kullanılmamalıdır.
6.3 Raf ömrü
36 ay
6.4 Saklamaya yönelik özel uyarılar
Bu tıbbi ürün için herhangi bir özel saklama koşulu gerekmemektedir.
Mikrobiyolojik açıdan ürün kabı açıldıktan hemen sonra kullanılmalıdır.
Seyrelttikten sonra:
Kimyasal ve fiziksel kullanım stabilitesi 250C’de 24 saat olarak gösterilmiştir.
Mikrobiyolojik açıdan ürün hemen kullanılmalıdır. Hemen kullanılmayacaksa,
kullanmadan önceki kullanım süresi ve şartları kullanıcının sorumluluğundadır ve
seyreltme, kontrollü ve valide edilmiş aseptik şartlarda yapılmışsa 2-80C’de 24 saatten
uzun olmamalıdır.
Sadece partikül içermeyen, berrak çözeltiler kullanılmalıdır.
6.5 Ambalajın niteliği ve içeriği
Renksiz, Tip I cam ampuller.Tek doz kap.
5x2 ml ambalajlarda
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü
Yönetmeliği” ve “Ambalaj ve Ambalaj Atıkları Kontrolü Yönetmeliği”ne uygun
olarak imha edilmelidir.
117. RUHSAT SAHĐBĐ
Say Đlaç Sanayi ve Ticaret Ltd. Şti.
Bağdat cad. Göker Apt. No:314 D:2 Caddebostan 34728 –Đstanbul
Tel: 0216 356 17 40 Faks: 0216 385 63 68
8. RUHSAT NUMARASI
114/23
9. ĐLK RUHSAT TARĐHĐ/RUHSAT YENĐLEME TARĐHĐ
Đlk ruhsat tarihi: 07 Temmuz 2003
Ruhsat yenileme tarihi:13.01.2010
10. KÜB’ÜN YENĐLENME TARĐHĐ
12