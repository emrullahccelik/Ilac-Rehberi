KISA ÜRÜN BİLGİSİ
1. BEŞERİ TIBBİ ÜRÜNÜN ADI
TOBRALOT 5 mg+3 mg/ml göz damlası, süspansiyon
Steril
2. KALİTATİF VE KANTİTATİF BİLEŞİM
Etkin madde:
Her bir mililitresi 5 mg loteprednol etabonat ve 3 mg tobramisin içerir
Yardımcı madde(ler):
Gliserin…………………………..25 mg/ml
Benzalkonyum klorür……………0,1 mg/ml
Disodyum edetat………………....0,1 mg/ml
Sodyum hidroksit…………………y.m (pH ayarı için)
Yardımcı maddeler için 6.1’e bakınız.
3. FARMASÖTİK FORM
Göz damlası, süspansiyon
Beyaz ya da beyazımsı süspansiyon
4. KLİNİK ÖZELLİKLER
4.1. Terapötik endikasyonlar
TOBRALOT, bir kortikosteroidin endike olduğu ve duyarlı bakterilerin neden olduğu
yüzeysel oküler bir bakteriyel enfeksiyonun gözlendiği ya da bakteriyel oküler enfeksiyon
riskinin söz konusu olduğu, steroide yanıt veren inflamatuvar oküler durumlarda endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Etkilenen gözün konjunktiva kesesine 4-6 saatte bir, 1-2 damla damlatılır. İlk 24-48 saat için,
dozaj 1-2 saatte bir damla olacak şekilde artırılabilir. Klinik belirtilerde gözlenen iyileşmeye
göre, damlatma sıklığı aşamalı olarak azaltılmalıdır. Tedavinin erkenden kesilmemesine özen
gösterilmelidir.
1 / 10Uygulama şekli:
Kullanmadan önce iyice çalkalanmalıdır.
Yalnızca oftalmik kullanıma yöneliktir. Tedavinin başlatılması ve 14 gün sonra tedavinin
tekrarlanması, hastanın yarıklı lamba mikroskopisi ve uygun koşullarda flüoresan boyama
gibi büyütme yöntemleriyle muayene edilmesinden sonra, bir hekim tarafından yapılmalıdır.
2 gün sonunda belirti ve semptomlarda bir iyileşme olmazsa hasta yeniden
değerlendirilmelidir.
Kontaminasyonu önlemek için damlalığın ucu herhangi bir yüzeye temas ettirilmemelidir.
Ağrı, kızarıklık, kaşıntı ya da inflamasyonun ortaya çıktığı veya kötüleştiği durumlarda
doktora başvurulmalıdır.
Özel popülasyonlara ilişkin ek bilgiler:
Böbrek/Karaciğer yetmezliği:
Topikal oftalmik kullanım ile ilgili olarak bu popülasyona ait bir bildirim bulunmamaktadır.
Pediyatrik popülasyon:
Loteprednol etabonat ve tobramisin kombinasyonunun sıfır ila altı yaş arası pediyatrik
hastalardaki etkililik ve güvenliliğinin değerlendirilmesi amacıyla iki çalışma yürütülmüştür;
bunlardan birine göz kapağı inflamasyonu bulunan hastalar, diğerine blefarokonjonktivitli
hastalar dahil edilmiştir.
Göz kapağı inflamasyonu çalışmasında, ılık kompresle birlikte uygulanan loteprednol
etabonat ve tobramisin kombinasyonu, ılık kompresle birlikte uygulanan taşıyıcı ile eşit
etkililik göstermiştir. Hastaların göz kapaklarına, 14 gün süreyle ılık kompresle birlikte
loteprednol etabonat ve tobramisin kombinasyonu veya taşıyıcı tedavisi uygulanmıştır. Her
iki tedavi grubunda da hastaların büyük çoğunluğunda göz kapağı inflamasyonunda azalma
gözlenmiştir.
Blefarokonjonktivit çalışmasında loteprednol etabonat ve tobramisin kombinasyonu,
taşıyıcıya, loteprednol etabonat oftalmik süspansiyonla veya tobramisin oftalmik solüsyonla
eşit etkililik göstermiştir. Tedavi grupları arasında, başlangıçtan 15. gün’e kadar
blefarokonjonktivit skorlarındaki ortalama değişim açısından fark gözlenmemiştir.
2 / 10Her iki çalışmada da, tedavi grupları arasında güvenlilik açısından fark saptanmamıştır.
Geriyatrik popülasyon:
Topikal oftalmik kullanım ile ilgili olarak bu popülasyona ait bir bildirim bulunmamaktadır.
Yaşlı ve genç hastalar arasında güvenlilik ve etkililik açısından bir fark gözlemlenmemiştir.
4.3. Kontrendikasyonlar
Diğer steroid antiinfektif oftalmik kombinasyon ilaçlarda olduğu gibi, TOBRALOT, epitelyal
herpes simplex keratiti (dendritik keratit), vaksinya ve varisella da dahil olmak üzere kornea
ve konjonktivayla ilişkili çoğu viral hastalıkta, gözün mikobakteri enfeksiyonunda ve oküler
yapıların mantar hastalıklarında kontrendikedir. TOBRALOT bu preparatın bileşenlerinden
herhangi birine ve diğer kortikosteroidlere aşırı duyarlılığı olduğu bilinen ve şüphelenilen
kişilerde kontrendikedir.
4.4. Özel kullanım uyarıları ve önlemleri
 Göze enjekte edilmez.
 Kortikosteroidlerin uzun süreli kullanımı optik sinir hasarı, görme keskinliği ve görme
alanında kusurlarla birlikte glokoma ve posteriyor subkapsüler katarakt oluşumuna neden
olabilir. Glokom varlığında steroidler dikkatli kullanılmalıdır.
 Bazı hastalarda topikal uygulanan aminoglikozitlere karşı duyarlılık gelişebilir. Duyarlılık
reaksiyonunun gözlendiği durumda ilaç bırakılmalıdır.
 Uzun süreli kortikosteroid kullanımı konakçı yanıtını baskılayabilir ve sekonder oküler
enfeksiyon riskini artırabilir. Kornea ya da sklerada incelmeye neden olan hastalıklarda
topikal steroid kullanımıyla birlikte yırtılmaların oluştuğu bilinmektedir. Gözdeki akut
pürülan durumlarda, steroidler enfeksiyonu maskeleyebilir ya da mevcut enfeksiyonu
artırabilirler.
 Oküler steroid kullanımı hastalığın seyrini uzatabilir ve gözdeki çeşitli viral
enfeksiyonların şiddetini alevlendirebilir (herpes simplex de dahil olmak üzere). Herpes
simplex öyküsü olan hastaların tedavisinde kortikosteroid içeren bir ilaç kullanılırken
dikkatli olunmalıdır.
 Katarakt cerrahisinden sonra steroid kullanımı iyileşmeyi geciktirebilir ve blep oluşumu
insidansını artırabilir.
 Yalnızca oftalmik kullanıma yöneliktir.
3 / 10 Tedavinin başlatılması ve 14 gün sonra tedavinin tekrarlanması, hastanın yarıklı lamba
mikroskopisi ve uygun koşullarda flüoresan boyama gibi büyütme yöntemleriyle muayene
edilmesinden sonra, bir hekim tarafından yapılmalıdır.
 2 gün sonunda belirti ve semptomlarda bir iyileşme söz konusu değilse hasta yeniden
değerlendirilmelidir.
 Ürün 10 gün ya da daha fazla süreyle kullanılmış ise, zor olmasına rağmen çocuklarda ve
işbirliği kurulması zor hastalarda dahi, göz içi basıncı izlenmelidir.
 Uzun süreli lokal steroid uygulamalarında, korneada mantar enfeksiyonları gelişebilir. Bir
steroidin kullanılmış olduğu ya da kullanılmaya devam edildiği inatçı kornea
ülserasyonlarında mantar invazyonu göz önünde bulundurulmalıdır. Uygun koşullarda
mantar kültürü yapılmalıdır.
 Diğer antibiyotik preparatlarla olduğu gibi, uzamış antibiyotik kullanımı, mantarların da
dahil olduğu, duyarlı olmayan bazı organizmaların üremesine neden olabilir. Süper
enfeksiyonun geliştiği durumda uygun tedavi başlatılmalıdır.
 Aminoglikozid grubundan diğer antibiyotiklere çapraz duyarlılık gelişebilir; bu ürüne
karşı aşırı duyarlığın gözlendiği olgularda ilacın kullanımı kesilmeli ve uygun önlemler
alınmalıdır.
 TOBRALOT kullanımı sırasında, kontaminasyonu önlemek için damlalığın ucu herhangi
bir yüzeye temas ettirilmemelidir. Ağrı, kızarıklık, kaşıntı ya da inflamasyonun ortaya
çıktığı veya kötüleştiği durumlarda doktora başvurulmalıdır.
 Ürün, şişenin ilk açıldığı tarihten sonra 30 gün içinde kullanılıp atılmalıdır.
 Topikal oküler tobramisinin sistemik aminoglikozid antibiyotiklerle eşzamanlı
uygulandığı durumlarda, toplam serum konsantrasyonunun izlenmesi açısından dikkatli
olunmalıdır.
Benzalkonyum klorür gözde irritasyona sebebiyet verebilir. Yumuşak kontakt lenslerle
temasından kaçınınız. Uygulamadan önce kontakt lensi çıkartınız ve lensi takmak için en
azından 15 dakika bekleyiniz. Yumuşak kontakt lenslerin renklerinin bozulmasına neden
olduğu bilinmektedir.
4.5. Diğer tıbbi ürünler ile etkileşimler ve diğer etkileşim şekilleri
Topikal olarak uygulanan TOBRALOT’un sistemik ya da oftalmik ilaçlarla etkileşimine ait
herhangi bir bilgi mevcut değildir.
4 / 104.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli üzerine herhangi bir etkisi bildirilmemiştir.
Gebelik dönemi
Hayvanlar üzerinde yapılan çalışmalar, gebelik ve/veya embriyonal/fetal gelişim ve/veya
doğum ve/veya doğum sonrası gelişim üzerindeki etkiler bakımından yetersizdir. İnsanlara
yönelik potansiyel risk bilinmemektedir. Gebe kadınlarda yürütülen yeterli sayıda kontrollü
çalışma bulunmadığından, TOBRALOT gebelik döneminde yalnızca olası yararın fetüs
üzerindeki olası riskten üstün olduğu durumda kullanılmalıdır.
Laktasyon dönemi
Kortikosteroidlerin topikal oftalmik uygulamasının anne sütünde saptanabilir miktarlarda
sistemik emilime neden olup olmadığı bilinmediğinden, emziren annelerde TOBRALOT
kullanılırken dikkatli olunmalıdır.
Üreme yeteneği/Fertilite
Üreme yeteneği üzerine herhangi bir etkisi bildirilmemiştir.
4.7. Araç ve makine kullanımı üzerindeki etkiler
İlacın araba ve araç kullanma becerisi üzerindeki etkilerine ait bir çalışma yürütülmemiştir.
Ancak bütün oküler ilaçlar için olduğu gibi, ilaç verildiğinde geçici bir görme bulanıklığı söz
konusu olursa, hastanın araba sürmeye veya makine kullanmaya başlamadan önce görmesi
tekrar netleşene kadar beklemesi gerekir.
4.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000), bilinmiyor (eldeki verilerden hareketle
tahmin edilemiyor).
5 / 10Sinir sistemi hastalıkları
Yaygın: Baş ağrısı.
Göz hastalıkları
Yaygın: Oküler enjeksiyon, yüzeyel noktalı keratit, göz içi basınç artışı, yanma ve batma,
aşırı duyarlılık ile göz kapağında kaşınma ve şişme, konjunktival eritemin de dahil olduğu
lokalize oküler toksisite
Yaygın olmayan: Görme bozuklukları, akıntı, kaşıntı, gözyaşı salgısı bozukluğu, fotofobi,
kornea birikintileri, oküler rahatsızlık, göz kapağı bozukluğu, diğer tanımlanmamış oküler
rahatsızlıklar
Seyrek: Optik sinir hasarına ve görme keskinliği, görme alanı kusurlarına neden olabilecek
göz içi basınç artışı, posterior subkapsüler katarakt oluşumu, yara iyileşmesinde gecikme ve
herpes simplex de dahil olmak üzere çeşitli patojenlerin neden olduğu sekonder oküler
enfeksiyonlar ile kornea ya da skleranın inceldiği bölgede göz küresi delinmesi, göz içi
basıncında artış (≥10 mmHg).
Bilinmiyor: Sekonder enfeksiyon gelişimi, mantar enfeksiyonları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 09).
4.9. Doz aşımı ve tedavisi
TOBRALOT ile ortaya çıkabilecek olan doz aşımının klinik belirti ve bulguları, bazı
hastalarda görülen advers reaksiyonlara benzeyebilir (noktalı keratit, eritem, göz
yaşarmasında artış, ödem ve göz kapağında kaşıntı).
6 / 105. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kortikosteroid ve antienfektif
ATC kodu: S01CA
Kortikosteroidler, çeşitli ajanlara karşı oluşan inflamatuvar yanıtı inhibe etmekte ve olasılıkla
iyileşmeyi geciktirmekte ya da yavaşlatmaktadır. Söz konusu ajanlar ödemi, fibrin birikimini,
kapiller dilatasyonu, lökosit göçünü, kapiller proliferasyonu, fibroblast proliferasyonunu,
kolajen birikimini ve inflamasyonla ilişkili skar oluşumunu inhibe etmektedir. Etkilerini,
fosfolipaz A ’yi inhibe eden lipokortinler adlı proteinleri indükleyerek gösterdikleri
2
düşünülmektedir. Bu proteinlerin, ortak prekürsör madde olan araşidonik asidin salınımını
inhibe ederek, prostaglandinler ve lökotrienler gibi güçlü inflamasyon mediyatörlerinin
biyosentezini kontrol ettikleri ileri sürülmektedir. Araşidonik asit, fosfolipaz A aracılığıyla
2
membran fosfolipidlerinden salınmaktadır. Kortikosteroidler göz içi basıncında artışa neden
olabilmektedir.
Loteprednol etabonat yapısal olarak diğer kortikosteroidlere benzemektedir. Yüksek düzeyde
yağda çözünür olması hücrelere penetrasyonunu artırmaktadır. Loteprednol etabonat
prednizolonla ilişkili bileşiklerin yapısal modifikasyonları aracılığıyla sentezlenmektedir ve in
vivo ve in vitro preklinik metabolizma çalışmalarında yoğun bir biçimde inaktif karboksilik
asit metabolitlerine metabolize olmaktadır.
Antibiyotik bileşen olan tobramisin, duyarlı organizmalara karşı etki oluşturmak üzere
kombinasyona dahil edilmiştir. İn vitro çalışmalar tobramisinin aşağıdaki
mikroorganizmaların duyarlı kökenlerine karşı etkin olduğunu göstermiştir: penisiline dirençli
suşlar da dahil, S.aureus ve S.epidermidis’in (koagülaz pozitif ve koagülaz negatif) yer aldığı
Stafilokoklar; bazı A grubu beta hemolitik suşlar, hemolitik olmayan bazı suşlar ve bazı
Streptococcus pneumoniae suşları dahil olmak üzere Streptokoklar; Pseudomonas
aeruginosa, Escherichia coli, Klebsiella pneumoniae, Enterobacter aerogenes, Proteus
mirabilis, Morganella morganii, çoğu Proteus vulgaris suşları, Haemophilus influenzae ve
H.aegyptius, Moraxella lacunata, Acinetobacter calcoaceticus ve bazı Neisseria türleri.
7 / 105.2. Farmakokinetik özellikler
Genel özellikler
Emilim:
Loteprednol etabonat hümör aköze penetre olmaktadır. Sonuçlar, her bir göze birer damla
%0.5’lik loteprednol etabonat oftalmik süspansiyonun iki gün boyunca günde 8 kez ya da 42
gün süreyle günde 4 kez uygulanmasını takiben elde edilmiştir. Loteprednol ve primer
metabolitinin plazma düzeylerinin ölçülebilir düzeyin (1ng/ml) altında kalmasından hareketle,
%0.5 loteprednol etabonatın sistemik absorbsiyonunun çok az olduğu düşünülmektedir.
Oküler uygulanan tobramisinin sistemik emilimine ait herhangi bir veri bulunmamaktadır;
ancak, oküler uygulanan ilaçlarla bir miktar sistemik emilimin olabileceği bilinmektedir.
Dağılım:
Normal gönüllülerde, loteprednol etabonat ile başlıca inaktif metaboliti Δ’kortienik asit
etabonatın (PJ-91) plazma düzeylerinin, tüm örnekleme zamanlarında ölçüm limitinin (1
ng/ml) altında olduğu gösterilmiştir.
Biyotransformasyon:
Loteprednol etabonatın başlıca inaktif metaboliti Δ’kortienik asit etabonat (PJ-91)
Eliminasyon:
Loteprednol etabonat ve tobramisin kombinasyonunun sistemik emilimi sınırlı olduğundan,
topikal kullanım için eliminasyon verisi bildirilmemiştir.
5.3. Klinik öncesi güvenlilik verileri
Loteprednol ve tobramisinin karsinojenik potansiyelinin değerlendirilebileceği uzun süreli
deney hayvanı çalışması bulunmamaktadır.
Üreme toksisitesi çalışmalarında embriyotoksik ve teratojenik etkiler tavşanlarda maksimum
günlük klinik dozun 35 katı oral dozlarda (gecikmiş kemikleşme, meningosel insidansında
artış, anormal sol karotis arter ve ekstremite fleksürü), sıçanlarda ise (fötal vücut ağırlığı ve
iskelet kemikleşmesinde gerileme, innominate arter eksikliği, yarık damak ve umbilikal herni)
maksimum günlük klinik dozun 60 katı oral dozlarda gözlemlenmiştir.
8 / 10Tavşanlardaki akut ve çoklu dozlu oküler çalışmalarda hafif oküler irritasyon gözlenmiştir.
Preklinik etkiler klinik kullanımla çok fazla ilişkili olmayan ve insanlardaki maksimum
maruziyeti yeterince aştığı kabul edilen maruziyet durumlarında gözlemlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Gliserin
Povidon
Tiloksapol
Benzalkonyum klorür
Disodyum edetat
Sülfürik asit ve/veya sodyum hidroksit (pH ayarı için)
Enjeksiyonluk su
6.2. Geçimsizlikler
Geçimsizlik çalışmaları yapılmamış olduğu için, bu tıbbi ürün diğer tıbbi ürünlerle
karıştırılmamalıdır.
6.3. Raf ömrü
24 ay
Açıldıktan sonra: 30 gün içinde kullanılmalıdır.
6.4. Saklamaya yönelik özel tedbirler
Dikey konumda 25˚C’nin altındaki oda sıcaklığında saklayınız. Dondurmayınız.
6.5. Ambalajın niteliği ve içeriği
5mL çözelti içeren LDPE şişelerde kullanıma sunulur.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
9 / 107. RUHSAT SAHİBİ
VEM İLAÇ San. ve Tic. A.Ş
Maslak Mahallesi AOS 55. Sokak
42 Maslak A Blok Sit. No: 2/134
Sarıyer/İSTANBUL
8. RUHSAT NUMARASI
2019/634
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 30.11.2019
Ruhsat yenileme tarihi:
10. KÜB’ÜN YENİLENME TARİHİ
10 / 10