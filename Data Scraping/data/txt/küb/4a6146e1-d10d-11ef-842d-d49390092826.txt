KISA ÜRÜN BİLGİSİ
▼ Bu ilaç ek izlemeye tabidir. Bu üçgen yeni güvenlilik bilgisinin hızlı olarak belirlenmesini
sağlayacaktır. Sağlık mesleği mensuplarının şüpheli advers reaksiyonları TÜFAM’a bildirmeleri
beklenmektedir. Bakınız Bölüm 4.8. Şüpheli advers reaksiyonların raporlanması.
1. BEŞERİ TIBBİ ÜRÜNÜN ADI
NETOLP 150 mg film kaplı tablet
2. KALİTATİF VE KANTİTATİF BİLEŞİM
Etkin madde:
Tolperison hidroklorür 150 mg
Yardımcı maddeler:
Laktoz monohidrat 132 mg (inek sütü kaynaklı)
Yardımcı maddeler için 6.1’e bakınız.
3. FARMASÖTİK FORM
Film tablet
Beyaz-beyazımsı renkte, tek yüzü “T150” baskılı yuvarlak film kaplı tablet
4. KLİNİK ÖZELLİKLER
4.1 Terapötik endikasyonlar
NETOLP 150 mg film kaplı tablet,
• İnme sonrası erişkinlerde spastisitenin semptomatik tedavisinde endikedir
4.2 Pozoloji ve uygulama şekli
Pozoloji/uygulama sıklığı ve süresi:
Erişkinlerde:
Ortalama günlük doz hastanın bireysel ihtiyaçları ve toleransına göre 150-450 mg (1-3 tablet)’dır.
Uygulama şekli:
Oral kullanım içindir. Tablet(ler) çiğnenmeden bütün olarak 1 bardak su ile birlikte yutulmalıdır.
Yemeklerden sonra alınmalıdır.
Özel popülasyonlara ilişkin ek bilgiler:
Böbrek yetmezliği:
Böbrek yetmezliği olan hastalarda sınırlı deneyim mevcuttur. Bu hasta grubunda kullanıldığında,
daha fazla sayıda advers olay gözlenmiştir. Bu nedenle, orta derecede böbrek fonksiyon
bozukluğu olan hastalarda, hastanın durumu ve böbrek fonksiyonunun yakın takibi ile bireysel
1 / 10doz titrasyonu önerilmektedir. Şiddetli böbrek yetmezliği olan hastalarda tolperison kullanımı
önerilmez.
Karaciğer yetmezliği:
Karaciğer yetmezliği olan hastalarda sınırlı deneyim mevcuttur. Bu hasta grubunda
kullanıldığında, daha fazla sayıda advers olay gözlenmiştir. Bu nedenle, orta derecede karaciğer
fonksiyon bozukluğu olan hastalarda, hastanın durumu ve karaciğer fonksiyonunun yakın takibi
ile bireysel doz titrasyonu önerilmektedir. Şiddetli karaciğer yetmezliği olan hastalarda tolperison
kullanımı önerilmez.
Pediyatrik popülasyon:
Pediyatrik popülasyonda ilacın güvenliliği ve etkililiği bilinmemektedir ve kullanılmaması
önerilir.
Geriyatrik popülasyon:
Yaşlı hastalarda doz değişikliği veya azaltma gerekli değildir; önerilen dozlar iyi tolere edilir.
4.3 Kontrendikasyonlar
NETOLP,
• Etken madde tolperison hidroklorür veya yardımcı maddelerden herhangi birine karşı aşırı
duyarlılığı olan hastalarda,
• Myastenia gravis hastalığı olanlarda
• Laktasyonda
• Gebeliğin ilk trimesterinde (Bakınız 4.6 Gebelik ve laktasyon) kontrendikedir.
• Çocuklar ve adolesanlarda kontrendikedir.
4.4 Özel kullanım uyarıları ve önlemleri
Aşırı duyarlılık reaksiyonu
Tolperison ile en sık bildirilen pazarlama sonrası advers ilaç reaksiyonları, aşırı duyarlılık
reaksiyonları olmuştur. Bunlar, hafif cilt reaksiyonlarından, anafilaktik şok da dahil olmak üzere
şiddetli sistemik reaksiyonlara kadar değişmektedir. Böyle bir reaksiyonun semptomları eritem,
döküntü, ürtiker, kaşıntı, anjiyoödem, taşikardi, hipotansiyon veya dispneyi içerebilir.
Kadınlarda, diğer tıbbi ürünlere karşı aşırı duyarlılığı olan hastalarda veya alerji tanısı konulmuş
hastalarda aşırı duyarlılık reaksiyon riski artabilir.
Lidokaine karşı bilinen aşırı duyarlılık ile, olası çapraz reaksiyonlar nedeniyle tolperison
kullanıldığında dikkatli olunmalıdır.
Hastalara, aşırı duyarlılığın olası semptomlarını araştırması ve bu semptomların ortaya çıkması
durumunda tolperison almayı bırakması ve derhal tıbbi yardım alması talimatı verilmelidir.
2 / 10Tolperison, bu ilaca karşı bir aşırı duyarlılık reaksiyonu sonrasında tekrar kullanılmamalıdır.
NETOLP laktoz monohidrat içermektedir. Nadir kalıtımsal galaktoz intoleransı, Lapp laktoz
yetmezliği ya da glikoz-galaktoz malabsorpsiyon problemi olan hastaların bu ilacı
kullanmamaları gerekir.
4.5 Diğer tıbbi ürünler ile etkileşimler ve diğer etkileşim şekilleri
Tolperison merkezi olarak etki eden bir madde olmasına rağmen sedasyona neden olmamaktadır.
Bu nedenle sedatifler, hipnotikler ve sakinleştiricilerle kombine olarak kullanılabilir. Diğer
merkezi etki eden kas gevşeticiler ile kombine olarak kullanımında doz azaltılması
düşünülmelidir.
Tolperison niflumik asit maruziyetini güçlendirdiğinden tolperison ile birlikte kullanıldığında
niflumik asit ve diğer NSAİİ’lerin doz azaltılması düşünülmelidir.
CYP2D6 substrat dekstrometorfan ile yapılan farmakokinetik ilaç etkileşimi çalışmaları,
tolperisonun birlikte verilmesinin, tioridazin, tolterodin, venlafaksin, atomoksetin, desipramin,
dekstrometorfan, metoprolol, nebivolol, perfenazin gibi CYP2D6 tarafından baskın olarak
metabolize edilen ilaçların kan seviyelerini arttırabileceğini göstermektedir.
İnsan karaciğeri mikrozomları ve insan hepatositlerinde in vitro deneyler, diğer CYP
izoenzimlerinin (CYP2B6, CYP2C8, CYP2C9, CYP2C19, CYP1A2, CYP3A4) önemli seviyede
inhibisyonunu veya indüksiyonunu göstermemiştir.
CYP2D6 substratlarının ve / veya diğer ilaçların eşzamanlı uygulanması sonrasında tolperisonun
metabolik yollarının çeşitliliğinden dolayı tolperison maruziyetinde artış beklenmez.
Özel popülasyonlara ilişkin ek bilgiler
Pediyatrik popülasyon:
Veri yoktur.
Geriyatrik popülasyon:
Veri yoktur.
4.6 Gebelik ve laktasyon
Genel tavsiye
Gebelik kategorisi: ilk trimesterde X, ikinci ve üçüncü trimesterde C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli olan kadınlar tedavi süresince etkili doğum kontrolü uygulamak
zorundadırlar.
3 / 10Gebelik dönemi
NETOLP gebeliğin ilk trimesterinde kontrendikedir.
NETOLP’un gebeliğin ikinci ve üçüncü trimesterde kullanımına ilişkin yeterli veri mevcut
değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelisim /ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (Bkz. Bölüm
5.3.). Hayvanlar üzerinde yapılan çalışmalarda teratojenik etki görülmemiştir.
İlacın hamile kadınlarda kullanımına ilişkin klinik veri bulunmamaktadır. İlaç hamilelik sırasında
kullanılmadan önce dikkatli bir risk/fayda değerlendirmesi yapmak gerekir.
NETOLP gerekli olmadıkça gebelik döneminde kullanılmamalıdır.
Laktasyon dönemi
Tolperisonun insan sütüne geçip geçmediği bilinmediğinden, emzirme sırasında NETOLP
kullanımı kontrendikedir.
Üreme yeteneği/Fertilite
NETOLP’un etkin maddesi tolperisonun üreme yeteneği/fertilite üzerindeki etkisi
bilinmemektedir.
4.7 Araç ve makine kullanımı üzerindeki etkiler
NETOLP kullanımı sırasında hastalarda baş dönmesi, uyuşukluk, dikkat bozukluğu, epilepsi,
bulanık görme ve kas zayıflığı gözlemlenirse araç ve makine kullanımı önerilmez.
4.8 İstenmeyen etkiler
Tolperison etken maddesinin film kaplı tablet formuyla yapılan 10 000’den daha fazla hastadan
elde edilen verilerin dahil edildiği retrospektif çalışmada çok iyi bir güvenlilik profiline sahip
olduğu gösterilmiştir. Bu çalışma sonucunda görülen en yaygın yan etkiler MedDRA’da "Yaygın
olmayan (≥1 / 1000)" olarak sınıflandırılabilir. Aşağıdaki özet klinik çalışmalarda raporlanan ve
piyasaya sunulduktan sonra veya pazarlama sonrasında görülen ve raporlanan yan etkileri
içermektedir.
Sıklıklar şöyle tanımlanabilir: Çok yaygın (≥ 1/10); yaygın (≥ 1/100 ila < 1/10); yaygın olmayan
(≥ 1/1000 ila < 1/100); seyrek (≥ 1/10.000 ila < 1/1000); çok seyrek (< 1/10.000), bilinmiyor
(eldeki verilerden hareketle tahmin edilemiyor).
Kan ve lenf sistemi hastalıkları
Seyrek: Trombosit sayısının azalması, beyaz kan hücrelerinin artması.
4 / 10Çok seyrek: Anemi, lenfadenopati
Bağışıklık sistemi hastalıkları
Seyrek: Hipersensitivite, anafilaktik reaksiyon
Çok seyrek: Anafilaktik şok
Metabolizma ve beslenme hastalıkları
Çok seyrek: Polidipsi
Yaygın olmayan: Anoreksi
Psikiyatrik hastalıkları
Yaygın olmayan: İnsomnia, uyku bozukluğu
Seyrek: Depresyon, aktivitenin azalması
Çok seyrek: Konfüzyon
Sinir sistemi hastalıkları
Yaygın olmayan: Baş ağrısı, baş dönmesi, uyuklama
Seyrek: Dikkat bozuklukları, tremor, epilepsi, hiperestezi, parestezi, letarji
Göz hastalıkları
Seyrek: Bulanık görme
Kulak ve iç kulak hastalıkları
Seyrek: Tinnitus, vertigo
Kardiyak hastalıkları
Seyrek: Taşikardi, angina, çarpıntı
Çok seyrek: Bradikardi
Vasküler hastalıkları
Yaygın olmayan: Hipotansiyon
Seyrek: Ateş basması
Solunum, göğüs bozuklukları ve mediastinal hastalıklar
Seyrek: Nefes darlığı, burun kanaması, hızlı soluk alıp verme
Gastrointestinal hastalıkları
Yaygın olmayan: Karın ağrısı, diyare ağız kuruluğu dispepsi, mide bulantısı
Seyrek: Epigastrik ağrı konstipasyon flatulans, kusma
5 / 10Hepato-bilier hastalıkları
Seyrek: Hafif karaciğer yetmezliği, bilirubin artışı, karaciğer enzimlerinde değişiklik
Deri ve deri altı doku hastalıkları
Seyrek: Alerjik dermatit, hiperhidroz, kaşıntı, ürtiker, isilik
Kas iskelet sistemi ve bağ dokusu hastalıkları
Yaygın olmayan: Kas güçsüzlüğü, kas ağrısı, uzuv ağrısı
Seyrek: Bacakta karıncalanma
Çok seyrek: Osteopeni
Böbrek ve idrar yolu hastalıkları
Seyrek: Proteinüri, idrarını tutamama
Çok seyrek: Kan kreatininde artış.
Genel bozukluklar ve uygulama bölgesine ilişkin hastalıkları
Yaygın olmayan: Asteni, yorgunluk, rahatsızlık
Seyrek: Sersemlik hali, sıcaklık hissetmek, iritabilite, susuzluk
Çok seyrek: Göğüs bölgesinde rahatsızlık
Araştırmalar
Pazarlama sonrası anjiyoödem (yüz ve dudak şişmesi dahil) advers reaksiyonlar arasında
bildirilmiştir. Ancak sıklığı bilinmemektedir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;e- posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Doz aşımı belirtileri esas olarak uyku hali, mide-bağırsak belirtileri (bulantı, kusma), göğüs
ağrısı, taşikardi, hipertansiyon, bradikinezi ve baş dönmesidir. Ağır vakalarda nöbet ve koma
bildirilmiştir.
Tolperisonun spesifik bir antidotu mevcut değildir. Doz aşımı durumunda semptomatik ve
destekleyici tedavi önerilmektedir.
6 / 105. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer santral etkili ilaçlar
ATC kodu: M03BX04
Etki mekanizması:
Tolperison santral etkili bir kas gevşeticidir. Tolperisonun etki mekanizması tam olarak
anlaşılamamıştır. Tolperison nöral doku içinde yüksek afiniteye sahiptir; en yüksek
konsantrasyonlarına beyin sapı, spinal kordu ve periferal sinir sisteminin içinde ulaşır.
Tolperisonun en önemli etkisi spinal refleks yolu üzerindeki inhibitör etkidir. Bu etki ile birlikte
azalan inhibitör yolun kontrolü tolperisonun terapötik etkisinin en iyi açıklaması olabilir.
Tolperison molekülünün kimyasal yapısı lidokainin kimyasal yapısını anımsatır. Lidokain ile
benzer olarak membran stabilize edici etkisi vardır ve motor nöronları ve primer afferent sinir
liflerinin elektriksel uyarılabilirliğini azaltır. Tolperison konsantrasyona bağlı olarak izole sinir
hücreleri zarlarından sodyum akışını azaltmaktadır ve böylece aksiyon potansiyellerinin şiddeti
ve frekansını azaltmaktadır.
Gerilime bağlı kalsiyum kanalları üzerinde kesin inhibisyon etkisi tolperisonun membran
stabilize edici aktivitesine ek olarak nörotransmitter salınımını azaltabileceğini göstermektedir.
Ayrıca tolperison zayıf alfa adrenerjik antagonist ve antimuskarinik özelliğe sahiptir.
Tolperison ayrıca zayıf alfa-adrenerjik antagonist ve antimuskarinik özelliklere sahiptir.
Klinik etkililik ve güvenlilik
Tolperisonun etkinliği inme sonrası spastisitede gösterilmiştir.
İnme sonrası spastisitesi olan 120 hastanın dahil olduğu randomize, çift kör, plasebo kontrollü
çalışmaların sonuçları (Stamenova, 2005), Ashwort ölçeği ile ölçülen ve birincil hedef kriter
olarak tanımlanan tolperison kullanımından sonra spastisitede istatistiksel olarak anlamlı bir
gelişme olduğunu ortaya koydu.
Hastaların ve araştırmacıların etkinliğinin genel olarak değerlendirilmesi, tolperisonun plaseboya
üstünlüğünü doğruladı (p <0.001). Fonksiyonel test parametrelerinin sonuçları (modifiye Bartel
indeksi, günlük aktiviteleri gerçekleştirme ve yürüme kuvvetini içerir), tolperison etkinliğinde
plaseboya kıyasla belirli bir eğilim gösterdi, ancak istatistiksel anlamlılık seviyesine ulaşılmadı.
Beyin lezyonu olan 48 hastanın randomize, çift kör, karşılaştırmalı bir çalışmasında (Feher,
1985), Tolperisonun etkinliği, Bartel indeksi iyileşmesi ile ilgili olarak baklofeninkine benzerdi,
ancak tolperison, Rivermead motor fonksiyon skalasının gelişimi ile ilgili olarak baklofenden
üstündür
7 / 10Enfarktüs sonrası spastisite dışındaki lokomotor hastalığı nedeniyle artan kas tonusu olan
hastalarda tolperison ile tedavinin yararlarının kanıtı tartışmalıdır.
Bazı çalışmalar test edilen bazı parametreler için olumlu sonuçlar göstermesine rağmen, diğer
çalışmalar bu koşullar altında tolperison’un yararlarını gösteremedi.
Farklı etiyolojinin kas tonusu artmış hastalarda, tolperisonun güvenlik profili klinik çalışma
verileri ile belirlenmiştir.
5.2 Farmakokinetik özellikler
Emilim:
Oral uygulamayı takiben tolperison ince bağırsaktan iyi emilir. Maksimum plazma
konsantrasyonlarına uygulandıktan 0.5-1 saat içinde ulaşılır.
Dağılım:
Geniş ilk geçiş metabolizmasından dolayı biyoyararlanımı yaklaşık %20’dir. Yüksek yağlı
besinler, pike ulaşma süresi yaklaşık 30 dakika geciktiğinde, boş bir mideye alınmasına kıyasla
oral yoldan alınan tolperisonun biyoyararlanımını yaklaşık % 100 ve maksimum plazma
konsantrasyonunu yaklaşık % 45 arttırır.
Biyotransformasyon:
Tolperison karaciğer ve böbrekler tarafından geniş ölçüde metabolize edilir.
Eliminasyon:
İlaç neredeyse tamamen böbrekler yoluyla atılır (%99’dan fazlası).
Oral uygulamanın ardından eliminasyon ömrü yaklaşık 2.5 saattir.
Doğrusallık/Doğrusal olmayan durum:
Veri mevcut değildir.
Hastalardaki karakteristik özellikler
Yaşlı hastalarda:
Veri mevcut değildir.
Pediyatrik hastalarda:
Veri mevcut değildir.
Böbrek/Karaciğer yetmezliğinde:
Veri mevcut değildir
8 / 105.3 Klinik öncesi güvenilirlik verileri
Güvenlilik farmakolojisi, tekrarlanan doz toksisitesi, genotoksisite, üreme toksikolojisine ilişkin
klinik dışı veri insanlar için herhangi bir tehlike göstermemiştir.
Klinik dışı çalışmaların etkisi sadece maksimum insan dozunda maruziyet süresi aşıldığında
gözlemlenmiştir. Bu durum klinik deneyimde bu etkinin küçük bir rol oynayacağını
düşündürmektedir.
Tavşanlar ve sıçanlarda embriyotoksik etkiler vücut ağırlığı başına 250 mg/kg ve 500 mg/kg
dozlarında gözlemlenmiştir. Bu dozlar önerilen terapötik dozlardan birkaç kat daha yüksektir.
6. FARMASÖTİK ÖZELLİKLER
6.1 Yardımcı maddelerin listesi
Sitrik asit monohidrat
Mikrokristalin selüloz
Laktoz monohidrat (inek sütü kaynaklı)
Mısır nişastası
Kolloidal silikon dioksit
Talk
Stearik Asit
Opadry 03F180011 Beyaz içeriği:
HPMC 2910/ Hipermelloz (E464)
Titanyum dioksit (E171)
Makrogol /PEG
6.2 Geçimsizlikler
Bilinen herhangi bir geçimsizliği bulunmamaktadır.
6.3 Raf ömrü
24 ay
6.4 Saklamaya yönelik özel tedbirler
25°C altındaki oda sıcaklığında saklayınız.
6.5 Ambalajın niteliği ve içeriği
Her karton kutu, şeffaf PVC/Alu blister içerisinde 30 film tablet olacak şekilde ambalajlanmıştır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelik”lerine uygun olarak imha edilmelidir.
9 / 107. RUHSAT SAHİBİ
Dr. Sertus İlaç Sanayi ve Ticaret Ltd. Şti.
Bağcılar/İstanbul
8. RUHSAT NUMARASI
2023/135
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 18.04.2023
Ruhsat yenileme tarihi:
10. KÜB’ÜN YENİLENME TARİHİ
10 / 10