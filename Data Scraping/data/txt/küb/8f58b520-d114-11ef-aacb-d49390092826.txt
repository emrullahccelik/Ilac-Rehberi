KISA ÜRÜN BİLGİSİ
1. BEŞERİ TIBBİ ÜRÜNÜN ADI
®
CANESTEN %1 krem
2. KALİTATİF VE KANTİTATİF BİLEŞİM
1 g kremde;
Etkin madde:
Klotrimazol mikronize 10 mg
Yardımcı maddeler:
Setil stearil alkol 100 mg
Diğer yardımcı maddeler için 6.1’e bakınız.
3. FARMASÖTİK FORM
Beyaz, pH’ı 5-7 olan, kutanöz kullanım için krem.
CANESTEN kokusuzdur, boyamaz ve yıkamakla kolayca çıkar.
4. KLİNİK ÖZELLİKLER
4.1. Terapötik endikasyonlar
CANESTEN;
- Dermatofitler, mayalar, küfler, vb.nin (örn. tinea pedum, tinea manuum, tinea corporis,
tinea inguinalis, pityriasis versicolor, cutaneus candidiasis) sebep olduğu
dermatomikozların ve eritrazmanın tedavisinde,
- Kadınlarda labia ve bitişik bölgelerin mantar enfeksiyonlarında ve erkeklerde maya
mantarlarının (candidal vulvutis ve candidal balanitis) neden olduğu sünnet derisi ve penis
başında gelişen enflamasyonun tedavisinde endikedir.
4.2. Pozoloji ve uygulama şekli
Pozoloji / uygulama sıklığı ve süresi
Hastalıklı cilt bölgesine günde 2 ila 3 defa ince bir tabaka halinde tatbik edilip emdirilir.
Tam bir iyileşme sağlamak amacıyla, endikasyonlara bağlı olarak, hastanın semptomları
kaybolsa bile aşağıda belirtilen sürelerde tedaviye devam edilmelidir.
Tedavi süreleri:
Dermatomikozlar 3 ila 4 hafta
Eritrazma 2 ila 4 hafta
Pityriasis versicolor 1 ila 3 hafta
Candida vulvitis ve Candida balanitis 1 ila 2 hafta
1/7
RESTRICTEDÖnerilen tedavi süresince herhangi bir iyileşme görülmez ise doktora danışılmalıdır.
Uygulama şekli:
Topikal kullanım içindir. CANESTEN etkilenen bölgeye ince bir tabaka halinde uygulanır.
El büyüklüğünde bir bölgenin tedavisi için 0,5 cm uzunluğunda krem uygulanması yeterlidir.
Özel popülasyonlara ilişkin ek bilgiler:
Böbrek / Karaciğer yetmezliği:
Böbrek /karaciğer yetmezliği olan hastalarda kullanıma ait veri bulunmamaktadır.
Pediyatrik popülasyon:
Pediyatrik kullanımına ait veri bulunmamaktadır.
Geriyatrik popülasyon:
Geriyatrik kullanımına ait veri bulunmamaktadır.
4.3. Kontrendikasyonlar
Etkin madde veya Bölüm 6.1’de listelenen herhangi bir yardımcı maddeye karşı aşırı
duyarlılığı olanlarda kullanılmamalıdır.
4.4. Özel kullanım uyarıları ve önlemleri
CANESTEN, genital bölgelere (kadınlarda: dudaklar ve vulvanın çevresindeki alan; erkeklerde:
penisin sünnet derisi ve penis başı) uygulandığında, kondom ve diyafram gibi lateks ürünlerin
etkililiğini ve güvenliliğini azaltabilir. Bu etki geçicidir ve yalnızca tedavi süresince geçerlidir.
Setostearil alkol lokal deri iritasyonlarına (kontakt dermatit gibi) neden olabilir. Gözle
temasından kaçınılmalı ve yutulmamalıdır.
4.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
4.6. Gebelik ve laktasyon
Genel tavsiye
Gebelik kategorisi B’dir.
Çocuk doğurma potansiyeli bulunan kadınlar / Doğum kontrolü (Kontrasepsiyon)
Çocuk doğurma potansiyeli bulunan kadınlar uygun korunma yöntemlerini kullanmalıdırlar.
Gebelik dönemi
Gebelikte maruz kalma olgularına ilişkin sınırlı sayıda klinik veri mevcuttur. Hayvanlar
üzerine yapılan çalışmalar üreme toksisitesi açısından doğrudan ya da dolaylı zararlı etkiler
olduğunu göstermemektedir (bkz. Klinik öncesi güvenlilik verileri).
2/7
RESTRICTEDKlotrimazol gebelik süresince sadece hekim önerisi doğrultusunda kullanılabilir.
Laktasyon dönemi
Klotrimazolün insan sütüne geçtiğine ilişkin veri yoktur. Bununla birlikte, topikal uygulamadan
sonra sistemik absorpsiyon minimumdur ve sistemik etkilere yol açması olası değildir.
Klotrimazol emzirme döneminde kullanılabilir. Meme başı bölgesinde topikal olarak
kullanılıyorsa, çocuğu beslemeden önce meme yıkanmalıdır.
Üreme yeteneği/Fertilite
Klotrimazolün üreme yeteneği (fertilite) üzerine etkileri ile ilgili insanlar üzerinde yapılmış
bir çalışma bulunmamaktadır. Ancak hayvan çalışmalarında üreme yeteneği üzerine etkisi
gözlenmemiştir (bkz. Bölüm 5.3).
4.7. Araç ve makine kullanımı üzerindeki etkiler
Araç ve makine kullanımı üzerine etkisi yoktur veya gözardı edilebilir düzeydedir.
4.8. İstenmeyen etkiler
Çok yaygın (≥1/10); yaygın (≥1/100 ila < 1/10); yaygın olmayan (≥1/1.000 ila <1/100);
seyrek (≥1/10.000 ila < 1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor)
Aşağıdaki advers reaksiyonlar onay sonrası süreçte klotrimazol kullanıma bağlı olarak ortaya
çıkmışlardır. Bu reaksiyonların popülasyonun bilinmeyen bir bölümü tarafından gönüllülük
esasına göre bildirilmiş olmalarından dolayı, güvenilir bir sıklık değerlendirmesi her zaman
mümkün değildir.
Bağışıklık sistemi hastalıkları
Bilinmiyor: Anjiyoödem, anaflaktik reaksiyon, hipersensitivite.
Vasküler hastalıklar
Bilinmiyor: Hipotansiyon, senkop.
Solunum, göğüs hastalıkları ve mediastinal hastalıklar
Bilinmiyor: Dispne.
Deri ve deri altı doku hastalıkları
Bilinmiyor: Kabarcık, kontakt dermatit, eritem, parestezi, cilt eksfolyasyonu, kaşıntı, döküntü,
ürtiker, ciltte batma / yanma hissi.
Genel bozukluklar ve uygulama bölgesine ilişkin hastalıklar
Bilinmiyor: Uygulama yeri tahrişi, uygulama yeri reaksiyonu, ödem, ağrı.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
3/7
RESTRICTEDtaşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir. (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99).
4.9. Doz aşımı ve tedavisi
Olası bir tek doz dermal uygulama sonrasında (absorpsiyonu artıracak şeklinde geniş bölgeye
uygulanması durumunda) veya yanlışlıkla oral yoldan alınması durumunda akut intoksikasyon
riski gözlenmemiştir. Spesifik bir antidotu yoktur.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal antifungal – imidazole ve triazol türevleri
ATC-Kodu: D01AC01
Etki mekanizması
Klotrimazol, mantarlara karşı etkisini ergosterol sentezini inhibe ederek gösterir. Ergosterol
sentezinin inhibisyonu, sitoplazmik membranın yapısal ve fonksiyonel olarak bozulmasına yol
açar.
Klotrimazol, dermatofitler, mayalar, küfler vb.’ye karşı in vitro ve in vivo olarak geniş
spektrumlu antimikotik etkiye sahiptir.
Uygun test koşullarında, bu tür mantarlar için MİK değerleri 0,0062-8,0 mcg/ml-substrat
altındaki bir bölgede kalmaktadır. Klotrimazolün etkisi, enfeksiyon bölgesindeki klotrimazol
konsantrasyonuna bağlı olarak primer fungistatik veya fungisittir. İn vitro etkililik, mantar
üremesiyle sınırlıdır; mantar sporları hafif düzeyde duyarlıdır.
CANESTEN, antimikotik etkisinin yanı sıra, gram-pozitif mikroorganizmalar (Streptokoklar /
Stafilokoklar/ Gardnerella vaginalis) ve gram-negatif mikroorganizmalara (Bakteroides) karşı
da etkilidir.
Anti- mikotik etkisine ilaveten, in vitro klotrimazol, enterokoklar hariç gram pozitif kokların
ve korine bakterilerin çoğalmalarını 0,5 -10 mcg/ml substrat aralığındaki konsantrasyonlarda
inhibe eder.
Duyarlımantar türlerinin primer dirençli türleri çok nadiren görülür ve sekonder direnç gelişimi
terapötik koşullarda çok nadir vakalarda görülmüştür.
5.2. Farmakokinetik Özellikler
Genel özellikler
Emilim:
Dermal uygulamalardan sonra yapılan farmakokinetik araştırmalar, klotrimazolün sağlıklı ve
enfekte deriden minimal düzeyde insan kan dolaşımına absorbe olduğunu göstermektedir.
4/7
RESTRICTEDDağılım:
Klotrimazolün pik plazma konsantrasyonları tespit limiti olan 0,001 mcg/ml’den düşüktür ve
topikal uygulanması, ölçülebilir sistemik etkilere ya da yan etkilere yol açmamaktadır.
Biyotransformasyon:
Klotrimazol insanlara oral yoldan tek doz uygulandıktan sonra aktivitenin %10’u 24 saatte
idrarla ve %25’i altı günde idrarla atılmıştır. İdrar kromatografisi iki majör metabolit ve üç
minör metabolit göstermiştir. Ana aktivite, 2-klorofenil-4-hidroksifenil-fenil-metana karşılık
gelmektedir. Hidrolizden sonra baskın bileşenin 2-klorofenil-bis-fenil-metan olduğu
görülürken, az miktarda 2-klorofenil-bis-fenil-metanol ve 2-klorofenil-bis-fenil-metanol ve 2-
klorofenil-4-hidroksifenil-metan da gözlemlenmiştir.
Değişmeyen klotrimazol yalnızca eser miktarlarda bulunmuştur.
Eliminasyon:
Sıçanlarda ve insanlarda oral yoldan uygulanan klotrimazolün kolay emildiği ve cilt dahil tüm
vücut dokularına dağıldığı görülmüştür. Pik serum düzeyleri uygulamadan üç saat sonra elde
edilir. Klotrimazol inaktif metabolitlerine parçalanarak inaktif metabolitler şeklinde dışkı ve
idrarla atılır. Metabolitlerin büyük bir kısmı safra üzerinden dışkıya ulaşırken, bir kısmı
bağırsak mukozası tarafından atılabilir.
Doğrusallık/ Doğrusal Olmayan Durum:
Veri bulunmamaktadır.
5.3. Klinik öncesi güvenlilik verileri
Non–klinik veriler geleneksel güvenlilik farmakolojisi çalışmaları, tekrarlayan doz toksisitesi,
genotoksisite, karsinojenik potansiyal ve üreme ve gelişim toksisitesi açısından insanda
spesifik herhangi bir zararlı etki ortaya koymamıştır.
Klotrimazolün farklı doz ve formlarındaki lokal ve sistemik toleransı, köpeklerde ve
maymunlarda subakut intravajinal çalışmaların yanısıra tavşanlarda subakut dermal çalışmalar
ile değerlendirilmiştir. Bu çalışmaların hiçbirinde tedaviyle ilgili bir kanıt olabilecek lokal
veya sistemik advers etki bulunmamıştır.
Klotrimazolün oral toksisitesi iyi çalışılmıştır.
Tek bir oral uygulamanın ardından klotrimazol; fareler için 761 ila 923 mg/kg beden ağırlığı
(ba), yeni doğan sıçanlar için 95 ila 114 mg/kg ba ve erişkin sıçanlar için 114 ila 718 mg/kg
ba, tavşanlar için > 1000 mg/kg ba ve köpekler ve kediler için > 2000 mg/kg ba LD50
değerleri ile deney hayvanlarında hafif ila orta derecede toksiktir.
Sıçanlarda ve köpeklerde gerçekleştirilen oral tekrarlayan doz çalışmalarında, toksisitenin
birincil hedef organının karaciğer olduğu tespit edilmiştir. Bu durum, kronik (78 hafta) sıçan
çalışmasında 50 mg/kg’da ve subkronik (13 hafta) köpek çalışmasında 100 mg/kg’da başlayan
serum transaminaz aktivitelerinde bir artış ile birlikte karaciğerde vaküolasyon ve yağ
5/7
RESTRICTEDbirikintilerinin görülmesi ile kanıtlanmıştır.
Klotrimazol, in vitro ve in vivo mutajenisite miktar tayinlerinde kapsamlı olarak çalışılmış ve
mutajenik potansiyeline dair bir kanıt bulunamamıştır. Sıçanlarda Klotrimazol’ün 78 haftalık
oral doz çalışmasında herhangi bir karsinojenik etki gösterilmemiştir.
Sıçan doğurganlık çalışmasında, FB30 sıçan gruplarına çiftleşmeden önce 10 hafta boyunca
ve 3 haftalık çiftleşme dönemi sırasında (yalnızca erkekler için) veya dişiler için, gebeliğin
13. gününe kadar veya doğum sonrasında 4. haftaya kadar 50 mg/kg ba’na kadar oral dozlarda
klotrimazol verilmiştir. Neonatal sağkalım 50 mg/kg ba grubunda düşmüştür. 25 mg/kg ba’na
kadar verilen dozlarda klotrimazol, yavruların gelişimini etkilememiştir. Klotrimazol
uygulamalarında hiçbir doz doğurganlığı etkilememiştir.
Farelerde, tavşanlarda ve sıçanlarda sırasıyla 200, 180 ve 100 mg/kg’a kadar verilen oral
dozlarda hiçbir teratojenisite gösterilmemiştir.
İntravenöz yolla 30 mg/kg klotrimazol uygulanan emzirme dönemindeki 3 sıçan ile
gerçekleştirilen bir çalışmada, uygulamadan 4 saat sonra ilacın plazma düzeyine kıyasla sütte
10 ila 20 kat daha fazla salgılandığı gösterilmiştir. Bunu 24 saatte 0,4 katlık bir azalma
izlemiştir.
Topikal uygulamadan sonra ilacın sınırlı sistemik absorpsiyonu düşünüldüğünde, topikal
klotrimazol kullanımına ilişkin bir tehlike beklenmemektedir.
6. FARMASÖTİK ÖZELLİKLER
6.1. Yardımcı maddelerin listesi
- Sorbitan stearat (Arlasel 60)
- Benzilalkol çift destile
- Suni spermaçet
- 2-oktildodekan-1-ol (Eutanol G)
- Setil stearil alkol (Lanette O)
- Polisorbat 60 (Tween 60)
- Demineralize su
6.2. Geçimsizlikler
Bilinen herhangi bir geçimsizliği yoktur.
6.3. Raf ömrü
36 ay
6.4. Saklamaya yönelik özel tedbirler
25ºC altındaki oda sıcaklığında saklayınız.
6.5. Ambalajın niteliği ve içeriği
20 g’lık, aluminyum tüp ve polietilen kapak, karton baskılı kutu içinde.
6/7
RESTRICTED6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller, “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Bayer Türk Kimya San.Ltd.Şti.
Fatih Sultan Mehmet Mah. Balkan Cad. No: 53 34770
Ümraniye / İstanbul
Tel: 0 216 528 36 00
Faks: 0 216 645 39 50
8. RUHSAT NUMARASI
05.12.1990- 154/35
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 05.12.1990
Ruhsat yenileme tarihi: 26.01.2006
10. KÜB’ÜN YENİLENME TARİHİ
-
7/7
RESTRICTED