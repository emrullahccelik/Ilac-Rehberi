KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ,
SANTRAL SİNİR SİSTEMİ ETKİLERİ VE MYASTENİA GRAVİS’İN
ŞİDDETLENMESİNİ DE İÇEREN CİDDİ ADVERS REAKSİYONLAR
 LEVOCUR da dahil olmak üzere florokinolonlar aşağıdaki gibi sakatlığa yol açan ve
geri dönüşümsüz advers reaksiyonlara neden olabilir:
o Tendinit ve tendon yırtılması
o Periferal nöropati
o Santral sinir sistemi etkileri
Bu reaksiyonlardan herhangi birinin gözlendiği hastalarda LEVOCUR kullanımı derhal
bırakılmalı ve florokinolon kullanımından kaçınılmalıdır.
 LEVOCUR da dahil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda
LEVOCUR kullanımından kaçınılmalıdır.
 LEVOCUR’un da dahil olduğu florokinolon grubu ilaçların ciddi advers
reaksiyonlarla ilişkili olduğu bilindiğinden aşağıdaki endikasyonlarda başka alternatif
yoksa kullanılabilir.
o Akut bakteriyel sinüzit
o Komplike olmayan üriner enfeksiyon
o Kronik bronşitin akut bakteriyel alevlenmesi
1. BEŞERİ TIBBİ ÜRÜNÜN ADI
LEVOCUR 750 mg film tablet
2. KALİTATİF ve KANTİTATİF BİLEŞİM
Etkin madde:
Levofloksasin hemihidrat 768,45 mg (750 mg levofloksasine eşdeğer)
Yardımcı maddeler:
Lesitin (soya) (E322) 1,05 mg
Yardımcı maddeler için 6.1’e bakınız.
3. FARMASÖTİK FORM
Film tablet.
Beyaz renkte, oblong, bikonveks film tabletler.
4. KLİNİK ÖZELLİKLER
4.1. Terapötik endikasyonlar
Akut bakteriyal sinüzit, kronik bronşitin akut bakteriyel alevlenmesi ve komplike
olmayan üriner enfeksiyonlarda alternatif tedavi seçeneklerinin varlığında ciddi yan etki
riski nedeniyle kullanılmamalıdır. Buna ilave olarak üriner enfeksiyonlarda
1antibiyogramla duyarlılık kanıtlanması gerekmektedir.
LEVOCUR, duyarlı mikroorganizmaların etken olduğu aşağıda belirtilen erişkinlerdeki
enfeksiyonların tedavisinde endikedir.
 Toplum kökenli pnömoni:
Metisiline duyarlı Staphylococcus aureus, Streptococcus pneumoniae (çoklu ilaca dirençli
suşlar dahil), Haemophilus influenzae, Haemophilus parainfluenzae, Moraxella catarrhalis,
Klebsiella pneumoniae, Legionella pneumophila, Chlamydia pneumoniae ve Mycoplasma
pneumoniae kökenlerinin etken olduğu enfeksiyonlarda.
 Hastane kaynaklı (nozokomiyal) pnömoni:
Metisiline duyarlı Staphylococcus aureus, Pseudomonas aeruginosa, Serratia marcescens,
Escherichia coli, Klebsiella pneumoniae, Haemophilus influenzae, veya Streptococcus
pneumoniae’nin etken olduğu hastane kaynaklı pnömoni.
Şüphe edilen patojen Pseudomonas aeruginosa ise bir anti-psödomonal β-laktam ile kombine
tedavi önerilir.
 Kronik bronşitin akut alevlenmesi:
Metisiline duyarlı Staphylococcus aureus, Streptococcus pneumoniae, Haemophilus
influenzae, Haemophilus parainfluenzae veya Moraxella catarrhalis kökenlerinin etken olduğu
enfeksiyonlarda.
 Akut bakteriyel sinüzit:
Streptococcus pneumoniae, Haemophilus influenzae veya Moraxella catarrhalis kökenlerinin
etken olduğu enfeksiyonlarda.
 Komplikasyon yapmamış üriner sistem enfeksiyonları:
Escherichia coli, Klebsiella pneumoniae, Proteus mirabilis veya Staphylococcus saprophyticus
kökenlerinin etken olduğu enfeksiyonlarda.
 Komplikasyon yapmış üriner sistem enfeksiyonları:
Enterococcus faecalis, Enterobacter cloacae, Escherichia coli, Klebsiella pneumoniae veya
Proteus mirabilis veya Pseudomonas aeruginosa kökenlerinin etken olduğu enfeksiyonlarda.
 Kronik bakteriyel prostatit:
Escherichia coli, Enterococcus faecalis veya metisilin- duyarlı Stapylococcus epidermidis’in
etken olduğu kronik bakteriyel prostatit.
 Akut piyelonefrit:
Eşlik eden bakteriyemi dahil Escherichia coli kökenli enfeksiyonlarda.
 Komplikasyon yapmamış deri ve yumuşak doku enfeksiyonları:
Metisiline duyarlı Staphylococcus aureus veya Streptococcus pyogenes kökenlerinin etken
2olduğu enfeksiyonlarda.
 Komplikasyon yapmış deri ve yumuşak doku enfeksiyonları:
Metisiline duyarlı Staphylococcus aureus, Enterococcus faecalis, Streptococcus pyogenes veya
Proteus mirabilis kökenlerinin etken olduğu enfeksiyonlarda
 İnhale Şarbon (maruz kalma sonrası):
Bacillus anthracis ile kontamine havaya maruz kalmayı takiben hastalık sıklığını ya da
ilerlemesini azaltmak için inhale şarbon tedavisinde (maruz kalma sonrası). Yetişkinlerde 28
günü geçen sürede levofloksasinin güvenliliğini gösteren çalışma yapılmamıştır.
4.2. Pozoloji ve uygulama şekli
Pozoloji/uygulama sıklığı ve süresi:
LEVOCUR günde tek doz olarak önerilmektedir. Dozaj, enfeksiyonun tipine, şiddetine ve
etken patojenin duyarlılığına bağlı olarak ayarlanır.
Tedavi süresi hastalığın gidişine bağlı olarak değişir. Genel olarak tüm antibiyotik tedavilerinde
olduğu gibi LEVOCUR tedavisi de hastanın afebril olmasından veya bakteriyel eradikasyonun
sağlanmasından sonra 48 - 72 saat daha sürdürülmelidir.
LEVOCUR’un aşağıda belirtilen dozlarda uygulanması önerilir:
Böbrek fonksiyonları normal (kreatinin klirensi ≥ 50 mL/dakika) olan hastalarda dozaj
Günlük dozaj Tedavi
Endikasyon
(enfeksiyonun şiddetine göre) süresi
Günde tek doz 500 mg 7-14 gün
Toplum kökenli pnömoni
Günde tek doz 750 mg 5 gün
Nozokomiyal (hastane kaynaklı) pnömoni Günde tek doz 750 mg 7-14 gün
Kronik bronşitin akut alevlenmesi Günde tek doz 500 mg 7 gün
Günde tek doz 500 mg 10-14 gün
Akut bakteriyel sinüzit
Günde tek doz 750 mg 5 gün
Komplikasyon yapmamış üriner sistem
Günde tek doz 250 mg 3 gün
enfeksiyonları
Komplikasyon yapmış üriner sistem Günde tek doz 250 mg 10 gün
enfeksiyonları Günde tek doz 750 mg 5 gün
Kronik bakteriyel prostatit Günde tek doz 500 mg 28 gün
Günde tek doz 250 mg 10 gün
Akut piyelonefrit
Günde tek doz 750 mg 5 gün
Komplikasyon yapmamış deri ve yumuşak
Günde tek doz 500 mg 7-10 gün
doku enfeksiyonları
Komplikasyon yapmış deri ve yumuşak
Günde tek doz 750 mg 7-14 gün
doku enfeksiyonları
İnhale şarbon (maruz kalma sonrası),
Günde tek doz 500 mg 60 gün
yetişkinlerde
3Uygulama şekli:
Ağız yolundan alınır.
LEVOCUR çiğnenmeden, yeterli miktarda sıvı ile alınmalıdır. Tabletler yemek sırasında veya
yemek aralarında alınabilir. LEVOCUR’un emiliminin azalmasını önlemek için, demir tuzları,
antasidler ve sukralfat uygulamasından 2 saat önce alınmalıdır (Bkz. Bölüm 4.5).
Özel popülasyonlara ilişkin ek bilgiler:
Böbrek yetmezliği:
Böbrek yetmezliği (kreatinin klirensi < 50 mL/dakika) olan hastalarda dozaj
Normal Renal Kreatinin klirensi Kreatinin klirensi 10- Hemodiyaliz veya
Fonksiyonda 24 20-49 mL/dakika 19 mL/dakika Kronik
saatte bir Ambulatuvar
önerilen doz Peritoneal Diyaliz
750 mg 48 saatte bir 750 mg Başlangıç dozu 750 mg, Başlangıç dozu 750
sonra her 48 saatte bir mg, sonra her 48
500 mg saatte bir 500 mg
500 mg Başlangıç dozu 500 Başlangıç dozu 500 mg Başlangıç dozu 500
mg ve sonra her 24 ve sonra her 48 saatte mg, sonra her 48
saatte bir 250 mg bir 250 mg saatte bir 250 mg
250 mg Doz ayarlaması Her 48 saatte bir 250 Doz ayarlaması ile
gerekmez mg. Komplikasyon ilgili bilgi yoktur.
yapmamış üriner sistem
enfeksiyonlarında doz
ayarlaması gerekmez
Karaciğer yetmezliği:
Levofloksasin karaciğerde çok düşük miktarlarda metabolize olur ve esas olarak böbrekler
yoluyla vücuttan atılır. Bu nedenle, karaciğer yetmezliğinde dozaj ayarlamasına gerek yoktur.
Pediyatrik popülasyon:
LEVOCUR pediyatrik hastalarda ve 18 yaşın altındaki çocuklarda kullanılmamalıdır.
Geriyatrik popülasyon:
Yaşlı hastalarda böbrek fonksiyonları yeterli düzeyde ise dozaj ayarlamasına gerek yoktur.
4.3. Kontrendikasyonlar
LEVOCUR aşağıdaki durumlarda kontrendikedir:
 Levofloksasine, kinolon grubu diğer antibakteriyel ajanlara ya da bileşiminde bulunan
yardımcı maddelerden herhangi birine karşı aşırı duyarlılığı olduğu bilinen hastalarda,
 Epilepsisi olan hastalarda,
 Florokinolon grubu bir antibakteriyelin kullanımına bağlı geliştiği bilinen tendon rahatsızlığı
öyküsü olanlarda,
4 18 yaşın altındaki çocuklarda,
 Gebelik döneminde,
 Emzirme döneminde.
LEVOCUR lesitin [soya [E322)] ihtiva eder. Fıstık ya da soyaya alerjisi olan hastalar, bu tıbbi
ürünü kullanmamalıdır.
4.4. Özel kullanım uyarıları ve önlemleri
Tendinit ve tendon rüptürü, periferal nöropati ve merkezi sinir sistemi etkileri dahil
sakatlığa sebep olan ve potansiyel geri dönüşümsüz ciddi advers reaksiyonlar
LEVOCUR dahil florokinolonlar, sakatlığa sebep olabilen ve potansiyel geri dönüşümsüz ciddi
advers reaksiyonlarla ilişkilendirilmiştir. Yaygın olarak görülen advers reaksiyonlar kas-iskelet
ve periferal sinir sistemi (tendinit, tendon rüptürü, tendonlarda şişme veya enflamasyon,
karıncalanma veya uyuşma, kol ve bacaklarda uyuşukluk, kas ağrısı, kas güçsüzlüğü, eklem
ağrısı, eklemlerde şişme gibi) atralji, miyalji, periferal nöropati ve merkezi sinir sistemi
etkileridir (halüsinasyon, anksiyete, depresyon, intihar eğilimi, insomnia, şiddetli baş ağrısı ve
konfüzyon) (Bkz. Bölüm 4.8).
Bu reaksiyonlar, LEVOCUR başladıktan sonra saatler ya da haftalar içinde görülebilir. Her yaş
grubundan veya önceden mevcut risk faktörleri olmayan hastalar, bu advers reaksiyonları
yaşamıştır.
Herhangi bir ciddi advers reaksiyonun ilk bulgularının veya semptomlarının ortaya çıkması
durumunda LEVOCUR derhal kesilmelidir. Ayrıca, florokinolonlarla bağlantılı olarak bu ciddi
advers reaksiyonlardan herhangi birini yaşayan hastalarda LEVOCUR dahil florokinolonların
kullanımından kaçınılmalıdır.
Konvülsiyonu olan hastalarda
Levofloksasin, epilepsi geçmişi ve konvülsiyon eğilimi olan, yani santral sinir sistemi lezyonu
olduğu tespit edilen hastalara fenbufen veya benzeri yapılı steroid olmayan antiinflamatuvar
ilaçlarla birlikte veya teofilin gibi beyin konvülsiyon eşiğini düşürdüğü bilinen bir ilaç ile
birlikte uygulandığında dikkatli olunmalıdır.
LEVOCUR da dahil kinolon alan hastalarda konvülsiyonlar ve toksik psikoz bildirilmiştir.
Kinolonlar intrakraniyal basınç artışına ve SSS stimülasyonuna (tremor, huzursuzluk,
anksiyete, konfüzyon, halüsinasyon, paranoya, depresyon, kabus görme, uykusuzluk ve nadiren
de intihar düşünce ve girişimleri gibi) neden olabilirler.
Diğer kinolonlarla da olduğu gibi LEVOCUR da SSS hastalığı olduğu bilinen kişilerde dikkatli
kullanılmalıdır.
Psikotik reaksiyonlar
Levofloksasin dahil kinolon alan hastalarda psikotik reaksiyonlar bildirilmiştir. Çok nadir
vakalarda bu durum, levofloksasinin tek dozundan sonra bazen kişilik değişimi ve intihara
5kadar ilerlemiştir. Bu reaksiyonların geliştiği hastalarda levofloksasin kesilmeli ve uygun tedavi
başlatılmalıdır. Levofloksasin, psikotik hastalarda ya da psikiyatrik geçmişi olan hastalarda
dikkatli kullanılmalıdır.
Periferal Nöropati
Levofloksasin dahil florokinolon alan hastalarda duyusal ya da sensorimotor periferal nöropati
bildirilmiştir. Levofloksasin, nöropati semptomları görülen hastalarda geri dönülemeyen
durumların gelişmesini önlemek için kesilmelidir.
Hipersensitivite
Levofloksasin ile diğer kinolonlarla olduğu gibi ciddi ve bazen fatal hipersensitivite ve/veya
anafilaktik reaksiyonlar bildirilmiştir. Deri döküntüsü veya hipersensitivitenin herhangi bir
belirtisi ortaya çıktığında LEVOCUR kullanımı derhal sonlandırılmalıdır.
Clostridium difficile’ye bağlı hastalıklar
Levofloksasin de dahil hemen hemen tüm antibakteriyel ajanlarla psödomembranöz enterokolit
bildirilmiştir. Antibakteriyel ajanlarla yapılan tedavi normal kolon florasını değiştirmekte
clostridia’nın aşırı çoğalmasına neden olmaktadır. Yapılan çalışmalar, Clostridium difficile
tarafından üretilen toksinin antibiyotikle ilişkili kolitin primer nedeni olduğunu göstermiştir.
Hafif vakalarda ilacın kesilmesi yeterli olurken orta derecede ve ciddi vakalarda sıvı, elektrolit,
protein desteği ve Clostridium difficile’ye etkili bir antibakteriyel ajan verilmesi gerekebilir.
Tendinit
Florokinolon grubuna ait olan levofloksasin kullanılarak yapılan tedavi sırasında nadiren
tendinit vakaları gözlenmiştir. Tendinit, kortikosteroid kullanımında artar ve tedaviye
başlandıktan 48 saat sonra ortaya çıkabilir. Tendinitten şüphelenilen hastalarda levofloksasin
tedavisi kesilerek tendinit için uygun tedaviye (etkilenen tendonu etkisiz hale getirmek)
başlanmalıdır.
Tendon rüptürü
Levofloksasin de dahil kinolon tedavisi alan hastalarda cerrahi tedaviyi gerektirebilecek veya
uzamış malüliyete neden olabilen tendon rüptürleri bildirilmiştir. Pazarlama sonrası izleme
çalışmalarında riskin özellikle yaşlı ve eşzamanlı kortikosteroid kullanan hastalarda arttığı
bildirilmiştir. Tendon rüptürü LEVOCUR da dahil kinolonlarla tedavi esnasında veya
sonrasında gelişebilir. Eğer hastanın tendonunda ağrı, inflamasyon veya rüptür gelişirse
LEVOCUR tedavisi sonlandırılmalıdır.
Glukoz-6-fosfat dehidrogenaz aktivitesi eksikliği olan hastalarda
Bu hastalarda kinolon grubu antibakteriyeller ile hemolitik reaksiyonlar bildirildiğinden
levofloksasin kullanımında dikkatli olunmalıdır.
Böbrek yetmezliği
LEVOCUR diğer kinolonlara göre daha çözünebilir olduğu halde idrardaki yoğunlaşmayı
engellemek için hastalar yeterince hidrate edilmelidir.
6Böbrek yetmezliği durumunda LEVOCUR dikkatle uygulanmalıdır. Kreatinin klirensi <50
mL/dak. olan hastalarda doz ayarlaması gerekmektedir (Bkz. Bölüm 4.2).
Karaciğer bozuklukları
Levofloksasin ile özellikle altında ciddi hastalık (örn. sepsis) yatan hastalarda hayatı tehdit eden
karaciğer yetmezliğine kadar hepatik nekroz vakaları bildirilmiştir. Anoreksi, sarılık, koyu
idrar, prurit ya da tender abdomen gibi karaciğer hastalık semptomları ve işaretleri gelişirse
hastalara tedaviyi durdurmaları ve doktorlarına haber vermeleri tavsiye edilmelidir.
Fotosensitizasyonun önlenmesi
Bu sınıfa ait ilaç kullanan hastalarda direkt güneş ışınlarına maruz kalmaları durumunda
ılımlıdan ciddiye kadar fototoksisite reaksiyonları gözlenmiştir. Levofloksasin tedavisi
süresince hastalar, şiddetli güneş ışınlarına ya da solaryum gibi yapay ultraviyole ışınlarına aşırı
maruz kalmaktan kaçınılmalıdır. Bununla birlikte levofloksasin ile yapılan klinik çalışmalarda
fototoksisite hastaların % 0,1’inden daha azında gözlenmiştir. Eğer fototoksisite ortaya çıkarsa
ilaç kesilmelidir.
Kan glukoz düzeyi
Diğer kinolonlarla da olduğu gibi diyabetik hastalarda özellikle eşzamanlı oral hipoglisemik
ajan (gliburid ya da glibenklamid gibi) veya insülin tedavisi alanlarda kan glukoz düzeylerinde
bozulmalar- semptomatik hiper veya hipoglisemi gözlenmiştir. Eğer LEVOCUR tedavisi alan
bir hastada hipoglisemi ortaya çıkarsa LEVOCUR derhal kesilmelidir. Diyabetli hastalarda kan
glukozu takip edilmelidir.
QT uzaması
LEVOCUR uzun QT sendromu / Torsades de Pointes’e neden olabilir. Bu nedenle tanısı
konmuş veya şüpheli konjenital uzamış QT sendromu veya Torsades de Pointes hastalarında
kullanılmamalıdır.
K vitamini antagonistleri ile tedavi edilen hastalarda
Levofloksasin ve K vitamini antagonistlerinin birlikte kullanıldığı hastalarda, koagülasyon
testlerinin ve kanamanın artış sebebi ile hastanın koagülasyon testleri izlenmelidir.
Myasthenia Gravis’in şiddetlenmesi
Florokinolonlar nöromüsküler blokaj aktivitesine sahiptirler ve myasthenia gravisli hastalarda
kas güçsüzlüğünü şiddetlendirebilirler. Florokinolon kullanılan myasthenia gravisli hastalarda,
ventilatör destek ihtiyacı ve ölümü kapsayan post marketing ciddi advers olaylar florokinolon
ile ilişkilendirilmiştir. Öyküsünde myasthenia gravis bulunan hastalar florokinolon
kullanmaktan kaçınmalıdır.
Genel
Her güçlü antimikrobiyal ilaçta olduğu gibi organ sistem (renal, hepatik ve hematopoetik)
fonksiyonlarının periyodik değerlendirmesi önerilmektedir.
7Diğer
İmmatür sıçanlarda ve köpeklerde levofloksasinin oral ve intravenöz uygulamaları
osteokondrozis insidansını arttırmıştır. Diğer florokinolonlar da yük taşıyan eklemlerde benzer
erozyonlar ve değişik immatür hayvan türlerinde artropatinin diğer işaretlerini
oluşturmuşlardır.
Aort anevrizması ve diseksiyonu
Epidemiyolojik çalışmalar, florokinolon kullanımından sonra özellikle yaşlı popülasyonda aort
anevrizması ve diseksiyonu riskinde artış olduğunu bildirmektedir.
Bu nedenle florokinolonlar, aile öyküsünde anevrizma hastalığı pozitif olan hastalarda, önceden
aort anevrizması ve/veya aort diseksiyonu teşhisi konulan hastalarda, aort anevrizması ve
diseksiyonu için diğer risk faktörlerini ya da predispozan durumları içeren hastalarda (örn.
Marfan sendromu, vasküler Ehlers-Danlos sendromu, Takayasu arteriti, dev hücreli arterit,
Behçet hastalığı, hipertansiyon, bilinen ateroskleroz) sadece dikkatli bir yarar/risk
değerlendirmesi yapıldıktan sonra ve diğer terapötik seçenekler göz önüne alındıktan sonra
kullanılmalıdır.
Ani karın, göğüs veya sırt ağrısı durumunda, hastalara acil servise derhal başvurmaları tavsiye
edilmelidir.
4.5. Diğer tıbbi ürünler ile etkileşimler ve diğer etkileşim şekilleri
Demir tuzları, çinko içeren multivitaminler, magnezyum veya alüminyum içeren antasidler ve
sukralfat:
Demir tuzları, çinko içeren multivitaminler, magnezyum veya alüminyum içeren antasidler ve
sukralfat ile levofloksasin birlikte alındığında, levofloksasinin emilimi belirgin şekilde
azaldığından bu ilaçlar, LEVOCUR uygulanmasından en az iki saat önce veya iki saat sonra
uygulanmalıdır.
Teofilin:
Yapılan klinik çalışmalarda levofloksasin ile teofilin arasında bir etkileşim bildirilmemiştir.
Diğer kinolonlarla teofilin düzeylerinde artış saptandığı için LEVOCUR ile birlikte
kullanımında teofilin düzeyleri izlenmelidir.
K vitamini antagonistleri ve varfarin:
K vitamini antagonistleri ile tedavi edilen hastalarda pıhtılaşma testleri dikkatle takip
edilmelidir. Levofloksasin ile bir K vitamini antagonistinin (varfarin gibi) birlikte kullanılarak
tedavi edildiği hastalarda pıhtılaşma testlerinde (PT/INR) ve/veya kanamada şiddetli olabilen
artışlar bildirilmiştir.
Levofloksasin ile varfarin arasında anlamlı bir etkileşim bildirilmemiştir. Bununla birlikte
LEVOCUR ile varfarinin birlikte kullanımı esnasında protrombin zamanı ve kanama belirtileri
açısından hastalar izlenmelidir.
Siklosporin:
Siklosporin ile birlikte levofloksasin kullanımında siklosporin yarı ömrü % 33 oranında artar.
8Klinik olarak anlamlı olmayan bu artış, siklosporin dozunun ayarlanmasını gerektirmez.
Digoksin:
Levofloksasin ve digoksinin birlikte kullanımı esnasında anlamlı bir etkileşim bildirilmemiştir.
Birlikte kullanımlarında doz ayarlaması gerekmemektedir.
Probenesid ve simetidin:
Levofloksasin ile probenesid veya simetidinin birlikte kullanımı esnasında levofloksasinin
EAA (Eğri Altında Kalan Alan) ve yarılanma ömrü sırasıyla % 27-38 ve % 30 daha yüksek,
kreatinin klirensi de %21-35 daha düşük olarak tespit edilmiştir. Bu farklar istatistiksel olarak
anlamlı olmasına rağmen levofloksasinin probenesid ve simetidin ile birlikte kullanıldığında
doz ayarlamasını gerektirmeyecek düzeydedir. Böbrek yetmezliği olan hastalarda dikkatli
olunmalıdır.
Non-steroidal antienflamatuvar ilaçlar:
Nonsteroidal antienflamatuvar bir ilacın, LEVOCUR da dahil kinolon grubu bir antibiyotik ile
birlikte kullanılması halinde, beyin konvülsiyon eşiğinde düşme riski artabilir.
Antidiyabetik ilaçlar:
Kinolonlar ve antidiyabetik ilaçların birlikte kullanımı esnasında hiperglisemi ve hipoglisemi
bildirilmiştir. Bu nedenle birlikte kullanımlarında kan şeker düzeyleri izlenmelidir.
QT aralığını uzatan ilaçlar:
Sınıf IA ve Sınıf III antiaritmik ilaçlar, trisiklik antidepresanlar, eritromisin ve sisaprid ile
birlikte kullanıldıklarında aritmi oluşabilir.
Laboratuvar ya da teşhis testleri ile etkileşmeler:
Levofloksasin dahil bazı kinolonlar immun assay testleri ile idrarda uyuşturucu tayininde
yalancı pozitif sonuca yol açabilir.
Özel popülasyonlara ilişkin ek bilgiler
Böbrek/Karaciğer yetmezliği:
Levofloksasin ile böbrek veya karaciğer yetmezliği olan hastalarda herhangi bir etkileşim
çalışması yapılmamıştır.
Pediyatrik popülasyon:
Levofloksasin ile pediyatrik hastalarda herhangi bir etkileşim çalışması yapılmamıştır.
4.6. Gebelik ve laktasyon
Genel tavsiye:
Gebelik kategorisi C.
Çocuk doğurma potansiyeli bulunan kadınlar/ Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
9Gebelik dönemi
LEVOCUR gebelik esnasında kullanılmamalıdır.
Levofloksasinin gebe kadınlarda kullanımına ilişkin yeterli veri mevcut değildir. Hayvanlar
üzerinde yapılan çalışmalar üreme toksisitesinin bulunduğunu göstermiştir (Bkz. Bölüm 5.3).
İnsanlara yönelik potansiyel risk bilinmemektedir.
Laktasyon dönemi
Levofloksasin anne sütünde ölçülmemiştir. Ofloksasinle ilgili verilere dayanarak
levofloksasinin de anne sütüne geçebileceği öngörülebilir.
LEVOCUR emzirme döneminde kullanılmamalıdır.
Üreme yeteneği/Fertilite
Levofloksasinin fertilite, embriyotoksisite ve peri / post natal fonksiyonlar üzerine olan
toksisite potansiyeli, oral uygulama ile sıçanlar üzerinde, ayrıca tavşanlar üzerinde de
embriyotoksisite potansiyeli ile ilgili çalışmalar yapılmıştır.
Levofloksasinin fertilite üzerine bir etkisi görülmemiştir. Fetus üzerinde büyümenin gecikmesi
etkisi gözlenmiştir. Teratojenik etki ise görülmemiştir.
4.7. Araç ve makine kullanımı üzerindeki etkiler
LEVOCUR, baş dönmesi ve sersemlik gibi nörolojik yan etkilere neden olabileceğinden araç
ve makine kullanımı sırasında dikkatli olunmalıdır.
4.8. İstenmeyen etkiler
Advers reaksiyonların sıklığı aşağıdaki gibi sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
Enfeksiyonlar ve enfestasyonlar
Yaygın olmayan: Mantar enfeksiyonu (ve diğer dirençli mikroorganizmaların proliferasyonu)
Kan ve lenf sistemi hastalıkları
Yaygın olmayan: Lökopeni, eozinofili
Seyrek: Trombositopeni, nötropeni
Çok seyrek: Agranülositoz
Bilinmiyor: Pansitopeni, hemolitik anemi
Bağışıklık sistemi hastalıkları
Çok seyrek: Anafilaktik şok (anafilaktik ve anafilaktoid reaksiyonlar bazen ilk dozu takiben
gelişebilir)
Bilinmiyor: Hipersensitivite
10Metabolizma ve beslenme hastalıkları
Yaygın olmayan: Anokresi
Çok seyrek: Hipoglisemi (özellikle diyabet hastalarında)
Psikiyatrik hastalıklar
Yaygın olmayan: Uykusuzluk, sinirlilik
Seyrek: Psikotik bozukluk, depresyon, konfüzyonel durum, ajitasyon, anksiyete
Çok seyrek: İntihar düşünce veya davranışları dahil kendine zarar verme ile seyreden psikotik
reaksiyonlar, halüsinasyon
Sinir sistemi hastalıkları
Yaygın olmayan: Baş dönmesi, baş ağrısı, sersemlik hali
Seyrek: Konvülsiyon, titreme, parestezi
Çok seyrek: Duyusal veya sensori-motor periferik nöropati, tat ve koku bozuklukları
Göz hastalıkları
Çok seyrek: Görme bozuklukları
Kulak ve iç kulak hastalıkları
Yaygın olmayan: Vertigo
Çok seyrek: Duyma bozukluğu
Bilinmiyor: Kulak çınlaması
Kardiyak hastalıklar
Seyrek: Taşikardi
Bilinmiyor: Elektrokardiyogramda QT aralığında uzama
Vasküler hastalıklar
Seyrek: Hipotansiyon
Solunum sistemi, göğüs bozuklukları ve mediastinal hastalıklar
Seyrek: Bronkospazm, nefes darlığı
Çok seyrek: Alerjik pnömoni
Gastrointestinal hastalıklar
Yaygın: Diyare, bulantı
Yaygın olmayan: Kusma, karın ağrısı, dispepsi, şişkinlik, konstipasyon
Seyrek: Kanlı ishal (çok seyrek karşılaşılan psödomembranöz kolit de dahil olmak üzere bir
enterokolitin belirtisi olabilir.)
Hepato-biliyer hastalıklar
Yaygın: Karaciğer enzim düzeylerinde (ALT, AST, alkalen fosfataz, GGT) artış
Yaygın olmayan: Kan bilirubin düzeylerinde artış
Çok seyrek: Hepatit
Bilinmiyor: Başlıca tedavi öncesinde ciddi rahatsızlıkları olan hastalarda olmak üzere akut
11karaciğer yetmezliği de dahil olmak üzere sarılık ve ciddi karaciğer hasarı bildirilmiştir.
Deri ve deri altı doku hastalıkları
Yaygın olmayan: Deri döküntüsü, kaşıntı
Seyrek: Ürtiker
Çok seyrek: Anjiyonörotik ödem, fotosensitivite reaksiyonları
Bilinmiyor: Toksik epidermal nekroz, Stevens-Johnson sendromu, eritema multiforme, aşırı
terleme (mukokütanöz reaksiyonlar bazen ilk dozu takiben ortaya çıkabilir)
Kas-iskelet bozuklukları, bağ doku ve kemik hastalıkları
Seyrek: Tendinit (ör: Aşil tendonu) dahil olmak üzere tendon rahatsızlıkları, eklem ağrısı, kas
ağrısı
Çok seyrek: Myastenia gravis‘in şiddetlenmesi, tendon rüptürü (bu istenmeyen etki tedavinin
ilk 48 saati içinde ve bilateral olarak ortaya çıkabilir), kas zayıflığı myastenia gravis
hastalarında önemlidir.
Bilinmiyor: Rabdomiyoliz
Böbrek ve idrar yolu hastalıkları
Yaygın olmayan: Serum kreatininde artış
Çok seyrek: Akut renal yetmezlik (örneğin interstisyel nefrite bağlı olarak)
Genel bozukluklar ve uygulama bölgesine ilişkin hastalıklar
Yaygın olmayan: Asteni
Çok seyrek: Ateş
Bilinmiyor: Ağrı (sırt, göğüs ve ekstremite ağrıları dahil olmak üzere)
Florokinolon kullanımına bağlı olarak bildirilen diğer istenmeyen etkiler içinde;
 ekstrapiramidal semptomlar ve diğer kas koordinasyon bozuklukları,
 aşırı duyarlılık vasküliti,
 porfirisi olan hastalarda porfiri atakları sayılabilir.
Özel popülasyonlara ilişkin ek bilgiler:
Herhangi bir etkileşim çalışması yapılmamıştır.
Pediyatrik popülasyon:
18 yaşın altındaki pediyatrik hastalar ve adolesanlarda güvenliliği ve etkililiği saptanmamıştır.
Çeşitli türlere ait juvenil dönemdeki hayvanlarda levofloksasin dahil kinolonlar artropati ve
osteokondrosise neden olmuştur
Şüpheli advers reaksiyonların raporlanması:
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir
12(www.titck.gov.tr; e-posta: tufam@titck.gov.tr; Tel: 0 800 314 00 08; Faks: 0 312 218 35 99).
4.9. Doz aşımı ve tedavisi
Hayvanlarda yapılan toksisite çalışmalarına veya klinik farmakolojiye dayanarak
levofloksasinin akut aşırı doz belirtisi olarak konfüzyon, baş dönmesi, şuur kaybı ve konvülsif
kasılmalar gibi santral sinir sistemi belirtileri ile bulantı ve mukoza erezyonları gibi
gastrointestinal sistem reaksiyonları beklenmelidir.
Levofloksasinin akut aşırı doz durumunda gastrik lavaj göz önüne alınmalı, semptomatik tedavi
uygulanmalıdır ve QT aralığının uzama olasılığından dolayı EKG izlenmelidir. Mide
mukozasının korunması için antasidler uygulanabilir. Hemodiyaliz, peritoneal diyaliz veya
sürekli ambulatuvar peritoneal diyaliz, levofloksasinin vücuttan uzaklaştırılmasında etkili
değildir.
Levofloksasinin spesifik bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kinolon antibakteriyeller
ATC kodu: J01MA12
LEVOCUR’un bakterisidal etkisi, diğer florokinolonlarda olduğu gibi, bakterilerin
deoksiribonükleik asit (DNA) giraz enzimini inhibe ederek gerçekleşir.
Direnç oranları coğrafik olarak ve seçilen suş için zamana bağlı olarak değişebilir ve direnç
paternleri için lokal bilgiler, özellikle şiddetli enfeksiyonların tedavisinde göz önünde
bulundurulmalıdır.
İn vitro olarak levofloksasinin aşağıda belirtilen patojenlere etkin olduğu gösterilmiştir.
Gram-pozitif aerob: Enterococcus faecalis* (çok sayıda suşu sadece orta derecede duyarlıdır),
Staphylococcus aureus* (metisiline duyarlı suşlar), Staphylococcus epidermidis* (metisiline
duyarlı), Staphylococcus saprophyticus*, Streptococcus pneumoniae (çoklu ilaca dirençli
suşlar dahil [MDRSP#])*, Streptococcus pyogenes*, Staphylococcus haemolyticus,
Streptococcus (Grup C/F), Streptococcus (Grup G), Streptococcus agalactiae, Streptococcus
milleri, Viridans grup Streptococci
#MDRSP (çoklu ilaca dirençli Streptococcus pneumoniae) izolatları, penisilin (MİK 2 μg/ml),
2. kuşak sefalosporinler, makrolidler, tetrasiklinler ve trimetoprim sülfametoksazolden 2 veya
daha fazla antibiyotiğe dirençli olan suşları kapsamaktadır.
Gram-negatif aerob: Enterobacter cloacae*, Escherichia coli*, Haemophilus influenzae*,
Haemophilus parainfluenzae*, Klebsiella pneumoniae*, Legionella pneumophila*, Moraxella
catarrhalis, Proteus mirabilis*, Pseudomonas aeruginosa*, Serratia marcescens*,
Acinetobacter baumannii, Acinetobacter lwoffi, Bordetella pertussis, Citrobacter (diversus)
koseri, Citrobacter freundii, Enterobacter aerogenes, Enterobacter sakazakii, Klebsiella
13oxytoca, Morganella morganii, Pantoea (Enterobacter) agglomerans, Proteus vulgaris,
Providencia rettgeri, Providencia stuartii, Pseudomonas fluorescens
Anaerob bakteriler: Bacteroides fragilis, Clostridium perfringens, Peptostreptococcus
Diğer mikroorganizmalar: Chlamydia pneumoniae*, Chlamydia psittaci, Legionella
pneumophilla*, Mycoplasma pneumoniae*
Levofloksasinin Bacillus anthracis’e karşı etkinliği, hem in vitro hem de in vivo olarak
kanıtlanmıştır.
* Klinik etkililikleri klinik araştırmalarda kanıtlanmıştır.
5.2. Farmakokinetik özellikler
Genel özellikler
Levofloksasinin oral ve intravenöz yoldan uygulanmasının farmakokinetiğinde önemli bir fark
bulunmamaktadır, bu nedenle oral yolla uygulamanın birinden diğerine geçiş
yapılabilmektedir.
Emilim:
Oral yoldan uygulanan levofloksasin gastrointestinal sistemden hızla ve tamamen emilir. Oral
uygulamadan sonra serum doruk konsantrasyonlarına ortalama 1 saat içinde ulaşılır.
Levofloksasinin 500 mg veya 750 mg uygulanmasından 48 saat sonra kararlı durum
konsantrasyonlarına ulaşılır. Mutlak biyoyararlanım yaklaşık %99’dur. 50-600 mg doz
aralığında levofloksasin doğrusal bir farmakokinetik izler. Levofloksasinin yiyeceklerle birlikte
alınması doruk kan konsantrasyonlarını %14 oranında azaltır ve doruk kan konsantrasyonlarına
ulaşma süresini de yaklaşık 1 saat geciktirir. Bununla birlikte LEVOCUR yemeklerden
bağımsız olarak uygulanabilir.
Dağılım:
Levofloksasinin tek doz ve 750 mg çoklu dozlarının uygulanmasının ardından ortalama dağılım
hacmi 74-112 L’dir. Levofloksasin vücut dokularına yaygın bir dağılım gösterir. Levofloksasin
akciğer dokusuna da iyi penetre olur ve tek doz uygulanmasının ardından akciğer doku
konsantrasyonları plazma konsantrasyonlarının 2-5 katına ulaşır ve levofloksasin serum
proteinlerine yaklaşık %24-38 oranında ve esas olarak albümine bağlanır.
Biyotransformasyon:
Levofloksasin çok az oranda metabolize olur ve esas olarak idrarda değişmemiş halde bulunur.
Oral uygulamayı takiben yaklaşık olarak uygulanan dozun %87’si 48 saat içinde idrarda
değişmemiş ilaç olarak saptanır. Uygulanan dozun %5’ten daha azı metabolitleri halinde
idrarda saptanır.
Eliminasyon:
Levofloksasin büyük oranda değişmemiş ilaç olarak idrarla atılır. Oral veya intravenöz yolla
tek veya çoklu doz olarak uygulanan levofloksasinin ortalama terminal plazma yarı-ömrü 6-8
saat arasında bulunmuştur. Ortalama total vücut klirensi ve renal klirensi sırasıyla yaklaşık
olarak 144-226 mL/dak. ve 96 mL/dak. olarak saptanmıştır.
14Doğrusallık/doğrusal olmayan durum:
Tekli ya da çoklu oral ya da i.v. levofloksasin uygulamasında tahmin edilebilen doğrusal bir
farmakokinetik gösterir.
Hastalardaki karakteristik özellikler
Yaşlı hastalarda farmakokinetik:
Levofloksasinin yaşlı ve genç hastalardaki farmakokinetiğinde anlamlı bir fark gözlenmemiştir.
LEVOCUR dozunun tek başına yaşa göre ayarlanması gerekmemektedir.
Pediyatrik hastalarda farmakokinetik:
Pediyatrik hastalarda herhangi bir çalışma yapılmamıştır.
Cinsiyet:
Kadın ve erkek hastalar arasında levofloksasinin farmakokinetiği açısından anlamlı bir fark
saptanmamıştır.
Böbrek yetmezliği:
Levofloksasinin klirensi ve plazma eliminasyon yarı-ömrü, böbrek yetmezliği olan hastalarda
(kreatinin klirensi <50 mL/dak.) anlamlı olarak azalmıştır ve bu hastalarda birikimi önlemek
için doz ayarlaması gerekmektedir. Hemodiyalizin ve sürekli ambulatuar peritoneal diyalizin
levofloksasinin vücuttan uzaklaştırılmasında etkisi yoktur.
Karaciğer yetmezliği:
Karaciğer yetmezliği olan hastalarla yapılmış çalışma bulunmamaktadır. Levofloksasinin çok
sınırlı biyotransformasyonuna dayanarak farmakokinetiğinin karaciğer yetmezliğinden
etkilenmediği düşünülmektedir.
5.3. Klinik öncesi güvenlilik verileri
Akut toksisite
Letal doz 50 (LD50) değerleri fare ve sıçanlarda 1.500-2.000 mg/kg olarak saptanmıştır.
Tedaviye reaksiyon olarak lokomotor aktivitede azalma, salivasyonda artma, pitosis ve
solunum depresyonu gözlenmiştir. Daha yüksek dozlarda tremor ve konvülsiyonları takiben
ölüm meydana gelmiştir. Maymunlara oral yoldan 500 mg/kg dozunun uygulanmasının, kusma
dışında bir etkisi olmamıştır.
Tekrarlayan dozlarda toksisite
Sıçanlar ve maymunlar üzerinde, bir ay ve altı ay süreyle yapılan çalışmalarda yan etki
gözlenmeme doz düzeyi sıçanlarda 20 mg/kg/gün, maymunlarda 62 mg/kg/gün olarak
bulunmuştur.
Genotoksisite
Levofloksasin bakteriyel veya memeli hücrelerinde gen mutasyonuna neden olmamaktadır.
Ancak, hamster cinsi kemirgenlerin akciğer hücrelerinde kromozom anomalilerine yol açtığı in
vitro olarak, metabolik aktivasyon yokken, 100 μg/mL ve üzerindeki konsantrasyonlarda
gösterilmiştir. İn vitro testlerde mutajenik toksisite gösterilmemiştir.
15Fototoksik potansiyel
Farelerde yapılan çalışmalar, oral ve intravenöz uygulamadan sonra levofloksasinin yalnızca
çok yüksek dozlarda fototoksik aktivitesinin olduğunu göstermiştir. Levofloksasin
fotomutajenite deneylerinde genotoksik potansiyel göstermemiştir ve fotokarsinojenite
deneylerinde tümör gelişimini azaltmıştır.
Karsinojenik potansiyel
Sıçanlar üzerinde 10, 30 ve 100 mg/kg/gün oral dozlarında yapılan 2 yıl süreli çalışmalarda
karsinojenik potansiyel gösterilmemiştir.
Eklemler üzerine toksisite
Diğer florokinolonlarda olduğu gibi, levofloksasinin de eklem kıkırdakları üzerine etkisi
(blister ve kavite oluşumu) olduğu sıçanlar ve köpekler üzerinde yapılan çalışmalarda
gösterilmiştir. Bu bulgular genç hayvanlarda daha belirgin gözlenmiştir.
6. FARMASÖTİK ÖZELLİKLER
6.1. Yardımcı maddelerin listesi
Krospovidon
Prejelatinize nişasta
Kolloidal silikon dioksit
Talk
Magnezyum stearat
Opadry II White 85G18490*
* İçeriği: Titanyum dioksit (E171), polivinil alkol, talk, PEG 3350, lesitin (soya) (E322)
6.2. Geçimsizlikler
Geçerli değildir.
6.3. Raf ömrü
36 ay
6.4. Saklamaya yönelik özel tedbirler
25ºC altındaki oda sıcaklığında, kuru bir yerde ve ışıktan koruyarak saklayınız.
6.5. Ambalajın niteliği ve içeriği
5 ve 7 film tablet içeren, PVC-PVDC/Alüminyum folyo blister ambalaj malzemesiyle karton
kutuda ambalajlanmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller Tıbbi Atıkların Kontrolü Yönetmeliği ve
Ambalaj ve Ambalaj Atıklarının Kontrolü Yönetmeliği’ne uygun olarak imha edilmelidir.
167. RUHSAT SAHİBİ
Vitalis İlaç San. Tic. A.Ş.
Esenler / İSTANBUL
Tel: 0 850 201 23 23
Faks: 0 212 481 61 11
E-mail: info@vitalisilac.com.tr
8. RUHSAT NUMARASI
224/72
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 14.05.2010
Ruhsat yenileme tarihi: 01.12.2015
10. KÜB’ÜN YENİLENME TARİHİ
17