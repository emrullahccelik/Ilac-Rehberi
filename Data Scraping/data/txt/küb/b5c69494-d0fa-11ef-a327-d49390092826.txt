KISA ÜRÜN BİLGİSİ
UYARI: TENDİNİT VE TENDON YIRTILMASI, PERİFERAL NÖROPATİ,
SANTRAL SİNİR SİSTEMİ ETKİLERİ VE MYASTENİA GRAVİS’İN
ŞİDDETLENMESİNİ DE İÇEREN CİDDİ ADVERS REAKSİYONLAR
• TAVANİC de dahil olmak üzere florokinolonlar aşağıdaki gibi sakatlığa yol açan ve
geri dönüşümsüz advers reaksiyonlara neden olabilir:
Tendinit ve tendon yırtılması
o
Periferal nöropati
o
Santral sinir sistemi etkileri
o
Bu reaksiyonlardan herhangi birinin gözlendiği hastalarda TAVANİC kullanımı derhal
bırakılmalı ve florokinolon kullanımından kaçınılmalıdır.
• TAVANİC de dahil olmak üzere florokinolonlar, myastenia gravisli hastalarda kas
güçsüzlüğünü şiddetlendirebilir. Bilinen myastenia gravis öyküsü olanlarda
TAVANİC kullanımından kaçınılmalıdır.
1. BEŞERİ TIBBİ ÜRÜNÜN ADI
TAVANİC 500 mg/100 mL IV infüzyonluk çözelti
Steril
2. KALİTATİF VE KANTİTATİF BİLEŞİM
Etkin madde:
100 mL infüzyonluk çözelti,
Levofloksasin 500 mg (512,48 mg levofloksasin hemihidrat’a eşdeğer).
Yardımcı maddeler:
Sodyum klorür 900 mg
Sodyum hidroksit pH: 4,8
Diğer yardımcı maddeler için Bölüm 6.1’e bakınız.
3. FARMASÖTİK FORM
İnfüzyon çözeltisi IV.
Saydam, yeşilimsi-sarı renkli çözelti.
4. KLİNİK ÖZELLİKLER
4.1. Terapötik endikasyonlar
TAVANİC, levofloksasine duyarlı mikroorganizmaların etken olduğu aşağıda belirtilen
erişkinlerdeki enfeksiyonların tedavisinde endikedir (bkz. Bölüm 4.4 ve Bölüm 5.1):
• Akut piyelonefrit ve komplikasyonlu üriner sistem enfeksiyonları (bkz. Bölüm 4.4),
• Kronik bakteriyel prostatit,
• Şarbon inhalasyonu: maruziyet sonrası profilaksi ve küratif tedavi (bkz. Bölüm 4.4).
1TAVANİC aşağıdaki enfeksiyonların tedavisinde yalnızca, bu enfeksiyonların tedavisi için
genel olarak önerilen diğer antibakteriyel ajanların kullanımının uygun görülmediği durumlarda
kullanılmalıdır:
• Toplumda edinilmiş pnömoni,
• Komplikasyonlu deri ve yumuşak doku enfeksiyonları.
Antibakteriyel ajanların uygun kullanımı ve patojenlerin yerel duyarlılığı konusunda, resmi
ulusal kılavuzlar dikkate alınmalıdır.
4.2. Pozoloji ve uygulama şekli
TAVANİC yavaş intravenöz infüzyon şeklinde (en az 60 dakika süren infüzyon) günde tek doz
veya iki kez uygulanabilir. Dozaj, enfeksiyonun tipine, şiddetine ve olası etken patojenin
duyarlılığına bağlı olarak ayarlanır. Hastanın durumuna bağlı olarak, başlangıçtaki IV
uygulamadan birkaç gün sonra oral uygulamaya TAVANİC 250 veya 500 mg film kaplı tablet
ile geçilmesi mümkün olabilmektedir. Oral ve parenteral formlar biyoeşdeğer olduğundan, her
iki formda da aynı dozajın uygulanması mümkündür.
Pozoloji:
TAVANİC’in aşağıda belirtilen dozlarda erişkinler için uygulanması önerilir:
Böbrek fonksiyonları normal (kreatinin klirensi > 50 mL/dakika) olan hastalarda dozaj
Endikasyon Günlük dozaj Kullanım Süresi
(enfeksiyonun şiddetine göre) (enfeksiyonun şiddetine
göre)1
Toplumdan edinilmiş pnömoni Günde tek doz veya 2 kez 500 7-14 gün
mg
Akut Piyelonefrit Günde tek doz 500 mg 7-10 gün
Komplikasyonlu Günde tek doz 500 mg 7-14 gün
üriner sistem enfeksiyonları
Prostatit Günde tek doz 500 mg 28 gün
Komplikasyonlu deri ve Günde tek doz veya 2 kez 500 7-14 gün
yumuşak doku enfeksiyonları mg
Şarbon inhalasyonu Günde tek doz 500 mg 8 hafta
1Tedavi süresi, intravenöz ve oral tedaviyi içermektedir. İntravenöz tedaviden oral tedaviye
geçiş süresi, klinik duruma bağlıdır ancak normalde 2 ila 4 gündür.
Uygulama şekli:
TAVANİC, sadece yavaş intravenöz infüzyon ile uygulanır. Uygulama günde tek doz veya
günde iki kez yapılabilir. İnfüzyon süresi 500 mg TAVANİC çözeltisi için 60 dakika olmalıdır
(bkz. Bölüm 4.4). Hastanın durumuna bağlı olarak, birkaç gün içinde aynı dozajla, başlangıçtaki
intravenöz uygulamadan oral uygulamaya geçilmesi mümkün olabilmektedir. Geçimsizlikler
için, bkz. Bölüm 6.2.
Tedavinin süresi
Tedavinin süresi hastalığın seyrine bağlıdır (Yukarıdaki tabloya bakınız). Genel olarak bütün
antibiyotik tedavilerinde olduğu gibi, TAVANİC kullanımı hastanın ateşi düştükten ve
bakteriyel eradikasyon elde edildiğine dair kanıt sağlandıktan sonra, en az 48-72 saat daha
sürdürülmelidir.
Özel popülasyonlara ilişkin ek bilgiler:
2Böbrek yetmezliği:
Aşağıdaki tabloda belirtilen şekilde kullanılır.
Kreatinin klirensi ≤ 50 mL/dakika olan hastalarda dozaj (Enfeksiyonun şiddetine göre)
250 mg / 24 saat 500 mg / 24 saat 500 mg / 12 saat
Kreatinin ilk doz 250 mg ilk doz 500 mg ilk doz 500 mg
klirensi
50-20 mL/dakika sonra: 125 mg/24 saat sonra: 250 mg/24 saat sonra: 250 mg/12 saat
19-10 mL / dakika sonra: 125 mg/48 saat sonra: 125 mg/24 saat sonra: 125 mg/12 saat
< 10 mL / dakika sonra: 125 mg/48 saat sonra: 125 mg/24 saat sonra: 125 mg/24 saat
(hemodiyaliz ve
sürekli
ambulatuvar
peritoneal diyaliz
ile birlikte)*
*Hemodiyalizi takiben veya sürekli ambulatuvar peritoneal diyalizde ek bir doza gerek yoktur.
Karaciğer yetmezliği:
Levofloksasin karaciğerde çok düşük miktarlarda metabolize olur ve esas olarak böbrekler
yoluyla vücuttan atılır. Bu nedenle, karaciğer yetmezliğinde dozaj ayarlamasına gerek yoktur.
Pediyatrik popülasyon:
TAVANİC çocuklarda ve büyümesi devam eden ergenlerde kontrendikedir. (bkz. Bölüm 4.3)
Geriyatrik popülasyon:
Yaşlı hastalarda böbrek fonksiyonları yeterli düzeyde ise dozaj ayarlamasına gerek yoktur.
(bkz. Bölüm 4.4, Tendinit ve tendon rüptürü ve QT aralığının uzaması)
4.3. Kontrendikasyonlar
Aşağıda belirtilen durumlarda TAVANİC (levofloksasin) kullanılmamalıdır:
• Levofloksasine veya TAVANİC bileşiminde bulunan maddelerden herhangi birine veya
florokinolon grubu bir diğer antibakteriyel ilaca karşı aşırı duyarlılığı olduğu bilinen hastalarda,
• Epilepsisi olan hastalarda,
• Daha önceki florokinolon grubu bir antibakteriyelin kullanımına bağlı geliştiği bilinen tendon
rahatsızlığı öyküsü olan hastalarda,
• Çocuklar ve büyümesi devam eden ergenlerde,
• Gebelik sırasında,
• Emziren kadınlarda.
4.4. Özel kullanım uyarıları ve önlemleri
Genel uyarılar
Tendinit ve tendon rüptürü, periferal nöropati ve merkezi sinir sistemi etkileri dâhil
sakatlığa sebep olan ve potansiyel geri dönüşümsüz ciddi advers reaksiyonlar
TAVANİC dâhil florokinolonlar, sakatlığa sebep olabilen ve potansiyel geri dönüşümsüz ciddi
advers reaksiyonlarla ilişkilendirilmiştir. Yaygın olarak görülen advers reaksiyonlar kas-iskelet
ve periferal sinir sistemi (tendinit, tendon rüptürü, tendonlarda şişme veya inflamasyon,
karıncalanma veya uyuşma, kol ve bacaklarda uyuşukluk, kas ağrısı, kas güçsüzlüğü, eklem
ağrısı, eklemlerde şişme gibi) artralji, miyalji, periferal nöropati ve merkezi sinir sistemi
3etkileridir (halüsinasyon, anksiyete, depresyon, intihar eğilimi, insomnia, şiddetli baş ağrısı ve
konfüzyon) (bkz. Bölüm 4.8).
Bu reaksiyonlar, TAVANİC başladıktan sonra saatler ya da haftalar içinde görülebilir. Her yaş
grubundan veya önceden mevcut risk faktörleri olmayan hastalar, bu advers reaksiyonları
yaşamıştır.
Herhangi bir ciddi advers reaksiyonun ilk bulgularının veya semptomlarının ortaya çıkması
durumunda TAVANİC derhal kesilmelidir. Ayrıca, florokinolonlarla bağlantılı olarak bu ciddi
advers reaksiyonlardan herhangi birini yaşayan hastalarda TAVANİC dâhil florokinolonların
kullanımından kaçınılmalıdır.
Direnç riskleri
Metisiline dirençli S. aureus (MDSA):
Metisiline dirençli S. aureus’un, levofloksasin de dahil olmak üzere florokinolonlara
korezistans gösterme olasılığı çok yüksektir. Bu nedenle, organizmanın levofloksasine
duyarlılığı laboratuvar testleriyle doğrulanmadığı sürece (ve MDSA enfeksiyonlarının tedavisi
için genel olarak önerilen antibakteriyel ajanların kullanılmasının uygun olmaması söz konusu
değilse), bilinen veya şüphe edilen MDSA enfeksiyonlarının tedavisinde levofloksasin
kullanılması önerilmez.
İdrar yolu enfeksiyonlarında en yaygın patojen olan E.coli’nin, florokinolonlara karşı direnci
Avrupa Birliği içerisinde değişkenlik göstermektedir. Hekimlerin reçete ederken E.coli’nin
florokinolonlara karşı direncinin lokal prevelansını dikkate almaları tavsiye edilmektedir.
Geçmişte, kinolon ve florokinolon içeren ilaçlar kullanırken ciddi yan etkiler yaşamış olan
hastalarda levofloksasin kullanımından kaçınılmalıdır (bkz. Bölüm 4.8). Bu hastalarda
levofloksasin ile tedavi, sadece alternatif tedavi seçeneklerinin yokluğu durumunda ve dikkatli
bir risk/yarar değerlendirmesi yapıldıktan sonra başlatılmalıdır (ayrıca bkz. Bölüm 4.3).
Konvülsiyona eğilimli hastalar:
Kinolonlar nöbet eşiğini düşürebilir ve nöbetleri tetikleyebilir. Diğer kinolonlarla olduğu gibi
TAVANİC, epilepsisi olan hastalarda kontrendikedir (bkz. Bölüm 4.3) ve diğer kinolonlarda
olduğu gibi, epileptik nöbetlere yatkın olan veya teofilin gibi nöbet eşiğini düşüren ilaçlarla eş
zamanlı tedavi gören hastalarda son derece dikkatle kullanılmalıdır (bkz. Bölüm 4.5).
Konvülsiyon tipi nöbet oluşması durumunda (bkz. Bölüm 4.8) levofloksasin tedavisinin
kesilmesi gerekir.
Clostridium difficile ile ilişkili hastalık (Psödomembranöz kolit)
TAVANİC tedavisi sırasında veya sonrasında (tedaviden birkaç hafta sonrası dahil olmak
üzere) şiddetli, ısrarlı ve/veya kanlı diyare görülürse, bu Clostridium difficile ile ilişkili
hastalığın belirtisi olabilir. Bu hastalığın şiddeti, en şiddetlisi psödomembranöz kolit olmak
üzere, orta seviyeden hayatı tehdit edici boyuta kadar değişebilir (bkz. Bölüm 4.8). Dolayısıyla,
levofloksasin ile tedavi sırasında ve sonrasında ciddi ishal gelişen hastalarda bu tanının dikkate
alınması önemlidir. Eğer psödomembranöz enterokolitten şüpheleniliyorsa, TAVANİC
tedavisi hemen sonlandırılmalı ve gecikmeden uygun bir tedaviye başlanmalıdır. Bu klinik
durumda, bağırsak hareketlerini engelleyen ilaçlar kontrendikedir.
Uzun süreli, yaşamsal faaliyetleri kısıtlayıcı ve potansiyel olarak geri dönüşsüz ciddi advers
ilaç reaksiyonları
4Kinolon ve florokinolon kullanan hastalarda çok nadir vakalarda, yaşlarından ve öncesinde
mevcut olan risk faktörlerinden bağımsız olarak, uzun süreli (aylarca veya yıllarca devam
eden), farklı, bazen birden çok vücut sistemini etkileyen (kas iskelet sistemi, sinir sistemi,
psikiyatrik ve duyular) kısıtlayıcı ve potansiyel olarak geri dönüşsüz ciddi advers ilaç
reaksiyonları bildirilmiştir. Herhangi bir ciddi advers reaksiyonun ilk belirti ve işaretleri ortaya
çıktığı anda, levofloksasin derhal kesilmeli ve hastalar doktorlarına danışmaları için
yönlendirilmelidir.
Tendinit ve tendon rüptürü
Kinolon ve florokinolonlarla tedavinin başlangıcından sonraki 48 saat içinde, bazen bilateral
olmak üzere, tendinit ve tendon rüptürü (bununla sınırlı olmamakla beraber özellikle Aşil
tendonu) oluşabilir ve tedavinin bitmesinden sonraki birkaç aya kadar bile oluştuğuna ilişkin
vakalar bildirilmiştir. Yaşlı hastalarda, böbrek yetmezliği olan hastalarda, solid organ transplant
hastalarında, günlük 1.000 mg’lık levofloksasin dozu alan hastalarda ve eş zamanlı olarak
kortikosteroid kullanan hastalarda, tendinit ve tendon rüptürü riski artar. Bu nedenle eş zamanlı
kortikosteroid kullanımından kaçınılmalıdır.
Tendinitin ilk belirtilerinde (örn. ağrılı şişlik, inflamasyon) levofloksasin tedavisi durdurulmalı
ve alternatif tedavi değerlendirilmelidir. Etkilenmiş uzuv(lar) uygun şekilde tedavi edilmelidir
(örn. immobilizasyon). Tendinopati belirtileri oluşursa kortikosteroidler kullanılmamalıdır.
Aşırı duyarlılık reaksiyonları
Levofloksasin, nadir olarak ilk dozdan sonra da olmak üzere, öldürücü potansiyeli olan ciddi
aşırı duyarlılık reaksiyonlarına (örn. anjiyoödem, anafilaktik şok) neden olabilir (bkz. Bölüm
4.8). Hastalar derhal tedaviyi kesmeli ve acil önlem alınması için doktora başvurmalıdır.
Ağır kutanöz advers reaksiyonlar
Levofloksasin ile toksik epidermal nekroliz (TEN: Lyell sendromu olarak da bilinir), Stevens-
Johnson sendromu (SJS) ve eozinofili ve sistemik semptomlarla seyreden ilaç reaksiyonu
(DRESS) dahil olmak üzere hayatı tehdit edici veya ölümcül olabilen ciddi kutanöz advers
reaksiyonlar (SCAR) bildirilmiştir (bkz. bölüm 4.8). Hastalar reçeteleme sırasında şiddetli
kutanöz reaksiyonların belirti ve semptomları konusunda bilgilendirilmeli ve yakından
izlenmelidir. Bu reaksiyonları düşündüren belirti ve semptomlar ortaya çıkarsa, levofloksasin
derhal kesilmeli ve alternatif tedavi düşünülmelidir. Bir hastada levofloksasin kullanımı ile SJS,
TEN veya DRESS gibi ciddi bir reaksiyon gelişmişse, bu hastada levofloksasin tedavisi asla
yeniden başlatılmamalıdır.
Hepato-biliyer bozukluklar
Sepsis gibi altta yatan çok ciddi hastalıkları bulunan kişilerde, levofloksasin uygulanması ile
karaciğer nekrozundan yaşamı tehdit eden karaciğer yetmezliğine kadar gidebilen olgular rapor
edilmiştir (bkz. Bölüm 4.8). İştahsızlık, sarılık, koyu renkte idrar, kaşıntı veya karında
hassasiyet gibi karaciğer hastalığıyla ilgili semptom ve işaretler gelişirse, hastanın tedaviyi
durdurması ve derhal doktoruyla temas kurması gerekir.
QT aralığında uzama
Levofloksasin de dâhil olmak üzere florokinolon kullanan hastalarda, aşağıdaki gibi QT
aralığının uzaması açısından risk faktörleri varsa dikkatli olunması gerekir:
Düzeltilmemiş elektrolit dengesizliği (örn. hipokalemi, hipomagnezemi)
­
Konjenital uzun QT sendromu
­
Kardiyak hastalık (örn. kalp yetmezliği, miyokard enfarktüsü, bradikardi)
­
5QT aralığını uzattığı bilinen ilaçların birlikte kullanılması (örn. sınıf IA ve III antiaritmikler,
­
trisiklik antidepresanlar, makrolidler, antipsikotikler)
İleri yaştaki hastalar ve kadınlar QTc aralığını uzatan ilaçlara karşı daha duyarlı olabilirler. Bu
nedenle, bu hasta grubunda levofloksasin de dahil olmak üzere florokinolonlar kullanıldığında
dikkatli olunmalıdır (bkz. Bölüm 4.2, 4.5, 4.8 ve 4.9).
Disglisemi
Diğer tüm kinolonlarla olduğu gibi, genellikle oral hipoglisemik ajan (örn. glibenklamid) veya
insülin ile eş zamanlı tedavi gören diyabetli hastalarda hiperglisemi ve hipoglisemiyi içeren kan
glukoz düzeyi bozuklukları görüldüğü bildirilmiştir. Hipoglisemik koma olguları bildirilmiştir.
Diyabetli hastalarda kan glukozunun dikkatle takip edilmesi tavsiye edilmektedir (bkz. Bölüm
4.8)
Bir hasta kan şekeri bozukluğu bildirirse TAVANİC tedavisi derhal durdurulmalı ve alternatif
florokinolon olmayan antibakteriyel tedavi düşünülmelidir.
Miyastenia Gravis’in şiddetlenmesi
Levofloksasinin de dahil olduğu florokinolonlar nöromüsküler blokaj aktivitesine sahiptirler ve
myastenia gravisli hastalarda kas güçsüzlüğünü şiddetlendirebilirler. Florokinolon kullanan
myastenia gravisli hastalarda, ventilatör desteği gerektiren solunum yetmezliği ve ölümü de
kapsayan ciddi advers olaylar, florokinolonla ilişkilendirilmiştir. Öyküsünde myastenia gravis
bulunan hastalar florokinolon kullanımından kaçınılmalıdır
Böbrek yetmezliği olan hastalar
Levofloksasin temel olarak böbrekler yoluyla atıldığından, böbrek yetmezliği olan hastalarda
TAVANİC’in dozunun ayarlanması gerekir (bkz. Bölüm 4.2)
Işığa karşı duyarlılık gelişmesi (fotosensitizasyon)
Levofloksasine bağlı fotosensitizasyon vakaları bildirilmiştir (bkz. Bölüm 4.8).
Fotosensitizasyonun önlenmesi için hastaların tedavi süresince ve tedavi bitimini takip eden 48
saat boyunca kuvvetli güneş ışığına çıkmamaları veya solaryum gibi yapay ultraviyole
ışınlarına maruz kalmamaları önerilir.
Süperenfeksiyon
Diğer antibiyotiklerde olduğu gibi, levofloksasinin uzun süreli kullanımı, duyarlı olmayan
organizmaların aşırı çoğalmasına sebep olabilir. Hastanın durumunun tekrarlayan
değerlendirmeleri önemlidir. Eğer süperenfeksiyon oluşursa uygun tedavi yöntemleri
uygulanmalıdır.
Glukoz-6-fosfat dehidrogenaz eksikliği olan hastalar
Glukoz-6-fosfat dehidrogenaz aktivitesinde latent veya aktüel defekt bulunan hastalar kinolon
grubu antibakteriyellerle tedavi edildiğinde hemolitik reaksiyonlara eğilimi artabilir, bu yüzden
levofloksasin bu tip hastalarda kullanılacaksa hemoliz gelişme potansiyeli yakından takip
edilmelidir.
Periferik nöropati
Kinolon ve florokinolon grubu ilaçlar kullanan hastalarda parestezi, hipoestezi, disestezi veya
güçsüzlüğe neden olabilen, duyusal veya duyusal-motor polinöropati vakaları bildirilmiştir.
Levofloksasin tedavisi alan hastalar ağrı, yanma, batma hissi, uyuşukluk veya güçsüzlük gibi
6nöropati semptomlarının oluşması durumunda, potansiyel olarak geri dönüşsüz bir durumun
gelişmesini önlemek için tedaviye devam etmeden önce doktorlarına danışmaları konusunda
bilgilendirilmelidir (bkz. Bölüm 4.8).
Şarbon inhalasyonu
İnsanlarda kullanım, in vitro Bacillus anthrasis duyarlılığı verilerini, hayvanlardaki deneysel
verileri ve insanlardaki sınırlı verileri temel almaktadır. Tedaviyi uygulayan doktor, şarbon
tedavisi ile ilgili ulusal ve/veya uluslararası uzlaşı belgelerine başvurmalıdır.
İnfüzyon süresi
TAVANİC için önerilen infüzyon süresi en az 60 dakikadır. Bu süre boyunca hasta
gözlenmelidir. TAVANİC infüzyonu ile taşikardi ve kan basıncında geçici düşme, nadir
vakalarda kan basıncının belirgin şekilde düşmesi ile dolaşım kollapsı gelişebilmektedir.
Levofloksasin (ofloksasin'in l-izomeri) infüzyonu sırasında kan basıncında dikkati çekecek
kadar bir düşme gözlenirse, infüzyon hemen kesilmelidir.
K vitamini antagonistleriyle tedavi edilen hastalar
K vitamini antagonisti (örn. varfarin) ile tedavi edilen hastalarda birlikte TAVANİC
kullanılması durumunda koagülasyon testlerinde (PT/INR) yükselme ve/veya kanamada artış
ihtimaline karşı, bu ilaçların birlikte kullanılması durumunda, koagülasyon testleriyle takip
yapılması gereklidir (bkz. Bölüm 4.5).
Psikotik reaksiyonlar
Levofloksasin dahil, kinolon alan hastalarda psikotik reaksiyonlar geliştiği bildirilmiştir. Çok
nadir olgularda, bazen tek bir levofloksasin dozunu takiben intihar düşüncelerine kapılma ve
kendini tehlikeye atan davranışlar görülmüştür (bkz. Bölüm 4.8). Herhangi bir hastada bu gibi
reaksiyonlar gelişirse, bu reaksiyonların ilk belirti veya semptomları görüldüğünde
levofloksasin derhal kesilmeli ve hastaya reçete eden ile iletişime geçmeleri tavsiye edilmelidir.
Alternatif nonflorokinolon antibakteriyel tedavi değerlendirilmeli ve uygun önlemler
alınmalıdır. Psikotik bozukluğu olan veya psikiyatrik hastalık öyküsü bulunan hastalarda
levofloksasin kullanılması gerekiyorsa, dikkatli olunmalıdır.
Görme bozuklukları
Görme bozukluğu ya da gözlerde herhangi bir etki ortaya çıktığında hemen göz hastalıkları
uzmanı tarafından muayene yapılmalıdır (bkz. Bölüm 4.7 ve 4.8).
Laboratuvar testleri ile etkileşim
Levofloksasin ile tedavi edilen hastalarda idrarda opiyat saptanması sırasında yalancı pozitif
sonuç alınabilir. Bu sonucun daha özgün metotlar kullanılarak doğrulanması gerekebilir.
Levofloksasin Mucobacterium tuberculosis çoğalmasını baskılayabilir ve bu nedenle
tüberkülozun bakteriyolojik tanısında yalancı negatif sonuca yol açabilir.
Aort anevrizması ve diseksiyonu, ve kalp kapakçığı yetersizliği
Epidemiyolojik çalışmalar, florokinolon kullanımından sonra aort ve mitral kapak
yetmezliğinde ve özellikle yaşlı hastalarda aort anevrizması ve diseksiyonu riskinde artış
olduğunu bildirmektedir. Florokinolon alan hastalarda, bazen rüptür (ölümcül olanlar dahil) ile
komplike olan aort anevrizması ve diseksiyonu ve herhangi bir kalp kapağında
yetersizlik/yetersizlik bildirilmiştir (bkz. Bölüm 4.8).
7Bu nedenle florokinolonlar, aile öyküsünde anevrizma hastalığı pozitif olan veya doğuştan kalp
kapakçığı hastalığı olan hastalarda, önceden aort anevrizması ve/veya diseksiyon veya kalp
kapakçığı hastalığı teşhisi konulan hastalarda, diğer risk faktörlerini ya da aşağıdaki
predispozan durumları içeren hastalarda sadece dikkatli bir yarar/risk değerlendirmesi
yapıldıktan sonra ve diğer terapötik seçenekler göz önüne alındıktan sonra kullanılmalıdır.
*hem aort anevrizması hem de diseksiyonu ve kalp kapakçığı yetersizliği (örn. Marfan
sendromu veya Ehlers-Danlos sendromu, Turner sendromu, Behçet hastalığı, hipertansiyon,
romatoid artrit gibi bağ dokusu bozuklukları) veya ek olarak,
*aort anevrizması ve diseksiyonu için (örn. Takayasu arteriti veya dev hücreli arterit gibi
vasküler bozukluklar veya bilinen ateroskleroz veya Sjögren sendromu) veya ek olarak,
*kalp kapakçığı yetersizliği/yetersizliği için (örn. enfektif endokardit).
Aynı zamanda, sistemik kortikosteroidlerle tedavi edilen hastalarda aort anevrizması ve
diseksiyonu ve bunların rüptürü riski de artabilir.
Ani karın, göğüs veya sırt ağrısı durumunda, hastalara acil servise derhal başvurmaları tavsiye
edilmelidir.
Hastalara, akut dispne, yeni başlayan kalp çarpıntısı veya karın veya alt ekstremitelerde ödem
gelişmesi durumunda derhal tıbbi yardım almaları tavsiye edilmelidir.
Akut pankreatit
Levofloksasin kullanan hastalarda akut pankreatit görülebilir. Hastalar akut pankreatitin
karakteristik semptomları konusunda bilgilendirilmelidir. Bulantı, halsizlik, karın rahatsızlığı,
akut karın ağrısı veya kusma yaşayan hastaların derhal tıbbi değerlendirmeye tabi tutulması
gerekir. Akut pankreatit şüphesi varsa levofloksasin kesilmelidir; doğrulanırsa levofloksasin
yeniden başlatılmamalıdır. Pankreatit öyküsü olan hastalarda dikkatli olunmalıdır (bkz. Bölüm
4.8).
Sodyum içeriği
Bu tıbbi ürün her 100 mL dozunda 15,8 mmol (363 mg) sodyum ihtiva eder. Bu, bir yetişkin
için Dünya Sağlık Örgütü (DSÖ)'nün tavsiye ettiği maksimum günlük 2 g sodyum alımının %
18'ine eşittir. Bu durum, kontrollü sodyum diyetinde olan hastalar için göz önünde
bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
Diğer tıbbi ürünlerin TAVANİC üzerindeki etkisi
Teofilin, fenbufen veya benzeri diğer nonsteroid antiinflamatuvar ilaçlar
Yapılan bir klinik çalışmada levofloksasin ile teofilin arasında herhangi bir farmakokinetik
etkileşim bulunmamıştır. Fakat konvülsiyon eşiğini düşüren ilaçlar, teofilin veya nonsteroid
antiinflamatuvar ilaçların, kinolon grubu bir antibiyotik ile birlikte kullanılması halinde, beyin
konvülsiyon eşiğinde belirgin bir düşme görülebilir.
Tek başına uygulanmasına kıyasla, fenbufen ile birlikte kullanıldığında levofloksasinin
konsantrasyonu yaklaşık olarak % 13 oranında daha yüksek bulunmaktadır.
8Probenesid ve simetidin
Levofloksasin, probenesid ve simetidin gibi levofloksasinin renal tübüler sekresyonunu
azaltan ilaçlarla birlikte uygulandığında, özellikle böbrek yetmezliği olan hastalarda dikkatli
olunmalıdır.
Probenesid ve simetidin, levofloksasinin eliminasyonu üstünde istatistiksel olarak önemli
ölçüde etki yapmaktadır. Levofloksasinin renal klirensi, simetidin ile % 24 oranında probenesid
ile % 34 oranında azalmaktadır. Bunun nedeni her iki ilacın da levofloksasinin renal tübüler
sekresyonunu bloke etmesidir. Ancak yapılan çalışmada incelenen dozlarda, istatistiksel olarak
anlamlı görülen kinetik farklılıkların, klinik açıdan anlamlılık taşıması ihtimali yoktur.
Diğer klinik farmakoloji çalışmaları, kalsiyum karbonat, digoksin, glibenklamid, ranitidin ile
birlikte uygulandığında levofloksasinin farmakokinetiğinin klinik olarak anlamlı derecede
etkilenmediğini göstermiştir.
TAVANİC’in diğer tıbbi ürünler üzerindeki etkisi
Siklosporin
Siklosporinin yarı-ömrü, levofloksasin ile birlikte uygulandığında % 33 oranında artmaktadır.
K vitamini antagonistleri
Levofloksasin ile birlikte, bir K vitamini antagonisti (örneğin varfarin) ile tedavi edilen
hastalardaki pıhtılaşma testleri (PT/INR) ve/veya kanamada şiddetli olabilen artışlar
bildirildiğinden, K vitamini antagonistleri ile tedavi edilen hastalarda pıhtılaşma testleri
yakından takip edilmelidir.
Hastalar kanama belirtisi yönünden de dikkatli bir şekilde takip edilmelidir (bkz. Bölüm 4.4).
QT aralığını uzattığı bilinen ilaçlar
Levofloksasin diğer florokinolonlarda olduğu gibi, QT aralığını uzattığı bilinen ilaçları (örneğin
Sınıf IA ve III antiaritmikler, trisiklik antidepresanlar, makrolidler, antipsikotikler) alan
hastalarda dikkatli kullanılmalıdır (bkz. Bölüm 4.4, QT aralığının uzaması).
Diğer bir farmakokinetik etkileşim çalışmasında levofloksasin teofilin (bir CYP1A2 substratı)
farmakokinetiğini etkilememiştir; bu nedenle levofloksasin bir CYP1A2 inhibitörü değildir.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda kullanımına ilişkin yeterli veri mevcut değildir.
Gebelik dönemi
Levofloksasinin gebe kadınlarda kullanımına ilişkin yeterli veri mevcut değildir. TAVANİC
gebelik döneminde kontrendikedir.
Hayvanlar üzerinde yapılan çalışmalar, gebelik ve/veya embriyonal/fetal gelişim
ve/veya/doğum ve/veya doğum sonrası gelişim üzerindeki etkiler bakımından yetersizdir (bkz.
Bölüm 5.3). İnsanlara yönelik potansiyel risk bilinmemektedir. Bununla birlikte, insanlara
ilişkin verilerin yeterli olmaması ve florokinolonlarla yapılan deneysel çalışmalarda büyüyen
9organizmalarda ağırlık taşıyan kıkırdağa zarar verme riskinin gösterilmesi nedeniyle,
TAVANİC gebelik döneminde kullanılmamalıdır (bkz. Bölüm 4.3 ve Bölüm 5.3).
Laktasyon dönemi
TAVANİC emzirme döneminde kontrendikedir. Levofloksasinin insan ya da hayvan sütü ile
atıldığına ilişkin yetersiz/sınırlı bilgi mevcuttur, ancak diğer florokinolonlar anne sütüne
geçmektedir. Florokinolonlarla yapılan deneysel çalışmalarda büyüyen organizmalarda ağırlık
taşıyan kıkırdağa zarar verme riskinin gösterilmesi nedeniyle, TAVANİC emzirme döneminde
kullanılmamalıdır. (bkz. Bölüm 4.3 ve 5.3).
Üreme yeteneği/Fertilite
Levofloksasin sıçanlarda doğurganlık veya üreme performansında herhangi bir bozulmaya
neden olmamıştır.
4.7. Araç ve makine kullanımı üzerindeki etkiler
TAVANİC'in araç ve makine kullanma yeteneği üzerinde düşük veya orta düzeyde etkisi vardır.
TAVANİC kullanımı, hastanın konsantrasyon ve tepki verme yeteneğini bozabilecek
sersemlik/baş dönmesi, görme bozuklukları, uyuklama gibi bazı istenmeyen yan etkilere yol
açabilir. Araç ve makine kullanımı gibi özel dikkat isteyen durumlarda bu yeteneklerdeki
azalma bir risk teşkil edebilir. TAVANİC kullanırken bu gibi yan etkiler yaşayan hastaların
araç ve makine kullanmaması gerekir.
4.8. İstenmeyen etkiler
Aşağıda verilen bilgiler 8.300’den fazla hastanın katıldığı klinik araştırmalardan ve pazarlama
sonrası deneyimlerden elde edilen verileri temel almaktadır.
Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000 ila < 1/100);
seyrek(≥ 1/10.000 ila < 1/1.000); çok seyrek (< 1/10.000), bilinmiyor (eldeki verilerden
hareketle tahmin edilemiyor).
Her sıklık grubu içinde sunulan istenmeyen etkiler azalan şiddete göre sıralanmıştır.
Enfeksiyonlar ve enfestasyonlar
Yaygın olmayan: Kandida enfeksiyonu dahil mantar enfeksiyonları, patojen direnci
Kan ve lenf sistemi hastalıkları
Yaygın olmayan: Lökopeni, eozinofili
Seyrek: Nötropeni, trombositopeni
Bilinmiyor: Pansitopeni, agranülositoz, hemolitik anemi
Bağışıklık sistemi hastalıkları
Seyrek: Anjiyoödem, aşırı duyarlılık (bkz. Bölüm 4.4)
Bilinmiyor: Anafilaktik şok1, anafilaktoid şok1 (bkz. Bölüm 4.4)
Endokrin hastalıkları
Seyrek: Antidiüretik hormonun uygunsuz salgılanması sendromu (UADHS).
Metabolizma ve beslenme hastalıkları
Yaygın olmayan: Anoreksi
Seyrek: Özellikle diyabetli hastalarda hipoglisemi, hipoglisemik koma (bkz. Bölüm 4.4)
10Bilinmiyor: Hiperglisemi (bkz. Bölüm 4.4)
Psikiyatrik hastalıkları*
Yaygın: İnsomnia
Yaygın olmayan: Anksiyete, konfüzyon durumu, sinirlilik
Seyrek: Psikotik bozukluk (örn. halüsinasyon ve paranoyaile birlikte), depresyon, ajitasyon,
anormal rüyalar, kabuslar, deliryum
Bilinmiyor: İntihar düşünceleri ve intihar girişimi de dahil, kendine zarar verici davranışlarla
birlikte psikotik reaksiyonlar (bkz. Bölüm 4.4)
Sinir sistemi hastalıkları*
Yaygın: Baş ağrısı, sersemlik
Yaygın olmayan: Somnolans, tremor, tat duyusunda bozukluk (disguzi)
Seyrek: Konvülsiyonlar (bkz. Bölüm 4.3 ve 4.4), parestezi, hafıza bozukluğu
Bilinmiyor: Duyusal ve duyusal-motor periferik nöropati (bkz. Bölüm 4.4), koku duyusu kaybı
(anosmi) dahil koku alma bozuklukları (parosmi), diskinezi, ekstrapiramidal bozukluk, aguzi
senkop, iyi huylu intrakranial hipertansiyon
Göz hastalıkları*
Seyrek: Bulanık görüş dahil görme yeteneğinde bozulma (bkz. Bölüm 4.4)
Bilinmiyor: Geçici görme kaybı (bkz. Bölüm 4.4), üveit
Kulak ve iç kulak hastalıkları*
Yaygın olmayan: Vertigo
Seyrek: Kulak çınlaması (tinnitus)
Bilinmiyor: İşitme yeteneğinde bozulma, işitme kaybı
Kardiyak hastalıkları**
Seyrek: Taşikardi, palpitasyon
Bilinmiyor: Kalp durması, ventriküler aritmi ve Torsades de Pointes ile sonuçlanabilecek
ventriküler taşikardi (çoğunlukla QT uzaması risk faktörleri olan hastalarda rapor edilir),
Elektrokardiyogramda QT aralığının uzaması (bkz. Bölüm 4.4 ve 4.9).
Vasküler hastalıkları**
Yaygın: Flebit
Seyrek: Hipotansiyon
Solunum, göğüs bozuklukları ve mediastinal hastalıkları
Yaygın olmayan: Dispne
Bilinmiyor: Bronkospazm, alerjik pnömoni
Gastrointestinal hastalıkları
Yaygın: Diyare, kusma, bulantı
Yaygın olmayan: Karın ağrısı, dispepsi, flatulans, konstipasyon
Bilinmiyor: Hemorajik diyare çok seyrek olgularda psödomembranöz kolit (bkz. Bölüm 4.4)
dahil enterokolite işaret edebilir, pankreatit (bkz. Bölüm 4.4)
Hepato-biliyer hastalıkları
Yaygın: Karaciğer enzimlerinde artış (ALT/AST, alkalin fosfataz, GGT)
Yaygın olmayan: Kanda bilirubin artışı
11Bilinmiyor: Sarılık, hepatit ve ölümcül olgular da dahil olmak üzere akut karaciğer yetmezliğiyle
sonuçlanan ciddi karaciğer hasarı (primer olarak altta yatan ciddi hastalığı olan hastalarda)
(bkz.Bölüm 4.4).
Deri ve derialtı doku hastalıkları2
Yaygın olmayan: Kaşıntı, kızarıklık, ürtiker, hiperhidroz
Seyrek: Eozinofili ve sistemik semptomlarla seyreden nadir ilaç reaksiyonu (DRESS) (bkz.
bölüm 4.4), sabit doz ilaç erüpsiyonu
Bilinmiyor: Toksik epidermal nekroliz, Stevens-Johnson sendromu, eritema multiforme,
fotosensitivite reaksiyonu (bkz. Bölüm 4.4), lökositoklastik vaskülit, stomatit.
Kas-iskelet bozuklukları, bağ doku ve kemik hastalıkları*
Yaygın olmayan: Artralji, miyalji
Seyrek: Tendinit dahil tendon bozukluğu (bkz. Bölüm 4.3 ve 4.4) (örneğin aşil tendonunda
gelişebilir), Myastenia Gravis’li hastalarda özel önem taşıyan kas güçsüzlüğü (bkz. Bölüm 4.4)
Bilinmiyor: Rabdomiyoliz, tendon rüptürü (örn. aşil tendonu) (bkz. Bölüm 4.3 ve 4.4), ligament
rüptürü, kas rüptürü, artrit
Böbrek ve idrar yolu hastalıkları
Yaygın olmayan: Kan kreatinin düzeyinin artması
Seyrek: Akut böbrek yetmezliği (örn. interstisyel nefrite bağlı)
Genel bozukluklar ve uygulama bölgesine ilişkin hastalıkları*
Yaygın: İnfüzyon yapılan bölgede reaksiyon (ağrı, kızarıklık)
Yaygın olmayan: Asteni
Seyrek: Ateş
Bilinmiyor: Ağrı (sırt, göğüs ve ekstremiteler)
1Anafilaktik ve anafilaktoid reaksiyonlar bazen ilk dozdan sonra bile ortaya çıkabilir.
2Bazen ilk dozdan sonra bile mukokutanöz reaksiyonlar meydana gelebilir.
* Kinolon ve florokinolon kullanımı ile ilişkili olarak çok nadir vakalarda, bazı vakalarda
önceden var olan risk faktörlerinden bağımsız olarak, uzun süreli (aylarca veya yıllarca devam
eden), farklı, bazen birden çok sistem organ sınıfını ve duyuları etkileyen (tendinit, tendon
rüptürü, artralji, ekstremitelerde ağrı, yürüme güçlüğü, parestezi ile ilişkili nöropati, depresyon,
yorgunluk, bellek zayıflığı, uyku bozuklukları, ve duyma, görme, tat alma ve koku almada
bozukluk gibi reaksiyonları içerir) kısıtlayıcı ve potansiyel olarak geri dönüşsüz ciddi advers
ilaç reaksiyonları bildirilmiştir (bkz. Bölüm 4.4).
**Florokinolon alan hastalarda bazen rüptürle komplike olan (ölümcül olanlar dahil) aort
anevrizması ve diseksiyonu ve kalp kapaklarından herhangi birinde yetersizlik bildirilmiştir
(bkz. Bölüm 4.4).
Florokinolon uygulanmasıyla ilişkili diğer istenmeyen etkiler:
Çok seyrek: Porfiri hastalığı bulunanlarda porfiri atakları
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
124.9. Doz aşımı ve tedavisi
Hayvanlarda yapılan toksisite veya supraterapötik dozlarla yapılan klinik çalışmalarına göre;
TAVANİC’in akut aşırı dozu durumunda beklenmesi gereken en önemli işaretler konfüzyon,
sersemlik, bilinç bozukluğu ve konvülsif nöbetlerdir. Konfüzyon durumu, konvülsiyon,
halüsinasyon ve tremoru da içeren merkezi sinir sistemi etkileri, pazarlama sonrası
deneyimlerde gözlenmiştir. Gastrointestinal sistemle ilgili reaksiyonlar bulantı ve mukoza
erozyonlarıdır.
Pazarlama sonrası deneyimlerde konfüzyon durumu, konvülsiyon, halüsinasyon ve titreme gibi
merkezi sinir sistemi etkileri gözlemlenmiştir.
Supraterapötik dozlarla yapılan klinik farmakoloji çalışmalarında QT aralığında uzama
görülmüştür.
Aşırı doz durumunda hasta dikkatle izlenmeli, QT aralığında uzama ihtimali olduğundan EKG
takibi yapılmalı ve semptomatik tedavi uygulanmalıdır.
Hemodiyaliz, peritoneal diyaliz veya sürekli ambulatuvar peritoneal diyaliz, levofloksasinin
vücuttan uzaklaştırılmasında etkili değildir. Spesifik bir antidotu yoktur.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Kinolon antibakteriyeller, florokinolonlar
ATC Kodu: J01MA12
Levofloksasin, florokinolon sınıfından sentetik bir antibakteriyel ilaçtır. Rasemik ilaç maddesi
olan ofloksasin’in, S (-) enantiomeridir.
Etki mekanizması
Bir florokinolon antibakteriyel ilaç olarak levofloksasin, DNA giraz kompleksi ve
topoizomeraz IV üzerine etki yapar.
FK/FD (Farmakokinetik/Farmakodinamik) ilişkisi
Levofloksasinin bakterisidal aktivitesinin derecesi, serumdaki maksimum konsantrasyonun
(C ) veya eğri altındaki alanın (EAA) ve minimum inhibitör konsantrasyonunun (MİK)
maks
oranına bağlıdır.
Antibakteriyel spektrumu
Direnç oranları coğrafik olarak ve seçilen suş için zamana bağlı olarak değişebilir ve direnç
paternleri için lokal bilgiler, özellikle şiddetli enfeksiyonların tedavisinde göz önünde
bulundurulmalıdır.
Aşağıdaki bilgiler Ağustos 2012 itibariyle Avrupa harmonizasyon verilerini yansıtmaktadır.
Genellikle Duyarlı Türler
Aerobik Gram -pozitif bakteriler
Bacillus anthracis
Staphylococcus aureus (metisiline duyarlı)
13Staphylococcus saprophyticus
C ve G grubu streptokoklar
Streptococcus agalactiae
Streptococcus pneumoniae
Streptococcus pyogenes
Aerobik Gram-negatif bakteriler
Eikenella corrodens
Haemophilus influenzae
Haemophilus para-influenzae
Klebsiella oxytoca
Moraxella catarrhalis
Pasteurella multocida
Proteus vulgaris
Providencia rettgeri
Anaerobik bakteriler
Peptostreptococcus
Diğer
Chlamydophila pneumoniae
Chlamydophila psittaci
Chlamydia trachomatis
Legionella pneumophila
Mycoplasma pneumoniae
Mycoplasma hominis
Ureaplasma urealyticum
Gelişen direncin problem oluşturabileceği türler
Aerobik Gram-pozitif bakteriler
Enterococcus faecalis
Staphylococcus aureus (metisiline dirençli)*
Koagülaz-negatif Staphylococcus spp.
Aerobik Gram-negatif bakteriler
Acinetobacter baumannii
Citrobacter freundii
Enterobacter aerogenes
Enterobacter cloacae
Escherichia coli
Klebsiella pneumoniae
Morganella morganii
Proteus mirabilis
Providencia stuartii
Pseudomonas aeruginosa
Serratia marcescens
Anaerobik bakteriler
Bacteroides fragilis
14Doğal olarak dirençli suşlar
Aerobik Gram-pozitif bakteriler
Enterococcus faecium
* Metisiline dirençli S.aureusların levofloksasin de dahil olmak üzere florokinolonlara karşı
direnç gösterme olasılığı çok yüksektir.
Direnç mekanizması
Levofloksasine direnç, hem tip II topoizomerazlarda, DNA girazda, hem detopoizomeraz IV
hedef bölge mutasyonlarıyla, aşamalı bir süreç sonucunda kazanılır. Geçirgenlik bariyeri
(Pseudomonas aeruginosa’da yaygındır) ve akış mekanizmaları gibi diğer direnç
mekanizmaları da levofloksasine duyarlılığı etkileyebilir.
Levofloksasin ve diğer florokinolonlar arasında çapraz direnç gözlenmiştir. Etki mekanizması
nedeniyle genel olarak levofloksasin ve diğer antibakteriyal ilaç sınıfları ile arasında çapraz
direnç yoktur.
Duyarlılık testi için sınır değerleri
Avrupa Antimikrobik Duyarlılık Testleri Komitesi (EUCAST) tarafından çok duyarlı ile
duyarlı ve dirençli organizmaları ayırmak amacıyla levofloksasin için önerilen MİK sınır
değerleri aşağıdaki tabloda sunulmaktadır (MİK testi -mg/L).
Levofloksasin için EUCAST klinik MİK sınır değerleri (versiyon 10.0, 2020-01-01):
Patojen Duyarlı Dirençli
Enterobacteriaceae ≤ 0,5 mg/L > 1 mg/L
Pseudomonas spp. ≤ 0,001 mg/L > 1 mg/L
Acinetobacter spp. ≤ 0,5 mg/L > 1 mg/L
Staphylococcus aureus ≤ 0,001 mg/L > 1 mg/L
Coagulase-negative staphylococci ≤ 0,001 mg/L > 1 mg/L
Enterococcus spp.1 ≤ 4 mg/L > 4 mg/L
Streptococcus pneumoniae ≤ 0,001 mg/L > 2 mg/L
Streptococcus spp.(A,B,C ve G grupları) ≤ 0,001 mg/L > 2 mg/L
Haemophilus influenzae ≤ 0,06 mg/L > 0,06 mg/L
Moraxella catarrhalis ≤ 0,125 mg/L > 0,125 mg/L
Helicobacter pylori ≤ 1 mg/L > 1 mg/L
Aerococcus sanguinicola ve urinae2 ≤ 2 mg/L > 2 mg/L
Aeromonas spp. ≤ 0,5 mg/L > 1 mg/L
FK-FD limitleri (türe özgü olmayan sınır değerleri) ≤ 0,5 mg/L > 1 mg/L
1: Sadece komplike olmayan idrar yolu enfeksiyonları
2: Duyarlılık, siprofloksasin duyarlılığından elde edilebilir.
Bireysel türlerin kazanılmış direncinin yaygınlığı, konuma göre ve zaman içinde değişiklik
gösterebilir. Bu nedenle, özellikle şiddetli enfeksiyonların yeterli tedavisi için direnç durumu
hakkında yerel bilgi verilmelidir. En azından bazı enfeksiyonlardaki lokal direnç durumu
nedeniyle levofloksasinin etkililiği sorgulanıyorsa, uzman görüşü alınmalıdır.
155.2. Farmakokinetik özellikler
Emilim:
Oral yoldan verilen levofloksasin 1-2 saat içinde pik plazma konsantrasyonlarının elde
edilmesiyle hızla ve neredeyse tamamen absorbe olur. Mutlak biyoyararlanımı % 99-100’dür.
Levofloksasinin emilimi üzerinde gıdaların küçük bir etkisi vardır. Günde tek veya iki doz 500
mg’ın alınmasından 48 saat sonra sabit duruma ulaşır.
Dağılım:
Tek doz ve tekrarlayan 500 mg dozunun uygulanmasından sonra, vücut dokularına yaygın
dağılım gösteren levofloksasinin ortalama dağılım hacmi yaklaşık 100 L’dir. Levofloksasinin
yaklaşık % 30-40’ı serum proteinlerine bağlanmış durumdadır.
Dokulara ve vücut sıvılarına geçiş:
Levofloksasinin bronşiyal mukozaya, epitel astar sıvısına, alveoler makrofajlara, akciğer
dokusuna, deriye (kabarcık sıvısı), prostat dokusuna ve idrara nüfuz ettiği gösterilmiştir. Ancak
levofloksasinin beyin omurilik sıvısına geçişi zayıftır.
Biyotransformasyon:
Levofloksasin çok az düzeyde metabolize olur, metabolitleri desmetil-levofloksasin ve
levofloksasin N-oksittir. Metabolitler, idrarda atılırlar ve dozun < % 5’ini oluştururlar.
Levofoksasin stereokimyasal olarak stabildir ve izomerik dönüşüme uğramaz.
Eliminasyon:
Levofloksasin oral ve intravenöz verilmesini takiben, plazmadan göreceli olarak yavaş elimine
olur (t
½
: 6 - 8 saat). Ekskresyonu esas olarak renal yoldandır (verilen dozun > % 85’i).
500 mg tek dozu takiben levofloksasinin ortalama total vücut klirensi 175 ± 29,2 mL/dak.’dır.
Levofloksasinin intravenöz ve oral uygulanmasında temel farmakokinetik farklılık yoktur, bu
oral ve intravenöz yolların birbirinin yerine geçebileceğini düşündürmektedir.
Doğrusallık/Doğrusal olmayan durum:
Levofloksasin 50 ila 1.000 mg aralığında doğrusal farmakokinetik özellik gösterir.
Hastalardaki karakteristik özellikler
Böbrek yetmezliği olan hastalar:
Böbrek yetmezliğinde levofloksasinin farmakokinetik özellikleri etkilenir. Böbrek
fonksiyonlarının azalmasıyla birlikte, böbreklerden eliminasyonu ve klirensi düşer ve aşağıdaki
tabloda gösterildiği gibi, eliminasyon yarı ömrü uzar:
500 mg tek oral dozu takiben böbrek yetmezliğinde farmakokinetik
Cl CR [mL/dak] < 20 20 - 40 50 - 80
Cl
R
[mL/dak] 13 26 57
t
1/2
[saat] 35 27 9
16Yaşlı hastalar:
Levofloksasinin farmakokinetik özellikleri, kreatinin klirensindeki farklılıklarla alakalı olanlar
dışında, yaşlılarla gençler arasında önemli değişiklikler göstermez.
Cinsiyet farklılıkları:
Kadın ve erkeklerde yapılan ayrı analizler neticesinde levofloksasinin farmakokinetik
özelliklerinde cinsiyetler arasında çok küçük marjinal farklılıklar olduğu gösterilmiştir. Bu
farkların klinik açıdan anlamlı olduğuna dair her hangi bir kanıt yoktur.
5.3. Klinik öncesi güvenlilik verileri
Klinik öncesi veriler; tek doz toksisitesi, tekrarlayan doz toksisitesi, karsinojenik potansiyel ve
üreme/gelişme toksisitesini içeren geleneksel çalışmalar temelinde insanlar için özel bir tehlike
ortaya koymamaktadır.
Levofloksasin sıçanlarda fertilite ya da üreme performansında bozukluğa yol açmamıştır ve
fetüs üzerindeki tek etkisi maternal toksisiteye bağlı olan gelişme geriliğidir.
Levofloksasin bakteri ya da memeli hücrelerinde gen mutasyonuna yol açmamıştır fakat Çin
hamsteri akciğer hücrelerinde in vitro kromozom kırılmasına neden olmuştur. Bu etkiler
topoizomeraz II inhibisyonuna atfedilebilir. İn vivo testlerde (mikronükleus, kardeş kromatid
değişimi, plansız DNA sentezi, dominant letal testler) genotoksik potansiyel göstermemiştir.
Farelerde yürütülen çalışmalar levofloksasinin yalnızca çok yüksek dozlarda fototoksik
aktiviteye sahip olduğunu göstermiştir. Levofloksasin fotomutajenite tayininde genotoksik
potansiyel göstermemiştir ve bir fotokarsinojenite çalışmasında tümör gelişimini azaltmıştır.
Diğer florokinolonlar gibi levofloksasin sıçan ve köpeklerde kıkırdak üzerinde etki (soyulma
ve boşluk oluşumu) göstermiştir. Bu etkiler genç hayvanlarda daha belirgin olmuştur.
6. FARMASÖTİK ÖZELLİKLERİ
6.1. Yardımcı maddelerin listesi
Sodyum klorür,
Sodyum hidroksit (pH ayarlaması için)
% 36 Hidroklorik asit, (pH ayarlaması için)
Enjeksiyonluk su
(Sodyum konsantrasyonu: 15,8 mmol (363 mg/100 mL)
6.2. Geçimsizlikler
TAVANİC , aşağıdaki infüzyon solüsyonları ile uyumludur:
% 0,9 sodyum klorür çözeltisi
% 5 glukoz enjeksiyonu
% 2,5 glukoz, Ringer çözeltisi içinde
Parenteral beslenme için hazırlanmış kombinasyon çözeltileri (amino asitler, karbonhidratlar,
elektrolitler)
TAVANİC, heparin veya alkali çözeltilerle (örn. sodyum hidrojen karbonat)
karıştırılmamalıdır.
TAVANİC, yukarıda belirtilenler dışındaki diğer tıbbi ürünlerle karıştırılmamalıdır.
6.3. Raf ömrü
1736 ay
6.4. Saklamaya yönelik özel tedbirler
30°C altındaki oda sıcaklığında ve ambalajında saklayınız. Işıktan koruyunuz. Ambalajından
çıkarıldıktan sonra oda ışığında dayanma süresi 3 gündür.
TAVANİC infüzyonluk çözelti herhangi bir bakteriyel kontaminasyonu önlemek için kauçuk
tıpanın delinmesinden hemen sonra (3 saat içinde) kullanılmalıdır. İnfüzyon sırasında ışıktan
korunmaya gerek yoktur.
Bu tıbbi ürün sadece tek kullanımlıktır.
Çözelti kullanılmadan önce gözle kontrol edilmelidir. Çözelti sadece berrak, yeşilimsi sarı bir
çözelti ise ve pratik olarak partikül içermiyorsa kullanılmalıdır.
6.5. Ambalajın niteliği ve içeriği
Kutuda, ağzı kauçuk tıpa üzeri flipoff kapaklı asma tertibatı bulunan 1 adet renksiz cam
flakonda 100 mL çözelti.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği”ne uygun olarak imha edilmelidir.
7. RUHSAT SAHİBİ
Sanofi Sağlık Ürünleri Ltd. Şti.
Şişli-İstanbul
8. RUHSAT NUMARASI
110/09
9. İLK RUHSAT TARİHİ /RUHSAT YENİLEME TARİHİ
İlk ruhsat tarihi:15.05.2001
Ruhsat yenileme tarihi:
10. KÜB’ÜN YENİLENME TARİHİ
18