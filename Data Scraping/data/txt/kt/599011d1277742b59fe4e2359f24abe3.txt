1  KULLANMA  TALİMATI  
 
AZOCENT  500 mg IV enjeksiyonluk/infüzyonluk çözelti hazırlamak için toz  
Damar  içine  uygulanır.  
Steril  
 
 
• Etkin  madde: Her bir liyofilize  toz içeren  flakon 500 mg azitromisine  eşdeğer  524,1 mg 
azitromisin  dihidrat  içerir.  
• Yardımcı  maddeler: Sitrik  asit monohidrat, mannitol,  dekstran  40, sodyum  
hidroksit/hidroklorik asit.  
 
 
Bu Kullanma  Talimatında:  
 
 
1. AZOCENT  nedir  ve ne için kullanılır?  
2. AZOCENT’i  kullanmadan önce dikkat edilmesi  gerekenler  
3. AZOCENT  nasıl  kullanılır?  
4. Olası  yan etkiler  nelerdir?  
5. AZOCENT’in  saklanması  
 
 
Başlıkları yer almaktadır. 
 
 
1. AZOCENT  nedir  ve ne için  kullanılır?  
• AZOCENT ; beyaz -beyazımsı renkte liyofilize toz içeren, bromobutil gri tıpalı, flip -off 
plastik alüminyum kapaklı, 10 R Tip I renksiz cam flakonda,1 flakon veya 1 flakon ve  
enjeksiyonluk su  içeren 5  ml Tip  I renksiz şeffaf  cam  ampulden oluşmaktadır. Bu ilacı kullanmaya  başlamadan  önce  bu KULLANMA  TALİMATINI  dikkatlice  
okuyunuz,  çünkü sizin için önemli bilgiler  içermektedir.  
• Bu kullanma talimatını  saklayınız. Daha sonra tekrar okumaya ihtiyaç duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız. 
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ilacı 
kullandığınızı  söyleyiniz.  
• Bu talimatta  yazılanlara  aynen  uyunuz. İlaç hakkında size önerilen  dozun dışında yüksek  
veya düşük doz kullanmayınız. 
2  • AZOCENT , makrolidler olarak adlandırılan bir antibiyotik grubuna ait olan azitromisin  
etkin  maddesini  içerir.  Azitromisin,  enfeksiyona  neden  olan bakterilerin  üremesini  
durdurarak ya da bunları öldürerek etkisini gösterir. Azitromisin soğuk algınlığı veya  grip 
gibi virüslerin  yol açtığı  enfeksiyonları tedavi  etmeyecektir.  
• AZOCENT , göğüs, boğaz ve burun enfeksiyonları (bronşit, zatürre, bademcik iltihabı,  
boğaz  ağrısı  (farenjit)  ve sinüzit),  kulak enfeksiyonları,  deri ve yumuşak  doku  
enfeksiyonları (abse, çıban) ile klamidya adlı bir bakterinin sebep olduğu cinsel yolla  
bulaşan  hastalıkların  ve pelvik inflamatuar  hastalığı (rahim  ve yumurtalık  iltihabı)  
tedavisinde  kullanılır.  
 
2. AZOCENT ’i kullanmada n önce dikkat edilmesi gerekenler  
AZOCENT’i  aşağıdaki durumlarda KULLANMAYINIZ   
Eğer;  
• Azitromisine ya da eritromisin, klaritromisin gibi diğer makrolid ya da ketolid grubu  
antibiyotiklerine  veya  belirtilen  yardımcı  maddelerden  herhangi  birine  karşı  aşırı duyarlı  
(alerjik)  iseniz,  
• Azitromisinin herhangi bir doz formuna (örn., tablet, süspansiyon, enjeksiyon) karşı  
önceden  karaciğer  problemi  ya da ciltte  ve gözlerde  sararma hikayeniz  varsa,  
 
AZOCENT’i  aşağıdaki  durumlarda  DİKKATLİ  KULLANINIZ  
Eğer;  
• Karaciğer  probleminiz  varsa  (ağır  karaciğer  yetmezliği olanlarda AZOCENT  kullanımı 
tavsiye  edilmez),  
• Böbrek probleminiz  varsa (ağır  böbrek yetmezliği olanlarda  doz ayarı  gerekebilir),  
• Kompanse  edilemeyen  (telafi  edilemeyen)  kalp yetmezliğiniz  ya da diğer  kalp 
hastalığınız varsa  (AZOCENT  kalp ritim anormalliği riskini  artırabilir),  
• Bradiaritmi (kalp atımının yavaşlaması), ani ölümlere yol açabilen QT sendromu veya  
Torsades  de Pointes  (elektrokardiyografi  (EKG)’de  kendini  gösteren  ) gibi kalp 
ritminizde  anormallik mevcutsa  ya da geçmiş  dönemde  böyle  bir durum  yaşadıysanız,  
• QT aralığını uzatan ilaçlar kullanıyorsanız: sınıf IA (kinidin, prokainamid) ve sınıf III  
antiaritmikler  (dofetilid, amiodaron, sotalol)  
• Kan potasyum  veya  magnezyum  seviyeleriniz  düşükse  (hipokalemi, hipomagnesemi)  
• Yaşlı  iseniz,  
• Myastenia gravis  (kas güçsüzlüğü ve yorgunluğu şeklinde  görülen bir çeşit sinir-kas 
3  hastalığı)  hastalığınız  var ise. 
Aşağıdaki  ilaçlardan  herhangi  birini  alıyorsanız;  
• Ergotamin  (migren  tedavisinde  kullanılan  bir ilaç) gibi herhangi  bir ergot  türevi  ilaçlar,  
• Kalp  ritim bozukluğunda  kullanılan  ilaçlar  (sınıf  IA ve III antiaritmikler),  
• Sisaprid, 
• Terfenadin  (Bkz.  “Diğer  ilaçlar  ile birlikte  kullanımı”).  
Bu uyarılar,  geçmişteki  herhangi  bir dönemde  dahi olsa sizin  için geçerliyse lütfen  
doktorunuza  danışınız.  
 
AZOCENT’in  yiyecek  ve içecek  ile kullanılması 
İlaç damar  içine  uygulandığından, yiyecek  ve içeceklerden etkilenmez.  
 
 
Hamilelik  
İlacı kullanmadan önce  doktorunuza veya  eczacınıza  danışınız . 
AZOCENT  hamile  kadınlarda  zorunlu nedenler  olmadıkça  kullanılmamalıdır.  
Tedaviniz  sırasında hamile  olduğunuzu fark ederseniz  hemen  doktorunuza veya eczacınıza  
danışınız.  
 
Emzirme  
İlacı kullanmadan önce  doktorunuza veya  eczacınıza  danışınız.  
Azitromisinin  anne  sütüne  geçip  geçmediği  ile ilgili yeterli derecede  bilgi olmadığından 
emziren  annelerde zorunlu nedenler  olmadıkça  kullanılmamalıdır.  
 
Araç ve makine  kullanımı  
AZOCENT’in  araç ve makine  kullanımı üzerine  herhangi  bir etkisi yoktur.  
 
 
AZOCENT’in  içeriğinde bulunan bazı yardımcı maddeler hakkında önemli bilgiler   
AZOCENT  her bir flakonda  1 mmol (23 mg)’dan  daha  az sodyum  ihtiva  eder;  yani bu dozda  
sodyuma  bağlı  herhangi  bir olumsuz  etki beklenmez.  Ürün  mannitol  içerir  ancak,  uygulama  
yolu nedeniyle  herhangi bir  olumsuz  etki beklenmez.  
 
Diğer ilaçlar  ile birlikte  kullanımı 
Aşağıdaki  ilaçlardan  herhangi  birini  kullanıyorsanız, AZOCENT’i  kullanmadan önce                  
doktorunuza  bilgi veriniz: 
4  • Varfarin  (kanın  pıhtılaşmasını önlemek  için kullanılan  bir ilaç) 
• Siklosporin (organ  veya  kemik  iliği nakillerinde  doku reddini  önlemek  için 
kullanılan, bağışıklık sistemini baskılayan bir  ilaç) 
• Digoksin (kalp  yetmezliğinde  kullanılan  bir ilaç) 
• Ergot  türevleri  (migren  tedavisinde  kullanılan  bir ilaç) 
• Teofilin  (astım tedavisinde  kullanılan  bir ilaç) 
• Terfenadin  (alerji  ve saman  nezlesi  tedavisinde  kullanılan  bir ilaç) 
• Zidovudin (AIDS  hastalarının  tedavisinde  kullanılan  bir ilaç) 
 
Eğer reçeteli ya da reçetesiz herhangi bir  ilacı şu anda kullanıyorsanız veya son zamanlarda  
kullandınız  ise lütfen  doktorunuza veya eczacınıza bunlar hakkında bilgi  veriniz.  
 
3. AZOCENT  nasıl  kullanılır?  
Uygun  kullanım  ve doz / uygulama sıklığı için talimatlar:  
Ne miktarda  ve ne kadar  süre ile AZOCENT’e  ihtiyacınız  olduğuna  doktorunuz  karar  verecek  
ve size uygulayacaktır.  
AZOCENT’in  enjeksiyon dozu genellikle 2 -5 gün boyunca, damardan 500 mg’dır. Daha  sonra, 
7-10 günlük bir tedavi kürünü tamamlamak üzere günde 1 adet 500 mg oral doz olarak 
uygul anmalıdır.  
 
Uygulama yolu ve metodu:  
Bu ilaç sağlık  personeli  tarafından  uygulanacaktır, kendi  başınıza  kullanmayınız. 
AZOCENT  uygun  bir solüsyonla  sulandırıldıktan sonra  sadece damar  içine  uygulanır.  
 
 
Değişik  yaş grupları:  
SADECE  ERİŞKİNLERDE KULLANILIR.  
 
 
Çocuklarda  kullanımı:  
Kontrollü klinik  çalışmalarda azitromisin,  6 ay-16 yaş arası  çocuklarda,  ağız yoluyla  verilmiştir. 
16 yaşından küçük çocuklarda damar yoluyla azitromisin kullanımının güvenliliği  ve yararlılığı 
değerlendirilmemiştir.  
 
Yaşlılarda  kullanımı:  
Yaşlı  hastalarda doz ayarlamasına  gerek  yoktur.  
5   
Özel  kullanım  durumları:  
Böbrek  yetmezliği:  
Hafif  ve orta düzeyde  böbrek yetmezliğinde  doz ayarlamasına gerek  yoktur, ancak  ileri 
düzeyde  böbrek yetmezliği bulunan hastalarda  dikkatli  kullanılmalıdır.  
 
Karaciğer yetmezliği:  
İleri düzeyde  karaciğer  yetmezliği bulunan hastalarda dikkatli  kullanılmalıdır.  
 
 
Eğer  AZOCENT’in  etkisinin  çok güçlü veya zayıf  olduğuna dair bir  izleniminiz  var ise 
doktorunuz  veya  eczacınız ile  konuşunuz. 
 
Kullanmanız  gerekenden  daha  fazla  AZOCENT  kullandıysanız:  
Bu ilaç uzman  sağlık  personeli  tarafından  uygulanacağından, size gerekenden  fazla veya  az 
ilaç uygulanması olası değildir.  
Doz aşımı durumunda, daha  fazla yan etkiyle  karşılaşabilirsiniz.  Doktorunuz  size bu yan 
etkilere  yönelik uygun tedaviyi verecektir.  
AZOCENT’den  kullanmanız  gerekenden  fazlasını  kullanmışsanız  bir doktor  veya eczacı  ile 
konuşunuz. 
 
AZOCENT’i  kullanmayı  unutursanız:  
AZOCENT  uzman  sağlık  personeli  tarafından  uygulanacağından,  böyle  bir durumun  
oluşmaması için gereken  önlemler  alınacaktır.  
Unutulan dozları  dengelemek için çift doz  uygulatmayınız  (almayınız).  
 
 
AZOCENT  ile tedavi  sonlandırıldığındaki  oluşabilecek  etkiler  
Doktorunuzun onayı  olmadan  tedaviyi  sonlandırdığınızda, enfeksiyona  sebep  olan bakterilerin  
tümü  ölmeyebilir.  Böylece  enfeksiyon  tam olarak  temizlenmez veya  tekrarlayabilir.  
 
4. Olası yan etkiler nelerdir?  
Tüm  ilaçlar  gibi AZOCENT’in  içeriğinde bulunan maddelere duyarlı  olan kişilerde  yan 
etkiler  olabilir.  
6  Aşağıdakilerden  biri olursa, AZOCENT’i  kullanmayı  durdurunuz  ve DERHAL    
 doktorunuza  bildiriniz  veya size en yakın  hastanenin acil  bölümüne  başvurunuz:  
• Ciltte  döküntü, kaşıntı,  kurdeşen;  yüzde, dudaklarda, dilde  veya  vücudun herhangi  bir 
yerinde  şişme; nefes darlığı; hırıltılı ya da zor nefes alma,  
• İshal  (genellikle  kanlı  ve sümüksü), mide  ağrısı  ve ateş, 
• Gözlerde  ve ciltte  sararma  (sarılık),  
• Göğüs  ağrısı,  
• Bayılma,  
• Kasılmalar  (sara  nöbetleri). 
Bunların  hepsi  çok ciddi  yan etkilerdir.  Eğer  bunlardan  biri sizde  mevcut  ise, sizin  
AZOCENT’e  karşı  ciddi  alerjiniz  var demektir.  Acil tıbbi müdahaleye  veya  hastaneye  
yatırılmanıza gerek olabilir.  
 
Aşağıdakilerden  herhangi  birini  fark  ederseniz, hemen  doktorunuza  bildiriniz  veya size 
en yakın hastanenin acil  bölümüne  başvurunuz:  
• Ciddi  sürekli  ishal,  
• Hızlı ya  da düzensiz  kalp  atışı,  
• Kızarıklık,  kaşıntı,  şişme  veya  kabarıklık  gibi, normalden  daha kısa sürede oluşan güneş  
yanığı  belirtileri,  
• Özellikle  ciltte  duyu  veya  his kaybı,  
• Kurdeşen, kaşıntı ya da deri döküntüsü, 
• Ateş,  şiddetli titreme,  boğaz  ağrısı  veya  ağız ülseri  gibi sık tekrarlayan  ve rahatsız  edici  
enfeksiyon belirtileri,  
• Normalden  daha kolay  kanama veya  morarma,  deri altında  kırmızımsı ya da morumsu 
lekelenmeler,  
• İdrarda  kan veya  bağırsaklarda  hareketlilik,  
• Saldırgan  tepkiler,  sinirlilik,  huzursuzluk veya endişe  hali, 
• Çoğu kez bulantı ve kusma ile birlikte şiddetli mide (üst kısmı) ağrıları. 
Bunların hepsi  ciddi  yan etkilerdir.  Acil  tıbbi  müdahale gerekebilir.  
 
Aşağıdakilerden  herhangi  birini  fark ederseniz,  doktorunuza  söyleyiniz:  
• İnfüzyon yerinde  ağrı veya  iltihaplanma  ve infüzyon sırasında  ağrı, 
• Ağızda  pamukçuk – beyaz,  tüylü,  yaralı  dil ve ağız,  
• Vajinada (kadın cinsel  organının iç kısmında)  pamukçuk – yaralı  ve kaşıntılı vajina  
7  ve/veya  beyaz  renkli akıntı,  
• Bulantı  (hastalık  hissi),  tat alma  kaybı, kusma, mide  ağrısı,  hazımsızlık,  gaz çıkarma,  
kabızlık, bağırsaklarda  hareketlilik,  
• Baş dönmesi  / vertigo  (iç kulak rahatsızlığından  kaynaklanan  baş dönmesi), baş ağrısı,  
• Yorgunluk, uyku  hali, bitkinlik,  
• Kas veya  eklem  ağrıları,  
• Ciltte  döküntü,  
• Duyma  kaybı ya  da kulakta  çınlama,  
• Tat ve koku almada değişiklik.  
Bunlar  AZOCENT’in  hafif yan  etkileridir.  
 
 
Eğer  bu kullanma talimatında  bahsi geçmeyen  herhangi bir yan etki ile karşılaşırsanız  
doktorunuzu veya  eczacınızı bilgilendiriniz.  
 
Yan etkilerin  raporlanması  
Kullanma  Talimatında  yer alan veya  almayan  herhangi  bir yan etki meydana  gelmesi  
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan  
etkileri www.titck.gov.tr sitesinde  yer alan  “İlaç Yan Etki  Bildirimi” ikonuna tıklayarak  ya da 
0 800 314 00 08 numaralı yan etki bildirim hattını arayarak Türkiye Farmakovijilans  Merkezi  
(TÜFAM)’ne  bildiriniz.  Meydana  gelen  yan etkileri bildirerek  kullanmakta  olduğunuz  ilacın  
güvenliliği  hakkında  daha fazla bilgi  edinilmesine  katkı  sağlamış  olacaksınız.  
 
5. AZOCENT’in  saklanması  
AZOCENT’i  çocukların göremeyeceği, erişemeyeceği yerlerde ve ambalajında saklayınız.  
Sulandırılmadan  önce  flakonu, 25°C’nin altındaki  oda sıcaklığında  ve orijinal ambalajında  
saklayınız.  
Normal salin (%0,9 sodyum klorür), 1/2 normal salin (%0,45 sodyum klorür), su içinde %5 
dekstroz, laktatlı ringer çözeltisi, 1/2 normal salin içinde %5 dekstroz (%0,45 sodyum klorür)  
ile 20 mEq KCl, laktatlı ringer çözeltisi içinde %5 dekstroz, 1/3 normal salin içinde %5  
dekstroz  (%0,3  sodyum  klorür),  1/2 normal salin  içinde  %5 dekstroz (%0,45 sodyum  klorür),  
%5 dekstroz  içinde  Normosol®-M ve %5 dekstroz  içinde  Normosol®- R solüsyonlarından  
biri ile sulandırıldıktan sonra 25ºC’nin  altındaki oda sıcaklığında  24 saat, 2-8ºC’de  
(buzdolabında)  7 gün saklanabilir. 
8   
Son kullanma  tarihiyle  uyumlu olarak  kullanınız.  
Ambalajdaki  son kullanma tarihinden sonra AZOCENT’i  kullanmayınız. 
Eğer üründe ve/veya ambalajında bozukluklar fark ederseniz AZOCENT’i  kullanmayınız.  Son 
kullanma  tarihi geçmiş  veya  kullanılmayan  ilaçları  çöpe  atmayınız!  Çevre ve Şehircilik  
Bakanlığınca  belirlenen toplama  sistemine  veriniz.  
 
Ruhsat  sahibi:  
Centurion İlaç San. ve Tic. A.Ş. 
Sarıyer /İstanbul  
 
Üretim yeri:  
Centurion İlaç San. ve Tic. A.Ş. Sincan/Ankara  
 
Çözücü  üretim yeri:  
İdol İlaç Dolum San. ve Ti c. A.Ş. 
Topkapı/İstanbul  
 
 
Bu kullanma  talimatı … /…/… tarihinde onaylanmıştır. 
9  AŞAĞIDAKİ  BİLGİLER  BU İLACI  UYGULAYACAK  SAĞLIK PERSONELİ  
İÇİNDİR  
 
AZOCENT  bolus  enjeksiyon  ya da intramüsküler  enjeksiyon  olarak  verilmemelidir.  
İntravenöz  uygulama için  çözelti  aşağıdaki  gibi hazırlanır:  
 
 
Sulandırma  
AZOCENT’in  başlangıç çözeltisi, 500 mg flakona 4,8 ml steril enjeksiyonluk su ilave  edilip, 
ilacın tümü eriyinceye kadar flakon çalkalanarak hazırlanır. AZOCENT  vakum altında  
hazırlandığından, tam olarak 4,8 ml’lik steril enjeksiyonluk su kullanılmasını sağlamak için  
standart bir 5 ml’lik (otomatik olmayan) şırınga kullanılması önerilir. Sulandırılan çözeltinin  
her ml’sinde  100 mg azitromisin  vardır.  
Sulandırılan  AZOCENT’e , uygulamadan  önce  görsel  kontrol yapılmalıdır.  Çözelti içerisinde  
partikül  görülürse, kullanılmamalıdır.  
 
Uygulamadan önce çözelti  aşağıdaki  şekilde daha fazla  seyreltilir:  
Seyreltme  
1,0-2,0 mg/ml’lik  bir konsantrasyon aralığında  AZOCENT  elde etmek  için, 100 mg/ml  
azitromisin çözeltisinden 5 ml, aşağıdaki seyrelticilerden herhangi birinin uygun miktarına  
ilave  edilir: 
 
- Normal  Salin  (% 0,9 sodyum  klorür)  
- 1/2 Normal  Salin  (% 0,45 sodyum  klorür)  
- Su içinde  %5 dekstroz  
- Laktatlı  Ringer  Çözeltisi  
- 1/2 Normal  Salin  içinde  % 5 Dekstroz (%  0,45 sodyum klorür)  ile 20 mEq  KCl 
- Laktatlı  Ringer  Çözeltisi içinde  % 5 Dekstroz 
- 1/3 Normal  Salin  içinde  % 5 Dekstroz (%  0,3 sodyum  klorür)  
- 1/2 Normal  Salin  içinde  % 5 Dekstroz (%0,45 sodyum  klorür)  
- % 5 Dekstroz içinde  Normosol®-M 
- % 5 Dekstroz içinde  Normosol®-R 
 
 
Final  İnfüzyon Çözeltisi Konsantrasyonu (mg/ml)  Seyreltici Miktarı (ml)  
1,0 mg/ml  500 ml 
2,0 mg/ml 250 ml 
1   
Yukarıdaki  gibi seyreltilen  AZOCENT’i n 500 mg’lık  dozu, 60 dakikadan kısa olmayacak                    
şekilde,  infüzyon olarak uygulanmalıdır.  
AZOCENT  çözeltisi içerisine  başka  ilaçlar  ilave  edilmemeli ve aynı intravenöz  hattan  eş 
zamanlı  infüzyon uygulanmamalıdır.  
