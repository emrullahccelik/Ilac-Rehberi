1/9 
  
KULLANMA TALİMATI  
 
TYLOL COLD & SİNUS  200 mg / 30 mg film tablet  
Ağızdan alınır.  
 
• Etkin maddeler : Her bir film tablet 200 mg ibuprofen ve 30 mg psödoefedrin 
hidroklorür içerir.  
• Yardımcı maddeler : L- Hidroksi propil selüloz LH 11, Prejelatinize mısır nişastası, Laktoz 
monohidrat  (inek sütü kaynaklı) , Kroskarmelloz sodyum, Mikrokristalin selüloz PH 200, 
Sodyum stearil fumarat, Film Kaplama Materyali No: 48 (Opadry II Yellow 85F2200 00)* 
* Polivinil alkol, polietilen glikol, talk, titanyum dioksit ve sarı demiroksit içerir.  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız.  
 
Bu Kullanma Talimatında:   
 
1. TYLOL COLD & SİNUS  nedir ve ne için kullanılır?  
2. TYLOL COLD & SİNUS ’ü kullanmadan önce dikkat edilmesi gerekenler  
3. TYLOL COLD & SİNUS  nasıl kullanılır?   
4. Olası yan etkiler nelerdir?  
5. TYLOL COLD & SİNUS ’ün saklanması  
 
Başlıkları yer almaktadır.  
 
1. TYLOL COLD & SİNUS  nedir ve ne için kullanılır?  
 
TYLOL COLD & SİNUS , açık sarı renkli, yuvarlak, bombeli film kaplı tablettir. 
TYLOL COLD & SİNUS , 30 tabletlik blister ambalajlarda sunulan bir ilaçtır. TYLOL COLD 
& SİNUS , etkin madde olarak ibuprofen ve psödoefedrin içerir.  
 
 
TYLOL COLD & SİNUS ’ün etkin maddesi olan ibuprofen, ağrı kesici ve ateş düşürücü 
özelliklere sahip non- steroid antiinflamatuar bir ilaçtır. Psödoefedrin burun ve sinüslerde 
(burun boşluklarında) oluşan dolgunluğu gidermeye yarayan dekonjestan bir  ilaçtır.  
 
TYLOL COLD & SİNUS , ağrı kesici, ateş düşürücü ve iltihap giderici etkileri sayesinde, 
başlıca, aşağıda belirtilen durumların tedavi edilmesi için kullanılır:  
 
• Grip, soğuk algınlığı ve sinüzit seyrinde gözlenen burun tıkanıklığı, baş ağrısı, a teş, vücut 
ağrıları ve diğer ağrılar . 2/9 
  
2. TYLOL COLD & SİNUS ’ü kullanmadan önce dikkat edilmesi gerekenler  
 
TYLOL COLD & SİNUS ’ü aşağıdaki durumlarda KULLANMAYINIZ  
 
Kalp damar sistemi ile ilgili riskler  
-NSAİİ’ler ölümcül olabilecek trombotik (pıhtılaşma ile ilgili) olaylar, kalp krizi ve inme 
riskinde artışa neden olabilir. Bu risk kullanım süresine bağlı olarak artabilir. 
Kalp -damar hastalığı olan veya kalp- damar hastalığı risk faktörlerini taşıyan hastalarda risk 
daha yüksek olabilir.  
-TYLOL  COLD & SİNUS  koroner arter bypass cerrahisi öncesi ağrı tedavisinde 
kullanılmamalıdır.  
 
Sindirim sistemi ile ilgili riskler  
-NSAİİ’ler kanama, yara oluşması, mide veya bağırsak delinmesi gibi ölümcül olabilecek 
ciddi istenmeyen etkilere yol açarlar. Bu is tenmeyen etkiler herhangi bir zamanda, önceden 
uyarıcı bir belirti vererek veya vermeyerek ortaya çıkabilirler.  
Yaşlı hastalar ciddi olan bu etkiler bakımından daha yüksek risk altındadır.  
 
Eğer;  
• TYLOL COLD & SİNUS ’ün içerdiği herhangi bir maddeye karşı  aşırı duyarlılığınız varsa,  
• Şiddetli karaciğer hastalığınız varsa,  
• Şiddetli böbrek yetmezliğiniz varsa,  
• Asetil salisilik asit (Aspirin) ve diğer non -steroid antiinflamatuar ilaçlar kullanımı sırasında 
astım, ürtiker veya alerjik tipte reaksiyonla ka rşılaştıysanız,  
• Tedavi edilmemiş mide ve on iki parmak bağırsağı ülseriniz varsa,  
• İltihabi bağırsak hastalığınız varsa (ülseratif kolit, Crohn hastalığı)  
• Hamileliğin geç evresinde (6.aydan itibaren) iseniz,  
• Koroner arter by -pass cerrahisi geçirecekseniz ya da yeni geçirdiyseniz,  
• Yüksek tansiyon ve koroner arter yetmezliği (kalbi besleyen damarda daralma) hastalığınız  
varsa,  
• Beyin damarlarıyla ilgili bir kanama ya da başka aktif kanamanız varsa , 
• Depresyon veya duygu -durum bozukluğunuzun tedavisi için m onoamin oksidaz inhibitörü  
kullanıyorsanız ya da son 14 gün içinde kullandıysanız, 
• Şiddetli kalp yetmezliğiniz varsa,  
• Depresyon tedavisinde kullanılan ilaçlar, göz veya bağırsak bozukluklarının tedavisinde 
kullanılan atropin, alfa veya  beta blokör içeren tansiyon ilaçları, kan pıhtılaşması ile ilgili 
ilaçlar, astım tedavisinde kullanılan ilaçlar, iştah baskılayıcılar, duygu -durum bozukluklarında 
kullanılan moklobemid, migren tedavisinde kullanılan ergotamin veya metiserjit, doğum 
sırası nda kullanılan rahim kasılmasına yol açan oksitosin gibi ilaçlardan herhangi birini 
kullanıyorsanız,  
• 12 yaş altı çocuklarda.  
 
TYLOL COLD & SİNUS ’ü aşağıdaki durumlarda DİKKATLİ KULLANINIZ  
Aşağıdaki durumlarda size veya çocuğunuza TYLOL COLD & SİNUS ’ün kullanıp 
kullanılmayacağına doktorunuz karar verecektir.  
 
Eğer;  
• Ağrı, ateş ve iltihaba etkili ilaçlar grubundan herhangi biri ile birlikte kullanmaktan 
kaçınınız. 3/9 
 • Mide ağrısı ortaya çıkarsa ilacı kullanmayı durdurup doktorunuza başvurunuz.  
• Önceden geçirilmiş ciddi bir mide bağırsak rahatsızlığınız veya belirtiler varsa tedavinin 
herhangi bir anında ciddi olabilen kanama, ülser veya harabiyet gelişebilir. Oluşabilecek 
kanamaya bağlı olarak dışkı renginde koyulaşma, ağızdan kan gelmesi, hazımsızlık bu lguları 
ortaya çıkabilir. Bu nedenle ülser, kanama ve harabiyet gibi ciddi mide bağırsak 
rahatsızlığınız varsa doktorunuz tedaviye en düşük doz ile başlamanızı ve beraberinde 
koruyucu bazı ilaçlar  (misoprostol veya proton pompa inhi bitörleri) kullanmanızı önerecektir.  
• Derinin pul pul olup dökülmesi, mukoza harabiyeti veya deride gözlenen aşırı duyarlılık 
hallerinde TYLOL COLD & SİNUS  kullanmaya devam etmeyiniz, en kısa sürede 
doktorunuza başvurunuz. 
• Alerji sonucu yüz ve boğazda şişme, nefes almada güçlük, bronşların daralması (astım) ve 
nezle gibi aşırı duyarlılık hallerinde dikkatli kullanınız.  
• Vücudunuzda sebepsiz olarak morarmalar, çürümeler ortaya çıkarsa, doktorunuza 
başvurunuz. 
• Üşüme, titreme ve ateşin birdenbire yükselmesi, halsizlik, baş ağrısı ve kusma ya da 
ensenizde katılık hissi ortaya çıkarsa hemen doktorunuza başvurunuz; çünkü bir tür beyin zarı 
iltihabı (aseptik menenjit) belirtileri olabilir.  
• Diğer ağrı, ateş ve iltihaba etkili ilaçlar ile olduğu gibi, TYLOL COLD & SİNUS  böbrek 
hastalığı olan hastalarda dikkatli kullanılmalıdır.  
• Diğer ağrı, ateş ve iltihaba etkili ilaçlar ile olduğu gibi, TYLOL COLD & SİNUS  karaciğer 
fonksiyon testinde bazı değerlerinizde yükselmelere neden olabilir. Karaciğer 
fonksiyonlarındaki bozulmayı göster en belirti ve bulgulara karşı dikkatli olunmalıdır (bulantı, 
halsizlik, uyuklama, kaşıntı, sarılık, karnın sağ üst kısmında ağrı, nezle benzeri semptomlar). 
• İbuprofen, kanınızda, pıhtılaşmada görev alan trombositlerin kümeleşmesini azaltarak 
kanama zaman ını uzattığından pıhtılaşma rahatsızlığınız varsa, doktor kontrolü altında 
TYLOL COLD & SİNUS  tedavisine devam ediniz.  
• TYLOL COLD & SİNUS  kullanırken görme bozukluğunuz gelişirse göz muayenesi 
yaptırınız.  
• Ağrı, ateş ve iltihaba etkili ilaçların neden o lduğu sıvı tutulması riskine karşı yüksek 
tansiyon probleminiz veya kalp yetmezliğiniz varsa TYLOL COLD & SİNUS  kullanırken 
dikkatli olunuz.  
• Kalp rahatsızlığınız varsa ya da kalp rahatsızlığı riskiniz yüksekse (örn: yüksek tansiyon, 
şeker hastalığı) ya d a kolesterolünüz yüksekse, sigara kullanıyorsanız belirtilen günlük dozu 
aşmayınız.  
• Diğer ağrı, ateş ve iltihaba etkili ilaçlar ile olduğu gibi, TYLOL COLD & SİNUS  hastanede 
yatılması veya ölümle sonuçlanabilen kalp krizi veya inme gibi ciddi yan etkiler e neden 
olabilir. Ciddi kalp damar sistemini ilgilendiren olaylar herhangi bir uyarıcı belirti vermeden 
ortaya çıkabilmekle birlikte, göğüs ağrısı, nefes darlığı, halsizlik, konuşmada zorluk gibi 
belirti ve bulgular gözlendiğinde, doktorunuza başvurunuz. 
• Açıklanmayan bir kilo artışı veya ödeme ait belirtiler (ayak bileğinde şişme) varsa 
doktorunuza danışınız.  
• 5 günden daha uzun süre kullanmayınız.  
• 60 yaş üzerindeyseniz dikkatli kullanınız.  
• Prostat büyümesi ve idrar kesesi fonksiyon bozukluğunuz vars a ilacı dikkatli kullanmanız 
gerekmektedir.  
• Tiroid beziniz hızlı çalışıyorsa, göz tansiyonunuzda artış varsa, şeker hastalığınız varsa ilacı 
dikkatli kullanmanız gerekmektedir. 
• Feokramasitoma olan hastalarda (böbreküstü bezlerinde oluşan bir tümör olup, adrenalin 
miktarında artışa sebep olabilmektedir).  
• Bir bağ dokusu hastalığı olan Sistemik Lupus Eritematoz (SLE) rahatsızlığınız varsa, 4/9 
 kullanmadan önce doktorunuza danışınız.  
• Özellikle yaşlılarda ölümcül olabilen mide bağırsak sisteminde kanama ve d elinme gibi 
ciddi yan etki görülme riski daha fazla olduğundan dikkatli kullanılmalıdır. 
• Sporcu iseniz doping testi pozitif çıkabilir. 
• Seyrek olarak psödoefedrin dahil olmak üzere sempatik sistemi uyaran ilaçlarla ani 
başlangıçlı, şiddetli karın ağrısı, bulantı, kusma ve görme bozukluğu gelişebilir. Bu 
şikayetlerin ortaya çıkması durumunda psödoefedrin tedavisi hemen kesilmelidir. 
• Daha önce size uzamış QT sendromu (kalpte ciddi ritim bozukluğu ve ani ölümlere yol 
açabilen bir durum) ve Torsades de Poi ntes tanısı (yaşamı tehdit eden düzensiz kalp ritmi) 
konduysa veya bu hastalıkların sizde olduğundan şüpheleniliyorsa ilacı dikkatli kullanmanız 
gerekmektedir.  
 
“Bu uyarılar, geçmişteki herhangi bir dönemde dahi olsa sizin için geçerliyse lütfen 
doktorunuza danışınız.”  
 
TYLOL COLD & SİNUS ’ün yiyecek ve içecek ile kullanılması  
Yiyecek ve içecekler ile etkileşimi bildirilmemiştir.  
 
Hamilelik  
İlacı kullanmadan önce doktorunuza veya eczacınıza danışınız .  
 
TYLOL COLD & SİNUS  hamilelik boyunca kullanılmamalıdır.  
 
Tedaviniz sırasında hamile olduğunuzu fark ederseniz hemen doktorunuza veya eczacınıza 
danışınız.  
 
Emzirme  
İlacı kullanmadan önce doktorunuza veya eczacınıza danışınız .  
 
İçerdiği psödoefedrinin anne sütüne geçtiği bilinmektedir. Emzirme dönemi boyunca TYLOL 
COLD & SİNUS ’ün kullanımı tavsiye edilmez.  
 
Araç ve makine kullanımı  
TYLOL COLD & SİNUS  kullanımı sırasında baş dönmesi gelişebileceğinden araç ve makine  
kullanmayınız.  
 
TYLOL COLD & SİNUS ’ün içeriğinde bulunan bazı yardımcı maddeler hakkında 
önemli bilgiler  
TYLOL COLD & SİNUS , her tablette 1 mmol (23 mg)’dan az sodyum ihtiva eder; bu dozda 
sodyuma bağlı herhangi bir yan etki beklenmemektedir. 
TYLOL COLD & SİNUS , laktoz içermektedir. Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla 
temasa geçiniz.  
 
Diğer ilaçlar ile birlikte kullanımı 
• Yüksek tansiyon ilaçları ile birlikte alındığında;  tansiyon düşürücü etkilerini azaltabilir. 
• Varfarin ya da heparin gibi antikoagülanların (kanın pıhtılaşmasını önleyen veya geciktiren 
ilaçlar) pıhtılaşma engelleyici etkilerini artırabilir.  
• Yan etki riski artabileceğinden aspirin, naproksen, selekoksi b, nimesulid gibi COX -2 
inhibitörleri dahil diğer NSAİ ilaçları ile birlikte kullanımdan kaçınılmalıdır.  5/9 
 • Kortizon grubu ilaçlar ile birlikte kullanıldığında mide -barsak kanalında ülser ve kanama 
riski artabilir.  
• Aminoglikozid grubu antibiyotiklerin (ör n. gentamisin, kanamisin, streptomisin) idrarla 
atılımı azalabilir ve istenmeyen etkileri artabilir.  
• Kolestiramin (safra asidini bağlayan bir reçine) ile birlikte alındığında TYLOL COLD & 
SİNUS ’ün etkisi gecikebilir.  
• İdrar söktürücü ilaçlar (örn. Furos emid, tiazid) ile birlikte kullanıldığında idrar söktürücü 
etki azalabilir ve böbrek bozukluğu riski artabilir.  
• Bağışıklık sistemini baskılayan bir ilaç olan siklosporin ve t akrolimus ile birlikte 
kullanıldığında böbrek bozukluğu riski artabilir.  
• Mifepriston (düşük ilacı) ile birlikte kullanıldığında mifepristonun etkinliğinde azalmaya 
neden olur.  
• İnsan bağışıklık yetersizliği virüsün (HIV) de dahil olduğu retrovirüslere etkili zidovudin ile 
birlikte kullanıldığında kan hastalıkları riskini artır abilir.  
• Lityum tuzla rı (ruhsal hastalıklarda kullanılır) ile birlikte kullanıldığında lityum kan 
seviyesinde yükselme ve buna bağlı yan etkiler görülebilir. 
• Kinolon grubu antibiyotikler (örn. siprofloksasin) ile birlikte kullanıldıklarında istemli 
kasların tümü ya da bazılarında şiddetli ritmik kasılma (konvülsiyon) riski artabilir.  
• Kalp yetmezliğinde kullanılan kalp glikozidleri (örn. digoksin, digitoksin) ile birlikte 
kullanıldıklarında, bu ilaçların böbreklerden atılımlarını etkileyerek kan düzeyle rini artırabilir 
ve kalp ritmi bozukluğuna yol açabilir.  
• Kan pıhtılaşmasına aracılık eden hücrelerin faaliyetlerini engelleyen ilaçlar (antitrombosit 
ajanlar, örn. Aspirin, dipiridamol, klopidogrel) ve depresyon için kullanılan selektif serotonin 
geri al ım inhibitörleri (örn. fluo ksetin, fluvoksanim, paroksetin, sertralin) ile birlikte 
kullanıldığında mide barsak kanalında kanama riski artabilir. 
• Sülfonilüre tedavisi (şeker hastalığının tedavisinde kullanılır) ile birlikte kullanıldığında  çok 
seyrek hipoglisemi (kan şekerinin düşmesi) gözlenmiştir.  
• Özellikle yüksek dozlardaki ibuprofenin karaciğerde ilaçları metabolize eden bir enzim olan 
CYP2C9’u inhi be eden ilaçlar (örn. vorikonazol, flukonazol) ile birlikte kullanıldıklarında  
ibuprofe n dozunun düşürülmesi düşünülmelidir.  
• TYLOL COLD & SİNUS ’ün burun tıkanıklığını giderici ilaçlar, trisiklik antidepresanlar 
(örn. amitriptilin, nortriptilin, imipramin ve desipramin) , iştah kesici ilaçlar ve bazı sinir 
sistemi uyarıcı ilaçlar veya MAOİ’l eri (monoamin oksidaz inhibitörleri: moklobemid gibi) ile 
beraber kullanılması bazen tansiyon yükselmesine neden olabilir. İlacın psödoefedrin 
içermesinden dolayı bretilyum, betanidin, guanitidin, deprizokin, metildopa, alfa ve beta 
adrenerjik blokör ilaçl ar gibi tansiyonu düşüren ilaçların etkisini kısmen tersine çevirebilir. 
Moklobemid ile birlikle kullanımı hipertansif kriz (ciddi kan basıncı yükselmesi) riski 
oluşturur. 
• Ergot alkaloidleri (ergotamin ve metiserjit; migren tedavisinde kullanılır) ile birlikte 
kullanılması yan etki riskini arttırır.  
• Doğumu kolaylaştırmak için kullanılan oksitosin ile birlikte hipertansiyon riskini arttırır. 
• İbuprofen ve diğer ağrı, ateş ve iltihaba etkili ilaçlar, yüksek tansiyon tedavisinde kullanılan 
ilaçların etkis ini azaltabilir ve yüksek tansiyon tedavisinde kullanılan ADE inhibitörlerinin 
böbrek hasarı riskini arttırabilir. 
• Birlikte kullanımda TYLOL COLD & SİNUS , metotreksatın (kanser tedavisinde kullanılan 
bir ilaç) antidepresanların (depresyon tedavisinde kul lanılır) kan düzeylerini ve istenmeyen 
yan etkilerini arttırabilir.  
• Ginkgo biloba bitkisel ekstresi ile birlikte kullanıldığında mide -bağırsak kanalında kanama 
riski artabilir.  
 6/9 
 Eğer reçeteli ya da reçetesiz herhangi bir ilacı şu anda k ullanıyorsanız vey a son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. TYLOL COLD & SİNUS  nasıl kullanılır?  
 
Uygun kullanım ve doz/uygulama sıklığı için talimatlar : 
Yetişkinlerde ve 12 yaşın üzerindeki çocuklarda, başlangıç dozu olarak 2 tablet ve eğer 
gerekli ise her 4 saatte 1 -2 tablet şeklinde bir miktar su ile birlikte kullanılmalıdır.  
 
Hekim tarafından önerilmedikçe günde 6 tabletten fazla alınmamalıdır. 
 
Uygulama yolu ve metodu : 
TYLOL COLD & SİNUS  tablet , ağızdan bir ba rdak su ile alınır. 
 
Değişik yaş grupları : 
Çocuklarda kullanımı : TYLOL COLD & SİNUS  12 yaşın altındaki çocuklarda 
kullanılmamalıdır. 12 yaş üzerindeki çocuklarda erişkin dozu uygulanır.  
 
Yaşlılarda kullanımı:  Yaşlılarda erişkin dozu uygulanır. 60 yaş üzerindeki hastalarda 
dikkatli kullanılmalıdır.  
 
Özel kullanım durumları:  
Böbrek/Karaciğer yetmezliği : Ciddi böbrek ve/veya karaciğer yetmezliği olan hastalarda 
TYLOL COLD & SİNUS ’ün kullanımından kaçınılmalı ya d a gerekiyorsa hekim kontrolü 
altında düşük dozda kullanılmalıdır. 
 
Eğer TYLOL COLD & SİNUS ’ün etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz. 
 
Kullanmanız gerekenden daha fazla TYLOL COLD & SİNUS  kullandıysanız  
Eğer kullanmanız gerekenden daha fazla TYLOL COLD & SİNUS  kullanmışsanız ya da 
çocuklar bu ilacı kazara kullandıysa, alınacak önlem hakkında tavsiye ve risk ile ilgili görüş 
almak üzere her zaman bir doktora veya en yakın hastaneye başvurun.  
 
Belirtiler: mide bulantısı, karın ağrısı, kusma (kanlı çizgiler olabilir), baş ağrısı, kulak 
çınlaması, bilinç bulanıklığı ve titrek göz hareketlerini içerebilir. Yüksek dozlarda, uyuşukluk, 
göğüs ağrısı, çarpıntı, bilinç kaybı, kasılmalar (özellikle çocuklarda), güçsüzlük ve baş 
dönmesi, idrarda kan, üşüme hissi, solunum problemleri bildirilmiştir.  
 
TYLOL COLD & SİNUS ’ü kullanmayı unutursanız  
Unutulan dozları dengelemek için çift doz almayınız. 
 
TYLOL COLD & SİNUS  ile tedavi sonlandırıldığında oluşabilecek etkiler 
TYLOL COLD & SİNUS  tedavisi sonlandırıldığında, herhangi bir olumsuz etki oluşması 
beklenmez.  
 
4. Olası yan etkiler nelerdir? 
 
Tüm ilaçlar gibi, TYLOL COLD & SİNUS ’ün içeriğinde bulunan maddelere duyarlı olan 
kişilerde yan etkiler olabi lir. 7/9 
  
Aşağıdakilerden biri olursa, TYLOL COLD & SİNUS ’ü kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne 
başvurunuz:  
• Nefes darlığı ; yüzde, dudaklarda, göz kapaklarında, dilde ve boğazda şişme; deride şiddetli 
kaşıntı ve döküntü; tansiyon düşmesine bağlı çarpıntı ve baş dönmesi (Aşırı duyarlılık- Alerji)  
• Hırıltı veya zor nefes alma (astım nöbeti). 
• Kan basıncında yükselme (hipertansiyon).  
• Kalp atışlarında düzensizlik, çarpıntı, göğüs ağrısı. 
• Şiddetli karın ağrısı (mide ülseri veya pankreatit). 
• Gözlerde ve deride sarılık (karaciğer işlev bozukluğu).  
• Dışkıda veya kusmukta kan veya kahve telvesi gibi siyah renk (sindir im sistemi kanaması).  
• Deride morluklar, burun ve diş eti kanaması, enfeksiyon hastalıklarına yakalanma sıklığında 
artış, solukluk ve halsizlik (kemik iliği baskılanması). 
• Ciltte, ağızda, gözlerde, cinsel organ çevresinde ; cilt soyulması, şişmesi, kabar cıkları ve ateş 
ile seyreden ciddi hastalık hali (Steven- Johnson sendromu).  
• Ağızda ve vücudun diğer alanlarında su toplanması şekl inde veya farklı büyüklüklerde 
kırmızı döküntülerle seyreden hastalık (eritema multiforme). 
• Deri içi sıvı dolu kabarcıklar la deri soyulmaları ve doku kaybı ile seyreden ciddi bir hastalık 
(toksik epidermal nekroliz). 
• Kaslarda ani güç kaybı, his kaybı, görme bozuklukları (inme).  
• Şiddetli baş ağrısı, ense sertliği, bulantı, kusma ve bilinç bulanıklığı (aseptik menenjit). 
• Gerçekte olmayan şeyleri görme ve duyma hali varsa (varsa yım-halüsinasyon).  
 
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin TYLOL COLD & SİNUS ’e karşı ciddi alerjiniz 
var demektir.  
Acil tıbbi müdahaleye veya hastaneye  yatırılmanıza gerek olabilir.  
 
Bu çok ciddi yan etkilerin hepsi oldukça seyrek görülür. 
 
Diğer yan etkiler : 
Görülebilecek diğer yan etkiler aşağıdaki kategorilerde gösterildiği şekilde sınıflandırılmıştır:  
Çok yaygın: 10 hastanın en az birinde görülebilir . 
Yaygın: 10 hastanın birinden az fakat 100 hastanın birinden fazla görülebilir. 
Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek: 1.000 hastanın birinden az , fakat 10.000 hastanın birinden fazla  görülebilir.  
Çok seyrek:  10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.  
 
Yaygın : 
• Sinirlilik  
• Uykusuzluk 
• Baş dönmesi  
• Sersemlik  
• Ağız kuruluğu  
• Bulantı  
• Kusma  
 8/9 
 Yaygın olmayan : 
• Kansızlık  
• Kurdeşen  
• Kaşıntı  
• Kızarıklık  
• Yüzde döküntü 
• Yorgunluk 
• Telaş hali  
• Huzursuzluk  
• Baş ağrısı  
• Bacaklarda su toplanması  
• Karında ve midede ağrı, şişkinlik  
• Hazımsızlık  
• İdrarda yanma  
• İdrar yapamama  
 
Seyrek : 
• Varsa yım, gerçekte olmayan şeyleri görmek veya duymak (halüsinasyonlar)  
• Kişilik bozukluğu  
• Tansiyonda artış  
• Çarpıntı, kalp atımının hızlanması  
• Kalp yetmezliği  
• Göğüs ağrısı  
• Nefes darlığı  
• İshal ya da kabızlık  
• Gaz  
• Deri döküntüsü 
• Alerjik dermatit (egzama)  
• Diğer kardiyak disritmiler (kalp atım bozuklukları)  
 
Çok seyrek : 
• Deride kan oturması, kanama  
• Kan hücrelerinin sayısında azalma (göz ve deri renginin solması ya da sarıya dönmesi, ateş, 
boğaz ağrısı, ağızda hafif ülser, halsizlik, gribal belirtiler, burun ya da deride  kanama)  
• Beyin zarı iltihabı (ense sertliği, baş ağrısı, bulantı, kusma , ateş, ışığa dayanıksızlık ya da 
oryantasyon (yer, zaman, mekan algısı) kaybı  
• Görme bozukluğu  
• Kulak çınlaması  
• Baş dönmesi  
• Mide ülseri, delinmesi  
• İltihabi barsak hastalığı  
• Kan kusma  
• Karaciğer iltihabı, sarılık  
• Nefes almada zorluk, astım, bronşların daralması  
• Hırıltı  
• Ağızda yara  
• Ciltte ve göz çevresinde kan oturması, şişlik ve kızarıklıkla seyreden iltihap (Stevens -
Johnson sendromu)  
• Deride içi sıvı dolu kabarcıklar, deri soyulmaları ve doku kaybı  
• Böbrek yetmezliği (ayak bileklerinde şişme gibi)  9/9 
 • İdrarda kan tespit edilmesi  
• Ödem  
 
Bilinmiyor : 
• Sinirlilik, endişe hali  
• İrritabilite (uyaranlara karşı aşırı duyarlı olma durumu)  
• Kanda eozinofil (bir çe şit beyaz kan hücresi) sayısında artma (eozinofili) ve sistemik 
semptomların eşlik ettiği ilaç reaksiyonu: DRESS sendromu olarak bilinen şiddetli bir cilt 
reaksiyonu ortaya çıkabilir. DRESS’i n semptomları şunlardır: döküntü, ateş, lenf 
düğümlerinin şişmesi  ve eozinofillerin (bir çeşit beyaz kan hücresi) artışı.  
 
Bunlar TYLOL COLD & SİNUS ’ ün hafif yan etkileridir. 
 
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkileri n raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi  
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. TYLOL COLD & SİNUS ’ün saklanması  
 
TYLOL COLD & SİNUS ’ü, çocukların göremeyeceği, erişemeyeceği yerlerde ve ambalajında 
saklayınız. 
 
25 °C’nin altındaki oda sıcaklığında, kuru bir yerde saklayınız. 
 
Son kullanma tarihi ile uyumlu olarak kullanınız.  
 
Ambalajdaki son kullanma tarihinden sonra TYLOL COLD & SİNUS ’ü kullanmayınız. 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığı’nca belirlenen toplama sistemine veriniz.  
 
Ruhsat sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL  
 
Üretim yeri:  
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE  
 
 
Bu kullanma talimatı ../../…. tarihinde onaylanmıştır.  