 
1 
 KULLANMA TALİMATI  
 
RALEF® 10 mg film kaplı tablet  
Ağızdan alınır.  
 
• Etkin madde:  Leflunomid  
• Yardımcı maddeler:   
- Tablet Çekirdeği: Mikrokristalin selüloz, laktoz monohidrat , mısır nişastası 1500, povidon, 
krospovidon, koloidal silikon dioksit, magnezyum stearat . 
- Film Kaplama:  Opadry II Beyaz OY -LS-28908 [ hipromelloz 15cp (E464), hipromelloz 3cp 
(E464), hipromelloz 50cp (E464), laktoz monohidrat, titanyum dio ksit (E171),  makrogol/ PEG  
4000 ]. 
 
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyini z. 
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz kullanmayınız.  
 
Bu kullanma talimatında:  
1. RALEF  nedir ve ne için kullanılır?  
2. RALEF ’i kullanmadan önce dikkat edilmesi gerekenler  
3. RALEF  nasıl kullanıl ır? 
4. Olası yan etkiler nelerdir?  
5. RALEF ’in saklanması  
 
Başlıkları yer almaktadır.  
 
1. RALEF  nedir ve ne için kullanılır?  
 
• RALEF romatizmaya karşı kullanılan ilaç grubuna dahildir ve etkin madde olarak 10 mg 
leflunomid içerir.  
• RALEF 10 mg film kaplı tablet  beyaz, yuvarlak, bikonveks tabletlerdir.  Tabletler 30 film 
kaplı tablet içeren plastik  şişeler içerisinde bulunur.     
2 
 RALEF  aktif romatoid artrit veya aktif psöriyatik artriti olan yetişkinlerde kullanılır.  
Romatoid artritin belirtileri tutulan eklemde ilti hap, şişlik, hareket zorluğu ve ağrıdır. Tüm 
vücudu etkileyen diğer belirtiler iştah kaybı, ateş, enerjide azalma ve kansızlık (kırmızı kan 
hücrelerinde azalma, anemi).  
Aktif psöriatik artrit belirtileri ise tutulan eklemde iltihap, şişlik, hareket zorluğu , ağrı ve yama 
şeklinde kırmızı pullu deri döküntülerini (deri lezyonları) içerir.  
 
2. RALEF ’i kullanmadan önce dikkat edilmesi gerekenler  
 
RALEF ’i aşağıdaki durumlarda KULLANMAYINIZ  
• Eğer leflunomide, teriflunomide (sinir sistemi hastalığı olan multiple  skleroz hastalığı 
tedavisinde kullanılan bir ilaç) ya da tabletlerdeki yardımcı maddelerden herhangi birine 
karşı aşırı duyarlılığınız varsa (özellikle ateş, eklem ağrısı, deride kırmızı lekeler veya 
kabartılar şeklinde ciddi deri reaksiyonu şeklinde (örn . Stevens -Johnson sendromu)  
• Karaciğer inizde  bir problem varsa , 
• Orta derecede veya şiddetli böbrek rahatsızlıklarınız varsa , 
• Kanını zdaki protein düzeyi ciddi olarak normalin altında ise (hipoproteinemi) , 
• Bağışıklık sisteminizi etkileyen herhangi bir rahatsızlığınız varsa (örn . AİDS) , 
• Kemik iliği ile ilgili hastalığınız, kırmızı veya beyaz kan hücreleri ya da kan pulcuklarının 
(pıhtıların oluşumunda görev alan hücreler) sayısında azalma varsa , 
• Ciddi bir enfeksiyonunuz varsa , 
• Gebelik durumunuz varsa , gebe olduğunuzu düşünüyorsanız veya emziriyorsanız  
 
RALEF ’i aşağıdaki durumlarda DİKKATL İ KULLANINIZ  
• Daha önce intersitisyel akciğer hastalığı  ( akciğer hastalığı)  geçirdiyseniz  
• Daha önce verem (tüberküloz) geçirdiyseniz ya da veremi olan biri ile yakın te masta 
bulunduysanız. Sizde verem olup olmadığını anlamak için doktorunuz testler yapabilir.  
• Erkekseniz ve çocuk sahibi olmak istiyorsanız . RALEF meniye geçebilir ve bebekte 
doğuştan kusurlara sebep olabilir. RALEF ile tedavi sırasında güvenilir bir doğum k ontrol 
yöntemi kullanılmalıdır. Çocuk sahibi olmak isteyen erkek hastalar, olası herhangi bir riski 
en aza indirmek için RALEF kullanımının kesilmesi ve belirlenen ilaçların kullanımı ile 
RALEF’in hızla ve yeterli düzeyde vücuttan atılımı konusunda doktorl arına danışmalıdır. 
RALEF’in vücudunuzdan yeterince atıldığından emin olmak için kan testi yapılmalı, 
sonrasında çocuk sahibi olabilmek için en az 3 ay beklemelisiniz.  
 
RALEF nadiren kan, karaciğer , akciğerler  veya kol veya bacaklarınızdaki sinirlerle  ilgili 
rahatsızlıklara sebep olabilir. Ayrıca ciddi bazı alerjik reaksiyonlara (Eozinofili ve Sistemik 
Semptomlu İlaç Reaksiyonu –DRESS dahil) yol açabilir veya ağır enfeksiyon riskini artırabilir. 
(Detaylı bilgi için ‘Olası Yan Etkiler’ bölümüne bakınız.)  
 
DRESS grip benzeri belirtilerle başlar ve yüzde başlayıp yayılan döküntü, yüksek ateş, kan 
testlerinde karaciğer enzimlerinde yükselme ve kanda belli bir tipteki beyaz kan hücrelerinde 
artış (eozinofili) ve lenf düğümlerinde büyüme ile devam eder.  
 
Doktorunuz , kan hücrelerinizin ve karaciğerinizin durumunu izleyebilmek için RALEF 
tedavisinden önce ve tedavi süresince düzenli aralıklarda kan testlerinizi yapacaktır. RALEF  
3 
 kan basıncının yükselmesine sebep olabileceğinden doktorunuz ayrıca düzenli olar ak kan 
basıncınızı kontrol edecektir.   
 
Açıklanamayan süreğen ishal gelişirse doktorunuza söyleyiniz. Doktorunuzu ayırıcı tanı için 
ek testler yapabilir.  
 
Çocuklarda ve ergenlerde  
RALEF’in çocuklarda ve 18 yaşın altındaki ergenlerde kullanımı önerilmemekte dir. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız.  
 
RALEF’in yiyecek ve içecek ile kullanılması  
RALEF yemeklerden önce veya sonra alınabilir.  
RALEF tedavisi boyunca alkol tüketil mesi önerilmez . 
RALEF tedavisi sırasında alkol almanız karaciğer hasarı riskini artırabilir.  
 
Hamilelik  
İlacı kullanmadan önce doktorunuza veya eczacınıza danışınız.  
 
Hamileyseniz veya hamile olduğunuzu düşünüyorsanız RALEF kullanmayınız. RALEF 
kullanırken hamileyseniz vey a hamile kaldıysanız, ciddi doğum bozuklukları olan bir bebek 
sahibi olma riskiniz artar. Çocuk doğurma potansiyeliniz varsa, gebelikten korunmak için 
güvenilir b ir yöntem uygulamadan RALEF kullanmayınız.  
 
RALEF tedavisinin kesilmesinden sonra hamile kalma yı düşünüyorsanız doktorunuza 
danışınız. Çünkü hamile kalmadan  önce  RALEF’in vücudunuzdan atıldığından emin 
olmalısınız. Bu süreç 2 seneyi bulabilir. Fakat RALEF’in vücuttan atılımını hızlandırmak için 
belirli ilaçların alınması ile bu süre birkaç haftaya inebilir. RALEF’in vücuttan atılımı  kan 
testleri ile doğrulandıktan sonra, hamile kalmak için en azından bir ay daha beklemelisiniz.  
 
Laboratu var testleri hakkında daha fazla bilgi için doktorunuza danışınız.  
 
RALEF tedavisi sırasında veya tedavinin kesilmesinden sonraki 2 yıl içinde hamile 
kaldığınızdan şüpheleniyorsanız hamilelik testi için derhal doktorunuza danışınız.  Test 
hamile olduğunuzu kanıtlarsa, doktorunuz belirli bir ilaçla RALEF’in hızla vücudunuzda n 
atılımı için tedavi  önerebilir. Bu tedavi de bebeğiniz üzerindeki riski azaltabilir.  
 
Tedaviniz sırasında hamile olduğunuzu fark ederseniz hemen doktorunuza danışınız.  
 
Emzirme  
İlacı kullanmadan önce doktorunuza veya eczacınıza danışınız.  
Leflunomid  anne sütüne geçer. Bu nedenle, bebeğinizi emziriyorsanız RALEF kullanmayınız.  
 
Araç ve makine kullanımı  
RALEF sizi sersemleterek konsantrasyon ve hareket yeteneğinizi azaltabilir. Bu durumda 
herhangi bir araç veya makine  kullanmayınız.  
 
 
  
4 
 RALEF’in içeriği nde bulunan bazı yardımcı maddeler hakkında önemli bilgiler  
RALEF laktoz içerir. Eğer daha önceden doktorunuz tarafından bazı şekerlere karşı 
intoleransınız (dayanıksızlığınız) olduğu söylenmişse bu tıbbi ürünü almadan önce 
doktorunuzla temasa geçiniz.  
 
Diğer ilaçlar ile birlikte kullanımı  
Aşağıdaki ilaçları kullanı yorsanız doktorunuza söyleyiniz : 
 
• Romatoid artrit  tedavisinde kullanılan sıtma ilaçları (örn: klorokin ve hidroksiklorokin), 
kas içine uygulanan veya ağızdan alınan altın, D -penisilamin, azatiy oprin ve bağışıklık 
sistemini baskılayan diğer ilaçlar (örn: metotreksat) ile birlikte kullanımı önerilmez.  
• Varfarin ve kan pıhtılaşmasını önlemek için kullanılan diğer ilaçlar; bu ilacın yan etki 
riskinin düşürülmesi için izlem gerekir  
•  Sinir sistemi has talığı olan multiple skleroz hastalığı tedavisinde kullanılan teriflunomid  
• Şeker hastalığı (Diabetes Mellitus) tedavisinde kullanılan repaglinid, nateglinid, pioglitazon 
ya da rosiglitazon  
• Kanser tedavisinde kullanılan paklitaksel, topotekan, daunorubisin, doksorubisin  
• Duloksetin (ruhsal çökkünlük tedavisinde kullanılır)  
• Şiddetli ishal tedavisinde kullanılan alosetron  
• Akciğerlerde daralma olduğunda (astım) hava yollarını genişletmek için kullanılan teofilin  
• Kas gevşetici tizanidin  
• Doğum ko ntrol hapları (etinilöstradiol ve levonorgestrel içeren)  
• Enfeksiyon tedavisinde kullanılan sefaklor, benzilpenisilin (penisilin G), siprofloksasin gibi 
antibiyotikler  
• Ağrı ve inflamasyon için kullanılan indometazin ve ketoprofen  
• Kalp hastalıklarında idr ar söktürücü olarak kullanılan furosemid  
• AIDS hastalığına neden olan HIV enfeksiyonunda kullanılan zidovudin  
• Yüksek kolesterol düzeyini (hiperkolesterolemi) düşürmek için kullanılan rosuvastatin, 
simvastatin, atorvastatin, pravastatin  
• İnflamatuar bağırs ak hastalığı ya da romatoid artrit tedavisinde kullanılan sülfasalazin  
• Kolestiramin  (yüksek kolesterolü düşürmek için kullanılır) veya aktif kömür  
(zehirlenmelerin tedavisinde kullanılır)  RALEF’in, vücut tarafından emilen  miktarını 
azaltabilir.  
Ağrı ve il tihap giderici olan nonsteroidal antiinflamatuar ilaçlar (NSAİİ) ve/veya 
kortikositeroid kullanıyorsanız ARAVA başlandıktan sonra bu ilaçlara devam edebilirsiniz.  
 
Aşılar  
Aşı olmanız gerekiyorsa doktorunuza danışınız. RALEF tedavisi altındayken veya tedavi  
kesildikten sonra belli bir süre bazı aşılar yapılmamalıdır.  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 
3. RALEF  10 mg film kaplı tablet nasıl kullan ılır? 
Uygun kullanım ve doz/uygulama sıklığı için talimatlar:  
RALEF’i her zaman doktorunuzun söylediği gibi kullanınız. Eğer emin değilseniz doktorunuz 
veya eczacınıza danışınız.  
  
5 
 RALEF’in başlangıç dozu genellikle 3 gün  süreyle günde 100 mg’dır. Bu başlangıç dönemini 
takiben, çoğu hastaların aşağıdaki dozlara çıkması gerekir:  
• Romatoid artrit için: Hastalığın şiddetine göre günde bir kez 10 ila 20 mg RALEF.  
• Psöriatik artrit için: Günde bir kez 20 mg RALEF.   
 
Durumunuzda b ir iyileşme hissetmeniz 4 hafta veya daha uzun zaman alabilir. Bazı hastalarda 
bu süreç 4 -6 aya kadar da uzayabilir. RALEF ’i uzun süre  kullanmalısınız.  
Eğer RALEF’in  etkisinin çok güçlü veya zayıf olduğuna dair bir izleniminiz var ise doktorunuz 
veya eczacınız ile konuşunuz.  
 
Uygulama yolu ve metodu:  
Ağız yoluyla alınır.  
RALEF tabletler bol su  ile ve bütün olarak yutulmalıdır.  
 
Değişik yaş grupları:  
Çocuklarda kullanı m: RALEF’in çocuklarda ve 18 yaşın altındaki ergenlerde kullanımı 
önerilmemektedir.  
 
Yaşlılarda kullanım:  65 yaşın üzerindeki hastalarda doz ayarlaması gerekmemektedir.  
 
Özel kullanım durumları:  
Karaciğer / Böbrek yetersizliği:  
Karaciğer fonksiyon bozukluğ unuz ve/veya orta derecede veya şiddetli böbrek 
rahatsızlıklarınız varsa RALEF kullanmamalısınız.  
 
Kullanmanız gerekenden daha fazla RALEF kullandıysanız:  
RALEF’ ten kullanmanız gerekenden daha fazla kullanmışsanız bir doktor veya eczacı ile 
konuşunuz.  
Mümkünse ilacınızı veya kutusunu, doktorunuza gösterebilmek için yanınıza alınız.  
 
Eğer RALEF kullanmayı unutursanız:  
RALEF’i kullanmayı unutursanız bir doktor veya eczacı ile konuşunuz.  
Dozu almayı unuttuysanız ve diğer dozun vakti gelmediyse, ilacınızı a lmadığınızı fark 
ettiğinizde ilacınızı alınız.  
Unutulan dozları dengelemek için çift doz almayınız.  
 
RALEF ile tedavi sonlandırıldığında oluşabilecek etkiler:  
RALEF ile tedavinin sonlandırılması için özel talimatlar yoktur.  
RALEF’i uzun süre kullanmalısını z. Doktorunuz tedavinizin ne kadar süreceğini size 
bildirecektir.  
RALEF’in kullanımı ile ilgili başka sorunuz olursa doktorunuza veya eczacınıza danışınız.  
 
4. Olası yan etkiler nelerdir?  
Tüm ilaçlar gibi, RALEF ’in içeriğinde bulunan maddelere duyarlı olan kişilerde yan etkiler 
olabilir.  
 
 
  
6 
 Aşağıdakilerden biri olursa, RALEF’i kullanmayı durdurunuz ve DERHAL doktorunuza 
bildiriniz veya size en yakın hastanenin acil bölümüne başvurunuz:  
• Halsizlik, sersemlik hissi, baş dönmesi veya nefes almada güçlük gibi belirtileri olan ciddi 
alerjik reaksiyonlar  
• Ciltte kızarıklık veya ağızda ülserler şeklinde belirtileri olan ciddi ve bazen hayatı tehdit 
eden rahatsızlıklar (örn: Stevens -Johnson sendromu  (deri, ağız, göz ve cinsel organlarda içi 
sıvı dolu kabarcıklar, ci ltte ve göz çevresinde kan oturması, şişlik ve kızarıklıkla seyreden 
iltihap) , toksik epidermal nekroliz  (deride içi sıvı dolu kabarcıklarla seyreden ciddi bir 
hastalık) , eritema multiforme  (genelde kendiliğinden geçen, el, yüz ve ayakta dantele benzer 
kızarıklık oluşturan, aşırı duyarlılık durumu ), Eozinofili ve Sistemik Semptomlu İlaç 
Reaksiyonu –DRESS (grip benzeri belirtilerle başlar ve yüzde başlayıp yayılan döküntü, 
yüksek ateş, kan testlerinde karaciğer enzimlerinde yükselme ve kanda belli bir tiptek i beyaz 
kan hücrelerinde artış (eozinofili) ve lenf düğümlerinde büyüme).  
Eğer bunlardan biri sizde mevcut ise, sizin RALEF ’e karşı ciddi alerjiniz var demektir. Bu çok 
ciddi yan etkilerin hepsi oldukça seyrek görülür.  
 
Aşağıdakilerden herhangi birini far k ederseniz, hemen  doktorunuza bildiriniz veya size 
en yakın hastanenin acil bölümüne başvurunuz:  
• Ciltte solukluk, yorgunluk, ciltte  çürükler ,  kanı oluşturan farklı hücrelerde dengesizliğe 
bağlı bir kan hastalığının göstergesi olabilir.  
• Yorgunluk, karın ağrısı veya sarılık (gözlerde veya ciltte sararma), bazen ölümcül de 
olabilen karaciğer yetmezliği gibi ciddi bir durumun göstergesi olabilir.  
• Ateş, boğaz ağrısı veya öksürük gibi enfeksiyon belirtileri (RALEF yaşamı tehdit eden ağır 
enfeksiyonlara yakalan ma riskini artırır.)  
• Akciğer iltihabın ın (inters itisyel akciğer hastalığı) ya da akciğerdeki damarlarda tansiyon 
yükselmesinin (pulmoner hipertansiyon) belirtisi olabilen öksürük veya nefes alma 
problemleri.  
• Kol ve bacak sinirlerinde rahatsızlıklara ( periferik nöropati) işaret edebilen, ellerinizde veya 
ayaklarınızda ortaya çıkan olağan olmayan karıncalanma, güçsüzlük veya ağrı.  
 
Bunların hepsi ciddi yan etkilerdir.   
Acil tıbbi müdahale ye veya hastaneye yatırılmanıza gerek olabilir.  
 
Yan etkiler aşağıd aki sıklık kategorilerinde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden az, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1.000 hastan ın birinden fazla görülebilir.  
Seyrek: 1.000 hastanın birinden az, fakat 10.000 hastanın birinden fazla görülebilir.  
Çok seyrek: 10.000 hastanın birinden az görülebilir.  
Bilinmiyor (eldeki verilerden hareketle sıklık tahmin edilemiyor)  
 
Diğer yan etkil er 
 
Yaygın (10 hastanın birinden az, fakat 100 hastanın birinden fazla görülebilen) yan etkiler  
• Kandaki beyaz hücrelerin sayısında hafif azalma (  lökopeni )  
7 
 • Hafif alerjik reaksiyonlar  
• İştahta azalma, kilo kaybı (genellikle önemsiz düzeyde)  
• Halsizlik (asteni ) 
• Baş ağrısı, sersemlik  
• Karıncalanma gibi deride anormal duyarlılık hissi (parestezi)  
• Kan basıncında hafif yükselme  
• Kalın bağırsak iltihabı (kolit)  
• İshal  
• Bulantı, kusma    
• Ağızda iltihap ve ağız ülserleri  
• Karın ağrısı  
• Karaciğer test sonuçlarının bazılarında  artış 
• Saç dökülmesinde artma  
• Egzema, ciltte kuruluk, döküntü, kaşıntı  
• Genellikle ayak veya ellerde kas kirişlerinin iltihabına bağlı ağrı (tendonit)  
• Kanda belirli enzimlerin artışı (örn. kreatin fosfokinaz)  
• El ve ayak sinirleriyle ilgili problemler (perif erik nöropati)  
 
Yaygın  olmayan (100 hastanın birinden az, fakat 1000 hastanın birinden fazla 
görülebilen) yan etkiler  
• Kırmızı kan hücrelerinde azalma (anemi) ve kanın pıhtılaşmasında görev alan kan 
pulcuklarında azalma (trombositopeni).  
•  Kanda potasyum seviyesinde azalma  
•  Kaygı (anksiyete)  
•  Tat alma bozuklukları  
•  Kurdeşen (ürtiker)  
•  Kas girişi (tendon) yırtılması  
•  Kan yağlarında (kolesterol ve trigliseritler) artma  
•  Kanda fosfat  seviyesinde azalma  
 
Seyrek (1 .000 hastanın birinden az, faka t 10.000 hastanın birinden fazla görülebilen) yan 
etkiler  
•  Eozinofil adı verilen kan hücreleri sayısında artış (eozinofili); beyaz kan hücrelerinde 
(lökopeni) hafif azalma; tüm kan hücrelerinin sayısında azalma (pansitopeni).  
•  Kan basıncında şiddetli artış  
•  Akciğer iltihabı (intersitisyel akciğer hastalığı)   
• Karaciğer enzimlerinin bazılarında artış, karaciğer iltihabı (hepatit) ve sarılık gibi ciddi 
rahatsızlıklar (ağır karaciğer yetmezliğini düşündürecek belirtiler yukarıda belirtilmiştir.)  
•  Ölümcül olabilen ve sespis (enfeksiyona neden olan mikrobun kana karışması) adı verilen 
şiddetli enfeksiyonlar (bu belirtiler yukarıda belirtilmiştir.)  
•  Kanda bazı enzimlerde artış (laktat dehidrogenaz enzimi)   
8 
 Çok seyrek (10.000 hastanın birinden az görülebilen) yan etkiler  
•  Beyaz kan hücrelerinde belirgin derecede azalma (agranülositoz)  
•  Hafif veya potansiyel olarak ciddi alerjik reaksiyonlar  
•  Küçük çaplı damarların iltihabı (vaskülit, kutanöz nekrotizan vaskülit dahil)  
•  Pankreas iltihabı (pankreatit ) (karın ağrısı, bulantı, kusma, ateş, terleme gibi belirtileri 
vardır)  
•  Ölümcül olabilen karaciğer yetmezliği veya nekrozu (doku ölümü) gibi ciddi karaciğer 
hasarı  
•  Ciddi ve bazen hayatı tehdit edebilen ciddi rahatsızlıklar (Stevens -Johnson sendromu, 
toksik epidermal nekroliz, eritema multiforme)  
 
Bilinmiyor (mevcut verilerle sıklığı saptanamayan) yan etkiler  
• Böbrek yetmezliği  
• Kandaki ürik asit düzeyinde  azalma  
• Akciğer damarlarında kan basıncının artışı (pulmoner hipertansiyon)  
•  Erkeklerde kısırlık (tedavi kesildiğinde düzelir)  
•  Kutanöz lupus (derinin ışığa maruz kalan kısımlarında kızarıklık ve döküntülerle kendini 
gösteren bir hastalık)  
• İlk kez ortaya çıkan veya kötüleşen sedef hastalığı  
• Bazı kan hücrelerinin (eozinofil) sayı sında artış ve vücutta başka belirtilerin eşlik ettiği ilaç 
reaksiyonu (DRESS)  
 
Eğer bu kullanma talimatında bahsi geçmeyen herhangi bir yan etki ile karşılaşırsanız, 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma talimatında yer alan veya almayan herhangi bir yan etki meydana gelmesi 
durumunda, hekiminiz, eczacınız veya hemşireniz ile konuşunuz. Ayrıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonunu tıklay arak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlam ış olacaksınız.  
 
5. RALEF ’in saklanması  
RALEF’i çocukların göremeyeceği, erişemeyeceği yerlerde ve ambalajında saklayınız.  
Şişeyi sıkıca kapalı tutunuz. 30 ºC altındaki oda sıcaklığında saklayınız .  
 
Son kullanma tarihi yle uyumlu olarak kullanınız.  
Ambalajdaki son kullanma tarihinden sonra RALEF’i kullanmayınız.  
 
Eğer üründe ve/veya ambalajında bozukluk fark ederseniz RALEF ’i kullanmayınız.  
  
9 
 Çevreyi korumak amacıyla, kullanmadığınız RALEF’i şehir suyuna veya çöpe atmayınız. Bu  
konuda eczacınıza danış ınız. 
 
Ruhsat sahibi  :  GENERİCA İLAÇ SAN. VE TİC. A.Ş.  
Maslak -Sarıyer/İSTANBUL   
Tel: 0 212 376 65 00   
Faks:  0 212 213 53 24  
 
Üretim yeri :   BERKO İLAÇ ve KİMYA SAN. A.Ş. 
   Adil Mah. Yörükler Sok. No:2  
  34935  Sultanbeyli /İSTANBUL  
 
Bu kullanma talimatı  …………..  tarihinde onaylanmıştır.  
 