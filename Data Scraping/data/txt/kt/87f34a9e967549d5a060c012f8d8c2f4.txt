1 / 10  Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç  duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız. 
• Bu ilaç kişisel olarak sizin için reçete edilmiştir, başkalarına vermeyiniz.  
Bu ilacın kullanımı sırasında doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz  kullanmayınız.  
KULLANMA TALİMATI  
 
CEMİX  5 mg/100 ml IV infüzyonluk çözelti 
Steril  
Damar içine uygulanır. 
Etkin madde: 100 ml çözelti içeren torba, 5 mg zoledronik asite eşdeğer 5,33 mg zoledronik asit 
monohidrat (0,0533 mg/ml) içerir.  
Yardımcı maddeler: Mannitol, sodyum sitrat, pH ayarlayıcı (sodyum hidroksit, hidroklorik 
asit), enjeksiyonluk su.  
 
 
 
Bu Kullanma Talimatında:  
1. CEMİX  nedir ve ne için  kullanılır?  
2. CEMİX  kullanmadan önce dikkat edilmesi  gerekenler  
3. CEMİX  nasıl  kullanılır?  
4. Olası yan etkiler  nelerdir?  
5. CEMİX ’in saklanması  
 
 
Başlıkları yer almaktadır. 
 
 
1. CEMİX  nedir ve ne için  kullanılır?  
CEMİX , damar içine uygulanan berrak, renksiz bir çözeltidir. Doktor veya hemşire 
tarafından damarınıza tek seferde verilir.  
CEMİX , 100 ml kullanıma hazır infüzyon çözeltisi içeren PP (polipropilen) bir torbada  2 / 10  ambalajlanmıştır. Her bir 100 ml’lik torba, 5 mg zoledronik asit içerir.  
CEMİX , bifosfonatlar   adı verilen  bir   ilaç grubuna  aittir  ve aşağıdaki  amaçlarla 
kullanılmaktadır: 
• Osteoporozu olan postmenopozal kadınlarda ve erkeklerde vertebra ve vertebra dışı 
kırıkların  önlenmesi, 
• Kadınlarda ve erkeklerde osteoporoza bağlı kalça kırığı sonrası yeni klinik kırıkların 
önlenmesi, 
• Ağız yolu ile ya da enjeksiyon şeklinde glukokortikoid tedavisine başlanan veya tedavisi 
devam  eden  ve tedavinin  12 aydan  daha uzun süre devam  etmesi  beklenen  (ör. Romatizmal 
hastalıklar, tip 1 diyabetin de aralarında olduğu bazı hormonal hastalıklar, kronik iltihabi barsak hastalıkları, kronik obstrüktif akciğer hastalığı, kanser tedavisi, organ nakli gibi durumlar) kadın ve erkeklerde glukokort ikoide bağlı osteoporozun tedavisinde, 
• Kadın ve erkeklerde kemikteki Paget hastalığının tedavisinde.  
Osteoporoz  
Kemiklerin  incelmesi  ve güçsüzleşmesini  içeren  bir hastalıktır  ve menopozdan sonra  kadınlarda 
sık görülür; ancak erkeklerde de görülebilir. Menopozda, kadınların yumurtalıkları kemikleri sağlıklı tutmaya yardımcı olan kadınlık hormonu östrojenin üretimini durdurur. Menopozdan sonra kemik kaybı ortaya çıkar, kemikler güçsüzleşir ve daha kolay kırılır. Ayrıca uzun süreli steroid kullanımı sonucunda kadınlarda ve erkeklerde kemik gücüne etki eden osteoporoz oluşabilir. Osteoporozlu pek çok hastada hiç semptom görülmez; ancak bu hastalar yine de kemik kırığı riski altındadırlar, çünkü osteoporoz kemiklerini daha güçsüz yapmıştır. Ayrıca, 
cinsiyet hormonlarının, özellikle de androjenlerden dönüşen östrojenlerin dolaşımdaki 
düzeylerinin azalması da, erkeklerde daha kademeli bir şekilde gözlenen kemik kaybında rol 
oynamaktadır. CEMİX  hem erkekler de, hem de kadınlarda kemiği güçlendirir ve böylece 
kırılma olasılığını azaltır. CEMİX  uzun süre işe yaradığı için yeni bir CEMİX  dozuna 1 yıldan 
daha önce gereksinimiz  olmayacaktır.  
Kemiğin Paget hastalığı  
Yaşlı kemik materyalinin yıkılması ve yerine yeni kemik materyalinin gelmesi normaldir. Bu 
sürece  yeniden  yapılanma  (remodelling)  adı verilmektedir.  Paget  hastalığında,  kemiğin  yeniden 
yapılanma süreci çok hızlı gerçekleşir ve yeni kemik materyali hastalıklı biçimde büyür; bu da normalden zayıf olmasına yol açar. Hastalık tedavi edilmezse, kemikler deforme ve ağrılı hale 
gelir ve kırılabilir. CEMİX  kemik yapılanma sürecini normale döndürüp normal kemik 
oluşumunu sağlayarak kemiğin eski gücüne yeniden kavuşmasını  sağlar.  
2. CEMİX ’i kullanmadan önce dikkat edi lmesi  gerekenler  
Size CEMİX  verilmeden önce, doktorunuz tarafından verilen tüm talimatlara dikkatlice uyunuz. 
CEMİX ’i aşağıdaki durumlarda KULLANMAYINIZ  
Eğer,  
• Zoledronik asit, diğer bisfosfonatlar veya CEMİX ’in içeriğindeki diğer maddelere karşı 
alerjiniz (aşırı duyarlılığınız)  varsa.  
• Hipokalseminiz varsa (yani kanınızdaki kalsiyum düzeyi çok düşükse).  3 / 10  • Şiddetli böbrek sorunlarınız  varsa.  
• Gebe iseniz veya gebe kalmayı  planlıyorsanız . 
• Emziriyorsanız.  
 
CEMİX ’i aşağıdaki durumlarda D İKKATLİ KULLANINIZ  
Size CEMİX  verilmeden önce, şunları doktorunuza söyleyiniz:  
• CEMİX  ile aynı etkin maddeyi içeren (zoledronik asit) onkoloji ilaçları ile tedavi 
görüyorsanız.  
• Böbrek sorununuz varsa ya da önceden olmuşsa.  
• İleri yaşta  iseniz.  
• Steroid  içeren  ilaçlar  kullanıyorsanız, kemoterapi  görüyorsanız,  enfeksiyon  geçiriyorsanız, 
bedensel travma  geçirdiyseniz.  
• Eğer CEMİX  almadan önce ya da aldıktan sonra vücudunuzda yeteri kadar su yoksa 
(dehidrasyon).  
• Kalsiyum ya da D vitamini eksikliğiniz  varsa.  
• Günlük kalsiyum ve vitamin D takviyesi  alamıyorsanız.  
• Boynunuzda yer alan tiroid ve paratiroid olarak adlandırılan bezlerin bir kısmı ya da 
tamamı cerrahi olarak  alınmışsa.  
• Bağırsaklarınızın bir bölümü cerrahi olarak  alınmışsa.  
• Ağız veya dişlerinizde sağlı ksız bir durum söz konusu ise, diş eti hastalığınız varsa veya diş 
çektirmeniz  gerekiyorsa.  
• Düzenli olarak diş bakımı yapmıyorsanız veya uzunca bir süredir dişlerinizi kontrol 
ettirmediyseniz.  
• Sigara içiyorsanız (bu durumun diş hastalıklarına sebep olma te hlikesi  vardır).  
• Daha önce bifosfanat  grubu  ilaçlar  kullandıysanız  (kemik  hastalıklarını tedavi  etmek  veya 
önlemek için kullanılan ilaçlar).  
• Kortikosteroidler  olarak  isimlendirilen  ilaçlar  alıyorsanız  (prednisolone  veya 
deksametason  gibi).  
• Kanser  iseniz.  
CEMİX  ile tedaviye başlamadan  önce  doktorunuz  diş muayenesinden geçmenizi  isteyebilir.  
CEMİX  kullanırken dişlerinizi düzenli  olarak  fırçalayarak  ağız sağlığınıza  dikkat  etmeli ve ve  
düzenli  diş kontrolü yaptırmalısınız.  Protez  kullanıyorsanız  ağzınıza  tam olarak  uyduğundan 
emin  olmalısınız.  Diş tedavisi  görüyorsanız  veya  diş ameliyatı  geçirmeniz  gerekiyorsa  (örneğin 
diş çekimi) diş tedaviniz hakkında doktorunuzu bilgilendirin ve diş hekiminize CEMİX  ile 
tedavi gördüğünüzü söyley in. Çene kemiğinizde hasara neden olabileceğinden, diş kaybı, 
ağzınızda ağrı veya şişlik veya iyileşmeyen yaralar varsa derhal doktorunuzla ve diş  hekiminiz  4 / 10  ile temasa geçiniz.  
Özellikle uzun süre osteoporoz tedavisi alan hastalarda uyluk kemiğinde alışılmadık kırıklar 
meydana  gelebilir.  Eğer  uyluk, kalça yada kasığınızda ağrı, güçsüzlük yada rahatsızlık  yaşarsanız 
bunu doktorunuza anlatınız, çünkü bu olası bir uyluk kemiği kırığının erken göstergesi  olabilir.  
Uzun bir süre  osteoporoz tedavisi alan hastalarda dış kulak yolunda kemik hasarı bildirilmiştir. 
Dış kulak yolunda kemik hasarına sebep olabileceğinden kulak enfeksiyonu, kulağınızda ağrı 
veya şişlik olması durumunda derhal doktorunuzla temasa geçiniz. 
İlacın yarar/zar ar oranına göre kesilmesi gündeme gelebilir. 
Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza 
başvurunuz. 
 
 
CEMİX ’in yiyecek ve içeceklerle birlikte kullanımı  
CEMİX  tedavisi uygulanmadan önce ve sonra, doktorunuzun talimatına uygun şekilde mutlaka 
yeterli miktarda (en az bir ya da iki bardak) sıvı alınız. Böylece dehidrasyonun önlenmesi sağlanmış olur. CEMİX  tedavisinin uygulandığı gün normal bir şekilde beslenebilirsiniz.  
 
 
Hamilelik  
İlacı kullanmadan önce doktorunuza veya eczacınıza danışınız.  
Gebe iseniz veya gebe kalmayı planlıyorsanız CEMİX  kullanmamalısınız.  
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
Emzirme  
İlacı kullanmadan önce d oktorunuza veya eczacınıza danışınız.  
Emziriyorsanız CEMİX kullanmamalısınız.  
Herhangi bir ilaç almadan önce doktorunuza ya da eczacınıza danışınız. 
Araç ve makine kullanma  
CEMİX  kullanımı sırasında baş dönmesi hissediyorsanız, kendinizi iyi hissedinceye kadar 
araç ve makine kullanmayınız. CEMİX ’in içeriğinde bulunan bazı yardımcı maddeler hakkında önemli bilgiler  
Bu tıbbi ürün her dozunda 1 mmol (23 mg)’dan daha az sodyum ihtiva eder; yani esasında 
“sodyum içermez”.  
Diğer ilaçlar ile birlikte kullanımı 
Böbreklerinize zararlı olduğu bilinen herhangi bir ilaç (aminoglikozid grubu antibiyotikler 
gibi), örneğin idrar söktürücü ilaçlar (diüretik) almakta iseniz doktorunuzun bunu bilmes i 
özellikle önemlidir.  5 / 10  Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda 
kullandınız ise, lütfen doktorunuza veya eczacınıza bunlar hakkında bilgi veriniz. 
3. CEMİX  nasıl  kullanılır?  
Uygun kullanım ve doz/uygulama sıklığı için talimatlar:  
Doktorunuz her CEMİX  uygulamasından önce böbrek fonksiyonunuzu kontrol etmek için kan 
testi yapmalıdır. Doktorunuzun ya da hemşirenizin talimatı üzerine, CEMİX  uygulamasından 
önce, bir kaç saat içinde, en az bir ya da iki bardak sıvı (tercihen su) almanız sizin için 
önemlidir.  
Osteoporoz  
Normal doz, doktorunuz veya hemşireniz tarafından damarınıza yılda bir kez infüzyon yoluyla uygulanan 5 mg’dır. İnfüzyon en az 15 dakika sürecektir. 
Yakın zamanda kalça kırığı geçirdiyseniz, CEMİX ’in kalça onarım cerrahisinden iki hafta 
ya da daha uzun bir süre sonra uygulanması önerilir. Doktorunuz ya da hemşireniz tarafından size verilen tüm talimatlara dikkatlice uyunuz.  
Kalsiyum ve D vitamini takvi yelerinin (örneğin tabletler) doktorunuzun yönlendirdiği şekilde 
alınması çok önemlidir. 
Osteoporoz için CEMİX  bir yıl etki gösterir. Bir sonraki doza bir yıl sonra ihtiyacınız 
olacaktır.  
Paget hastalığı  
Normal  doz, doktorunuz  veya  hemşireniz  tarafından  damarınıza  bir başlanıç infüzyonu yoluyla 
uygulanan 5 mg’dır. İnfüzyon en az 15 dakika sürecektir. CEMİX  uzun bir süre etki 
gösterdiğinden, bir yıl ya da daha uzun bir süre yeni bir CEMİX  dozuna ihtiyacınız 
olmayacaktır.  
Doktorunuz ya da hemşireniz tarafından size verilen tüm talimatlara dikkatlice uyunuz.  
Doktorunuz CEMİX  verildikten sonra en az ilk 10 gün kalsiyum ve D vitamini takviyeleri 
(örn., tabletler) almanızı önerebilir. İnfüzyondan sonraki dönemde kanınızdaki kalsiyum 
düzeyinin çok düşük düzeye inmemesi için bu öneriyi dikkatlice yerine getirmeniz çok önemlidir.  
Paget hastalığında CEMİX  bir yıldan uzun bir süre etki gösterebilir ve doktorunuz yeniden 
tedavi uygulanması gerekip gerekmediğini size bildirecektir.  
Doktorunuz hastalığınıza bağlı olarak ilacınızın dozunu belirleyecek ve size uygulayacaktır.  
Eğer CEMİX ’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz. 
 
 
Değişik yaş grupları:  
Çocuklar ve ergenlik dönemindeki gençlerde (18 yaş altı) kullanım:  
Çocuklarda ve ergenlik dönemindeki gençlerde CEMİX  kullanılması önerilmez. Çünkü bu 
hasta gruplarında kullanımı incelenmemiştir. 6 / 10   
Yaşlılarda (65 yaş ve üzeri) kullanım:  
65 yaş ve üzerindeki hastalar için özel bir doz önerisi yoktur.  
Özel  kullanım  durumları:  
Böbrek/Karaciğer yetmezliği  
Karaciğer ya da böbrek yetmezliğiniz varsa dikkatle kullanınız. 
Şiddetli böbrek yetmezliğiniz varsa kullanmayınız.  
 
CEMİX ’i kullanmayı unutursanız  
CEMİX  dozunuzun yeniden planlanması için doktorunuza ya da hastaneye başvurunuz. 
Unutulan dozları dengelemek için çift doz almayınız. 
CEMİX  ile tedavi sonlandırıldığında oluşabilecek etkiler  
CEMİX  tedavisini durdurmayı düşünüyorsanız bu konuyu doktorunuzla konuşunuz. 
Doktorunuz size önerilerde bulunacak ve CEMİX  ile ne kadar süreyle tedavi görmeniz 
gerektiğine karar verecektir.  
4. Olası yan etkiler  nelerdir?  
Tüm ilaçlar gibi, CEMİX ’in içeriğinde bulunan maddelere duyarlı olan kişilerde yan etkiler 
olabilir. Çoğu durumda özel bir tedavi gerekmemektedir. 
Yan etkiler aşağıdaki kategorilerde gösterildiği şekilde sıralanmıştır: 
Çok yaygın  :10 hastanın en az 1’inde  görülebilir.  
Yaygın  :10 hastanın birinden az, fakat 100 hastanın birinden fazla  görülebilir.  
Yaygın  olmayan  :100   hastanın   birinden   az,   fakat   1.000  hastanın birinden fazla 
görülebilir.  
Seyrek  :1.000  hastanın  birinden  az,  fakat  10.000 hastanın birinden fazla 
görülebilir.  
Çok seyrek  :10.000 hastanın birinden az  görülebilir.  
Sıklığı bilinmeyen  :Eldeki veriler ile belirlenemeyecek kadar az hastada  görülebilir. 
İlk infüzyonla  ilgili yan  etkiler  çok sık görülmekte  (hastaların  %30’dan  fazlasında),  ancak  daha 
sonraki infüzyonlarda daha az sıklıkta ortaya çıkmaktadır. Ateş, titreme, kas veya eklem ağrısı 
ve baş ağrısı gibi yan etkilerin çoğunluğu CEMİX  verilişinden sonra ki ilk üç gün içinde 
meydana gelmektedir. Semptomlar genellikle hafif ila orta şiddette olmakta ve üç gün içinde kaybolmaktadır. Doktorunuz bu yan etkileri azaltmak için ibuprofen ya da parasetamol gibi hafif bir ağrı kesici önerebilir. Bu yan etkilerin gö rülme olasılığı daha sonraki CEMİX  
dozlarıyla birlikte  azalmaktadır.  
Çok yaygın:  
Ateş.  7 / 10   
 
Yaygın:  
Baş ağrısı, baş dönmesi, bulantı, kusma, ishal, kas ağrısı, kemik ve/veya eklem ağrısı, sırt, kol 
ve bacak  ağrısı,  grip benzeri  belirtiler  (yorgunluk, titreme,  kemik  ve/veya  eklem  ağrısı)  titreme, 
yorgunluk hissi, dikkat bozukluğu, güçsüzlük, ağrı, iyi hissetmeme, infüzyon bölgesinde kızarıklık, şişme ve/veya ağrı gibi deri  reaksiyonları. 
Paget hastalığı olan hastalarda: kandaki kalsiyum düzeyinin düşük olmasına  bağlı semptomlar; 
örneğin kas spazmları, ya da uyuşukluk veya özellikle ağız kenarında karıncalanma  hissi.  
CEMİX  kullanımı ile postmenopozal osteoporoz hastalarında düzensiz kalp ritmi (atriyal 
fibrilasyon) görülmüştür. Kalp ritmindeki bu düzensizliğe CEMİX ’in neden olup olmadığı 
kesin olarak bilinmemektedir; ancak CEMİX  aldıktan sonra rahatsızlık hissederseniz 
doktorunuza haber veriniz.  
Yaygın olmayan:  
Grip, üst solunum yolu enfeksiyonu, kırmızı kan hücrelerinin sayısında az alma, iştah kaybı, 
uykusuzluk, bilinç ve dikkat azalmasını içeren uyuklama, iğne batma hissi veya karıncalanma hissi,  çok yorgun  hissetme,  titreme,  geçici  bilinç  kaybı, gözde  enfeksiyon veya  tahriş  veya  ağrı, 
kızarıklık, ışığa duyarlılık, başta dönme hissi, kan basıncına artış, hararet, öksürük, nefes 
darlığı,  mide  rahatsızlığı,  kaşıntı,  ciltte  kızarıklık, boyun  ağrısı,  kas, kemik  yada eklem  katılığı, 
eklem şişmesi, kas spazmı, omuz ağrısı, göğüs kaslarında ve göğüs kafesinde ağrı, eklem iltihabı,  kas güçsüzlüğü, normal  olmayan  böbrek testi sonuçları,  düzensiz  sıklıkta  idrara çıkma, 
elde, bileklerde ve ayaklarda şişme, susama, diş ağrısı, tat  bozukluğu. 
Seyrek : 
Özellikle uzun süre osteoporoz tedavisi alan hastalarda uyluk kemiğinde seyrek olarak 
alışılmadık kırıklar meydana gelebilir. Eğer uyluk, kalça ya da kasığınızda ağrı, güçsüzlük ya da rahatsızlık yaşarsanız bunu doktorunuza anlatınız, çünkü bu olası bir uyluk kemiği kırığının erken göstergesi olabilir. 
Çok seyrek : 
Kulak ağrısı, kulak akıntı sı ve/veya kulak enfeksiyonu. 
Sıklığı bilinmeyen : 
Baş dönmesi ve solunum güçlüğü dahil ciddi alerjik reaksiyonlar, özellikle yüzde ve boğazda 
şişme, kan basıncında düşüş; ağızda, dişlerde ve çenede ağrı, ağzın içinde şişme ya da yaralar, çenede uyuşma  ya da ağırlık  hissi veya  diş kaybı, böbrek bozukluğu  (az idrara  çıkma  gibi),  ateş, 
kusma ve ishal gibi doz sonrası belirtilere bağlı gelişebilen vücut sıvısında  azalma.  
Özellikle osteoporoz için uzun süredir tedavi görmekte olan hastalarda seyrek olarak kalça (uyluk) kemiğinde olağandışı kırıklar meydana gelebilir. Eğer kalçanızda, uyluğunuzda  (diz ve 
kalça arasında) ya da kasığınızda ağrı, güçsüzlük ya da rahatsızlık hissederseniz doktorunuzla konuşunuz; çünkü bu, kalça kırığının erken bir belirtisi  olabilir.  
Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  8 / 10   
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer al an "İlaç Yan Etki Bildirimi" ikonuna tıklayarak ya da 0 800  
314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’a bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
 
5. CEMİX ’in saklanması  
Doktor, hemşire  veya  eczacınız  CEMİX ’in uygun  şekilde  nasıl  saklanacağını 
bilmektedir.  
CEMİX ’i çocukların göremeyeceği, erişemeyeceği yerlerde ve ambalajında saklayınız. 
- Açılmamış torbaları 25°C’nin altındaki oda sıcaklığında  saklayınız.  
- Mikrobiyal kirlenmenin önlenebilmesi için, torba açıldıktan sonra ürün hemen kullanılmalıdır. Hemen kullanılmadığı takdirde, kullanımdaki saklama süreleri ve kullanımdan önceki koşullar kullanıcı nın sorumluluğundadır ve normalde bu süre 2°C - 
8°C’de 24 saati geçmemelidir. Buzdolabında saklanmış çözelti kullanılmadan önce oda sıcaklığına  getirilmelidir.  
 
 
Son kullanma tarihiyle uyumlu olarak kullanınız. 
Ambalajın üzerinde belirtilen son kullanma tarihinden sonra CEMİX ’i kullanmayınız. 
 
Eğer üründe ve/veya ambalajında bozukluklar fark ederseniz CEMİX ’i kullanmayınız. Son 
kullanma tarihi geçmiş veya kullanılmayan ilaçları çöpe atmayınız! Çevre ve Şehircilik  
Bakanlığınca belirlenen toplama sistemine veriniz  
Ruhsat sahibi: MS Pharma İlaç Sanayi ve Ticaret A.Ş. 
Ulaş OSB mah. D 100 cad. No:28/1 
Ergene 2 OSB Ergene/Tekirdağ 
Üretim yeri:   MS Pharma İlaç Sanayi ve Ticaret A.Ş. 
Ulaş OSB mah. D 100 cad. No:28/1 
Ergen e 2 OSB  Ergene/Tekirdağ 
 
 
Bu kullanma talimatı 20.07.2018 tarihinde onaylanmıştır.  9 / 10   
 
AŞAĞIDAKİ BİLGİLER BU İLACI UYGULAYACAK SAĞLIK PERSONELİ İÇİNDİR 
Aşağıdaki bilgiler yalnızca tıp ya da sağlık mesleği mensupları içindir.  
5 mg CEMİX  dozu mutlaka en az 15 dakika içinde uygulanmalıdır. CEMİX  uygulanmadan 
önce ve sonra hastalar mutlaka uygun biçimde hidrate edilmelidir. Bu özellikle diüretik tedavi 
alan hastalarda önemlidir. 
Böbrek yan etki riskini en aza indirgemek için aşağıdaki önlemler dikkate alınmalıdır: Şiddetli 
böbrek bozukluğu olan hastalarda (kreatinin klerensi <35 mL/dakika) CEMİX  kullanımı, bu 
popülasyondaki artmış böbrek yetmezliği riskine bağlı olarak kontrendike dir; her CEMİX 
dozundan önce serum kreatinin düzeyi ölçülmeli ve kreatinin klerensi hesaplanmalıdır; CEMİX  böbrek fonksiyonunu etkileyebilecek diğer tıbbi ürünler ile bir arada verildiğinde 
dikkatli kullanılmalıdır. Önceden böbrek fonksiyon bozukluğu olan hastalarda serum kreatinin düzeyindeki geçici artış daha fazla olabilir, risk altında olan hastalarda  serum  kreatinin  
düzeyinin ara kontrolü düşünülmelidir. Diüretik  tedavi  alanlar  olmak üzere hastalar CEMİX  
uygulamasından önce uygun şekilde hidrate edilme lidir. Tek bir CEMİX  dozu 5 mg’ı 
aşmamalıdır ve infüzyon süresi en az 15 dakika  olmalıdır.  
Yakın  zamanda  düşük travmaya  bağlı  kalça kırığı  meydana  gelmiş  olan hastalarda  CEMİX  
infüzyonunun kalça kırığının onarımından iki hafta ya da daha uzun bir süre sonra  uygulanması 
önerilir.  
Önceden var olan hipokalsemi CEMİX  ile tedaviye başlamadan önce mutlaka yeterli miktarda 
kalsiyum ve D vitamini ile desteklenmelidir. Diğer mineral metabolizması bozuklukları da (örn. paratioroid rezervi yetersizliği, kalsiyumun  bağırsaklarda kötü emilimi) etkili biçimde 
tedavi edilmelidir. Hekimler böyle hastalarda klinik gözlem yapmayı düşünmelidir. 
Kemik döngüsü artışı kemiğin Paget hastalığının tipik bir özelliğidir. Zoledronik asidin kemik 
döngüsü üzerindeki etkisinin hızlı başlaması nedeniyle, bazen semptomatik olan geçici 
hipokalsemi gelişebilir ve genellikle CEMİX  ingüzyonundan sonraki ilk 10 gün içinde 
maksimum düzeyde olur.  
CEMİX  uygulamasıyla bağlantılı olarak yeterli kalsiyum ve D vitamini alımı önerilmektedir. 
Ayrıca,  Paget hastalığı bulunan kişilerin CEMİX  uygulandıktan sonra en az 10 gün süreyle, 
en az en az 500 mg elementel kalsiyuma karşılık gelen yeterli kalsiyum takviyesini günde iki 
kez almaları şiddetle tavsiye edilmektedir. Hastalar hipokalsemi semptomları konusunda  
bilgilendirilmeli ve riskli dönem  sırasında  yeterli  klinik  gözlem  altında tutulmalıdır. Paget 
hastalığı olan hastalarda CEMİX  infüzyonundan önce serum kalsiyum düzeyinin ölçülmesi  
önerilir.  
Yakın zamanda düşük travmaya bağlı kalça kırığı meydana gel miş olan hastalarda, ilk 
CEMİX  infüzyonundan önce oral yolla veya intramüsküler yolla 50,000 ila 125,000 IU D 
vitamini yükleme dozu verilmesi önerilmektedir.  
CEMİX  nasıl hazırlanır ve uygulanır  
- CEMİX  5 mg çözelti kullanıma  hazırdır.  
Tek kullanımlıktır.  Kullanılmamış  çözeltiler  atılmalıdır.  Yalnızca berrak,  partikül  içermeyen  ve 
rengi  bozulmamış  çözeltiler  kullanılmalıdır.  CEMİX  başka ilaçlar  ile karıştırılmamalı ve 10 / 10  aynı anda  intravenöz  olarak  verilmemelidir  ve bir infüzyon hattı yoluyla  sabit  infüzyon hızında 
uygulanmalıdır. İnfüzyon süresi 15 dakikadan daha az  olmamalıdır.  
CEMİX ’in kalsiyum içeren herhangi bir çözeltiyle temas etmesine kesinlikle izin 
verilmemelidir. Buzdolabında muhafaza ediliyorsa uygulamadan önc e oda sıcaklığına gelmesi 
beklenmelidir. İnfüzyonun hazırlanması sırasında aseptik teknikler uygulanmalıdır. İnfüzyon 
mutlaka standart tıbbi uygulamaya uygun şekilde yapılmalıdır.  
CEMİX ’in saklanması  
- CEMİX ’i çocukların  göremeyeceği,  erişemeyeceği  yerlerde  ve ambalajında 
saklayınız.  
- CEMİX ’i ambalajın üzerinde belirtilen son kullanma tarihinden sonra  kullanmayınız.  
- Açılmamış torbaları 25°C’nin altında oda sıcaklığında  saklayınız.  
Mikrobiyal kontaminasyonun önlenebilmesi için, torba açıl dıktan sonra ürün hemen 
kullanılmalıdır. Hemen kullanılmadığı takdirde, kullanımdaki saklama süreleri ve kullanımdan 
önceki koşullar kullanıcının sorumluluğundadır ve normalde bu süre 2°C -8°C’de 24 saati 
geçmemelidir. Buzdolabında saklanmış çözelti kullanılmadan önce oda sıcaklığına gelmesi beklenmelidir  