KISA ÜRÜN BİLGİSİ
1. BEŞERİ TIBBİ ÜRÜNÜN ADI
OXEROL® 100 mg/20 ml iv infüzyon için liyofilize toz içeren flakon
2. KALİTATİF VE KANTİTATİF BİLEŞİM
Etkin madde:
Oksaliplatin 100.00 mg
Seyreltmeden önce hazırlanan çözeltinin her ml’si 5 mg oksaliplatin içerir.
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
İntravenöz infüzyon çözeltisi için liyofilize toz.
Beyaz renkte toz kütlesi.
4. KLİNİK ÖZELLİKLER
4.1. Terapötik endikasyonlar
OXEROL®, 5-fluorourasil (5-FU) ve folinik asit (FA) ile kombinasyon halinde
aşağıdaki durumlarda endikedir;
- Primer tümörün total rezeksiyonundan sonra evre III (DUKE’s C) kolon
kanserinin adjuvan tedavisi,
- Metastatik ilerlemiş kolorektal kanserin tedavisi.
Yalnızca erişkinlerde kullanılır.
4.2. Pozoloji ve uygulama şekli
Pozoloji/uygulama sıklığı ve süresi :
OXEROL® yalnızca onkoloji bölümlerinde kullanılmalı ve onkoloji uzmanının
gözetiminde uygulanmalıdır.
Adjuvan tedavide önerilen OXEROL® dozu, 12 kür boyunca (6 ay) iki haftada
bir intravenöz olarak tekrarlanan 85 mg/m2’dir.
Metastatik kolorektal kanserin tedavisinde önerilen OXEROL® dozu, iki
haftada bir intravenöz olarak tekrarlanan 85 mg/m2’dir.
Verilen doz tolerabiliteye göre ayarlanmalıdır (bkz. Bölüm 4.4).
OXEROL® 250 ila 500 ml %5’lik dekstroz çözeltisi içinde, 2 ila 6 saatlik bir
intravenöz infüzyon şeklinde uygulanır (Rekonstitüsyon ve seyreltme için
bkz.Bölüm 6.6).
OXEROL®, daha çok 5-fluorourasilin sürekli infüzyonuyla beraber
kullanılmıştır. İki haftalık tedavi planı için, bolus ve sürekli infüzyonu kombine
eden 5-fluorourasil tedavi programları kullanılmıştır.
1/21Uygulama şekli:
OXEROL® her zaman fluoropirimidinlerden (örneğin 5-fluorousil) önce
uygulanmalıdır.
OXEROL 100 mg çözündürülmeli ve kullanımdan önce seyreltilmelidir.
Liyofilize ürünü çözmek ve sonra da seyreltmek için sadece önerilen
seyrelticiler kullanılmalıdır. Bölüm 6.6’da yer alan, çözündürerek çözeltinin
hazırlanması ve infüzyondan önce seyreltme bölümlerinde anlatıldığı şekilde
hazırlanan OXEROL® çözeltisi, yine bölüm 6.6 ‘daki “İnfüzyon” bölümünde
anlatıldığı şekilde intravenöz infüzyonla uygulanır.
OXEROL® uygulaması hiperhidrasyon gerektirmez.
Deksametazonla birlikte olsun veya olmasın 5-HT3 blokerleri gibi
antiemetiklerle premedikasyon önerilmektedir.
Damar dışına çıktığı takdirde, uygulamaya hemen son verilmelidir.
Özel popülasyonlara ilişkin ek bilgiler:
Böbrek yetmezliği:
OXEROL®, ağır böbrek yetmezliği olan hastalarda incelenmemiştir
(bkz.Bölüm 4.3). Böbrek fonksiyonları orta derecede bozuk olan hastalarda
tedavi önerilen normal dozlarda başlayabilir (bkz. Bölüm 4.4). Hafif böbrek
disfonksiyonu olan hastalarda doz ayarlamasına gerek yoktur.
Karaciğer yetmezliği:
OXEROL®, ağır karaciğer yetmezliği olan hastalarda incelenmemiştir.
Karaciğer fonksiyon testlerinde anormallikler olan hasta alt grubunda,
OXEROL® ‘ün akut toksisitelerinde artış gözlenmemiştir. Karaciğer fonksiyon
testlerinde anormallikler olan hastalarda klinik seyir boyunca hiçbir özgün doz
ayarlaması yapılmamıştır.
Pediyatrik popülasyon:
Yalnızca erişkinlerde kullanılır. Çocuklarda kullanımı bulunmamaktadır.
Geriyatrik popülasyon:
OXEROL® 65 yaşın üzerindeki hastalarda tek ilaç olarak ya da 5-fluorourasil
ile kombinasyon halinde kullanıldığında şiddetli toksisitelerde hiçbir artış
gözlenmemiştir. Dolayısıyla, yaşlılarda hiçbir özgün doz ayarlamasına gerek
yoktur.
4.3. Kontrendikasyonlar
OXEROL® aşağıdaki hastalarda kontrendikedir;
- Oksaliplatine karşı bilinen aşırı duyarlılık öyküsü olanlarda,
- Emziren annelerde,
- İlk küre başlanmadan önce, nötrofil sayısı <2x109/l ve/veya trombosit sayısı
<100x109/l olan kemik iliği baskılanması olan hastalarda,
- İlk küre başlanmadan önce, fonksiyon bozukluğu ile birlikte periferik
duyusal nöropatisi olan hastalarda,
2/21- İleri düzeyde böbrek yetmezliği olan hastalarda (kreatinin klirensi <30
ml/dk).
4.4. Özel kullanım uyarıları ve önlemleri
OXEROL® yalnızca, uzmanlaşmış onkoloji bölümlerinde kullanılmalı ve
yetkili bir onkoloğun gözetimi altında uygulanmalıdır.
Gebe kadınlardaki kullanımı için bkz. Bölüm 4.6
Orta düzeyde böbrek fonksiyon bozukluğu olan hastalardaki toleransına ilişkin
bilginin sınırlı olması nedeniyle, uygulama ancak hasta için yarar/risk oranı
değerlendirildikten sonra yapılmalıdır.
Bu durumda, böbrek fonksiyonları yakından takip edilmeli ve doz toksisiteye
göre ayarlanmalıdır.
Platin bileşiklerine karşı alerjik reaksiyon öyküsü olan hastalar alerjik
semptomlar yönünden takip edilmelidir. OXEROL®’e karşı anafilaksi benzeri
bir reaksiyon gelişmesi durumunda, infüzyon derhal durdurulmalı ve uygun
semptomatik tedaviye başlanmalıdır. OXEROL® uygulamasının yeniden
başlatılması kontrendikedir.
OXEROL®’ün damar dışına çıkması durumunda, infüzyon derhal durdurulmalı
ve olağan lokal semptomatik tedaviye başlanmalıdır.
Özellikle özgün nörolojik toksisite gösteren diğer ilaçlarla eş zamanlı olarak
uygulandığında, OXEROL®’ün nörolojik toksisitesi dikkatle takip edilmelidir.
Nörolojik muayene herbir uygulamadan önce ve sonra da periyodik olarak
yapılmalıdır.
2 saatlik infüzyon sırasında ya da infüzyonu izleyen saatlerde akut
laringofaringeal disestezi gelişen hastalarda (bkz. Bölüm 4.8) bir sonraki
OXEROL® infüzyonu 6 saat boyunca uygulanmalıdır.
Eğer nörolojik semptomlar (parestezi, duyu yitimi) ortaya çıkarsa, bu
semptomların süre ve şiddetine bağlı olarak şu OXEROL® doz ayarlamasının
yapılması önerilir:
- Eğer semptomlar yedi günden uzun sürerse ve ağrılıysa, bir sonraki
OXEROL® dozu, metastaz tedavisinde 85mg/m2’den 65 mg/m2’ye, adjuvan
tedavide ise 85mg/m2’den 75 mg/m2’ye düşürülmelidir.
- Parestezi, fonksiyon bozukluğu olmaksızın bir sonraki küre kadar devam
ederse, bir sonraki OXEROL® dozu, metastaz tedavisinde 85mg/m2’den 65
mg/m2’ye, adjuvan tedavide ise 85mg/m2’den 75 mg/m2’ye düşürülmelidir.
- Parastezi fonksiyon bozukluğu ile birlikte bir sonraki küre kadar devam
ederse, OXEROL® kesilmelidir.
3/21- OXEROL® tedavisinin kesilmesinin ardından bu semptomlar düzelirse,
tedavinin yeniden başlatılması düşünülebilir.
Hastalara, tedavinin sonlanmasından sonra periferik duyusal nöropatinin kalıcı
semptomlarının görülme olasılığı olabileceğine dair bilgi verilmelidir. Adjuvan
tedavide, lokalize orta şiddette paresteziler ya da fonksiyonel aktiviteleri
engelleyebilen paresteziler tedavinin kesilmesini takiben 3 yıl sonrasına kadar
sürebilir.
Bulantı ve kusma olarak ortaya çıkan gastrointestinal toksisite, profilaktik
ve/veya terapötik antiemetik tedaviyi gerekli kılar (bkz. Bölüm 4.8).
Özellikle OXEROL® 5-fluorourasille kombinasyon halinde kullanılırken,
şiddetli diyare/kusma nedeniyle dehidratasyon, paralitik ileus, intestinal
obstrüksiyon, hipokalemi, metabolik asidoz ve böbrek fonksiyon bozukluğu
görülebilir. Tek bir pankreatit vakası bildirilmiştir.
Eğer hematolojik toksisite ortaya çıkarsa (nötrofiller <1.5 x 109/L veya
trombositler <50x109/L), sonraki kürün uygulanması, hematolojik değerler
kabul edilebilecek düzeylere ulaşana kadar ertelenmelidir. Tedaviye
başlanmadan ve sonraki herbir kürden önce lökositle birlikte tam kan sayımı
yapılmalıdır.
Hastalara OXEROL® ve 5-fluorourasil uygulamasından sonra diyare/kusma,
mukozit/stomatit ve nötropeni riski konusunda yeterli bilgi verilmelidir;
böylelikle uygun bir yaklaşım geliştirilmesi için tedavilerini yürütmekte olan
hekimle acilen bağlantı kurabilirler.
Eğer nötropeniyle birlikte ya da nötropenisiz olarak mukozit/stomatit görülürse,
mukozit/stomatit 1.derceye ya da daha düşük bir düzeye inmek üzere iyileşene
ve/veya nötrofil sayısı ≥1.5 x 109/L olana kadar bir sonraki tedavi
ertelenmelidir.
OXEROL® 5-fluorourasil ile kombine edildiğinden (folinik asit ile ya da folinik
asitsiz), 5-fluorourasille ilgili toksisiteler için olağan doz ayarlamaları burada
da geçerlidir.
Eğer 4.derece diyare, 3-4. derece nötropeni (nötrofiller <1x109/l), 3-4. derece
trombositopeni (trombositler <50x109/l) ortaya çıkarsa, 5-fluorourasilin
dozunun azaltılmasının gerekmesinin yanı sıra OXEROL® dozu da, metastaz
tedavisinde 85mg/m2’den 65 mg/m2’ye, adjuvan tedavide ise 85mg/m2’den 75
mg/m2’ye düşürülmelidir.
Balgamsız öksürük, dispne, krepitan raller ya da radyolojik pulmoner
infiltratlar gibi açıklanamayan solunumsal semptomlar söz konusu olduğunda,
başka pulmoner incelemeler bir intertisiyel akciğer hastalığı bulunmadığını
ortaya koyana kadar OXEROL® tedavisine ara verilmelidir (bkz. Bölüm 4.8).
Klinik öncesi çalışmalarda OXEROL®’ün genotoksik etkileri görülmüştür. Bu
yüzden OXEROL® ile tedavi edilen erkek hastalara tedavi süresince ve sonraki
4/21altı ay boyunca çocuk sahibi olmamaları önerilir. Ayrıca erkek hastalara
OXEROL® tedavisi öncesinde, tedavi fertiliteyi olumsuz etkileyebileceği için
spermlerin korunmasına yönelik tavsiyede bulunulmalıdır.
Kadınlar OXEROL® tedavisi boyunca gebe kalmamalı ve etkili bir
kontrasepsiyon yöntemi kullanmalıdırlar ( bkz. Bölüm 4.6).
4.5. Diğer tıbbi ürünler ile etkileşimler ve diğer etkileşim şekilleri
5-fluorourasil uygulamasından hemen önce, 85 mg/m2’lik tek bir OXEROL®
dozu verilen hastalarda, 5-fluorourasile maruziyet düzeyinde hiçbir değişim
olmadığı gözlenmiştir.
In-vitro, plazma proteinlerine OXEROL® bağlanmasında, aşağıdaki bileşiklerle
hiçbir önemli değişiklik gözlenmemiştir: Eritromisin, salisilatlar, granisetron,
paklitaksel ve sodyum valproat.
Özel popülasyonlara ilişkin ek bilgiler
Etkileşim çalışması yapılmamıştır.
Pediyatrik popülasyon:
OXEROL sadece erişkinler içindir. Çocuklarda kullanımı bulunmamaktadır.
4.6. Gebelik ve laktasyon
Genel Tavsiye
Gebelik Kategorisi: D
Çocuk doğurma potansiyeli bulunan kadınlar/ Doğum kontrolü
(Kontrasepsiyon)
OXEROL’ün gebelik ve/veya fetus/yeni doğan üzerinde zararlı farmaklojik
etkileri bulunmaktadır. Çocuk doğurma potansiyeli bulunan kadın hastaların
tedavi süresi boyunca etkin bir doğum kontrol yöntemi kullanılmalıdır.
OXEROL®’ün oral yolla alınan kontrasptiflerle bilinen bir etkileşimi
bulunmamaktadır.
Gebelik dönemi
Bugüne kadar gebe kadınlarda OXEROL® kullanımının emniyetine ilişkin
mevcut bilgi bulunmamaktadır.
Klinik öncesi bulgulara dayanarak, OXEROL®’ün önerilen terapötik dozlarda
insan fetüsü üzerinde öldürücü ve/veya teratojenik etki gösterme olasılığı
vardır, dolayısıyla hamilelik süresince kullanılması önerilmemektedir; ancak
fetüse yönelik risk bakımından hastanın uygun bir şekilde değerlendirilmesi ve
rızası ile kullanılması düşünülmelidir.
Laktasyon dönemi
Anne sütüne geçiş araştırılmamıştır. OXEROL® tedavisi sırasında emzirme
kontrendikedir.
Üreme yeteneği/Fertilite
Üreme yeteneği üzerindeki etkisine ait güvenlik bilgisi yoktur.
5/214.7. Araç ve makine kullanımı üzerindeki etkiler
Araç ve makine kullanımı üzerine etkisinin araştırıldığı klinik çalışma
bulunmamaktadır. Bununla birlikte OXEROL® tedavisi, yürüyüş ve dengeyi
etkileyen baş dönmesi, bulantı ve kusma ve diğer bazı nörolojik semptomlara
neden olabileceği için, araç ve makine kullanma üzerine hafif ya da orta
derecede etkisi olabilir.
4.8. İstenmeyen etkiler
OXEROL® ve 5-fluorourasil/folinik asid (5-FU/FA) kombinasyonu ile en
yaygın görülen advers olaylar gastrointestinal (diyare, bulantı, kusma ve
mukozit), hematolojik (nötropeni, trombositopeni) ve nörolojik (akut ve doza
bağlı periferik duyusal nöropati) olaylardır. Genel olarak, bu advers olaylar
OXEROL® ve 5-FU/FA kombinasyonu ile, tek başına 5-FU/FA ile görülenden
daha yaygın ve şiddetlidir.
Aşağıdaki sıklığa ilişkin bilgiler metastatik ve adjuvan tedaviyi ele alan
(OXEROL® + 5-FU/FA tedavi kollarında sırasıyla, 416 ve 1108 hasta içeren)
klinik çalışmalardan ve pazarlama sonrası deneyimden elde edilmiştir.
Advers reaksiyonların sıklığı aşağıdaki şekilde sıralanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila
<1/100); seyrek (≥1/10.000 ila <1/1000); çok seyrek (<1/10.000), bilinmiyor
(eldeki verilerden hareketle tahmin edilemiyor).
MedDRA sistem Çok yaygın Yaygın Yaygın Seyrek
organ sınıfı olmayan
Kan ve lenfatik Burun kanaması Hemoraji, hematüri,
sistem bozuklukları (epistaksis) derin tromboembofilebit,
pulmoner embolizm,
rektal hemoraji
Bağışıklık sistemi Enfeksiyon
bozuklukları
Metabolizma ve Dehidratasyon Metabolik
beslenme asidoz
bozuklukları
Psikiyatrik Depresyon, uykusuzluk Sinirlilik
bozukluklar
Sinir sistemi Periferik duyusal Yüz kızarıklığı, baş Dizartri
bozuklukları nöropati, duyusal dönmesi, motor nörit,
bozukluk, baş ağrısı menenjizm
6/21MedDRA sistem Çok yaygın Yaygın Yaygın Seyrek
organ sınıfı olmayan
Göz bozuklukları Konjunktivit, görme Görme
anormalliği keskinliğinde
kısa süreli
azalma
Kulak ve iç kulak Ototoksisite Sağırlık
Bozuklukları
Solunum, göğüs Dispne, öksürük Rinit, üst solunum yolu Interstisiyal
hastalıkları ve enfeksiyonu akciğer
mediastinal hastalığı,
bozuklukları pulmoner fibroz
Gastrointestinal Bulantı, diyare, Dispepsi, İleus, barsak Kolit
bozukluklar kusma, mukozit, gastroözofajiyal reflu, tıkanması (Clostridium
karın ağrısı, hıçkırık difficile diyaresi
konstipasyon, anoreksi dahil)
Deri ve deri altı Deri bozukluğu,alopesi Deride pul pul dökülme
doku bozuklukları (el ve ayak sendromu),
eritematöz döküntü,
döküntü,
terlemede artış,
tırnak bozukluğu
Kas-iskelet, bağ Bel ağrısı Artralji, iskelet ağrısı
dokusu ve kemik
bozuklukları
Böbrek ve idrar Disüri, idrara çıkma
bozuklukları sıklığında artış
Genel ve uygulama Yorgunluk, ateş++, Göğüs ağrısı, kilo İmmunoalerjik
bölgesine ilişkin alerji/alerjik reaksiyon, azalması (metastatik trombositopeni,
bozukluklar asteni,ağrı tedavide) hemolitik anemi
enjeksiyon yeri
reaksiyonu+++, kilo artışı
(adjuvan tedavilerde), tat
bozuklukları
Laboratuvar Hematolojik: Hematolojik:
anormallikleri Anemi, nötropeni, Febril
trombositopeni, lökopeni, nötropeni/nötropenik
lenfopeni sepsis (örn. 3-4. derece
Kimyasal: nötropeni gösterilmiş
Alkalen fosfataz enfeksiyonlar
yükselmesi, bilirübin Kimyasal:
yükselmesi, kan Kan kreatinin artışı
glikozunda anormallikler,
LDH yükselmesi,
hipokalemi, hepatik
enzimlerde
(SGPT/ALT,SGOT/AST)
yükselme, natremi
anormallikleri
7/21+Yaygın allerjik reaksiyonlar: Kaşıntı, döküntü, konjunktivit, rinit gibi.
Yaygın anaflaktik reaksiyonlar:Bronkospazm, anjiyoödem, hipotansiyon,
anaflaktik şok gibi.
++Çok yaygın: Enfeksiyon veya immunolojik mekanizmadan kaynaklanan
ateş, tremor.
+++ lokal ağrı, kızarıklık, şişme, tromboz gibi enjeksiyon yeri reaksiyonları
bildirilmiştir. Damar dışına çıkmada,özellikle OXEROL® periferik bir
venden infüzyon halinde verildiğinde, ciddi olabilen ve nekroz da dahil olmak
üzere komplikasyonlara yol açabilecek lokal ağrı ve inflamasyonla
sonuçlanabilir.
Hemotolojik toksisite
Hastaya ve dereceye göre % yan etki görülme sıklığı
İki haftada
bir 85 mg/m2 Metastatik Tedavi Adjuvan Tedavi
OXEROL® ve
5-FU/FA
Bütün 3. 4.Derece Bütün 3.Derece 4.Derece
dereceler Derece dereceler
Anemi 82.2 3 <1 75.6 0.7 0.1
Nötropeni 71.4 28 14 78.9 28.8 12.3
Trombositopeni 71.6 4 <1 77.4 1.5 0.2
Febril 5.0 3.6 1.4 0.7 0.7 0.0
nötropeni
Nötropenik 1.1 0.7 0.4 1.1 0.6 0.4
sepsis
8/21Sindirim ile ilgili toksisite
Hastaya ve dereceye göre % yan etki görülme sıklığı
İki haftada bir
85 Metastatik Tedavi Adjuvan Tedavi
mg/m2
OXEROL®
ve 5-FU/FA
Bütün 3.Derece 4.Derece Bütün 3.Derece 4.Derece
dereceler dereceler
Bulantı 69.9 8 <1 73.7 4.8 0.3
Diyare 60.8 9 2 56.3 8.3 2.5
Kusma 49.0 6 1 47.2 5.3 0.5
Mukozit/Stomatit 39.9 4 <1 42.1 2.8 0.1
Güçlü bir anti-emetik ilaç ile profilaksi ve/veya tedavi endikedir.
Özellikle OXEROL® 5-fluorourasille kombinasyon halinde kullanılırken
şiddetli diyare/kusma nedeniyle dehidratasyon, paralitik ileus, intestinal
obstrüksiyon, hipokalemi, metabolik asidoz ve böbrek fonksiyonlarında
bozukluk görülebilir (bkz. Uyarılar/Önlemler).
Sinir Sistemi ile ilgili toksisite
OXEROL® ‘ün doz sınırlayıcı toksisitesi nörolojiktir. Bu yaygınlıkla soğuğun
tetiklediği kramplı ve krampsız olarak ekstremitelerin disestezi ve/veya
parestezisi ile karakterize duyusal periferik bir nöropatidir. Bu semptomlar
tedavi edilen hastalarda %95’e varan oranlarda görülmektedir. Bu
semptomların süresi, genellikle tedavi kürleri arasında gerilemekle birlikte,
tedavi kürlerinin sayısı arttıkça artmaktadır.
Ağrı ve/veya bir fonksiyonel bozukluğun başlangıcı, semptomların süresine
bağlı olarak doz ayarlamasını ya da hatta tedavinin kesilmesini gerektirebilir
(bkz. Uyarılar /Önlemler).
İnce hareketleri yapmakta güçlük biçiminde görülen bu fonksiyonel bozukluk,
duyusal bozukluğun bir sonucu olabilir. Kalıcı semptomların görülme riski
850 mg/m2’lik (10 kür) bir kümülatif doz için yaklaşık %10 ve 1020
mg/m2’lik bir kümülatif doz (12 kür) içinse %20’dir. Vakaların çoğunda
nörolojik bulgular ve semptomlar, tedavi kesildiğinde düzelir ya da tamamen
iyileşir. Kolon kanserinin adjuvan tedavisinde, tedaviye son verildikten 6 ay
sonra, hastaların %87’sinde ya hiç semptom görülmemiş ya da hafif düzeyde
semptomlara rastlanmıştır. 3 yıla varan bir izlemden sonra, hastaların
%3’ünde ya orta şiddette inatçı lokalize paresteziler (%2.3) ya da fonksiyonel
aktivitelere engel olabilen paresteziler (%0.5) görülmüştür.
9/21Akut nörosensoriyel belirtiler bildirilmiştir. Bu etkiler uygulamadan sonraki
birkaç saat içinde başlar ve çoğu zaman soğuğun etkisi ile oluşur. Geçici
parestezi, disestezi ve hipoestezi ya da bir akut faringolaringeal duyu yitimi
sendromu olarak ortaya çıkabilirler. İnsidansının %1 ile %2 arasında olduğu
tahmin edilen akut faringolaringeal disestezi sendromu solunum güçlüğü
(siyanoz ya da hipoksi yok) ya da laringospazm ya da bronkospazmın (stridor
ya da wheezing yok) nesnel bulguları olmaksızın, öznel disfaji ve dispne
semptomlarıyla karekterizedir. Çene spazmı, dilde duyu bozukluğu, disartri ve
göğüste basınç hissi de gözlenmiştir. Böyle durumlarda, antihistaminikler ve
bronkodilatörler uygulanmakla birlikte, herhangi bir tedavi uygulanmasa bile
semptomlar hızla ortadan kalkabilir. İnfüzyon süresinin uzatılması bu
sendromun insidansının azalmasına yardımcı olur (bkz. Bölüm 4.4).
OXEROL® tedavisi sırasında disartri, derin tendon refleksi kaybı ve
“Lhermitte belirtisi” gibi diğer nörolojik semptomlar bildirilmiştir. İzole optik
nörit vakaları bildirilmiştir.
Alerjik Reaksiyonlar
Hastaya ve dereceye göre % yan etki görülme sıklığı
İki haftada Metastatik Tedavi Adjuvan Tedavi
bir
85 mg/m2
OXEROL®
ve
5-FU/FA
Bütün 3.Derece 4.Derece Bütün 3.Derece 4.Derece
dereceler dereceler
Allerjik 9.1 1 <1 10.3 2.3 0.6
reaksiyonlar
4.9. Doz aşımı ve tedavisi
Doz aşımı vakalarında, advers olayların şiddetlenmesi beklenebilir.
Tedavi:
OXEROL®’ün bilinen bir antidotu yoktur. Hematolojik parametrelerin takibine
başlanmalı ve semptomatik tedavi uygulanmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Sitostatik ajanlar
(Antineoplastik ve immunomodülatör madde platin bileşiği)
ATC kodu: L01XA03
OXEROL®, platin atomunun 1,2-diaminosiklohekzan (“DACH”) ve bir oksalat
grubu ile kompleks oluşturduğu, platin esaslı yeni bir bileşik sınıfına dahil olan
antineoplastik bir ilaçtır.
10/21OXEROL® tek bir enantiomerdir, cis-[oksalato (trans-1-1,2-DACH)platin]
OXEROL®, insan kolorektal kanser modellerini de içeren çeşitli tümör modeli
sistemlerinde geniş spektrumlu bir in-vitro, sitotoksisite ve in-vivo antitümör
etkinlik göstermektedir. OXEROL® aynı zamanda sisplatine dirençli çeşitli
modellerde de in-vitro ve in-vivo etkinlik gösterir.
5-fluorourasil ile kombinasyon halinde, hem in-vitro, hem de in-vivo olarak
sinerjistik sitotoksik bir etki gözlenmiştir.
OXEROL®’ün etki mekanizması tam olarak aydınlatılamamış olsa da, bu
konuda yapılan çalışmalar, OXEROL®’ün biyotransformasyon sonucu ortaya
çıkan sulu türevlerinin DNA zincirlerinin hem arasında hem de içinde çapraz
bağlar oluşturarak DNA ile etkileştiği ve bu şekilde DNA sentezini bozarak
sitotoksik ve antitümör etkilere yol açtığını göstermiştir.
Metastatik kolorektal kanserli hastalarda, 5-fluorourasil/folinik asidle (5-
FU/FA) kombinasyon halinde OXEROL®’ün (2 haftada bir tekrarlanan 85
mg/m2) etkinliği üç klinik çalışmada bildirilmiştir:
- Birinci basamak tedavide, karşılaştırmalı 2 kollu faz III EFC2962
çalışmasında 420 hastaya tek başına 5-FU/FA (LV5FU2, N=210) ya da
OXEROL® ve 5-FU/FA kombinasyonuna (FOLFOX4, N=210) rastgele
dağıtılmıştır.
- Daha önceden tedavi görmüş hastalarda, karşılıştırmalı 3 kollu faz III
EFC4584 çalışmasında bir irinotekan (CPT-11)+ 5-FU/FA kombinasyonuna
yanıt vermeyen 821 hasta ya tek başına 5-FU/FA’ya (LV5FU2, N=275), ya
tek ilaç olarak OXEROL®’e (N=275) ya da OXEROL® ve 5-FU/FA
kombinasyonuna (FOLFOX4, N=271) rastgele dağıtılmıştır.
- Son olarak, kontrolü olmayan faz II EFC2964 çalışması tek başına 5-
FU/FA’e yanıt vermeyen, OXEROL® ve 5-FU/FA kombinasyonuyla
(FOLFOX4, N=57) tedavi edilen hastaları içermiştir.
Rastgele yöntemle gruplanmış iki klinik araştırmada, birinci basamak tedavide
EFC2962 ve daha önceden tedavi görmüş hastalarda EFC4584’de, tek başına 5-
FU/FA ile tedaviye kıyasla anlamlı olarak daha yüksek bir yanıt oranı ve
uzamış bir ilerlemesiz sağ kalım (İSK)/ilerlemeye kadar geçen süre (İKS)
görülmüştür. Daha önceden tedavi görmüş ama tedaviye yanıt vermemiş
hastalarla yürütülen EFC4584 çalışmasında, medyan genel sağ kalımda (GS)
OXEROL® kombinasyonu ile 5-FU/FA arasındaki farklılık istatistiksel
anlamlılığa ulaşmamıştır.
11/21LV5FU2’ye Karşılık FOLFOX4’le Tedaviye Yanıt Oranı
Yanıt oranı, %
(%95 GA)
bağımsız LV5FU2 FOLFOX4 Tek ilaç
radyolojik olarak
değerlendirme OXEROL®
ITT analizi
Birinci 22 49 UD*
basamak tedavi (16-27) (42-46)
EFC2962
P değeri=0.0001
8 haftada bir
yanıt
değerlendirmesi
Daha önceden
tedavi görmüş
hastalar
EFC4584 0.7 11.1 1.1
(0.0-2.7) (7.6-15.5) (0.2-3.2)
(CPT-11 + 5-
FU/FA’ya yanıt
vermeyen)
P değeri<0.0001
6 haftada bir
yanıt
değerlendirmesi
Daha önceden
tedavi görmüş
hastalar
EFC2964 UD* 23 UD*
(5-FU/FA’ya (13-36)
yanıt vermeyen)
12 haftada bir
yanıt
değerlendirmesi
*UD: Uygulanabilir değildir.
12/21LV5FU2’ye Karşılık FOLFOX4’le Medyan İlerlemesiz Sağ Kalım
(İSK)/İlerlemeye Kadar Geçen Medyan Süre (İKS)
Medyan
ISK/IKS, ay LV5FU2 FOLFOX4 Tek llaç
(%95 GA) olarak
Bağımsız OXEROL®
radyolojik
değerlendirme
ITT analizi
Birinci 6.0 8.2 UD*
Basamak tedavi (5.5-6.5) (7.2-8.8)
EFC2962 (İSK)
Log-rank P değeri=0.0003
Daha önceden
tedavi görmüş
hastalar
EFC4584 (İKS) 2.6 5.3 2.1
(1.8-2.9) ( 4.7-6.1) (1.6-2.7)
(CPT-11+5-
FU/FA’ya yanıt
vermeyen
Log-rank P değeri<0.0001
Daha önceden
tedavi görmüş
hastalar
EFC2964 UD* 5.1 UD*
(3.1-5.7)
(5-FU/FA’ya
yanıt vermeyen)
*UD: Uygulanabilir değildir.
13/21LV5FU2’ye Karşılık FOLFOX4’le Medyan Genel Sağ Kalım (GS)
Medyan GS, ay LV5FU2 FOLFOX4 Tek ilaç olarak
(%95 GA) ITT OXEROL®
analiz
Birinci 14.7 16.2 UD*
basamak (13.0-18.2) (14.7-18.2)
tedavi
EFC2962
Log-rank P değeri=0.12
Daha önceden
tedavi görmüş
hastalar
EFC4584 8.8 9.9 8.1
(7.3-9.3) (9.1-10.5) (7.2-8.7)
(CPT-11+5-
FU/FA’ya yanıt
vermeyen)
Log-rank P değeri=0.09
Daha önceden
tedavi görmüş
hastalar
EFC2964 UD* 10.8 UD*
(9.3-12.8)
(5-FU/FA’ya
yanıt vermeyen)
*UD: Uygulanabilir değildir.
Başlangıç düzeyinde semptomatik olan daha önceden tedavi görmüş
hastalarda (EFC4584), tek başına 5-FU/FA ile tedavi edilenlere oranla
OXEROL® ve 5-FU/FA ile tedavi edilenlerin büyük bir oranının hastalıkla
ilgili semptomlarında anlamlı bir düzelme görülmüştür (%14.6’ya karşılık
%27.7, p=0.0033).
Daha önceden tedavi görmemiş hastalarda (EFC2962), yaşam kalitesi
boyutlarından herhangi biri bakımından iki tedavi grubu arasında hiçbir
istatiksel olarak anlamlı farklılık bulunmamıştır. Bununla birlikte, yaşam
kalitesi puanları genel olarak kontrol grubunda genel sağlık durumu ve ağrı
ölçümleri açısından daha iyiyken, OXEROL® grubunda bulantı ve kusma
açısından daha kötü olmuştur.
Adjuvan tedavide, karşılaştırmalı faz III çalışması MOSAIC (EFC3313)
kapsamında, 2246 hasta (899 evre II/DUKE’s B2 ve 1347 evre III/DUKE’s C)
kolon kanserinin primer tümörününtotal rezeksiyonundan sonra, ya tek başına
14/215-FU/FA [LV5FU2, N=1123 (B2/C=448/675)] ya da OXEROL® ve 5-FU/FA
kombinasyonu [FOLFOX4, N=1123 (B2/C=451/672)] rastgele dağıtılmıştır.
EFC 3313 Genel popülasyonda 3 yıllık hastalıksız sağ kalım (ITT analizi)*
Tedavi Kolu LV5FU2 FOLFOX4
3 yıllık hastalıksız sağ kalım 73.3 78.7
yüzdesi (%95 GA) (70.6-75.9) (76.2-81.1)
Hazard oranı (%95 GA) 0.76
(0.64-0.89)
Katmanlı log rank testi P=0.0008
*Medyan izlenim: 44.2 ay (bütün hastalar en azından 3 yıl boyunca
izlenmiştir).
Bu çalışma, OXEROL® ve 5-FU/FA kombinasyonunun (FOLFOX4), tek
başına 5-FU/FA’ya (LV5FU2) kıyasla 3 yıllık hastalıksız sağ kalım
bakımından anlamlı bir genel avantajı olduğunu göstermiştir.
EFC 3313 hastalığın evresine göre 3 yıllık hastalıksız sağ kalım (ITT analizi) *
Hastanın evresi Evre II Evre III
(DUKE’s B2) (DUKE’s C)
Tedavi kolu LV5FU2 FOLFOX4 LV5FU2 FOLFOX4
3 yıllık hastalıksız sağ 84.3 87.4 65.8 72,8
kalım (80,9– 87,7) (84,7 – 90,5) (62,2 - 69,5) (69,4 - 76,2)
Yüzdesi (%95 GA)
Hazard oranı (%95 0.79 0.75
GA) (0.57 – 1.09) (0.62 – 0.90)
Long rank testi P=0.151 P=0.002
*Medyan izlenim: 44.2 ay (bütün hastalar en azından 3 yıl boyunca izlenmiştir).
Genel Sağ Kalım (ITT analizi)
MOSAIC araştırmasının birincil sonlanım noktası olan 3 yıllık hastalıksız sağ
kalım analizi sırasında, LV5FU2 kolunda hastaların %83.8’i hala sağ
olmasına karşılık FOLFOX4 kolunda hastaların %85.1’i hala sağdı. Bu sonuç,
istatistiksel anlamlılığa ulaşmamakla birlikte, mortalite riskinde FOLFOX4
lehine %10’luk bir genel düşüş olarak değerlendirilir (hazard oranı=0.90).
FOLFOX4 ve LV5FU2 için değerler Evre II (DUKE’s B2) alt
popülasyonunda sırasıyla, %92.2’ye karşılık %92.4 iken (hazard oranı=1.01),
evre III (DUKE’s C) alt popülasyonunda sırasıyla, %80.4’e karşılık %78.1’dir
(hazard oranı=0.87).
15/215.2. Farmakokinetik özellikler
Genel özellikler
Etkin bileşiklerin ayrı ayrı farmakokinetiği belirlenmemiştir. 1 ile 5 kürlük bir
tedavide, 3 haftada bir 130 mg/m2 OXEROL®’ün 2 saatlik bir infüzyonunu
takiben, bağlanmamış aktif ve inaktif tüm platin türlerinin bir karışımını temsil
eden, ultrafiltrattaki platin farmakokinetiğine bakıldığında Kmaks=1.21 µg/ml,
EAA0-48 =4.19 µg.s/ml ve EAA =4.68 µg.s/ml. Yarılanma ömürleri sırasıyla,
t1/2α = 0.28 saat, t1/2β = 16.3 saat ve t1/2γ= 273 saat değerleri elde edilmiştir.
Yine bu tedavide dağılım hacmi (Vss) 582 litre, klerens ise 10.1 lt/saat olarak
bulunmuştur.
1 ila 3 kürlük bir tedavide 2 haftada bir 85 mg/m2 OXEROL®’ün 2 saatlik bir
infüzyonunu takiben bu değerler şöyle olmuştur: K = 0.814 µg/ml, EAA0-
maks
48= 4.19 µg.s/ml ve EAA= 4.68 µg.s/ml. Yarılanma ömürleri sırasıyla, t1/2α =
0.43 saat, t1/2β = 16.8 saat ve t1/2γ=391 s’tir. Dağılım hacmiyse (Vss) 440
litre, klerens 17.4 lt/s’tir.
Ortalama EAA 0-48 ve K değerleri 3.kürde (85 mg/m2) ya da 5. kürde (130
maks
mg/m2) belirlenmiştir.
Ortalama EAA, Vss, Kl ve KlRO-48 değerleri 1.kürde belirlenmiştir.
K , K , EAA, EAA 0-48, Vss ve Kl değerleri kompartmanlı olmayan
son maks
analiz kullanılarak belirlenmiştir.
t½α, t½β ve t½γ (1.-3. kürler bileşik olmak üzere) kompartmanlı analiz
kullanılarak belirlenmiştir.
Emilim:
Uygulama yeri açısından (intravenöz) ilaç direk kana karışır.
Dağılım:
2 saatlik bir infüzyonun sonunda, uygulanan platinin %15’i sistemik dolaşımda
bulunur ve geri kalan %85’i hızla dokulara dağılır veya idrarla atılır.
Eritrositlere ve plazmaya geri dönüşümsüz bağlanma, bu matrislerde
eritrositlerin ve serum albumininin doğal yenilenmesine yakın bir yarı ömürle
sonuçlanır. İki haftada bir 85 mg/m2 veya üç haftada bir 130 mg/m2’lik
uygulamayı takiben plazma ultrafiltratında hiç bir birikim gözlenmemiş ve bu
matrisde kararlı duruma birinci kürde ulaşılmıştır. Bireyler-arası ve birey-içi
değişkenlik genellikle düşüktür.
Biyotransformasyon:
In-vitro biyotransformasyonun enzimatik olmayan yıkım sonucu olduğu kabul
edilmektedir ve sitokrom P450’nin aracılık ettiği diaminosiklohekzan (DACH)
halkası metabolizmasına dair hiçbir bulgu yoktur.
OXEROL® hastalarda geniş çaplı bir biyotransformasyona uğrar ve 2 saatlik bir
infüzyonun sonunda plazma ultrafiltratında değişmemiş ilaç tespit edilemez.
Monokloro-, dikloro- ve diaqua-DACH platin türlerini içeren birçok sitotoksik
16/21biyotransformasyon ürünü, infüzyon sonrasında çeşitli inaktif konjugatlarla
birlikte sistemik dolaşımda teşhis edilmiştir.
Eliminasyon:
Platin, ağırlıklı olarak idrarla atılır; klerensi esas olarak uygulamadan sonraki
48 saat içinde olur. 5.günde, toplam dozun yaklaşık %54’ü idrarda %3’ten azı
feçesde saptanmıştır.
Doğrusallık/Doğrusal olmayan durum:
Terapötik doz aralığında, OXEROL® dozu ve plazma platin EAA değerleri
024
arasında doğrusal bir ilişki vardır.
Hastalardaki karakteristik özellikler
Böbrek yetmezliği:
Böbrek yetmezliği hastalarındaki dağılım hacminde 330±40.9’dan 241±36.1
l’ye istatiksel olarak anlamlı bir düşüşle birlikte, klerensde de 17.6±2.18
l/s’den 9.95±1.91 l/s’e anlamlı bir düşüş gözlenmiştir. Ağır böbrek
yetmezliğinin platin klerensi üzerindeki etkileri değerlendirilmemiştir.
5.3. Klinik öncesi güvenlilik verileri
Farelerde, sıçanlarda, köpeklerde ve/veya maymunlarda yapılan tek doz ve
çoklu doz preklinik çalışmalarda hedef organlar; kemik iliği, gastrointestinal
sistem, böbrek, testisler, sinir sistemi ve kalp olarak belirlendi.
Kalp üzerinde meydana gelen etkiler haricinde, hayvanlarda hedef organlarda
görülen toksisite bulguları, diğer platin içeren ilaçların ve insanlarda kanser
tedavisinde kullanılan DNA’da hasar yapıcı sitotoksik ilaçların neden oldukları
toksisite bulguları ile uyumluluk gösterir.
Kalp üzerine etki, ölümcül ventriküler fibrilasyonlarla birlikte görülen
elektrofizyolojik rahatsızlıklar sadece köpeklerde gözlendi.
Kardiyotoksisitenin köpeklere özgü olarak düşünülmesinin nedeni, bu etkinin
sadece köpeklerde ortaya çıkması ve köpeklerde ölümcül kardiyotoksisiteye yol
açan dozların (150 mg/m2) insanlar tarafından iyi tolere edilmesinin göstergesi
olarak kabul edilmiştir.
Sıçan duysal nöronları kullanılarak yapılan preklinik çalışmalar, akut duysal
nöron semptomlarının OXEROL® ile ilişkili olduğunu göstermektedir. Bu etki
Na+ kanalları voltaj kapıları arasındaki etkileşim ile ilgilidir.
OXEROL® memelilerde yapılan testlerde mutajenik ve klastojenik
bulunmuştur.
Sıçanlarda yapılan testlerde embriyo-fötal toksisite meydana gelmiştir.
OXEROL® ile karsinojenisite üzerine çalışma bulunmamasına rağmen,
karsinojenik olduğu düşünülmektedir.
17/216. FARMASÖTİK ÖZELLİKLER
6.1. Yardımcı maddelerin listesi
Mannitol
6.2. Geçimsizlikler
Alkali ilaçlar ya da çözeltiler (özellikle, 5-fluorourasil, bazik çözeltiler,
trometamol ve trometamolü yardımcı madde olarak içeren folinik asit ürünleri)
ile birlikte kullanılmamalıdır.
İnfüzyon için %0.9’luk sodyum klorür çözeltisiyle rekonstitüe edilmemeli ve
seyreltilmemelidir.
Aynı infüzyon torbasında ya da infüzyon setinde diğer ilaçlarla
karıştırılmamalıdır (Folinik asidle eş zamanlı uygulamayla ilgili talimatlar için
6.8. Kullanma Talimatı bölümüne bakınız).
Alüminyum içeren enjeksiyon malzemesi kullanılmamalıdır.
6.3. Raf ömrü
24 aydır.
6.4. Saklamaya yönelik özel uyarılar
Liyofilize flakon 250C’nin altındaki oda sıcaklığında saklanmalıdır.
Rekonstitüe çözelti, hemen seyreltilmelidir.
İnfüzyon preparatı, 24 saati aşmamak şartıyla 20C – 80C’de saklanabilir.
6.5. Ambalajın niteliği ve içeriği
Birincil ambalaj :
Polipropilen kaplı bir aluminyum kapak ve brombutil lastik tıpalı tip I renksiz
cam flakon
Dış ambalaj:
Kağıt-karton kutu ve ambalaj eki
6.6. Beşeri tıbbi üründen arta kalan maddelerin imhası ve diğer özel önlemler
Diğer potansiyel olarak toksik bileşiklerle olduğu gibi, OXEROL®
çözeltilerinin hazırlanması ve uygulanması sırasında dikkatli olunmalıdır.
Hazırlama Talimatları
Bu sitotoksik ilacın hemşire ya da tıbbi personel tarafından hazırlanması, bu
işlemi yapanın ve bulunduğu ortamın korunmasını garanti altına almak
amacıyla her türlü tedbirin alınmasını gerektirir.
18/21Sitotoksik ilaçların enjektabl çözeltilerinin hazırlanması, kullanılan ilaçlar
hakkında bilgi sahibi olan eğitilmiş uzman personel tarafından, bulunulan
ortamın ve özellikle de ilaçları hazırlayan personelin korunmasını garanti altına
alacak koşullarda yürütülmelidir. Bu amaç için ayrılmış bir hazırlama yeri
olması gerekir. Bu alanda sigara içmek, yemek ya da içmek yasaklanmalıdır.
Personele uygun hazırlama malzemesi, özellikle uzun kollu önlükler, koruyucu
maskeler, kepler, koruyucu gözlükler, steril tek kullanımlık eldivenler, çalışma
alanı için koruyucu örtüler, kaplar ve atık toplama torbaları sağlanmalıdır.
Vücut salgıları ve kusmuk ile temasta dikkatli olunmalıdır.
Gebe kadınlar sitotoksik ilaçlarla uğraşmaktan kaçınmak konusunda
uyarılmalıdırlar.
Her hangi bir kırık flakon için de aynı tedbirler uygulanmalı ve kontamine atık
sayılmalıdır. Kontamine atıklar uygun biçimde etiketlenmiş eğilip bükülmeyen
kaplarda yakılmalıdır. Bkz. Aşağıdaki Atıklar bölümü.
Eğer liyofilize toz, rekonstitüe çözelti ya da infüzyon çözeltisi cilde ya da
müköz membranlara temas ederse, hemen suyla iyice yıkanmalıdır.
Uygulama İçin Özel Önlemler
- Alüminyum içeren enjeksiyon malzemesi kullanılmamalıdır.
- Seyreltilmeden uygulanmamalıdır.
- %0.9’luk sodyum klorür çözeltisiyle REKONSTİTÜE EDİLMEMELİ ya
da SEYRELTİLMEMELİDİR.
- Herhangi diğer bir ilaçla aynı infüzyon torbasında karıştırılmamalı ya da
aynı infüzyon setinden eş zamanlı olarak uygulanmamalıdır (özellikle 5-
fluorourasil, bazik solüsyonlar, trometamol ya da trometamolü yardımcı
madde olarak içeren folinik asit ürünleri).
OXEROL®, enjeksiyon yerinin hemen öncesine yerleştirilmiş bir Y-kateter
kullanılarak folinik asit infüzyonuyla eş zamanlı uygulanabilir. Bu ilaçlar aynı
infüzyon torbasında birleştirilmemelidir. Folinik asit %5’lik dekstroz çözeltisi
gibi izotonik infüzyon çözeltileri kullanılarak seyreltilmelidir, ama bunun için
hiçbir zaman alkali çözeltiler, sodyum klorür ve klor içeren çözeltiler
kullanılmamalıdır.
İnfüzyon seti OXEROL® uygulamasından sonra bol suyla yıkanmalıdır.
- SADECE önerilen çözücüler kullanılmalıdır (aşağıya bkz.).
- Çökelti bulgusu olan rekonstitüe çözeltiler kullanılmamalı ve tehlikeli
atıkların ortadan kaldırılmasına ilişkin yasal gereklilikler uyarınca imha
edilmelidir (aşağıya bkz.).
Rekonstitüsyonla çözeltinin hazırlanması
- Rekonstitüsyonla çözeltiyi hazırlamak için enjeksiyonluk su ya da %5’lik
dekstroz çözeltisi kullanılmalıdır.
19/21- 50 mg’lık bir flakon için: 5 mg OXEROL® /ml’lik bir konsantrasyon elde
etmek için 10 ml çözücü ilave edilir.
- 100 mg’lık bir flakon için: 5 mg OXEROL® /ml’lik bir konsantrasyon elde
etmek için 20 ml çözücü ilave edilir.
Mikrobiyolojik ve kimyasal açıdan, rekonstitüe çözelti hemen %5’lik dekstroz
çözeltisiyle seyreltilmelidir (Seyreltme için “İnfüzyondan önce seyreltme”
bölümüne bakınız).
Kullanımdan önce gözle incelenir. Sadece berrak ve partikül içermeyen çözeltiler
kullanılmalıdır. Ürün tek kullanımlıktır. Kullanılmayan çözelti atılmalıdır.
İnfüzyondan önce seyreltme
Flakon(lar)daki rekonstitüe çözeltiden gereken miktar çekilip 0.2 mg/ml’den
düşük olmayan bir OXEROL® konsantrasyonu elde etmek üzere 250 ml ila 500
ml %5’lik dekstroz çözeltisiyle seyreltilir.
IV infüzyonla uygulanır.
Kimyasal ve fiziksel stabilitesinin 20C - 80C’de 24 saat devam ettiği
gösterilmiştir.
Mikrobiyolojik açıdan, bu infüzyon preparatı hemen kullanılmalıdır.
Hemen kullanılmadığında kullanım öncesi saklama süreleri ve koşulları
kullanıcının sorumluluğundadır ve seyreltmenin kontrol edilmiş ve valide edilmiş
aseptik koşullarda yapılmadığı hallerde normal olarak 20C – 80C’de 24 saatten
fazla saklanmamalıdır.
Kullanımdan önce gözle incelenir. Sadece berrak ve partikül içermeyen çözeltiler
kullanılmalıdır. Ürün tek kullanımlıktır, kullanılmayan çözelti atılmalıdır.
Rekonstitüsyon ve seyreltme için ASLA sodyum klorür çözeltisi kullanılmaz.
İnfüzyon
OXEROL® uygulaması öncesinde hastanın prehidrasyonu gerekmez.
Çözeltinin rekonstitüsyonla hazırlanmasını takiben, 0.2 mg/ml’den düşük
olmayan bir konsantrasyon elde etmek üzere 250 ml ila 500 ml %5’lik dekstroz
çözeltisiyle seyreltilen OXEROL®, ya bir merkezi venöz kateter ya da periferik
ven yoluyla 2 ila 6 saat boyunca infüzyon yoluyla verilmelidir. OXEROL® 5-
fluorourasille birlikte uygulandığında, OXEROL® infüzyonu 5-fluorourasilden
önce uygulanmalıdır.
Damar dışına sızma:
• Enjeksiyon/infüzyon hemen durdurulmalıdır
20/21• İnfuzyon yolunu ya da enjektörü 5 ml tek kullanımlık enjektörle değiştirip
damar dışına çıkmış olan ilaç olabildiğince yavaş aspire edilmelidir.
Sızma bölgesine basınç uygulanmamalıdır.
• Damar yolu aspirasyon sırasında çıkarılmalıdır
• Düzenli kontroller yapılmalıdır.
Geçimsizlikler.
• Alkali ilaçlarla ve solüsyonlarla kullanmayın (özellikle 5-fluorasil, temel
solüsyonlar, trometamol ve yardımcı madde olarak trometarol içeren
folinik asit ürünleri)
• İnfüzyon solüsyonunu serum fizyolojik ile hazırlamayın, dilüe etmeyin.
• Aynı infüzyon torbasında ya da infüzyon yolunda diğer ilaçları
karıştırmayın.
• Alüminyum içeren enjeksiyon malzemesi kullanmayın.
Atıklar
Ürünün artıklarının yanı sıra rekonstitüe edilmesi, seyreltilmesi ve
uygulanmasında kullanılan tüm malzemeler, tehlikeli atıkların ortadan
kaldırılmasıyla ilgili mevcut yasalar uyarınca sitostatik ajanlar için uygulanan
standart hastane prosedürlerine uygun olarak imha edilmelidir. Kullanılmamış
olan ürünler ya da atık materyaller ‘Tıbbi Atıkların Kontrolü Yönetmeliği’ ve
‘Ambalaj ve Ambalaj Atıklarının Kontrolü Yönetmeliği’ne uygun olarak imha
edilir.
7. RUHSAT SAHİBİ
Eczacıbaşı-Zentiva Sağlık Ürünleri San. ve Tic. A.Ş.
Büyükdere Cad. Ali Kaya Sok. No: 7
Levent 34394 İstanbul
8. RUHSAT NUMARASI
126/99
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 12.03.2009
Ruhsat yenileme tarihi:
10. KÜB’ÜN YENİLENME TARİHİ
21/21