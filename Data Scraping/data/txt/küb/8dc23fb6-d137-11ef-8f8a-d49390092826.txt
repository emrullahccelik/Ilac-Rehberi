KISA ÜRÜN BİLGİSİ
1. BEŞERİ TIBBİ ÜRÜNÜN ADI
AURORİX® 300 mg film kaplı tablet
2. KALİTATİF VE KANTİTATİF BİLEŞİM
Bir film kaplı tablet
Etkin madde:
Moklobemid 300.00 mg
Yardımcı maddeler :
Laktoz 26.50 mg
Sodyum nişasta glikolat 25.00 mg
Yardımcı maddeler için 6.1’e bakınız.
3. FARMASÖTİK FORM
Film kaplı tablet
Oval silindirik, bikonveks, beyaz ile sarımsı- beyaz arası renkli, kokusuz, bir yüzü çentikli,
bir yüzü DEVA 300 baskılı film kaplı tabletler
4. KLİNİK ÖZELLİKLER
4.1. Terapötik endikasyonlar
Major depresyon ve sosyal fobi tedavisinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Doktor tarafından başka şekilde tavsiye edilmediği takdirde;
Major depresyon:
Moklobemid için önerilen doz aralığı, genellikle iki ya da üç doza bölünerek uygulanan
300-600 mg/gündür. Başlangıç dozu günde 300 mg'dır ve ağır depresyonda 600 mg/gün'e
kadar yükseltilebilir. Biyoyararlılık bu süre içinde arttığı için, doz tedavinin ilk haftası
bitene dek artırılmamalıdır ( Bkz. 5.2. Farmakokinetik özellikler). İlacın etkinliğinin
tayini için tedaviye en az 4-6 hafta devam edilmelidir.
1Sosyal Fobi:
Önerilen Aurorix dozu, iki doza bölünerek verilen 600 mg/gün'dür. Tedaviye 300 mg/gün
ile başlanmalı, 4. gün 600 mg/gün’e çıkarılmalıdır. İlacın etkinliğini saptayabilmek için,
600 mg/gün'lük dozla tedaviye 8-12 hafta süreyle devam edilmelidir. Sosyal fobi kronik
bir tablo olabilir ve bu nedenle yanıt veren hastalarda tedaviye devam etmek uygun
olabilir. Uzun süreli araştırmaların sonuçları, Aurorix’in etkinliğinin uzun süreli tedavide
korunduğunu ortaya koymaktadır. İleri tedaviye gereksinim olup olmadığını belirlemek
için hastalar düzenli aralıklarla yeniden değerlendirilmelidir.
Uygulama şekli:
Aurorix tabletler ağız yoluyla alınmaktadır.
Doz yemeklerden sonra alınmalıdır.
Özel popülasyonlara ilişkin ek bilgiler
Böbrek/Karaciğer yetmezliği:
Böbrek fonksiyonları azalmış hastalarda moklobemid dozunun özel olarak ayarlanması
gerekmez, ancak dikkatli kullanılmalıdır.
Karaciğer metabolizması, karaciğer hastalığı nedeniyle ciddi şekilde bozulduğu ya da
karma fonksiyonlu mikrozomal oksidaz enzim aktivitesini inhibe eden bir ilaç (örn.
simetidin) ile baskılandığında, günlük moklobemid dozu yarıya ya da üçte bire
indirilmelidir(Bkz. 4.4 Özel kullanım uyarıları ve önlemleri).
Pediyatrik popülasyon: Çocuklarda, ilacın etkisi üzerine klinik deneyim yetersiz
olduğundan, Aurorix pediatride kullanılmamalıdır.
Geriyatrik popülasyon: Yaşlılarda moklobemid dozunun özel olarak ayarlanması
gerekmez.
4.3. Kontrendikasyonlar
* Moklobemide veya ilacın herhangi bir bileşenine karşı bilinen hipersensitivitesi
olan hastalarda kullanımı
* Akut konfüzyonel durumlar
* Çocuklarda, ilacın etkisi üzerine klinik deneyim yetersiz olduğundan, Aurorix
pediatride kullanılmamalıdır.
2* Selejilin ile Aurorix’in birlikte kullanımı kontrendikedir (Bkz. 4.5 Diğer tıbbi
ürünler ile etkileşimler ve diğer etkileşim şekilleri)
* Sempatomimetiklerle birlikte kullanılmamalıdır.
* MAO inhibitörleri, TCA’lar, meperidin, thioridazin, dekstrometorfan ve SSRI’i
dahil olmak üzere serotonerjik ilaçlarla birlikte kullanılmamalıdır.
4.4. Özel kullanım uyarıları ve önlemleri
• Diğer antidepresanlarda olduğu gibi şizofrenik ya da şizoafektif psikozlu depresif
hastalarda kullanıldığında, şizofrenik semptomlarda artma görülebilir. Bu tür hastalarda,
mümkünse, uzun etkili nöroleptiklerle tedavi sürdürülmelidir.
• Genel olarak Aurorix tedavisi sırasında özel diyet kısıtlamaları gerekmemektedir. Bazı
hastalarda tiramine aşırı duyarlılık görülebileceğinden, tüm hastalara yüksek miktarda
tiramin içeren besinlerden aşırı miktarda yememeleri belirtilmelidir.
• İntihar düşünceleri, kendine zarar verme ve intihara teşebbüsün (intihar benzeri olaylar)
Aurorix’in tavsiye edildiği durumlar ile ilişkili olduğu bilinmektedir, ancak
antidepresanlar ile tedavi edilen hastalarda bu tür olayların gözlenmesi riskinde bir artış
olma ihtimali de göz ardı edilemez.
• Antidepresan tedavide bilindiği gibi, intihar eğilimi olan hastalar dikkatle izlenmelidir.
• Depresyon, intihar düşünceleri ve kendine zarar verme ve intihar davranışlarının
(intihar ile ilişkili olaylar) ortaya çıkma riskinde artış ile ilişkilidir. Bu risk anlamlı
derecede remisyon gerçekleşene kadar sürecektir. Bu iyileşme tedavinin ilk birkaç
haftasında veya daha uzun süre boyunca elde edilemeyebileceğinden, hastalar iyileşme
görülene kadar dikkatli şekilde takip edilmelidir. Klinik deneyimler intihar riskinin
iyileşmenin erken evrelerinde artabileceğini göstermektedir.
• Aurorix’in reçete edildiği diğer psikiyatrik durumlar da intiharla ilişkili olaylar
riskindeki artışla ilişkili olabilir. Buna ek olarak, bu durumlar majör depresif bozukluk
ile komorbid olarak da gözlenebilir. Bu açıdan, başka psikiyatrik bozukluğu bulunan
hastaları tedavi ederken, majör depresif bozukluğu olan hastaları tedavi ederken alınan
tedbirlerin aynıları alınmalıdır.
• İntihar ile ilişkili olaylar öyküsü olan veya tedavinin başlatılmasından önce önemli
derecede intihar düşüncesi taşıyan hastaların intihara yönelik düşünceleri veya intihara
3teşebbüs etmeleri riski daha büyük olduğundan tedavi sırasında dikkatli şekilde takip
edilmeleri gereklidir. Psikiyatrik rahatsızlıkları olan erişkin hastalarda antidepresan
ilaçların kullanıldığı plasebo kontrollü klinik çalışmaların meta analizi, 25 yaşın
altındaki plasebo alan hastalara kıyasla antidepresanlarla tedavi edilen hastalarda intihar
davranışının gözlenme riskinin daha yüksek olduğunu göstermiştir. Özellikle de yüksek
risk altında olan hastaların tedavinin erken evrelerinde doz değişimlerini takiben yakından
gözlem altında tutulması gereklidir.
• Duyarlı kişilerde aşırı duyarlılık reaksiyonları gelişebilir. Semptom olarak döküntü ve
ödem görülebilir.
• Teorik farmakolojik yaklaşım, MAO inhibitörlerinin tirotoksikoz ve feokromositoma
hastalarında bir hipertansif krize neden olabileceği şeklindedir. Söz konusu hasta grubunda
moklobemid kullanımı konusundaki deneyim kısıtlı olduğundan, moklobemid kullanımına
karar verirken dikkatli olunmalıdır.
• Genellikle yaşlı hastalarda ve muhtemelen uygunsuz antidiüretik hormon salgılanması
nedeniyle hiponatremi gelişebilir.
• Aurorix kullanan hastalarda, aynı zamanda serotonini artıran başka ilaçların, özellikle
tekrarlanan ilaç kombinasyonları şeklinde kullanılması durumunda serotonin sendromu
gelişmesine karşı dikkatli olmak gerekmektedir. Bu durum özellikle klomipramin için
geçerlidir (Bkz. 4.5.Diğer tıbbi ürünler ile etkileşimler ve diğer etkileşim şekilleri)
• Moklobemid ile öksürük, soğuk algınlığı ilaçları içeriğinde olabilen dekstrometorfanın
birlikte kullanılmamalıdır (Bkz. 4.5.Diğer tıbbi ürünler ile etkileşimler ve diğer etkileşim
şekilleri).
Aşırı heyecanlı veya ajite olan hastalarda dikkatli kullanılmalıdır.
Bipolar rahatsızlığı olan hastalarda manik epizotları tetikleyebilir.
Antidepresan ilaçların özellikle çocuklar ve 24 yaşına kadar olan gençlerdeki
kullanımlarının, intihar düşünce ya da davranışlarını arttırma olasılığı bulunmaktadır. Bu
nedenle özellikle tedavinin başlangıcı ve ilk aylarında, ilaç dozunun arttırılma/azaltılma ya
da kesilme dönemlerinde hastanın gösterebileceği huzursuzluk, aşırı hareketlilik gibi
beklenmedik davranış değişiklikleri ya da intihar olasılığı gibi nedenlerle hastanın gerek
ailesi gerekse tedavi edicilerce yakından izlenmesi gereklidir. Çocuklarda, ilacın etkisi
üzerine klinik deneyim yetersiz olduğundan, Aurorix pediyatride kullanılmamalıdır.
4Aurorix tabletlerin her biri 148.00 mg laktoz içermektedir. Nadir kalıtımsal galaktoz
intoleransı, Lapp laktoz yetmezliği ya da glukoz galaktoz-malabsorpsiyon problemi olan
hastaların bu ilacı kullanmamaları gerekir.
Bu tıbbi ürün içerisinde sodyum ihtiva eder. Bu durum, kontrollü sodyum diyetinde olan
hastalar için göz önünde bulundurulmalıdır.
4.5. Diğer tıbbi ürünler ile etkileşimler ve diğer etkileşim şekilleri
- Aurorix’in selejilin ile kullanılması kontrendikedir.
- Moklobemid opiatların etkilerini artırır. Bundan dolayı, bu ilaçların dozlarının
ayarlanması gerekebilir. Petidin ile birlikte kullanımı önerilmemektedir.
- Aurorix’in selektif ve reversibl etkisinden dolayı tiramin ile etkileşme olasılığı azdır ve
yapılan farmakolojik çalışmalar etkileşmenin kısa süreli olduğunu kanıtlamıştır (Bkz. 4.4
Özel kullanım uyarıları ve önlemleri). Moklobemid yemeklerden sonra alındığında, presör
etki potansiyasyonu çok düşük olmakta, hatta hiç görülmemektedir.
- Simetidin, moklobemidin metabolizmasını uzatır (Bkz. 4.2.Pozoloji ve uygulama şekli).
- Sistemik uygulanan moklobemid ile birlikte uygulandığında, sempatomimetik ajanların
farmakolojik etkileri artabilir ve uzayabilir. Aurorix kullanan hastalarda, aynı zamanda
serotonini artıran başka ilaçların, özellikle tekrarlanan ilaç kombinasyonları şeklinde
kullanılması durumunda, dikkatli olmak gerekmektedir. Bu durum özellikle klomipramin
için geçerlidir. Bunun en önemli nedeni, izole vakalarda hipertermi, konfüzyon,
hiperrefleksi ve miyokloni gibi serotonerjik hiperaktiviteye işaret eden bir belirti ve bulgu
kombinasyonu ile karşılaşılmış olmasıdır. Söz konusu kombine semptomlar ile
karşılaşıldığında, hastanın bir hekim tarafından yakından takibi (gerektiğinde hastaneye
yatırılarak) ve uygun tedaviye başlanması gerekmektedir.
- Trisiklik veya başka bir antidepresan ile tedaviye, Aurorix tedavisi bırakılır bırakılmaz
başlanabilir, tersi de geçerlidir ancak benzer önlemler izlenmelidir. Aurorix tedavisine
tekrar başlandığında doz, ilk hafta günde 300 mg’ı geçmemelidir (Bkz. 4.2.Pozoloji ve
uygulama şekli).
- Aurorix ve dekstrometorfanın birlikte kullanılması sonucunda ciddi merkezi sinir sistemi
reaksiyonlarının gözlendiği izole vakalar bildirilmiştir. Öksürük ve soğuk algınlığı ilaçları
dekstrometorfan içerebildiğinden, bu ilaçlar doktora danışılmadan kullanılmamalı ve
5mümkünse dekstrometorfan içermeyen ilaçlar tercih edilmelidir (Bkz. 4.4 Özel kullanım
uyarıları ve önlemleri).
- Karbamazepin: Olası bir etkileşim konusunda herhangi bir bilgi bulunmadığından,
karbamazepinle birlikte verilmemesi tercih edilmelidir.
- Asetilkolinesteraz inhibitörleri ile santral düzeyde etkileşme olabilir.
- Alkol ile birlikte alınması önerilmez.
- Bitkisel ürünlerle (ginkgo vs.) etkileşmeler olabilir.
4.6. Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Moklobemid için, gebeliklerde maruz kalmaya ilişkin klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Gebelik dönemi
Gebelik sırasında emniyeti ile ilgili yeterli bilgi bulunmamaktadır. Bu nedenle, ilacın
gebelik süresince olabilecek yararı ile fetus için oluşabilecek riskler tartılmalıdır.
Gebe kadınlara verilirken tedbirli olunmalıdır.
Laktasyon dönemi
Moklobemid, anne sütüne çok az miktarda geçmesine rağmen (vücut ağırlığındaki fark
düzeltilirken yaklaşık olarak maternal dozun 1/30'u kadar), ilaç tedavisinin devamının
emziren anneye olabilecek yararı ile bebek için oluşabilecek riskler tartılmalıdır.
4.7. Araç ve makine kullanımı üzerindeki etkiler
Tam mental uyanıklık gerektiren aktivitelerde (örn. Motorlu araç kullanımı) performans
bozulması Aurorix’le genel olarak beklenmez. Ancak, herhangi bir tedaviye başlarken
olduğu gibi, tedavinin erken döneminde bu tip aktivitelerde daha dikkatli olunmalıdır.
64.8. İstenmeyen etkiler
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (<1/10.000), bilinmiyor (eldeki verilerden
hareketle tahmin edilemiyor).
Metabolizma ve beslenme hastalıkları
Çok seyrek: Hiponatremi
Psikiyatrik hastalıkları
Bilinmiyor: Uyku bozukluğu, ajitasyon, anksiyete. Konfüzyon gözlenen izole vakalar
olmuştur, bunlar tedavinin durdurulmasıyla süratle düzelmiştir.
Sinir sistemi hastalıkları
Bilinmiyor: Baş dönmesi, baş ağrısı, parestezi, tremor
Göz hastalıkları
Bilinmiyor: Görme bozuklukları
Kardiyak hastalıkları
Bilinmiyor: Taşikardi, hipotansiyon
Vasküler hastalıkları
Bilinmiyor: Ateş basması, ödem
Gastrointestinal hastalıkları
Bilinmiyor: Ağız kuruluğu, gastrointestinal şikayetler
Deri ve deri altı doku hastalıkları
Bilinmiyor: Kızarıklık, kaşıntı, ürtiker gibi deri reaksiyonları
Genel bozukluklar ve uygulama bölgesine ilişkin hastalıkları
Bilinmiyor: İritabilite
Araştırmalar
Bilinmiyor: Klinik sekelle ilişkisi bulunmayan ve düşük insidansda, karaciğer
enzimlerinde artış söz konusudur.
Bazı istenmeyen etkiler hastalığın belirtilerine bağlı olarak çıkar ve çoğu vakada tedavi
süresince kaybolur.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu
7Türkiye Farmakovijilans Merkezi (TÜFAM)'ne bildirmeleri gerekmektedir.
(www.titck.gov.tr; e-posta: tufam@titck.gov.tr ; tel: 0 800 314 00 08; faks: 0 312 218 35
99)
4.9. Doz aşımı ve tedavisi
Tek başına moklobemidin doz aşımı, genellikle hafif ve geri dönüşümlü MSS belirtileri
ve gastrointestinal iritasyona yol açmaktadır. Tedavi, hayati fonksiyonların
desteklenmesine dayalı olmalıdır. Diğer antidepresanlarda olduğu gibi moklobemid için
de, birden fazla ilaçla doz aşımı (örneğin, MSS üzerinde etkili diğer ilaçlarla birlikte)
yaşamı tehdit edici olabilir. Dolayısıyla bu vakalar uygun tedavinin
gerçekleştirilebilmesi için hastaneye yatırılmalı ve yakından takip edilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Selektif, reversibl MAO (Tip-A) İnhibitörleri (RİMA’lar)
ATC kodu: N06AG02
Moklobemid, selektif olarak monoaminooksidaz A'yı reversibl bir şekilde inhibe ederek
beyin monoaminerjik nörotransmitter sistemini etkileyen bir antidepresandır (RİMA). Bu
etkisi sonucu norepinefrin, dopamin ve serotonin metabolizması yavaşlar ve bu durum da
nöronal transmitterlerin hücre-dışı konsantrasyonunun artmasını sağlar. Ruhsal durumu
düzeltici ve psikomotor aktiviteyi artırıcı etkisinin bir sonucu olarak Aurorix disfori,
bitkinlik, yaşama isteğinin kaybolması ve konsantrasyon yeteneğinin zayıflaması gibi
semptomların giderilmesinde etkili olur. Bu etkiler genellikle tedavinin ilk haftası içinde
ortaya çıkar. Aurorix sosyal fobiyle ilgili semptomları da giderir. Aurorix sedatif
özellikleri olmamasına rağmen, çoğu depresif hastalarda uyku kalitesini birkaç gün içinde
düzeltir. Aurorix dikkati bozmaz. Kardiyak toksisite gözlenmemiştir.
5.2. Farmakokinetik özellikler
Genel özellikler
Emilim: Moklobemid, ağız yoluyla verildikten sonra mide-barsak kanalından tamamen
emilerek portal dolaşıma geçer. Pik plazma konsantrasyonlarına, genellikle uygulamadan
sonraki bir saat içinde erişilir. Karaciğerdeki ilk geçiş metabolizması, ilacın sistemik
olarak kullanılabilir bölümünü (biyoyararlılık), doza-bağımlı şekilde azaltır. Ancak,
8uygulamanın ilk haftasında metabolik yolların doyması nedeniyle (300-600 mg/gün), daha
sonra tam oral biyoyararlılığa ulaşılır. Tekrarlanan moklobemid dozları sonrasında,
tedavinin ilk haftasında plazma konsantrasyonları artar ve daha sonra stabilize olur.
Günlük doz artırıldığında, kararlı durum konsantrasyonlarında, dozdaki artışla orantılı
olandan daha yüksek bir artış gözlenir.
Dağılım: Moklobemid lipofiliktir. Dağılım hacmi (V ) yaklaşık 1.0 l/kg'dır. İlacın, başlıca
ss
albümin olmak üzere, plazma proteinlerine bağlanma oranı düşüktür (%50). Anne sütüne
son derece düşük miktarlarda geçmektedir.
Biyotransformasyon: İlaç atılmadan önce hemen hemen tamamen metabolize olur.
Metabolizma, çoğunlukla oksidatif reaksiyonlar yoluyla morfolin molekülünün birbirine
benzer parçaları üzerinde olur. Aktif metabolitler, sistemik dolaşımda çok düşük
konsantrasyonlarda bulunmuştur. Plazmada bulunan başlıca metabolitler laktam ve N-
oksit türevleridir. Moklobemidin, kısmen polimorfik izoenzimler CYP2C19 ve CYP2D6
tarafından metabolize olduğu gösterilmiştir. Bu nedenle genetik ya da ilaç kullanımına
bağlı olarak (örn. metabolik inhibitörler) metabolizma kusuru söz konusu olan bireylerde,
ilacın metabolizması etkilenebilir. Bu etkilerin önemini saptamaya yönelik olarak
gerçekleştirilen iki çalışmada, çok sayıda alternatif metabolik yol bulunması nedeniyle, söz
konusu etkilerin terapötik açıdan önemsiz olduğu ve doz ayarlamalarını gerektirmediği
ortaya konmuştur.
Eliminasyon: Moklobemid metabolik proseslerle hızla atılır. Total klirensi yaklaşık 20-50
l/saattir. Tekrarlanan doz kullanımında (300 mg bid), ortalama eliminasyon yarı-ömrü
yaklaşık 3 saattir ve hastaların büyük bölümünde 2 ile 4 saat arasında değişir. Dozun
%1'den azı böbreklerden değişmemiş olarak atılır. Metabolitler de aynı şekilde
böbreklerden atılır.
Doğrusallık/ Doğrusal olmayan durum: 200 mg’a kadar olan dozlarda moklobemidin
farmakokinetiği doğrusal özellik göstermektedir. Daha yüksek dozlarda ise doğrusal
olmayan farmakokinetik gözlenmiştir. 400-1200 mg doz aralığında, maksimum plazma
konsantrasyonları artar ve klerens ise dozla orantısız biçimde azalır.
9Hastalardaki karekteristik özellikler
Yaşlı hastalar: Yaşlılarda emilim ve dağılım parametreleri değişmemektedir.
Böbrek fonksiyonları zayıflamış hastalar: Böbrek yetmezliği moklobemidin eliminasyon
özelliklerini değiştirmemektedir.
Karaciğer fonksiyonları zayıflamış hastalar: İlerlemiş karaciğer yetmezliğinde
moklobemidin metabolizması azalmaktadır.
5.3. Klinik öncesi güvenlilik verileri
Yoktur.
6. FARMASÖTİK ÖZELLİKLERİ
6.1. Yardımcı maddelerin listesi
Çekirdek:
Laktoz
Mısır Nişastası
Povidon
Sodyum Nişasta Glikolat
Magnezyum Stearat
Film kaplamada:
Hidroksipropilmetilselüloz
Etilselüloz dispersiyonu
Polietilen glikol 6000
Talk
Titanyum dioksit (E171)
6.2. Geçimsizlikler
Geçerli değildir.
6.3. Raf ömrü
60 ay.
6.4. Saklamaya yönelik özel tedbirler
25oC'nin altındaki oda sıcaklığında saklayınız.
106.5. Ambalajın niteliği ve içeriği
Aurorix 300 mg film kaplı tablet, 30 adet, blisterde
6.6. Beşeri tıbbi üründen arta kalan maddelerin imhası ve diğer özel önlemler
‘Tıbbi atıkların kontrolü yönetmeliği’ ve ‘Ambalaj ve Ambalaj Atıklarının Kontrolü
yönetmelikleri’ ne uygun olarak imha edilmelidir.
7. RUHSAT SAHİBİ
Deva Holding A.Ş.
Halkalı Merkez Mah.Basın Ekspres Cad.
No: 1 34303 Küçükçekmece - İstanbul
Tel: 0 212 692 92 92
Fax: 0 212 697 00 24
8. RUHSAT NUMARASI
220/67
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 02.09.2009
Ruhsat yenileme tarihi:
10. KÜB’ÜN YENİLENMETARİHİ
11