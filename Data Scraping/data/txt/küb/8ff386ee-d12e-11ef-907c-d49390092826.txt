KISA ÜRÜN BİLGİSİ
1. BEŞERİ TIBBİ ÜRÜNÜN ADI
SECNİDOX 1000 mg film tablet
2. KALİTATİF VE KANTİTATİF BİLEŞİM
Etkin madde:
Her bir film tablet 1000 mg seknidazol içerir.
Yardımcı maddeler:
Sodyum nişasta glikolat 37.40 mg/tb
Yardımcı maddeler için 6.1’e bakınız.
3. FARMASÖTİK FORM
Film tablet
Mavi renkli, bir yüzü çentikli, bir yüzü “SECN” yazılı, oval, bikonveks film tablet
4. KLİNİK ÖZELLİKLER
4.1. Terapötik endikasyonlar
SECNİDOX,
 Genitoüriner trikomoniyazis (Trichomonas vaginalis nedenli);
 Bakteriyel vajinozis (Gardnerella vaginalis nedenli);
 Barsak amebiyazisi (Entamoeba histolytica nedenli);
 Karaciğer amebiyazisi (Entamoeba histolytica nedenli);
 Giyardiyaz (lambliyaz) (Giardia lamblia nedenli);
 Dientamobiyazis (Dientamoeba fragilis nedenli)
tedavilerinde endikedir.
4.2. Pozoloji ve uygulama şekli
Pozoloji/uygulama sıklığı ve süresi:
Yetişkinler için doz:
Trikomoniyazis:
Tek doz olarak 2 g (2 tablet)’dır.
1/9Hastalığın tekrarını önlemek için hastanın eşine veya cinsel partnerine de aynı doz verilerek
tedavi edilmelidir.
Bakteriyel vajinozis:
Tek doz olarak 2 g (2 tablet)’dır.
Barsak amebiyazisi:
 Akut semptomatik amebiyazis: Tek doz olarak 2 g (2 tablet)’dır.
 Asemptomatik amebiyazis: Günde tek doz 2 g (2 tablet) olarak art arda 3 gün
uygulanır.
Karaciğer amebiyazisi:
Günlük 1.5g lık doz, bir defada (1.5 tablet) veya 3 eş doza (3 yarım tablet) bölünmüş olarak
art arda 5 gün uygulanır.
Giyardiyaz (lambliyaz):
Tek doz olarak 2 g (2 tablet)’dır.
Dientamobiyazis:
Tek doz olarak 2 g (2 tablet)’dır.
Çocuklar için dozlar:
Trikomoniyazis ve Bakteriyel Vajinozis cinsel olarak aktif kadınlarda görülmektedir. Bu
hastalıklar çocuklarda saptandığında cinsel istismar söz konusu olabilir. Gerektiğinde çocuk
hastalar için SECNİDOX, 30 mg/kg/gün dozunda 1 gün uygulanmalıdır.
Barsak amebiyazisi:
 Akut semptomatik amebiyazis: Tek doz olarak 30 mg/kg.
 Asemptomatik amebiyazis: Günlük 30 mg/kg’lık doz, bir defada veya iki veya üç eş
doza bölünmüş olarak art arda 3 gün uygulanır.
Karaciğer amebiyazisi:
Günlük 30 mg/kg’lık doz, bir defada veya iki veya üç eş doza bölünmüş olarak art arda 5 gün
uygulanır.
Giyardiyaz (lambliyaz):
Tek doz olarak 30 mg/kg.
2/9Dientamobiyazis:
Tek doz olarak 30 mg/kg’dır.
Uygulama şekli:
SECNİDOX, bir miktar su ile birlikte oral yolla uygulanır.
Özel popülasyonlara ilişkin ek bilgiler:
Böbrek/Karaciğer yetmezliği:
Hafif ve orta şiddetli karaciğer yetmezliğinde, doz ayarlaması gerekmez fakat bu hastalar
seknidazol kullanıma eşlik eden advers etkiler yönünden takip edilmelidir. Ağır karaciğer
yetmezliği olan hastalarda doz azaltılmalıdır.
Esas olarak idrarla atıldığından böbrek yetmezliği olan hastalarda dikkat edilmelidir.
Seknidazol vücuttan hemodiyaliz yoluyla uzaklaştırılır. Bu nedenle tavsiye edilen dozun
yarısına eş ilave seknidazol dozu hemodiyaliz tamamlandıktan sonra uygulanır.
Pediyatrik popülasyon:
Bu formülasyonu, tablet yutabilen çocuk hastalarda kullanınız.
Geriyatrik popülasyon:
Yetişkin dozu ile aynıdır.
4.3. Kontrendikasyonlar
 Seknidazole veya diğer imidazol türevlerine ya da yardımcı maddelerden herhangi
birine karşı aşırı duyarlılığı olan hastalarda
 Organik santral sinir sistemi hastalıkları
 Gebeliğin birinci trimesteri ve laktasyon döneminde kontrendikedir.
4.4. Özel kullanım uyarıları ve önlemleri
Tedavi sırasında hastaların alkollü içecekleri kullanmamaları konusunda uyarılması gerekir.
Anamnezinde kan diskrazisi olan hastalar ile merkezi sinir sistemi hastalığı olanlarda bu ilaç
dikkatli kullanılmalıdır.
Karaciğer ve böbrek bozukluğu olan hastalar advers etkiler bakımından yakından takip
edilmelidir.
3/9Hafif ve orta şiddetli karaciğer yetmezliğinde, doz ayarlaması gerekmez fakat bu hastalar
seknidazol kullanıma eşlik eden advers etkiler yönünden takip edilmelidir. Ağır karaciğer
yetmezliği olan hastalarda doz azaltılmalıdır.
Esas olarak idrarla atıldığından böbrek yetmezliği olan hastalarda dikkat edilmelidir.
Seknidazol vücuttan hemodiyaliz yoluyla uzaklaştırılır. Bu nedenle tavsiye edilen dozun
yarısına eş ilave seknidazol dozu hemodiyaliz tamamlandıktan sonra uygulanır.
Gebeliğin 1. trimesterinden sonraki dönemde dikkatli kullanılmalıdır.
SECNİDOX, her dozunda 1 mmol (23 mg)’dan daha az sodyum ihtiva eder; yani esasında
sodyum içermez.
4.5. Diğer tıbbi ürünler ile etkileşimler ve diğer etkileşim şekilleri
SECNİDOX, eşzamanlı olarak uygulandığında antikoagülanların (kumarin ve indandion
türevleri) etkisini güçlendirir.
SECNİDOX’un disülfiram ve/veya alkollü içecekler ile eşzamanlı kullanıldığı durumlarda
disülfiram-benzeri reaksiyon gelişebilir.
Disülfiram benzeri reaksiyon taşikardi, anksiyete, baskılayıcı baş ağrısı, yüz kızarması,
halsizlik, bulantı, kusma, hipotansiyon, aritmi ve kaşıntı belirtileri ile ortaya çıkabilir. Bu
reaksiyon gelişen aritmiler nedeniyle ölümcül olabilir.
SECNİDOX lityum preparatları ile eşzamanlı olarak uygulandığında, lityumun plazma
düzeylerinde artış görülür.
İlacın depolarize olmayan kas gevşetici (veküronyum bromür) ile kombine olarak
kullanılması tavsiye edilmez.
Amoksisilin ile kombine kullanım, Helicobacter pylori (amoksisilin direnç gelişimini
baskılar) açısından aktiviteyi arttırır.
Fenobarbital, fenitoin, 5-flurourasil, busulfan, siklosporin ile eşzamanlı kullanımda dikkatli
olunmalıdır.
4/94.6. Gebelik ve laktasyon
Genel tavsiye:
Gebelik kullanım kategorisi: 1. trimesterde D, 2. ve 3. trimesterde C
Çocuk doğurma potansiyeli bulunan kadınlar / Doğum kontrolü (Kontrasepsiyon)
Seknidazolün çocuk doğurma potansiyeli bulunan kadınlarda kullanımına ilişkin yeterli veri
mevcut değildir. Önlem olarak, uygun bir kontrasepsiyon yöntemi kullanılması
önerilmektedir.
Gebelik dönemi
SECNİDOX’un gebelik döneminde kullanımı tavsiye edilmemektedir. SECNİDOX, gebelik
şüphesinde ve gebeliğin ilk üç ayında kullanılmamalıdır. Seknidazol, plasentaya geçer.
Laktasyon dönemi
Seknidazol, anne sütüne geçer. Laktasyon periyodunda SECNİDOX kullanılmamalıdır.
Üreme yeteneği / fertilite
Bakınız Bölüm 5.3
4.7. Araç ve makine kullanımı üzerindeki etkiler
SECNİDOX tedavisi sırasında araç ve makine kullanımını etkileyebilecek baş dönmesi,
duyusal ve motor bozukluklar gibi advers etkiler görülebilir. Tedavi sırasında araç
kullanılmamalıdır.
4.8. İstenmeyen etkiler
İstenmeyen etkiler sistem-organ sınıfına göre şu esaslar kullanılarak sınıflandırılmaktadır:
Çok yaygın (≥ 1/10); yaygın (≥ 1/100 - < 1/10); yaygın olmayan (≥ 1/1.000 - < 1/100); seyrek
(≥ 1/10.000 - < 1/1.000); çok seyrek (< 1/10.000), bilinmiyor (mevcut veriden tahmin
edilemiyor).
Gastrointestinal bozukluklar
Yaygın: Bulantı, anoreksi, karın ağrısı, tat değişimleri (ağızda metalik tat), glossit, stomatit,
pankreatit
Seyrek: Kusma, gastralji
Sinir sistemi bozuklukları
Yaygın: Baş dönmesi
5/9Seyrek: Ataksi, paresteziler
Çok seyrek: Koordinasyon bozukluğu, duyusal ve motor polinevritler
Deri ve deri altı dokusu bozuklukları
Yaygın olmayan: Ürtiker
Kan ve lenfatik sistem bozuklukları
Seyrek: Kan diskrazisi, geri dönüşlü hafif lökopeni
Bağışıklık sistemi bozuklukları
Bilinmiyor: Aşırı duyarlılık reaksiyonu (ateş, eritem, ürtiker, anjiyoödem ve anafilaktik
reaksiyonlar)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr;
e- posta: tufam@titck.gov.tr; tel: 0 800 314 00 08; faks: 0 312 218 35 99).
4.9. Doz aşımı ve tedavisi
Spesifik bir antidotu yoktur. Belirtilere yönelik tedavi uygulanmalıdır. İlk saatlerde mide
yıkama veya kusturma yararlı olabilir. Hemodiyaliz kısmen yararlı olabilir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Nitroimidazol türevi antiprotozoal
ATC kodu: P01AB07
Seknidazol yaygın kullanılan 5-nitroimidazol türevi metronidazol, tinidazol ve ornidazol ile
yapısal olarak benzerdir. Amebiyazis, giyardiyazis, trikomoniyazis ve bakteriyel vajinozis
tedavisinde etkinliği kanıtlanmıştır. Barsak amebiyazisi veya giyardiyazisi olan hastalarda, tek
doz 2 g seknidazol (30 mg/kg çocuklarda) uygulamasıyla %80-%100 klinik veya parazitolojik
kür oranları elde edilmektedir. Hepatik amebiyazisi olan hastalar 5 günlük seknidazol
tedavisine iyi yanıt vermektedir. Tek doz seknidazol rejimi uygulandığı ürogenital
trikomoniyazisli hastalarda %90-%100’lük parazitolojik eradikasyon oranları elde
edilmektedir. Tek doz seknidazol rejimiyle bakteriyel vajinozis hastalarında yaklaşık %59-
6/9%98 klinik başarı ve/veya mikrobiyolojik kür oranlarına ulaşılmaktadır. Tek doz seknidazol
tedavisinin, denek sayısının az olduğu çocuk ve yetişkin dientamobiyazisli hastaları kapsayan
bir çalışmada %97 lik parazitolojik kür sağladığı gösterilmiştir. Seknidazolün in vitro
Dientamoeba fragilise etkili ilaçlardan biri olduğu düşünülmektedir.
Kesin etki mekanizması bilinmemektedir. Seknidazolün, bakteri ve protozoon hücrelerine
girdikten sonra yapısındaki nitro grubu indirgenip serbest nitro radikalleri oluşturduğu,
bunların söz konusu bakteri ve protozoonların DNA zincirlerinde kırılmalara yol açarak etki
ettiği düşünülmektedir.
Etkili olduğu mikroorganizmalar şunlardır:
Trichomonas vaginalis
Gardnerella vaginalis
Entamoeba histolytica,
Giardia lamblia,
Aşağıdaki mikroorganizmalar üzerine etkili olduğu az sayıda in vitro ve in vivo çalışmalar ile
gösterilmiştir.
Dientamoeba fragilis
Atopobium vaginae
Helicobacter pylori
Bacteroides fragilis ve diğer Bacteroides türleri.
5.2. Farmakokinetik özellikler
Genel özellikler
Emilim:
Seknidazol oral yoldan alındığında gastrointestinal kanaldan tamamen ve hızla emilir.
Dağılım:
Oral biyoyararlanımı yaklaşık olarak %100’dür. Tek doz halinde 2 g verildikten 3 saat sonra
kanda doruk düzeye erişir. Ortalama doruk plazma düzeyi 46 µg/ml’dir. Tek dozu ile elde
edilen kan konsantrasyonu 72 saat süreyle terapötik düzeyde kalır.
Biyotransformasyon:
Karaciğerde esas olarak oksidasyonla inaktif metabolitlerine dönüşür. Sitokrom p450
izoenzimlerini indüklemez veya inhibe etmez.
7/9Eliminasyon:
Eliminasyon yarı ömrü metronidazolün yaklaşık 2 katıdır (~20 sa) [17-29 saat]. Esas olarak
idrar yoluyla elimine edilir. Dozun %16’sı 72 saatte idrar yoluyla atılır. Seknidazol plasentayı
aşar ve anne sütüne geçer.
Doğrusallık / Doğrusal olmayan durum:
Veri bulunmamaktadır.
5.3. Klinik öncesi güvenlilik verileri
Diğer bir nitroimidazol, metronidazolün kronik uygulandığı fare ve sıçanlarda karsinojenite
bulguları saptanmıştır. Böyle bir veri seknidazol için bildirilmemesine rağmen iki ilaç yapısal
olarak ilişkili ve benzer biyolojik etkilere sahiptir. Bununla birlikte epidemiyolojik
çalışmalarda her iki ilaca ilişkin insanlarda karsinojenik risk artışına ilişkin açık bir kanıt elde
edilmemiştir. Genotoksik potansiyeli kanıtlanamamıştır. Kullanım sadece onaylı
endikasyonlarla sınırlandırılmalıdır.
Metronidazol ve ornidazol’ün 400 mg/kg/gün dozlarında 10 günden 8 haftaya kadar
uygulandığı çalışmalarda erkek sıçanlarda geçici (10 günlük uygulama) ve kalıcı infertilite (6
hafta) bulguları saptanmıştır. Bununla birlikte seknidazol ile ilgili infertiliteyi konu eden bir
çalışmaya rastlanmamıştır.
6. FARMASÖTİK ÖZELLİKLER
6.1. Yardımcı maddelerin listesi
Çekirdek tablet
Mısır nişastası
Kalsiyum hidrojen fosfat
Mikrokristalin selüloz tip 101
Sodyum nişasta glikolat
Povidon K30
Magnezyum stearat
Talk
Film kaplama
Opadry® Mavi 85F20400*
*Opadry® Mavi 85F20400;polivinil alkol, polietilen glikol/makrogol, titanyum dioksit, talk
ve FD&C Blue #2/İndigo karmin alüminyum laktan oluşmuştur.
8/96.2. Geçimsizlikler
Bildirilmemiştir.
6.3. Raf ömrü
Raf ömrü 24 aydır.
6.4. Saklamaya yönelik özel tedbirler
25°C’nin altındaki oda sıcaklığında saklayınız.
6.5. Ambalajın niteliği ve içeriği
Karton kutuda, şeffaf PVC-Alu blisterde 2 ve 4 film tablet olacak şekilde ambalajlanır.
6.6. Beşeri tıbbi üründen arta kalan maddelerin imhası ve diğer özel önlemler
Özel bir gereklilik yoktur.
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıkları Kontrolü Yönetmeliği”ne uygun olarak imha edilmelidir.
7. RUHSAT SAHİBİ
World Medicine İlaç San. ve Tic. A.Ş.
Evren Mah. Cami Yolu Cad. No:50, P.K.:34212,
Güneşli, Bağcılar, İstanbul
Tel: +90 212 474 70 50
Faks: +90 212 474 09 01
8. RUHSAT NUMARASI
2016/832
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 24.11.2016
Ruhsat yenileme tarihi:
10. KÜB’ÜN YENİLENME TARİHİ
9/9