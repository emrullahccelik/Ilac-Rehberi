1/10 
 KULLANMA TALİMATI  
 
RİDAKTON 100 mg FİLM  KAPLI  TABLET  
Ağızdan alınır.  
•  Etkin madde:  Her bir tablet 100 mg spironolakton içerir. 
•  Yardımcı maddeler:  Kalsiyum Sülfat Dihidrat, Kroskarmelloz Sodyum, Laktoz 
Monohidrat (inek sütünden elde edilir) , Krospovidon, Mısır Nişastası, Hidroksipropil 
metil selüloz  606, Sodyum Lauril Sülfat, Kolloidal Silikon Dioksit, Magnezyum Stearat 
ve Opadry II Beyaz (polivinil alkol, titanyum dioksit, polietilen glikol, talk).  
  
Bu ilacı kullanm aya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer  ilave sorularınız olursa, lütfen doktorunuza ve ya eczacınıza danışınız. 
• Bu ilaç kişisel olarak size reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız. 
 
Bu Kullanma Talimatında: 
1. RİDAKTON  nedir ve ne için kullanılır?  
2. RİDAKTON ’u kullanmadan önce dikkat edilmesi gerekenler  
3. RİDAKTON  nasıl kullanılır?  
4. Olası yan etkiler nelerdir? 
5. RİDAKTON ’un saklanması  
Başlıkları yer almaktadır. 
 
1. RİDAKTON nedir ve ne için kullanılır?  
RİDAKTON idrar söktürücü olan ve diüretikler olarak adlandırılan gruba dahildir. RİDAKTON; 
beyaz renkli, yuvarlak, bikonveks, bir yüzü çentikli film kaplı tabletler, 30 tablet içeren blister 
ambalajlarda temin edilebilir.  
2/10 
 Ayak bileğinizde şişme varsa ya da kesik kesik nefes alıyorsanız doktora gidiniz. Bu durum 
vücudunuzda fazla sıvı miktarı olması durumunda kalbinizin pompalama gücünde ortaya çıkan 
zayıflık nedeniyle olabilir. Bu durum konjestif kalp yetmezliği olarak adlandırılır. 
Ekstra sıvının vücudunuzda dolaştırılması kalbinizin daha çok çalışması demektir. 
Doktorunuz vücudunuzdaki fazla sıvı atılımını sağlamak için size RİDAKTON verecektir.  
RİDAKTON kullandığınız zaman daha fazla tuvalete gitme ihtiyacı duyarsınız. Böylece fazladan 
sıvıyı idrarınızla atarsınız.  
RİDAKTON ayrıca aşağıdaki durumların tedavisinde de kullanılır:  
• Esansiyel hipertansiyon (nedeni bilinmeyen hipertansiyon) 
• Nefrotik sendrom (vücutta çok fazla sıvı toplanmasına neden olan bir böbrek hastalığı)  
• Assit (örneğin karaciğer sirozunun neden olduğu, karın içinde sıvı toplanması)  
• Primer aldosteronizm (Aldosteron isimli hormonun çok yüksek düzeyde olmasına bağlı  
vücutta sıvı toplanması)   
• Diüretiklerle birlikte hipokalemi/hipomagnezemi (kan potasyum düzeyinin normalin altına 
düşmesi) birleşik tedavisinde  
• Hirsutizm (kıllanma artışı) tedavisinde  
 
2. RİDAKTON’u  kullanmadan önce dikkat edilmesi gerekenler  
RİDAKTON’u  aşağıdaki durumlarda KULLANMAYINIZ  
Eğer,  
• Spironolakton veya yardımcı maddelerden herhangi birine karşı aşırı duyarlılık 
gösteriyorsanız,  
• Addison hastalığınız (böbreküstü bezlerinin iyi çalışmaması durumu) var ise, 
• Spironolaktona karşı geçmişte olağandışı veya alerjik reaksiyonunuz olduysa, 
• Hiperkaleminiz (kandaki potasyum seviyesinde yükselme) var ise, 
• İdrara çıkamıyorsanız,  
• Şiddetli böbrek rahatsızlığınız varsa,  
• Emziriyorsanız,  
• Eplerenon (kronik kalp yetmezliği için kullanılır) kullanıyorsanız,  
• Potasyum tutucu diüretik tablet ya da potasyum takviye tabletlerinden kullanıyorsanız . 
 
3/10 
 Orta ila şiddetli böbrek hastalığı olan çocuklar RİDAKTON kullanmamalıdır.  
 
RİDAKTON’ u aşağıdaki durumlarda DİKKATLİ KULLANINIZ  
Eğer;  
• Ciddi böbrek hastalığınız varsa; özellikle karaciğer hastalığı veya hipertansiyonu olan 
çocuklarda böbrek hastalığı söz konusu ise doktorunuza bu durumdan bahsediniz. Özellikle 
yaşlı grubuna dahil hasta iseniz, doktorunuz rutin olarak değerlendirilmenizi i steyebilir.  
• Hamileyseniz,  
• İdrarınızı yapmakta zorlanıyorsanız,  
• Ciddi kalp yetmezliğiniz varsa,  
• Kanınızda sodyum ve potasyum gibi elektrolitlerinizin dengesizliğine neden olacak 
hastalığınız varsa,Kandaki sodyum seviyesinin düşmesine (hiponatremi) sebep olacak diğer diüretik tabletler ile RİDAKTON’u birlikte kullanıyorsanız dikkatli olunuz. 
 
Böbrek fonksiyonlarınızda azalma veya böbrek yetmezliğiniz varsa kanınızda potasyum 
seviyesinde ciddi artışlar meydana gelebilir. Bu durum, kalp fonksiyonlarınızı etkileyebilir ve çok uç vakalarda ölümcül sonuçları olabilir.  
 
Potasyum açısından zengin gıdalar ve potasyum takviyesi gibi bazı ilaçların RİDAKTON ile 
birlikte kullanımı ciddi hiperkalemiye (kanda potasyum artışı) sebep olabilir. Ciddi hiperkalemi belirtileri kas krampları, kalp atışında düzensizlik, ishal, bulantı, baş dönmesi ve baş ağrısı 
şeklinde olabilir. 
 
Bu uyarılar geçmişteki herhangi bir dönemde dahi olsa sizin için geçerliyse lütfen doktorunuza 
danışınız. 
  
4/10 
 RİDAKTON’u n yiyecek ve içecek ile kullanılması  
RİDAKTONbesinlerle birlikte alınmalıdır. Alkol ile beraber kullanılmamalıdır.  
 
Hamilelik  
İlacı kullanmadan önce doktorunuza veya eczacınıza danışınız.  
Hamile iseniz, hamile olabileceğinizi düşünüyorsanız veya hamile kalmayı planlıyorsanız 
doktorunuza söyleyiniz. RİDAKTON ’u doktorunuz gerekli görür ise kullanabilirsiniz. 
Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız.  
Eğer emziriyorsanız RİDAKTON kullanmayınız.  
Eğer emziriyorsanız ve RİDAKTON kullanmanız gerekiyorsa, doktorunuza bebek beslenmesiyle 
ilgili alternatif bir yöntem tayin edilmesi için danışınız.  
 
Araç ve makine kullanımı  
RİDAKTON tedavisi alan bazı hastalarda uyku hali ve sersemlik görüldüğü bildirilmiştir. Bu 
sebeple RİDAKTON’un araç ve makine kullanımına etkisi olabilir. Araç ya da makine 
kullanırken dikkatli olunmalıdır . 
 RİDAKTON’u n içeriğinde bulunan bazı yardımcı maddeler hakkında önemli bilgiler  
RİDAKTON ’un içeriğinde bulunan yardımcı maddelere karşı aşırı bir duyarlılığınız yoksa bu 
maddelere bağlı olumsuz bir etki beklenmez.  
  
RİDAKTONiçeriğinde laktoz bulunur.  Eğer daha önceden doktorunuz tarafından bazı şekerlere 
karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 Diğer ilaçlar ile birlikte kullanımı  
Eğer anestezik verilerek bir operasyon geçirecekseniz doktorunuza RİDAKTON kullandığınızı 
5/10 
 bildiriniz.  
Eğer aşağıdaki ilaçlardan birini alıyorsanız doktorunuzun RİDAKTON dozunda ayarlama 
yapması gerekebilir.  
• Kalp hastalığının tedavisinde kullanılan digoksin veya sindirim sistemi rahatsızlıklarında 
kullanılan karbenoksolon, 
• Yüksek kan basıncı tedavisi için kullanılan ilaçlar (ADE inhibitörleri),  
• İdrar söktürücü olarak kullanılan diğer ilaçlar (potasyum tutucu diüretikler gibi), 
• Yangı dindirici olarak kullanılan asetil salisilik asit, indometazin, mefenamik asit veya 
ibuprofen gibi non steroidal antienflamatuar ilaçlar (NSAİİ),  
• Potasyum takviyeleri, 
• Kan pıhtılaşmasını önlemek amacıyla kullanılan heparin ya da düşük moleküler ağırlıklı heparin,  
• Ağrı kesici ve ateş düşürücü olarak kullanılan antipirin, 
• Hiperkalemiye (kanda yüksek potasyum seviyesi) sebep olduğu bilinen ilaçlar, 
• Enfeksiyon önleyici (antienfektif) olarak kullanılan trimetoprim ve trimetoprimsülfometoksazol,  
• Duygu durum bozukluğu tedavisinde kullanılan lityum, 
• Bazı hastalıkların teşhisinde ve cerrahi/ cerrahi olmayan işlemler sırasında çizgili kas gevşetici 
amaçlı kullanılan tübokürarin,  
• Yangı dindirici (antienflamatuar) ve bağışıklık sistemi düzenleyici (immunmodülatör) amaçlı 
kullanılan kortikosteroidler,  
• Birlikte kullanıldığında kan basıncında düşüklüğüne sebep olabilecek alkol, barbitürat, narkotikler.  
RİDAKTON , noradrenalin için vücudun vereceği yanıtı azaltır. Eğer anestezi almanız gereken 
bir ameliyat olacaksanız doktorunuza bu durumdan bahsediniz  
Eğer reçeteli ya  da reçetesiz herhangi bir ilacı şu anda kullanıyorsanız ve ya son zamanlarda 
kullandınız ise  lütfen doktorunuza veya eczacınıza bunlar hakkında bilgi veriniz.  
 
3. RİDAKTON nasıl kullanılır?  
Doktorunuz veya eczacınız ayrı bir tavsiyede bulunmadıkça, bu talimatları takip ediniz.  
Uygun kullanım ve doz/uygulama sıklığı için talimatlar:  
6/10 
 Doktorunuz sizin ne kadar RİDAKTON’a ihtiyacınız olduğuna karar verecektir. Bu miktar 
değişkendir ve doktorunuz sizin için uygun dozu ayarlayacaktır. Yetişkinler için günde tek doz ya 
da bölünmüş dozlarla verilebilir. Yemeklerle birlikte alınmalıdır. 
Yetişkin dozu günde 25 ila 200 mg spironolakton arasında değişebilir. Ne kadar alacağınızdan 
emin değilseniz doktor veya eczacınıza danışınız  
Uygulama yolu ve metodu:  
RİDAKTON ağız yoluyla alınır. 
Değişik yaş grupları:  Çocuklarda kullanım:  
Eğer bu ilacı çocuklara verecekseniz, vereceğiniz tablet sayısı çocuğun kilosuna bağlıdır. Doktorunuz verilecek tablet sayısı hakkında sizi bilgilendirecektir.  
Yaşlılarda kullanımı : 
Doktorunuz tedaviye size düşük doz vererek başlayacak ve istenilen etki elde edilene kadar dozunuzu kademeli olarak yükseltecektir. 
Özel kullanım durumları:  
Böbrek yetmezliği:  
Aniden ortaya çıkan böbrek yetmezliği, böbrek fonksiyonlarının gerilemesi veya ciddi böbrek 
fonksiyon bozukluğu durumunda kullanılmamalıdır. 
Karaciğer yetmezliği:  
İlaç metabolizmasını ve atılımını değiştirebilecek şiddetli karaciğer yetmezliğinde dikkatli olunmalıdır.  
 Eğer RİDAKTON ’un etkisinin çok güçlü veya zayıf oldu ğuna dair bir izleniminiz var ise  
doktorunuz veya eczacınız ile konuşunuz. 
 
Kullanmanız gerekenden daha fazla RİDAKTON kullandıysanız : 
RİDAKTON ’dan kullanmanız gerekenden fazlasını kullanmışsanız bir doktor veya eczacı ile 
konuşunuz. 
Doz aşımı belirtileri, uykulu hissetme, baş dönmesi hissi, susuzluk, yorgunluk şeklindedir ve 
aklınızın karıştığını hissedebilirsiniz. İshal şikayetiniz olabilir veya cildin üzerinde yer alan küçük 
kabarıklıklar veya yayılmış düz kırmızı alanlar şeklinde deri döküntüleri olabilir. Kan sodyum ve 
7/10 
 potasyum düzeylerindeki değişiklikler yorgun hissetmenize sebep olabilir ve cildinizde 
karıncalanma acı, batma, uyuşma ve / veya kas spazmları şeklinde şikayetleriniz olabilir. Ancak 
bu belirtiler ciddi doz aşımı ile bağlantılıdır denemez.  
 
RİDAKTON’u kullanmayı unutursanız  
Eğer ilacınızı almayı unutursanız, bir sonraki dozunuzu alma vakti gelmemişse, hatırlar hatırlamaz 
alınız.  
Unutulan dozları dengelemek için çift doz almayınız.  
RİDAKTON ile tedavi sonlandırıldığında oluşabilecek etkiler  
Kendinizi iyi hissetseniz dahi, doktorunuz ilacı kesmenizi söyleyene kadar ilacı almaya devam 
ediniz.  
Eğer ilacı kullanmanız gereken süreden önce bırakırsanız, durumunuz kötüleşebilir.  
İlacın kullanımı hakkında sorularınız var ise doktorunuza danışınız.  
 
4. Olası Yan Etkiler Nelerdir ? 
Tüm ilaçlar gibi, RİDAKTON’u n içeriğinde bulunan maddelere duyarlı olan kişilerde yan etkiler 
olabilir.  
Yan etkiler aşağıdaki kategorilerde gösterildiği şekilde sıralanmıştır: 
 Çok yaygın : 10 hastanın en az 1’inde görülebilir. 
Yaygın : : 10 hastanın birinden az, fakat 100 hastanın birinden fazla görülebilir. 
 Yaygın olmayan:  100 hastanın birinden az, fakat 1.000 hastanın birinden fazla görülebilir.  
 Seyrek   : 1.000 hastanın birinden az görülebilir.  
 Çok seyrek : 10.000 hastanın birinden az görülebilir.  
 Bilinmiyor  : Eldeki verilerden hareketle tahmin edilemiyor.  
 
Aşağıdakilerden biri olursa, RİDAKTON’u  kullanmayı durdurunuz ve DERHAL 
doktorunuza bildiriniz veya size en yakın hastanenin acil bölümüne başvurunuz:  
 
Bilinmiyor:  
• Dudaklarda ve vücudun diğer kısımlarında kaşıntı ve kabartı (Stevens -Johnson sendromu) 
• Tüm vücutta, cildin üst katmanlarının, alt katmanlarından ayrılması (toksik epidermal 
8/10 
 nekroliz) 
• Deri döküntüsü, ateş ve ödem (Daha ciddi bir durumun, ilaç döküntüsünün, eozinofili ve 
sistemik semptomların belirtileri olabilirler)  
• Sarı renkli deri ve gözler (sarılık), RİDAKTON karaciğer fonksiyon bozukluğuna neden 
olabilir.  
• Düzensiz kalp atışı (ölümcül olabilen), karıncalanma hissi, kas fonksiyonunda/işlevinde kayıp (paralizi) veya nefes almada zorluk; kandaki potasyum seviyesinin yükselmiş olduğunun 
belirtileri olabilir. Doktorunuz potasyum ve diğer elektrolit seviyelerini izlemek için düzenli 
kan testlerinizi yaptıracaktır. Eğer gerek görürse tedavinizi sonlandırabilir.  
Bunların hepsi çok ciddi yan etkilerdir.  
 
Eğer bunlardan biri sizde mevcut ise, sizin RİDAKTON’a karşı ciddi alerjiniz var demektir.A cil 
tıbbi müdahaleye veya hastaneye yatırılmanıza gerek olabilir.  
Aşağıdakilerden herhangi birini fark ederseniz, doktorunuza söyleyiniz:  
 
Bilinmiyor:  
• Mide bulantısı, mide bozukluğu, 
• Uyuşukluk, sersemlik,  
• Kadınlarda adet ile ilgili sorunlar,  
• Kadın ve erkekte cinsel istek (libido) değişikliği,  
• Vücut elektrolitlerinde düzensizlik (kanda yüksek kalsiyum) 
• Enfeksiyon ile savaşan hücrelerin (akyuvar) sayısında azalma (lökopeni); kanın pıhtılaşmasını sağlayan kan hücre sayısında azalma (trombositopeni), 
• Erkekte meme büyümesi (jinekomasti); bu durum tedavi sonlandırıldığında geçer; memede yumrulaşma, meme ağrısı, 
• Kadınlarda seste kalınlaşma,  
• Deride kızarıklık, genel kaşıntı, 
• Kurdeşen ve kaşıntının gelişmesiyle birlikte deride alerji; aşırı kıllanma (hipertrikozis),  
• Saç kaybı,  
• Genel yorgunluk, kas ve bacak krampları  
• Aniden ortaya çıkan böbrek yetmezliği ya da anormal karaciğer fonksiyonları  
9/10 
 • Kandaki potasyum düzeyi artışı (hiperkalemi)  
• Pemfigoid (ciltte içi su dolu kabarcık oluşumu, kabarcıkların patlaması sonucu kabuklanması 
ve yüzeysel yara oluşumu şeklinde seyreden deri hastalığı)  
Bunlar RİDAKTON ’un hafif yan etkileridir.  
Eğer bu kullanma talimatında bahsi geçmeyen herhangi bir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda 
hekiminiz, eczacınız veya hemşireniz ile konuşunuz. Ayrıca karşılaştığınız yan etkileri 
www.titck.gov.tr  sitesinde yer alan “İlaç Yan Etki Bildirimi” ikonuna tıklayarak ya da 0 800 314 
00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güv enliliği 
hakkında daha fazla bilgi edinilmesine katkı sağlamış olacaksınız. 
 
5. RİDAKTON’u n saklanması  
RİDAKTON ’u çocukların göremeyeceği, erişemeyeceği yerlerde ve ambalajında saklayınız. 
RİDAKTON ’u, 25°C altındaki oda sıcaklığında  saklayınız. 
 Son kullanma tarihiyle uyumlu olarak kullanınız. 
Ambalajdaki son kullanma tarihinden sonra RİDAKTON ’u kullanmayınız. 
 
Son kullanma tarihi geçmiş veya kullanılmayan ilaçları çöpe atmayınız! Çevre ,Şehircilik  ve İklim 
Değişikliği Bakanlığınca belirlenen toplama sistemine veriniz.  
 
  
10/10 
 Ruhsat Sahibi:  
GEN İLAÇ VE SAĞLIK ÜRÜNLERİ SAN. VE TİC. A.Ş.,  
Mustafa Kemal Mah., 2119. Sok, No:3, D:2- 3, 
06520, Çankaya/ ANKAARA  
 
Üretim Yeri:  
GEN İLAÇ VE SAĞLIK ÜRÜNLERİ SAN. ve TİC. A.Ş.,  ASO 2. ve 3. OSB Alcı OSB Mah. 2013 Cad. No.24 Sincan/ANKARA  
 Bu kullanma talimatı  28/03/2024 tarihinde onaylanmıştır.  
