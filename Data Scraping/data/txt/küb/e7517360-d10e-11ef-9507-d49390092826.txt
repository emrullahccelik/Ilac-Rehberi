KISA ÜRÜN BİLGİSİ
1. BEŞERİ TIBBİ ÜRÜNÜN ADI
TURKTIPSAN HİYOSİN-N BÜTİL BROMÜR 20 mg/mL enjeksiyonluk çözelti
Steril
2. KALİTATİF VE KANTİTATİF BİLEŞİM
Etkin madde:
Hiyosin-N Bütil Bromür 20 mg/ml
Her 1 mL’de
Yardımcı madde(ler):
Sodyum klorür 6 mg
Yardımcı maddeler için 6.1'e bakınız.
3. FARMASÖTİK FORM
Enjeksiyonluk çözelti
Renksiz, berrak, partikülsüz
4. KLİNİK ÖZELLİKLER
4.1. Terapötik endikasyonlar
TURKTIPSAN HİYOSİN N-BÜTİL BROMÜR, safra ve renal kolik dahil, akut gastro-
intestinal, biliyer ve genito-üriner sistem spazmlarında ve gastro-duodenal endoskopi,
radyoloji gibi tanıya ya da tedaviye yönelik girişimler sırasındaki spazmlarda kullanılır.
4.2. Pozoloji ve uygulama şekli:
Pozoloji/uygulama sıklığı ve süresi:
Erişkinlerde:
İntramüsküler, subkutan veya intravenöz yoldan bir ampul (20 mg) uygulanır, eğer gerekli ise
yarım saat sonrasında bir ampul daha uygulanabilir. İntravenöz enjeksiyon yavaş olarak
uygulanmalıdır. (TURKTIPSAN HİYOSİN N-BÜTİL BROMÜR nadir vakalarda kan
basıncında belirgin düşüş ve hatta şoka neden olabilir). Endoskopide kullanıldığında bu dozun
daha sık tekrar edilmesi gerekebilir. Günlük en yüksek doz olan 100 mg aşılmamalıdır.
TURKTIPSAN HİYOSİN N-BÜTİL BROMÜR, karın ağrısının nedenine ilişkin bir araştırma
yapılmadan, günlük bazda düzenli olarak veya uzun periyodlar süresince kullanılmamalıdır.
Uygulama şekli:
TURKTIPSAN HİYOSİN N-BÜTİL BROMÜR intramüsküler, subkutan ve yavaş intravenöz
yoldan uygulanabilir.
TURKTIPSAN HİYOSİN N-BÜTİL BROMÜR dekstroz veya %0,9’luk sodyum klorür
1enjeksiyonluk solüsyonlarıyla seyreltilebilir.
Özel popülasyonlara ilişkin ek bilgiler
Böbrek/Karaciğer yetmezliği:
Karaciğer ve böbrek fonksiyon bozukluğu olan hastalarda doktor kontrolü altında dikkatle
kullanılmalıdır.
Pediyatrik popülasyon:
Çocuklarda kullanılması önerilmez.
Geriyatrik popülasyon:
Yaşlı hastalarda kullanımıyla ilişkili özel bir bilgi mevcut değildir. Klinik araştırmalara 65
yaş üstündeki gönüllüler de dahil edilmiştir ve bu yaş grubuna özel herhangi bir istenmeyen
etki rapor edilmemiştir.
4.3. Kontrendikasyonlar
• Bileşiminde bulunan hiyosin-N-bütil bromür veya diğer maddelere karşı aşırı
duyarlılık reaksiyonu gösteren kişiler,
• Dar açılı glokom,
• İdrar retansiyonuna yol açan prostat hipertrofisi,
• Sindirim sistemindeki mekanik stenozlar
• Paralitik veya obstrüktif ileus
• Taşikardi
• Megakolon
• Myasthenia gravis
• Hamileyseniz, emziriyorsanız
• TURKTIPSAN HİYOSİN N-BÜTİL BROMÜR, intramüsküler hematom olasılığı
nedeniyle antikoagülan ilaç tedavisi gören hastalara intramüsküler enjeksiyon yoluyla
uygulanmamalıdır. Bu hastalarda TURKTIPSAN HİYOSİN N-BÜTİL BROMÜR
subkutan veya intravenöz yol kullanılabilir.
4.4. Özel kullanım uyarıları ve önlemleri
Eğer açıklanamayan şiddetli karın ağrısı devam eder veya kötüleşirse veya ateş, bulantı, hasta
hissetme, hasta olma, kusma, bağırsak hareketlerinde değişiklik, abdominal hassasiyet, kan
basıncında düşüş, bayılma veya dışkıda kan gibi diğer semptomlarla bir arada ortaya çıkarsa,
bu semptomların nedenini araştırmak için tanıya yönelik uygun önlemler alınmalıdır.
TURKTIPSAN HİYOSİN N-BÜTİL BROMÜR, taşikardi, hipotansiyon ve anafilaksiye
neden olabilir; bu yüzden kalp yetmezliği, koroner kalp rahatsızlığı, kardiyak aritmi veya
hipertansiyon gibi kalp rahatsızlıkları bulunan hastalarda veya kardiyak cerrahi geçiren
hastalarda dikkatli kullanılmalıdır. Bu hastaların takip edilmesi tavsiye edilmektedir.
TURKTIPSAN HİYOSİN N-BÜTİL BROMÜR kullanımı sırasında eğitimli personel ve acil
durum ekipmanı hazır bulunmalıdır.
Antikolinerjiklerin terlemeyi azaltabilmesi sebebiyle TURKTIPSAN HİYOSİN N-BÜTİL
2BROMÜR pireksili hastalara dikkatle uygulanmalıdır.
TURKTIPSAN HİYOSİN N-BÜTİL BROMÜR gibi antikolinerjik ajanların tanısı konmamış
ve bu nedenle tedavi edilmemiş dar açılı glokom hastalarında uygulanması intraoküler
basncının artmasına neden olabilir. Bu nedenle, hastalar TURKTIPSAN HİYOSİN N- BÜTİL
BROMÜR enjeksiyonundan sonra görme kaybı ile ağrılı, kırmızı göz meydana gelmesi
durumunda derhal bir göz hastalıkları uzmanına başvurmaları önerilir.
TURKTIPSAN HİYOSİN N- BÜTİL BROMÜR’ ün parenteral uygulamasından sonra, şok
atakları içeren anafilaksi vakaları gözlemlenmiştir. Bu tip reaksiyonlara yol açan tüm
ilaçlarda olduğu gibi, enjeksiyon yoluyla TURKTIPSAN HİYOSİN N-BÜTİL BROMÜR
uygulanan hastalar gözlem altında tutulmalıdır.
Yardımcı maddeler:
Bu tıbbi ürün her “doz” unda 1 mmol (23 mg)'dan daha az sodyum ihtiva eder; yani esasında
"sodyum içermez".
4.5. Diğer tıbbi ürünler ile etkileşimler ve diğer etkileşim şekilleri
- TURKTIPSAN HİYOSİN N-BÜTİL BROMÜR , trisiklik ve tetrasiklik
antidepresanlar, antihistaminikler, kinidin, amantadin, antipsikotikler (ör.
bütirofenonlar, fenotiyazinler) dizopramid ve diğer antikolinerjik (örn. tiotropium,
ipratropium ve atropine benzeri bileşikler) ilaçların antikolinerjik etkilerini arttırır.
- Metoklopramid gibi dopamin antagonistleriyle beraber kullanıldığında her iki ilacın
gastro-intestinal kanal üzerindeki etkileri azalır.
- TURKTIPSAN HİYOSİN N-BÜTİL BROMÜR, beta-adrenerjik ilaçların taşikardik
etkilerini artırabilir.
Özel popülasyonlara ilişkin ek bilgiler
Özel popülasyonlarda etkileşim çalışması yapılmamıştır.
Pediyatrik popülasyon:
Pediyatrik popülasyonda etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çoçuk doğurma potansiyeli bulunan kadınlar/Doğum kontrolü (Kontrasepsiyon)
TURKTIPSAN HİYOSİN N-BÜTİL BROMÜR ‘ün çocuk doğurma potansiyeli bulunan
kadınlarda kullanımına ilişkin yeterli veri mevcut değildir.
Gebelik dönemi
Hiyosin bütil bromürün gebe kadınlarda kullanımına ilişkin yeterli veri mevcut değildir.
Hayvanlar üzerinde yapılan çalışmalar, gebelik /ve-veya/ embriyonal/fetal gelişim ve-veya/
doğum /ve-veya/ doğum sonrası gelişim üzerindeki etkiler bakımından yetersizdir (Bkz.
3Bölüm 5.3). İnsanlara yönelik potansiyel risk bilinmemektedir.
Önlem olarak, TURKTIPSAN HİYOSİN N -BÜTİL BROMÜR 'ün gebelik döneminde
kullanımından kaçınılmalıdır.
Laktasyon dönemi
Antikolinerjikler laktasyonu inhibe edebilir. Hiyosin bütil bromürün veya metabolitlerinin
anne sütüyle atılıp atılmadığı bilinmemektedir. Yenidoğanlara/bebeklere karşı risk gözardı
edilemez. Çocuk için emzirmenin faydaları ve hasta için tedavinin faydası dikkate alınarak,
emzirmeyi durdurmak veya TURKTIPSAN HİYOSİN N-BÜTİL BROMÜR tedavisini
durdurmak/uygulamamak arasında bir karar verilmelidir. Emzirme döneminde
TURKTIPSAN HİYOSİN N-BÜTİL BROMÜR’ün kullanımı önerilmemektedir.
Üreme yeteneği/Fertilite
Hayvanlar üzerinde yapılan üreme toksisitesi ile ilgili çalışmalar yetersizdir. İnsan fertilitesi
üzerine etkileri ile ilgili hiçbir çalışma yürütülmemiştir.
4.7. Araç ve makine kullanımı üzerindeki etkiler
Araç ve makine kullanma yeteneği üzerine etkileri ile ilgili hiçbir çalışma yürütülmemiştir.
Bununla birlikte, TURKTIPSAN HİYOSİN N-BÜTİL BROMÜR tedavisi sırasında hastalar
gözlerde uyum (akomodasyon) bozukluğu veya baş dönmesi gibi istenmeyen etkiler
yaşayabilecekleri konusunda bilgilendirilmelidir. Bu nedenle, araç ve makine kullanırken
dikkatli olunması tavsiye edilmelidir. Eğer hastalar akomodasyon bozukluğu veya baş
dönmesi yaşıyorlarsa, araç veya makine kullanımı gibi potansiyel olarak tehlikeli işlerden
kaçınmalıdırlar.
4.8. İstenmeyen Etkiler
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın (> 1/10); yaygın (> 1/100 ila <1/10); yaygın olmayan (> 1/1.000 ila <1/100);
Seyrek (> 1/10.000 ila < 1/1.000); çok seyrek (< 1/10.000); bilinmiyor (eldeki verilerden
hareketle tahmin edilemiyor).
Sıralanan istenmeyen etkilerin birçoğu TURKTIPSAN HİYOSİN N-BÜTİL BROMÜR’ün
antikolinerjik etkilerine bağlanabilir. TURKTIPSAN HİYOSİN N-BÜTİL BROMÜR’ün
antikolinerjik yan etkileri genel olarak hafif şiddettedir ve kendiliğinden geçer.
Bağışıklık sistemi hastalıkları
Bilinmiyor*: Ölümle sonuçlanan anafilaktik şok, anafilaktik reaksiyonlar, dispne, deri
reaksiyonları (ürtiker, döküntü, kızarıklık, kaşıntı) ve diğer aşırı duyarlılık reaksiyonları
4Göz hastalıkları
Yaygın: Akomodasyon bozuklukları
Bilinmiyor*: Midriyazis, göz içi basınçta artış
Kardiyak hastalıklar
Yaygın: Taşikardi
Vasküler hastalıklar
Yaygın: Baş dönmesi
Bilinmiyor*: Kan basıncında düşme, yüzde kızarma
Gastrointestinal hastalıklar
Yaygın: Ağız kuruluğu
Konstipasyon
Deri ve deri altı dokusu hastalıkları
Bilinmiyor*: Dishidrozis (Özellikle El Ve Ayaklarda Anormal Terlemeyle Ortaya Çıkan Bir
Deri Hastalığı)
Böbrek ve idrar yolları hastalıkları
Bilinmiyor*: İdrar retansiyonu
Enjeksiyon yerinde ağrı, özellikle intramusküler enjeksiyon sonrası meydana gelir.
TURKTIPSAN HİYOSİN N-BÜTİL BROMÜR etken maddesi hiyosin-N- bütil
bromürün, dördüncül amonyum türevi olan kimyasal yapısından dolayı merkez i sinir
sistemine girişi beklenilmez. Hiyosin-N-bütil bromür kan beyin bariyerinden kolaylıkla
geçemez. Buna rağmen, bazı durumlarda psikiyatrik bozuklukların (örn. konfüzyon)
TURKTIPSAN HİYOSİN N-BÜTİL BROMÜR verildikten sonra ortaya çıkabileceği göz
ardı edilmemelidir.
*Bu advers reaksiyon pazarlama sonrası deneyim sırasında gözlenmiştir. %95 kesinlikle,
sıklık kategorisi yaygından daha yüksek değildir, ancak daha düşük olabilir. 185 hastalık
bir klinik çalışma veri tabanında bu advers ilaç reaksiyonu yer almadığından doğru bir
sıklık tahmini yapmak mümkün değildir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0800 314 00 08; faks: 0312 218 35 99)
4.9. Doz aşımı ve tedavisi
Semptomlar
Bugüne kadar insanlarda zehirlenme belirtileri gözlenmemiştir.
5Doz aşımı durumunda antikolinerjik etkiler ortaya çıkabilir. İnsanlarda akut doz aşımına bağlı
idrar retansiyonu, ağız kuruluğu, ciltte kızarıklık, taşikardi, gastro-intestinal motilitenin
inhibisyonu, geçici görme bozuklukları, ortostatik hipotansiyon ve Cheyne -Stokes solunumu
görülebilir.
Tedavi
Gerekirse parasempatomimetik ilaçlar uygulanabilir (neostigmin 0,5 - 2,5 mg i.m. veya i.v.).
Glokom hastalarında topikal pilokarbin uygulanmalı ve acilen bir oftalmoloğa danışılmalıdır.
Kardiyovasküler komplikasyonlar klasik tedavi prensiplerine uygun olarak tedavi edilmelidir.
Solunum paralizi durumunda entübasyon, yapay solunum düşünülmelidir. İdrar retansiyonu
durumunda sonda takılması gerekebilir. Bunun yanı sıra, gerektiğinde uygun destekleyici
önlemler de alınmalıdır.
5. FARMAKOLOJiK ÖZELLİKLER
5.1 Farmakodinamik özellikler
Farmakoterapötik grup: GİS Fonksiyonel hastalıklarında kullanılan ilaçlar-Belladona ve
türevleri
ATC kodu: A03BB01
Hiyosin-N-bütil bromür, gastro-intestinal, safra ve üriner sistem kanallarındaki düz kaslar
üzerinde spazmolitik etki gösterir.
Periferik antikolinerjik etkileri, viseral gangliyonlardaki bloker etkisi ve antimuskarinik
etkisine bağlıdır.
5.2 Farmakokinetik özellikler
Genel özellikler
Emilim
İntramusküler, intravenöz ve subkutan uygulamadan sonra kolayca emilmektedir.
Dağılım:
İntravenöz yoldan uygulandıktan sonra hiyosin-N-bütil bromür hızla dokulara dağılır
(t alfa=4 dakika, t beta=29 dakika). Dağılım hacmi (Vss) 128 L'dir (yaklaşık 1,7 l/kg'a
1/2 1/2
eşdeğerdir). Müskarinik ve nikotinik resptörlere yüksek afinitesi sebebiyle hiyosin-
Nbutilbromür ağırlıklı olarak, abdominal ve pelvik bölgedeki, aynı zamanda abdominal
organlarda intramüral gangliyonlardaki kas hücrelerinde dağılır. Hiyosin-N-butilbromürün
plazma proteinlerine (albumin) bağlanması yaklaşık % 4,4'tür.
Hayvan çalışmalarında, bu etkiye ilişkin herhangi bir klinik veri bulunmamakla birlikte,
hiyosin-N-butilbromürün kan-beyin bariyerini geçmediği gösterilmiştir.
İn-vitro, hiyosin-N-butilbromürün (1 mM) insan plasental epitelyal hücrelerinde kolin taşıma
sistemi ile etkileştiği gözlenmiştir (1 ,4 nM).
Biyotransformasvon:
Terminal eliminasyon döneminin yarılanma süresi (t gama) yaklaşık 5 saattir.
1/2
Eliminasvon:
Ana metabolik yolak ester bağının hidrolitik parçalanmasıdır. Total klirensi 1,2 L/dakika'dır.
Radyoaktif işaretli hiyosin bütil bromür ile gerçekleştirilen klinik çalışmalar intravenöz
enjeksiyonun ardından radyoaktif dozun %42-61’inin renal olarak, %28,3-37’sinin feçesle
6atıldığını göstermiştir.
İdrarla atılan etkin maddenin değişmemiş kısmı yaklaşık %50’dir. Renal yol ile atılan
metabolitler muskarinik reseptörlere zayıfça bağlanır ve bu nedenle hiyosin bütil bromürün
etkisine katkıda bulunduğu düşünülmemektedir.
Doğrusallık/Doğrusal olmayan durum
Bulunmamaktadır.
Hastalardaki karakteristik özellikler
Özellik göstermemektedir.
Pediyatrik popülasyon
Hiyosin bütil bromür ile ilgili olarak çocuklarda herhangi özel bir farmakokinetik çalışma
gerçekleştirilmemiştir.
5.3. Klinik öncesi güvenlilik verileri
Hiyosin bütil bromürün, sıçanlara diyetle 200 mg/kg veya tavşanlara oral gavaj yoluyla 200
mg/kg veya subkutan enjeksiyonla 50 mg/kg dozunda verilmesi ile gerçekleştirilen sınırlı
üreme toksisite çalışmaları ile hiyosin bütil bromürün teratojenik olduğuna dair bir kanıt
görülmemiştir. Diyetle 200 mg/kg’a kadar dozlarda sıçanlara verildiğinde fertilite
bozulmamıştır.
6. FARMASÖTİK ÖZELLİKLER
6.1 Yardımcı maddelerin listesi
Sodyum klorür
Hidroklorik asit
Enjeksiyonluk su
6.2 Geçimsizlikler
Geçimsizlikle ilgili çalışma bulunmamaktadır. Bu tıbbi ürün başka tıbbi ürünlerle
karıştırılmamalıdır.
6.3. Raf ömrü
24 aydır.
6.4 Saklamaya yönelik özel tedbirler
25°C altındaki oda sıcaklıklarında saklayınız.
6.5 Ambalajin niteliği ve içeriği
Renksiz, Tip I cam ampul şeklinde 6 ampul içeren karton kutuda sunulmaktadır.
6.6 Beşeri tibbi ürünlerden arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmeliği” ne uygun olarak imha edilmelidir.
77. RUHSAT SAHİBİ
TURKTIPSAN SAĞLIK TURİZM EĞİTİM VE TİC A.Ş.
AKYURT/ANKARA
Tel: 0 312 844 15 08
8. RUHSAT NUMARASI
2023/49
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 24.02.2023
Ruhsat yenileme tarihi: -
10. KÜB’ÜN YENİLENME TARİHİ
8