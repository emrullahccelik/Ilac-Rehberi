1/11 
  
 KULLANMA TALİMATI  
 
GRİBEX  COLD & FLU  200 mg/30 mg/4 mg  film  kaplı  tablet  
Ağız yolu ile alınır.  
 
• Etkin maddeler : Her bir film  kaplı  tablet 200 mg ibuprofen, 30 mg psödoefedrin 
hidroklorür ve 4 mg klorfeniramin maleat içerir.  
•  Yardımcı maddeler : L- Hidroksi propil selüloz LH 11, prejelatinize mısır nişastası, laktoz 
monohidrat  (inek sütü kaynaklı) , kroskarmelloz sodyum, mikrokristalin selüloz PH 200, 
sodyum stearil fumarat, Film Kaplama: Opadry KB Low viscosity White 310A180023 
(Makrogol (PEG) Polivinil alkol graft kopolimeri, Titanyumdioksit, Kaolin, Kopolividon, Sodyumlauril sülfat)  Opadry KB Low viscosity Red 310A150004 (Makrogol (PEG) Polivinil alkol graft kopolimeri, Kaolin, Kırmızı demir oksit, Titanyumdioksit, Kopolividon, Sodyumlauril sülfat)  
 
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar okumaya ihtiyaç duyabilirsiniz.  
• Eğer ilave sorularınız olursa, lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğinizde doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında 
yüksek veya düşük doz  kullanmayınız.  
 
Bu Kullanma Talimatında:   
 
1. GRİBEX COLD & FLU nedir ve ne için kullanılır?  
2. GRİBEX COLD & FLU’yu  kullanmadan önce dikkat edilmesi gerekenler  
3. GRİBEX COLD & FLU nasıl kullanılır?   
4. Olası yan etkiler nelerdir?  
5. GRİBEX COLD & FLU’nun  saklanması  
 
Başlıkları yer almaktadır.  
 1. GRİBEX  COLD & FLU  nedir ve ne için kullanılır?  
 GRİBEX  COLD & FLU, koyu pembe renkli, yuvarlak, bombeli film kaplı tabletlerdir.  
GRİBEX  COLD & FLU film kaplı tablet, şeffaf PVC/PE/PVDC –Alüminyum folyo 
blisterlerde 24  ve 30 film kaplı tablet  olarak pazarlanmaktadır. Bir film kaplı tablet ; ibuprofen 
200 mg, psödoefedrin hidroklorür 30 mg ve klorfeniramin maleat 4 mg içerir.  Klorfeniramin vücutta doğal histamini azaltan antihistaminik bir ajandır. Histamin hapşırık, kaşıntı, gözlerde sulanma ve burun akıntısına neden olur. İbuprofen non steroid antiinflamatuar ilaç grubundandır. İbuprofen vücutta ağrı ve inflamasyonu azaltır. 
Psödoefedrin nazal pasajlardaki kan damarlarını büzen dekonjestan bir maddedir. Genişleyen kan damarları burun tıkanıklığına sebep olur. 
2/11 
  
 GRİBEX  COLD & FLU film  kaplı  tablet; 
Soğuk algınlığı, grip, sinüzit ve diğer üst solunum yolu enfeksiyonları ile birlikte görülen ateş, burun akıntısı ve burun tıkanıklığı içeren semptomların giderilmesinde kullanılır.  
2. GRİBEX  COLD & FLU’yu  kullanmadan önce dikkat edilmesi gerekenler  
 GRİBEX  COLD & FLU’yu  aşağıdaki durumlarda KULLANMAYINIZ  
 
Kardiyovasküler (KV)  risk  
- NSAİİ’ler ölümcül olabilecek KV trombotik olaylar, miyokard infarktüsü ve inme riskinde 
artışa neden olabilir. Bu risk kullanım süresine bağlı olarak artabilir. KV hastalığı olan veya 
KV hastalık risk faktörlerini taşıyan hastalarda risk daha yüksek olabilir.  
 - GRİBEX  COLD & FLU koroner arter by -pass cerrahisi öncesi ağrı tedavisinde 
kontrendikedir.  
 Gastrointestinal (GI) riskler  
NSAİİ’ler kanama, ülserasyon, mide veya bağırsak p erforasyonu gibi ölümcül olabilecek 
ciddi GI advers etkilere yol açarlar. Bu advers olaylar herhangi bir zamanda, önceden uyarıcı bir semptom vererek veya vermeksizin ortaya çıkabilirler. Yaşlı hastalar  
ciddi GI etkiler 
bakımından daha yüksek risk taşımaktadırlar.  
 
Eğer;  
• İbuprofen, psödoefedrin, klorfeniramin, ilacın diğer bileşenlerine veya diğer adrenerjik ilaçlara karşı alerjiniz varsa,  
• Hamile  iseniz,  
• Şiddetli karaciğer hastalığınız varsa,  
• Şiddetli akut (âni gelişen) veya kronik (uzun süredir olan) böbrek hastalığınız ve 
böbrek yetmezliğiniz varsa  
• 12 yaşın altındaki çocuklarda,  
• Koroner arter (kalbi besleyen damar) hastalığınız varsa,  
• Eğer bu ilaçları kullanıyorsanız: bazı antidepresanlar, göz veya bağırsak 
bozukluklarının tedavisinde kullanılan atropin, alfa ve beta blokörler içerebilen yüksek tansiyon ilaçları, kan toplanması ve astım tedavisinde kullanılan ilaçlar, iştah baskılayıcılar, duygu durum bozuklukları tedavisinde kullanılan moklobemid, migren tedavisinde kullanılan ergotamin veya metiserjit, doğum sırasında rahim kasılmalarına yardımcı olan oksitosin, 
• Monoamin oksidaz  inhibitörleri adı verilen ilaçlardan kullanıyorsanız veya bu ilaçlarla 
gördüğünüz tedavinin kesilmesini takiben henüz 2 hafta geçmediyse,  
• Daha önceden ibuprofen, aspirin ve diğer NSAİİ’lere karşı, astım, burun iltihabı (rinit) 
veya kurdeşen (ürtiker) gibi alerjik reaksiyonlar gösterdiyseniz,  
• Sözü edilen bu ilaçlar nedeniyle daha önce mide- bağırsak kanaması veya delinmesi 
geçirdiyseniz,  
• Tekrarlayan mide- onikiparmak bağırsağı ülserleri, iltihabi bağırsak hastalıkları 
(ülseratif kolit, Crohn hastalığı), mide -bağırsak kanaması gibi hastalıklarınız varsa ya 
da daha önce tekrarlayan bir şekilde geçirdiyseniz,  
• Şiddetli kalp yetmezliği hastalığınız varsa,  
3/11 
 • İbuprofen kullanırken mide -bağırsak kanaması veya yarası (ülserasyon) oluşur ise, 
• Kanamaya eğilim artmış ise (kolay kanamaya neden olan durumlar var ise), 
• Günlük doz olarak 75 mg aspirin veya diğer NSAİİ kullanıyorsanız,  
• Kalp ritim bozukluğunuz varsa,  
• Kan basıncınız çok yüksekse (şiddetli hipertansiyon) veya ilaçla kontrol altına 
alınamayan hipertansiyonunuz varsa  
• Çok aktif tiroid, diyabet, böbrek yakınında tümörünüz (feokromasitoma) varsa,  
• Prostat problemi olan bir erkek iseniz,  
• Glokomunuz varsa,  
• Başka bir sempatomimetik ilaç (dekonjestan, iştah bastırıcı ilaç ya da amfetamin 
benzeri ilaç) veya beta -blokör ilaç kullanıyorsanız,  
• Ayrıca koroner arter bypass cerrahisi (kalp damarlarındaki tıkanıklığın düzeltilmesi 
ameliyatı) öncesi veya sonrası dönemde GRİBEX  COLD & FLU kullanılmamalıdır.  
 
GRİBEX  COLD & FLU’yu aşağıdaki durumlarda DİKKATLİ KULLANINIZ  
 Eğer;  
• Yüksek tansiyon ve kalp hastalığınız varsa,  
• Diyabet hastası iseniz,  
• Fazla çalışan tiroidiniz varsa,  
• Göz tansiyonunun artması (glokom) durumunda, 
• Feokromositoma  olan hastalarda (böbreküstü bezlerinde oluşan bir tümör olup, 
adrenalin miktarında artışa sebep olabilmektedir.), 
• Kalp ritim bozukluğunuz varsa,  
• Prostat büyümeniz ve idrar kesesi fonksiyon bozukluğunuz varsa,  
• Daha önce size uzamış QT sendromu (kalpte ciddi ritim bozukluğu ve ani ölümlere yol açabilen bir durum) ve Torsades de Pointes tanısı (yaşamı tehdit eden düzensiz kalp ritmi) konduysa veya bu hastalıkların sizde olduğundan şüpheleniliyorsa, 
• Ağız yolu ile kullanılan kortikosteroidler, antikoagülanlar (varfor) kullanıyorsanız,  
• Psödoefedrin içeren ilaçların kullanımını takiben posterior geri dönüşümlü ensefalopati sendromu (PRES) ve geri dönüşümlü serebral vazokonstriksiyon sendromu (RCVS) vakaları rapor edilmiştir. PRES ve RCVS, beyne kan akışının azaldığı nadir durumlardır. PRES veya RCVS belirtisi olabilecek semptomlar gelişmesi durumunda hemen GRİBEX COLD & FLU’yu kullanmayı bırakın ve acil tıbbi yardım alınız (semptomlar için bkz. Bölüm “4. Olası yan etkiler nelerdir”)  
• 60 yaş üzerindeyseniz,  
• Astım hastası iseniz veya daha önce astım geçirdiyseniz; bronşlarda spazma yol açabilir,  
• Önceden mide -onikiparmak bağırsağı ülseri veya başka mide -bağırsak hastalıkları 
geçirdiyseniz; bu tablolarda alevlenme görülebilir, 
• Böbrek hastalığınız varsa; böbrek fonksiyonlarının izlenmesi gerekebilir. İbuprofen ve benzeri NSAİ ilaçları uzun süre kullanan kişilerde böbrek işlevlerinin bozulma riski, kalp yetmezliği ve karaciğer bozukluğu olanlarda, idrar söktürücü (diüretik) ve ADE inhibitörü sınıfı tansiyon ilacı alanlarda ve yaşlılarda yükselmektedir,  
• Karaciğer hastalığınız varsa,  
• Kalp hastalığınız varsa ya da tansiyonu (kan basıncı) yüksek ise; vücudun çeşitli bölümlerinde su tutulması ve bunun sonucunda şişmeler (ödem) görülebilir,  
4/11 
 • İbuprofen ve benzeri ilaçlar, özellikle yüksek dozlarda ve uzun süreyle 
kullanıldıklarında, kalp krizi (miyokard enfarktüsü) veya inme (felç) riskinde küçük 
bir artış ile ilişkili bulunmuştur. Kalp veya damar hastalıkları olan, daha önce inme geçirmiş olan veya bu gibi durumlar için risk taşıyanlarda (yüksek tansiyon, yüksek kolesterol veya şeker hastalığı olanlar ya da sigara içenlerde) tedavi doktor veya eczacı ile görüşülmelidir.  
• İbuprofen ve benzeri NSAİ ilaçlar uzun süreli (süreğen) kullanıldığında, önceden bu türlü bir hastalık geçirmemiş olsanız bile, mide -bağırsak kanalında ülserler, kanama ve 
delinme oluşabilmektedir. Bu türlü istenmeyen etkilerin ortaya çıkma riski, daha önce böyle bir hastalık geçirmiş olanlarda, yaşlı kişilerde, yüksek ilaç dozlarında ve tedavi süresi uzadıkça artmaktadır. 
• Sistemik lupus eritematozus gibi bir bağ dokusu hastalığınız varsa, ilacı kullanm adan 
önce doktorunuza danışınız. 
• Vücudunuzda sebepsiz olarak morarmalar, çürümeler ort aya çıkarsa, doktora 
başvurunuz.  
• Üşüme, titreme ve ateşin birdenbire yükselmesi, halsizlik, baş ağrısı ve kusma ya da ensesinde katılık hissi ortaya çıkarsa hemen doktora başvurunuz; bir tür beyin zarı iltihabı (aseptik menenjit) belirtileri olabilir.  
• Halüsinasyonlar, huzursuzluk, uyku düzensizliği ortaya çıkarsa ilaç almayı bırakınız. 
• Epilepsi (sara) hastalığınız varsa,  
• Cildinizde kızarıklık, döküntüler belirirse, hemen doktora başvurmalısınız.  
• 5 günden daha fazla kullanmayınız.  
 
Diğer NSAİ ilaçlar ile olduğu gibi, GRİBEX  COLD & FLU infeksiyon belirtilerini 
maskeleyebilir.   
 
Hastalığınızın belirtilerinin rahatlamasında etkili olan en düşük dozun, en kısa süreyle kullanılması, ilacın istenmeyen etki olasılığını en aza indirecektir.  
 Bu uyarılar, geçmişteki herhangi bir dönemde dahi olsa sizin için geçerliyse lütfen doktorunuza danışınız.  
 
GRİBEX  COLD & FLU’nu n yiyecek ve içecek ile kullanılması  
GRİBEX  COLD & FLU film kaplı  tableti alırken alkol almayınız. Eğer günde üç kadehten 
fazla alkol alıyorsanız ibuprofen mide kanaması riskini arttırabilir. Portakal suyu ve kola ile birlikte kullanmayınız. GRİBEX  COLD & FLU film  kaplı  tableti bu besinlerden en az bir saat 
önce ya da iki saat sonra alınız. 
 Hamilelik  
İlacı kullanmadan önce doktorunuza veya eczacınıza danışınız .  
 
Hamilelikte, özellikle hamileliğin ilk ve son üç ayında GRİBEX  COLD & FLU film kaplı  
tabletin kullanılması bebek için zararlı olabilir. Hamile iseniz bu ilacı kullanmayınız.  
 Tedaviniz sırasında hamile olduğunuzu fark ederseniz hemen doktorunuza veya eczacınıza danışınız.  
 Emzirme  
İlacı kullanmadan önce doktorunuza veya eczacınıza danışınız .  
 
5/11 
 GRİBEX  COLD & FLU film kaplı tablet anne sütüne geçer , bu emzirilen bebek için zararlı 
olabilir.  
Eğer bebeğinizi anne sütü ile besliyorsanız doktorunuza danışmadan bu ilacı kullanmayınız. 
 Araç ve makine kullanımı  
GRİBEX  COLD & FLU film kaplı tablet sizin düşünce veya reaksiyonlarınıza zarar 
verebilecek yan etkilere sebep olabilir. Eğer araç kullanıyorsanız veya uyanık kalmanızı gerektirecek herhangi bir şey yapıyorsanız dikkatli olmanız gerekir.  
 
GRİBEX  COLD & FLU’nun içeriğinde bulunan bazı yardımcı maddeler hakkında 
önemli bilgiler  
GRİBEX  COLD & FLU, laktoz içermektedir. Eğer daha önceden doktorunuz tarafından bazı 
şekerlere karşı intoleransınız olduğu söylenmişse bu tıbbi ürünü almadan önce doktorunuzla temasa geçiniz.  
 Diğer ilaçlar ile birlikte kullanımı  
Bazı hastalarda etkileşimler bildirildiği için, GRİBEX  COLD & FLU tedavisinde iken, 
aşağıdaki ilaçlardan herhangi birini kullanıyorsanız dikkatli olmalısınız:  
 
• Aminoglikozit sınıfı antibiyotikler (örn. Gentamisin, kanamisin, streptomisin) , 
• Yüksek tansiyon ilaçları , 
• ADE inhibitörleri,  beta- blokerler ve diüretikler , 
• Kolestiramin , 
• Sülfonilüre , 
• CYP2C9 i nhibitörleri (k araciğerde ilaçların etkisiz hale getirilmesinde görev yapan 
proteinleri durduran ilaç grubu; örn. Vorikonazol, flukonazol) , 
• Kan pıhtılaşmasını engelleyen ilaçlar (örn. Varfarin) , 
• Pıhtılaşmayı sağlayan kan pulcuklarının faaliyetini engelleyen ilaçlar (antitrombosit 
ajanlar, örn. Aspirin dipiridamol, klopidogrel) ve depresyon için kullanılan selektif 
serotonin geri -alım inhibitörleri (örn. Fluoksetin, fluvoksamin, paroksetin, sertralin) , 
• Aspirin , 
• Ginkgo biloba bitkisel özütü, 
• İdrar söktürücüler (örn. Furosemid) , 
• Kalp yetmezliğinde kullanılan kalp glikozidleri (örn. Digoksin, digitoksin) , 
• Kaptopril ile birlikte kullanımında dikkatli olunmalıdır. 
• Kinolon sınıfı antibiyotikler (örn. Siprofloksasin); nöbet (konvülsiyon) , 
• Diğer ağrı kesiciler (COX -2 inhibitörleri dahil diğer NSAİİ’ler; örn. Aspirin, 
naproksen, selekoksib, nimesülid) , 
• Kortizon grubu ilaçlar , 
• Lityum tuzları (ruhsal hastalıklarda kullanılır) ve metotreksat (romatizmal eklem hastalıklarında ve bazı kanser türlerinde kullanılan bir ilaç) , 
• Mifepriston (düşük ilacı) , 
• Siklosporin,  
• Takrolimus , 
• Tiklopidin,  
• Zidovudin, 
• Klasik antihistaminikler (sedatif ( yatıştırıcı, sakinleştirici)  etkili) , 
• Fenitoin içeren epilepsi ilaçlarıyla, anksiyete (kaygı, endişe) tedavisinde veya uyku düzenleyici ilaçlarla , 
6/11 
 • Burun tıkanıklığını giderici ilaçlar, trisiklik antidepresanlar (psikiyatrik rahatsızlıkların 
tedavisinde kullanılır), iştah kesici ilaçlar ve bazı sinir sistemi uya rıcı ilaçlar veya 
MAOI’ ler (psikiyatrik rahatsızlıkların tedavisinde kullanılır), bretilyum, betanidin, 
guanitidin, debrizokin, metildopa ve alfa - ve beta- adrenerjik bloker ilaçlar gibi 
tansiyonu düşüren ilaçlar , 
• Moklobemid, 
• Ergot alkaloidler (ergotamin ve metiserjit; migren tedavisinde kullanılır ), 
• Doğumu kolaylaştırmak için kullanılan oksitosin,  
• Trisiklik antidepresanlar (depresyon tedavisinde kullanılır ). 
 
Eğer reçeteli ya da reçetesiz herhangi bir ilacı şu anda kullanıyorsanız  veya son zamanlarda 
kullandınız ise lütfen doktorunuza veya eczacınıza bunlar hakkında bilgi veriniz.  
 3. GRİBEX  COLD & FLU nasıl kullanılır?  
 Uygun kullanım ve doz/uygulama sıklığı için talimatlar : 
Bu ilaç tam olarak kullanma talimatında tarif edildiği gibi veya doktorunuzun önerdiği şekilde kullanılmalıdır. Bu ilacı daha fazla miktarlarda veya tavsiye edilenden daha uzun sürede kullanmayınız. Genellikle bu ilaç sizin hastalık belirtileriniz kayboluncaya kadar kısa bir süre için kullanılır. İbuprofenin aşırı dozda alınması mide ve bağırsaklarınıza zarar verebilir. GRİBEX  COLD & FLU  her 4 veya 6 saatte bir, 1 film kaplı tablet, 24 saatte maksimum 6 
film kaplı tablet kullanılır, en fazla 5 gün kullanılmalıdır. Siz ağrınızı, ateşinizi veya soğuk 
algınlığınızı tedavi edebilecek en küçük doz GRİBEX  COLD & FLU  film kaplı tablet 
kullanın. Eğer ateşiniz üç günden daha fazla devam ettiyse veya ilacı 5 gün kullandığınız halde şikayetleriniz geçmediyse ya da yeni hastalık belirtileri oluştuysa doktorunuza mutlaka 
haber veriniz. Şayet herhangi bir cerrahi operasyon geçirecekseniz ve bu ilacı birkaç gün önce kullandıysanız operasyonun başlangıcında doktorunuza haber veriniz. Bu ilacı kullanırken alerji deri testlerinde beklenmeyen sonuçlar görülebilir. Bu ilacı nem ve sıcaktan uzakta oda sıcaklığında saklayınız.  
 Uygulama yolu ve metodu : 
GRİBEX  COLD & FLU film kaplı tablet sadece ağızdan kullanım içindir. 
 Değişik yaş grupları : 
Çocuklarda kullanımı :  
12 yaş altı çocuklarda kullanılmamalıdır.  
 Yaşlılarda kullanımı:   
GRİBEX  COLD & FLU film kaplı tablet, 60 yaş üzeri hastalarda mide kanaması riskini 
arttırabilir.  
 Özel kullanım durumları:  
Böbrek/Karaciğer yetmezliği :  
GRİBEX  COLD & FLU film kaplı  tableti böbrek ve karaciğer yetmezliği durumunda 
kullanmayınız.  Eğer GRİBEX  COLD & FLU’nun etkisinin çok güçlü veya zayıf olduğuna dair bir izleniminiz 
var ise doktorunuz veya eczacınız ile konuşunuz.   
7/11 
  
 Kullanmanız gerekenden daha fazla GRİBEX  COLD & FLU kullandıysanız  
Eğer kullanmanız gerekenden daha fazla GRİBEX COLD & FLU kullanmışsanız ya da 
çocuklar bu ilacı kazara kullandıysa, alınacak önlem hakkında tavsiye ve risk ile ilgili görüş almak üzere her zaman bir doktora veya en yakın hastaneye başvurun.  
 Belirtiler: mide bulantısı, karın ağrısı, kusma (kanlı çizgiler olabilir), baş ağrısı, kulak çınlaması, bilinç bulanıklığı ve titrek göz hareketlerini içerebilir. Yüksek dozlarda, uyuşukluk, göğüs ağrısı, çarpıntı, bilinç kaybı, kasılmalar (özellikle çocuklarda), güçsüzlük ve baş dönmesi, idrarda kan, üşüme hissi, solunum problemleri bildirilmiştir.  
 GRİBEX  COLD & FLU’yu kullanmayı unutursanız  
Unutulan dozları dengelemek için çift doz almayınız. Daha sonraki normal alım saatine göre 
önerilen dozu yeniden almaya devam ediniz.  
 
GRİBEX  COLD & FLU ile tedavi sonlandırıldığında oluşabilecek etkiler  
Bulunmamaktadır. 
 4. Olası yan etkiler nelerdir?  Tüm ilaçlar gibi, GRİBEX  COLD & FLU’nun  içeriğinde bulunan maddelere duyarlı olan 
kişilerde yan etkiler olabilir.  Aşağıdakilerden biri olursa, GRİBEX  COLD & FLU’yu kullanmayı durdurunuz ve 
DERHAL doktorunuza bildiriniz veya size en yakın hastanenin acil bölümüne başvurunuz:  
• Nefes darlığı; yüzde, dudaklarda, göz kapaklarında, dilde ve boğazda şişme; deride şiddetli kaşıntı ve döküntü; tansiyon düşmesine ba ğlı çarpıntı ve baş dönmesi (aşırı 
duyarlılık -alerji),  
• Hırıltı veya zor nefes alma (astım nöbeti),  
• Kan basıncında yükselme (hipertansiyon),  
• Kalp atışlarında düzensizlik, çarpıntı, göğüs ağrısı, 
• Şiddetli karın ağrısı (mide ülseri veya pankreatit),  
• Gözlerde ve deride sarılık (karaciğer işlev bozukluğu), 
• Dışkıda veya kusmukta kan veya kahve telvesi gibi siyah renk (sindirim sistemi kanaması),  
• Deride morluklar, burun ve diş eti kanaması, enfeksiyon hastalıklarına yakalanma sıklığı artmışsa, solukluk ve halsizlik (kemik iliği baskılanması), 
• Ciltte, ağızda, gözlerde, cinsel organ çevresinde; cilt soyulması, şişmesi, kabarcıkları 
ve ateş ile seyreden ciddi hastalık hali (eritema multiforme),  
• Deri içi sıvı dolu kabarcıklarla deri soyulmaları ve doku kaybı ile seyreden ciddi bir 
hastalık (toksik epidermal nekroliz),  
• Kaslarda ani güç kaybı, his kaybı, görme bozuklukları (inme),  
• Şiddetli baş ağrısı, ense sertliği, bulantı, kusma ve bilinç bulanıklığı (aseptik menenjit),  
• Gerçekte olmayan şeyleri görme ve duyma hali varsa (varsanı -halüsinasyon). 
 Bunların hepsi çok ciddi yan etkilerdir.  
8/11 
  
Eğer bunlardan biri sizde mevcut ise, sizin GRİBEX  COLD & FLU’ya karşı ciddi alerjiniz 
var demektir. Acil tıbbi müdahaleye veya hastaneye yatırılmanıza gerek olabilir.  Bu çok ciddi yan etkilerin hepsi oldukça seyrek görülür.  Yan etkiler görülme sıklıklarına göre aşağıdaki şekilde sıralanmıştır.  Çok yaygın: 10 hastanın en az birinde görülebilir.  
Yaygın: 10 hastanın birinden az fakat 100 hastanın birinden fazla görülebilir. Yaygın olmayan:  100 hastanın birinden az, fakat 1.000 hastanın birinden fazla görülebilir.  
Seyrek : 1.000 hastanın birinden az , fakat 10.000 hastanın birinden fazla  görülebilir. 
Çok seyrek:  10.000 hastanın birinden az görülebilir. 
Bilinmiyor: Eldeki verilerden hareketle tahmin edilemiyor.  Yaygın : 
• Sinirlilik, uykusuzluk  
• Sersemlik, baş ağrısı ve baş dönmesi  
• Bulanık görme  
• Sindirim bozukluğu (dispepsi)  
• İshal (diyare)  
• Bulantı, kusma, karın ağrısı  
• Mide ve bağırsakta aşırı gaz (flatulans)  
• Bağırsak hareketlerinde seyrelme veya olmaması (konstipasyon)  
• Mide bağırsak kanaması  
• Kanamaya bağlı katran renkli, kötü kokulu dışkı (melena)  
• Kan veya kahve telvesi  gibi kusma (hematemez)  
• Deri döküntüsü 
 Yaygın olmayan : 
• Görme bozukluğu  
• Oniki parmak bağırsağında meydana gelen yara (duodenal ülser)  
• Mide ülseri (gastrik ülser)  
• Midenin iç yüzündeki zarın iltihaplanması (gastrit)  
• Küçük yaralarla belirgin ağız iltihabı (oral ülserasyon)  
• Sarılık  
• Karaciğer iltihabı (hepatit)  
• Karaciğer fonksiyon bozukluğu 
• Telaş hali, huzursuzluk, 
• Karaciğer fonksiyon bozukluğu 
• Uyuşma (parestezi)  
• Duyma bozukluğu (duymada azalma, artma)  
• Rinit (nezle,  grip)  
• Yorgunluk 
• Astım, astımda ağırlaşma, bronkospazm ya da sıkıntılı soluk alıp verme (dispne) gibi solunum yolu reaksiyonları, 
• Kurdeşen (ürtiker)  
• Kaşıntı (pruritus)  
• Deri ve mukozalardaki küçük kanamalar (purpura)  
9/11 
 • Yüz ve boğazda şişmeye (ödem) neden olan aşırı duyarlılık (anjiyoödem)  
• Işığa duyarlılık (fotosensitivite)  
• Ağrılı idrar yapma  
• Erkek hastalarda idrar yapmada zorluk (üriner retansiyon)  
• Böbrek yetmezliği (ayak bileklerinde şişme gibi)  
 
Seyrek : 
• Beyaz kan hücreleri (lökosit) sayısında azalma (lökopeni)  
• Trombosit -kan pıhtılaşmasına aracılık eden hücrelerin sayısında azalma 
(trombositopeni)  
• Ani gelişebilen beyaz kan hücrelerinin sayısında aşırı azalma (agranülositoz)  
• Kan hücreleri sayısında ciddi azalma (aplastik anemi)  
• Hemolitik anemi (bir tür kansızlık)  
• Kandaki nötrofillerin sayısının aşırı derecede azalması (nötropeni)  
• Kulak çınlaması (tinnitus)  
• Olmayan şeyleri görme, hissetme veya duyma (halüsinasyon)  
• İç kulak rahatsızlığından kaynaklanan baş dönmesi (vertigo)  
• Beyin zarı iltihabı (ense sertliği, baş ağrısı, bulantı, kusma, ateş, ışığa dayanıksızlık ya da oryantasyon (yer, zaman, mekan algısı) kaybı) (aseptik menenjit)  
• Yaygın, şiddetli alerjik reaksiyon (anafilaksi)  
• Hezeyan  
• Kalp atışında artış (taşikardi)  
• Yüksek kan basıncı (hipertansiyon)  
• Kalp ritminde bozukluk 
• Göz sinirlerinde iltihaplanma (o ptik nevrit)  
• Uykululuk hali (somnolans)  
• Zehirli bir madde nedeniyle göz sinirlerinde iltihaplanma (toksik optik nöropati)  
• Ağız kuruluğu  
• Mide, bağırsakta delinme (gastrointestinal perforasyon)  
• Karaciğerde hasar  
• Ödem  
• Alerji sonucu ciltte görülen döküntüler (alerjik dermatit)  
 Çok seyrek : 
• Pankreas iltihabı (pankreatit)  
• Karaciğer yetmezliği  
• Stevens -Johnson sendro mu dahil büllöz deri iltihabı (c iltte, ağızda, gözlerde, cinsel 
organ çevresinde; cilt soyulması, şişmesi, kabarcıkları ve ateş ile seyreden ciddi hastalık hali)  
• Ağızda ve vücudun diğer alanlarında su toplaması şeklinde veya farklı büyüklüklerde kırmızı döküntülerle seyreden hastalık (eritema multiforme)  
• Deride içi sıvı dolu kabarcıklarla, deri soyulmaları ve doku kaybı ile seyreden ciddi bir hastalık (toksik epidermal nekroliz)  
• Kalp arterlerinin bir kan pıhtısı ile tıkanması  
    
10/11 
  
Bilinmiyor : 
• Posterior geri dönüşümlü ensefalopati sendromu (PRES) ve geri dönüşümlü serebral  
vazokonsrtiksiyon sendromu (RCVS) olarak bilinen, beyinde kan damarlarını 
etkileyen ciddi durumlar 
Posterior geri dönüşümlü ensefalopati sendromu (PRES) ve geri dönüşümlü serebral  
vazokonstriksiyon sendromu (RCVS) belirtileri olabilecek aşağıda belirtilen semptomlar 
gelişmesi durumunda hemen GRİBEX COLD & FLU’yu kullanmayı bırakın ve acil tıbbi yardım alınız: 
− Âni başlayan şiddetli baş ağrısı  
− Hasta hissetmek  
− Kusma  
− Bilinç bulanıklığı  
− Nöbetler, görmede değişiklikler  
• Alerjik reaksiyon ve anjiyoödem 
• Uyarılabilirlik artışı ve anksiyete (kaygı, endişe)  
• İştahsızlık  
• Kalın bağırsak iltihabı (kolit) ve Crohn hastalığının alevlenmesi  
• Hemolitik anemi (bir tür kansızlık)  
• Kan bozukluğu (diskrazi)  
• Balgamda koyulaşma  
• Kanda eozinofil (bir çeşit beyaz kan hücresi) sayısında artma (eozinofili) ve sistemik semptomların eşlik ettiği ilaç reaksiyonu: DRESS sendromu olarak bilinen şiddetli bir cilt rea ksiyonu ortaya çıkabilir. DRESS’in semptomları şunlardır: döküntü, ateş, lenf 
düğümlerinin şişmesi ve eozinofillerin (bir çeşit beyaz kan hücresi) artışı.  
 GRİBEX  COLD & FLU gibi ilaçlar, kalp krizi (miyokard enfarktüsü) veya inme riskinde 
küçük bir artışa neden olabilir.  Seyrek olarak GRİBEX  COLD & FLU ile kan bozuklukları ve böbrek problemleri oluşabilir. 
 Aşağıdakilerden herhangi birini fark ederseniz doktorunuza söyleyiniz:  
 İshal, kabızlık, karın ağrısı, hazımsızlık, ağızda kuruma, döküntü, rahatsızlık veya kaygı - 
endişe, yorgunluk, baş ağrısı, sarılık, ödem, normalden uzun süren kanama.  
 Eğer bu kullanma talimatında bahsi geçmeyen herhangi bir yan etki ile karşılaşırsanız doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi durumunda hekiminiz, eczacınız veya hemşireniz ile konuşunuz. Ayrıca karşılaştığınız yan etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 0 800 314 00 08 numaralı yan etki bildirim hattını arayarak Türkiye Farmakovijilans Merkezi (TÜFAM)’ne bildiriniz. Meydana gelen yan etkileri bildirerek kullanmakta olduğunuz ilacın güvenliliği hakkında daha fazla bilgi edinilmesine katkı sağlamış olacaksınız.  
11/11 
  
 5. GRİBEX  COLD & FLU’nun saklanması  
 GRİBEX COLD & FLU’yu, çocukların göremeyeceği, erişemeyeceği yerlerde ve ambalajında 
saklayınız.  25°C’nin altındaki oda sıcaklığında, kuru bir yerde saklayınız.  
 Son kullanma tarihi ile uyumlu olarak kullanınız.  Blisterin veya ambalajın üzerinde belirtilen son kullanma tarihinden önce GRİBEX COLD & 
FLU  kullanınız.  
 Eğer üründe ve/veya ambalajında bozukluklar fark ederseniz GRİBEX  COLD & FLU film 
kaplı tableti kullanmayınız.  
 
Son kullanma tarihi geçmiş veya kullanılmayan ilaçları çöpe atmayınız! Çevre, Şehircilik ve 
İklim Değişikliği Bakanlığı’nca belirlenen toplama sistemine veriniz.  
 
Ruhsat sahibi:  
NOBEL İLAÇ SANAYİİ VE TİCARET A.Ş.  
Ümraniye 34768 İSTANBUL  
 Üretim yeri:  
NOBEL İLAÇ SANAYİİ VE TİCARET A.Ş.  
Sancaklar 81100 DÜZCE   Bu kullanma talimatı 14/ 05/2024 tarihinde onaylanmıştır.  
 
