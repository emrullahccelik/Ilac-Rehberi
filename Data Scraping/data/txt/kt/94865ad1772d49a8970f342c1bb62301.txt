1 
 KULLANMA TALİMATI  
 
MOLREM  45 mg efervesan  tablet  
Ağızdan alınır.  
 
 Etkin madde (ler): 45 mg Mirtazapin.  
 Yardımcı madde (ler): Sodyum klorür , sitrik asit anhidr, sodyum hidrojen karbonat, 
Peg 6000, P.V.P.K -30, sukraloz  (E955) , limon aroması  
                                                                                         
Bu ilacı kullanmaya başlamadan önce bu KULLANMA TALİMATINI dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız. Daha sonra tekrar ok umaya ihtiyaç duyabilirsiniz.  
• Eğer ilave sorularınız olursa,  lütfen doktorunuza veya eczacınıza danışınız.  
• Bu ilaç kişisel olarak sizin için reçete edilmiştir, başkalarına vermeyiniz.  
• Bu ilacın kullanımı sırasında, doktora veya hastaneye gittiğiniz de doktorunuza bu ilacı 
kullandığınızı söyleyiniz.  
• Bu talimatta yazılanlara aynen uyunuz. İlaç hakkında size önerilen dozun dışında yüksek 
veya düşük doz kullanmayınız.  
 
Bu Kullanma Talimatında:  
 
1. MOLREM  nedir ve ne için kullanılır?  
2. MOLREM ’i kullanm adan önce dikkat edilmesi gerekenler  
3. MOLREM  nasıl kullanılır?  
4. Olası yan etkiler nelerdir?  
5. MOLREM ’in saklanması  
 
Başlıkları yer almaktadır.  
 
1. MOLREM  nedir ve ne için kullanılır?  
MOLREM , etkin madde olarak 45  mg mirtazapin içerir  ve antidepresanla r adıyla bilinen bir 
ilaç grubuna üyedir.  
 
MOLREM , beyaz renkli, iki tarafı düz, silindirik efervesan tablet görünümüne sahiptir. 30 
efervesan tablet içeren strip ambalajlarda piyasaya sunulmaktadır.  
 
Mirtazapin, beyinde bulunan 5 -HT2 ve 5 -HT3 reseptörleri ni bloke ederek, sinirsel sinyalleri 
ileten kimyasal taşıyıcılar olan nörotransmitterlerin iletimini artırır. MOLREM majör depresif 
bozukluğun (ağır ruhsal çöküntü hastalığı) tedavisinde kullanılır.  
 
MOLREM’in etkisini göstermesi 1 ila 2 haftayı alacaktır.  2 ila 4 hafta sonra kendinizi daha 
iyi hissetmeye başlayabilirsiniz. Eğer 2 ila 4 hafta sonra hala iyi hissetmiyorsanız ya da daha 2 
 kötü hissediyorsanız doktorunuza danışmalısınız. Daha fazla bilgi için "3. MOLREM nasıl 
kullanılır?" bölümüne bakınız.  
 
2. MOLREM ’i kullanmadan önce dikkat edilmesi gerekenler  
MOLREM’i aşağıdaki durumlarda KULLANMAYINIZ  
 Eğer mirtazapine veya MOLREM’in içindeki maddelerden (Bkz. Yardımcı maddeler) 
herhangi birine karşı aşırı duyarlıysanız. MOLREM almadan önce hemen doktorunuzla 
konuşmalısınız.  
 Eğer monoamin oksidaz inhibitörleri (MAOİ'leri) olarak bilinen ve depresyon (ruhsal 
çöküntü) hastalığının tedavisinde kullanılan ilaçlar kullanıyorsanız veya yakın zamanda 
(son iki hafta içinde) kullandıysanız.  
 
MOLREM’i aşağıdaki durumlard a DİKKATLİ KULLANINIZ.  
 
Antidepresan ilaçların (ruhsal çöküntü hastalığını tedavi eden) çocuklar ve 24 ya şına kadar 
olan gençlerdeki kullanımlarının  intihar dü şünce ya  da davranı şlarını artırma olasılı ğı 
bulunmaktadır. Bu nedenle,  özellikle tedavinin ba şlangıcı ve ilk aylarında ilaç dozunun 
artırılma/azaltılma ya da  kesilme dönemlerinde hastanın gösterebilece ği huzursuzluk, a şırı 
hareketlilik gibi  beklenmedik davranı ş değişiklikleri ya  da intihar olasılı ğı gibi nedenlerle 
hastanın gerek  ailesi gerekse tedav i edicilerle yakinen izlenmesi gerekir .  
 
MOLREM, 18 yaşın üzerindeki hastalarda majör depresif bozukluğun (ağır ruhsal çöküntü 
hastalığının) tedavisinde kullanılır.  
 
Ayrıca bu grup ilaçları kullanan 18 yaş altındaki hastalarda intihar girişimi, intihar 
düşünceleri ve düşmanca davranışlar (ağırlıklı olarak saldırganlık, ters davranışlar ve öfke) 
gibi yan etkilerin görülme riskinin arttığını bilmelisiniz. Buna rağmen doktorunuz 18 yaş 
altındaki hastalara, onlar için en iyisi olduğuna karar verirse MOLREM ver ebilir. Eğer 
doktorunuz 18 yaş altındaki bir hastaya MOLREM verdiyse ve siz bunu tartışmak isterseniz, 
lütfen doktorunuza ulaşınız. Eğer 18 yaş altındaki hastalarda MOLREM alındığında, yukarıda 
listelenen belirtilerden herhangi biri gelişirse veya kötüleşi rse, doktorunuzu 
bilgilendirmelisiniz. Ayrıca bu yaş grubunda, mirtazapinin  büyüme, olgunlaşma, bilişsel ve 
davranışsal gelişim ile ilgili uzun dönem güvenlilik etkileri de henüz belirtilmemiştir. Ek 
olarak, bu yaş grubunda yetişkinlere kıyasla belirgin ki lo artışı sıklıkla gözlemlenmiştir.  
 
İntihar düşünceleri ve depresyonunuzun kötüleşmesi   
Eğer depresyondaysanız, bazen intihar etme veya kendinize zarar verme düşünceleriniz 
olabilir. Antidepresan ilaçların etkilerini gösterebilmeleri için genellikle iki h afta, kimi zaman 
da daha uzun süre kullanılmaları gerektiğinden, bunlar antidepresan tedaviye yeni 
başlandığında daha da artabilir.  
 
 
 3 
 Aşağıdaki koşullar, bu düşüncelerin ortaya çıkma olasılığını artırabilir:  
 Kendinizi öldürme veya kendi kendinize zarar v erme düşüncelerine daha önce de 
kapılmışsanız.  
 Eğer genç bir yetişkinseniz. Klinik çalışmalardaki bilgiler, antidepresanlar ile tedavi 
edilen, psikiyatrik rahatsızlıkları olan 25 yaşın altındaki yetişkinlerde intihar davranışı 
riskinin arttığını göstermişt ir.  
 
 Herhangi bir zamanda kendinizi öldürme veya kendi kendinize zarar verme düşüncelerine 
kapılırsanız, hemen doktorunuzla irtibata geçiniz veya hemen bir hastaneye gidiniz.  
 
Depresyonda olduğunuzu bir akrabanıza veya yakın dostunuza söylemeniz  ve onlara  bu 
kullanma talimatını okumalarını önermeniz size fayda sağlayabilir.  Kendilerinden, sizdeki 
depresyonun şiddetlendiğini düşündükleri veya davranışlarınızda endişe verici değişiklikler 
görmeleri durumunda bunu size söylemelerini isteyebilirsiniz.  
 
Aynı za manda, MOLREM’i aşağıdaki durumlarda kullanırken de dikkatli olunuz.  
 Eğer sizde aşağıda sayılanlardan herhangi biri varsa ya da daha önce olmuşsa ve 
bildirmemişseniz aşağıdaki durumları MOLREM kullanmadan önce doktorunuza 
anlatınız:  
- Nöbetler (sara); eğer s izde nöbet gelişirse veya nöbetleriniz sıklaşırsa, MOLREM 
almayı kesiniz ve hemen doktorunuzla irtibata geçiniz;  
- Karaciğer hastalığı , sarılık dahil; eğer sarılık oluşursa, MOLREM almayı kesiniz ve 
hemen doktorunuzla irtibata geçiniz;  
- Böbrek hastalığı ; 
- Kalp  hastalığı  veya kan basıncı (tansiyon) düşmesi ; 
- Şizofreni ; eğer paranoid düşünceler (ortada tam ve geçerli bir kanıt bulunmaksızın, 
kişinin her şeyden aşırı derecede kuşkulanması durumu) gibi psikotik belirtiler sıklaşır 
veya şiddetlenirse, hemen doktorunu zla irtibata geçiniz;  
- Manik depresyon  (birbirini izleyen coşku hissi/aşırı aktivite ve depresyon 
dönemleri); eğer coşku veya aşırı heyecan hissederseniz, MOLREM almayı kesiniz ve 
hemen doktorunuzla irtibata geçiniz;  
- Diyabet hastalığı ; insülin veya şeker ha stalığında kullanılan diğer ilaçlarınızın dozunu 
ayarlamaya ihtiyaç duyabilirsiniz;  
- Göz hastalığı ; göz basıncının artması gibi (glokom, göz tansiyonu);  
- İdrar yapma zorluğu ; prostat bezinin büyümesi nedeniyle oluşur;  
- Kalp ritminizi değiştirebilen belirli ka lp hastalığı tipleri ; yakın zamanda geçirilmiş 
kalp krizi, kalp yetmezliği veya kalbin ritmini etkileyebilen belirli ilaçların alınması.  
 
 Eğer sizde nedeni anlaşılmayan yüksek ateş, boğaz ağrısı ve ağız yaraları (ülserleri) gibi 
enfeksiyon belirtileri vars a MOLREM almayı kesiniz ve kan testi için hemen 
doktorunuza görününüz. Ender hastalarda bu belirtiler, kemik iliğindeki kan hücresi 
yapımında bozuklukları işaret ediyor olabilir. Ender olmakla birlikte, bu belirtiler daha 
çok 4 –6 haftalık tedaviden sonra g örülür.  4 
  Eğer yaşınız ileriyse antidepresanların yan etkilerine daha duyarlı olabilirsiniz.  
 
 MOLREM tek başına veya serotonerjik etkili aktif maddeler olarak bilinen bazı ilaçlarla 
birlikte kullanıldığında çok nadir olarak serotonin sendromu olarak bilinen bir tablonun 
ortaya çıktığı görülmüştür. Bu sendromun belirtileri olarak nedeni anlaşılamayan ateş, 
terleme, kalp hızının artması, ishal (denetlenemeyen), kas kasılmaları, titreme, aşırı aktif 
refleksler, hareketlilik, mizaç değişiklikleri ve bilinç kaybı görülebilir. Ayrıntılı bilgi için 
bkz: "Diğer ilaçlar ile birlikte kullanımı"  
 
 MOLREM’in uzun süreli kullanımının ardında aniden kesilmesi yoksunluk belirtileri de 
denilen geri çekilme belirtilerine yol açabilir. Bu belirtiler arasında sersemlik, 
huzursuzl uk, kaygı, baş ağrısı ve bulantı yer almaktadır. Doktorunuz ilacın dozunu yavaş 
yavaş azaltarak tedaviyi sonlandıracaktır.  
 
Bu uyarılar, geçmişteki herhangi bir dönemde dahi olsa sizin için gerekliyse lütfen 
doktorunuza danışınız.  
 
MOLREM ’in yiyecek ve iç ecek ile kullanılması  
MOLREM kullanırken alkol alırsanız, uyuşukluk ve uyuklama hissedebilirsiniz.  
Bu ilacı kullandığınız sürece alkol alımı önerilmez.  
MOLREM ’i yiyeceklerle birlikte veya aç karnına alabilirsiniz.  
 
Hamilelik  
İlacı kullanmadan önce doktoru nuza veya eczacınıza danışınız.  
Mirtazapin  tedavisi konusunda gebe kadınlardaki sınırlı tecrübeler, bir risk artışını işaret 
etmemektedir. Ancak, hamilelikte kullanıldığı zaman dikkatli olunmalıdır.  
 
Eğer MOLREM kullanıyorsanız ve hamileyseniz veya hamil e kalmayı planlıyorsanız, 
doktorunuza MOLREM kullanmaya devam edip etmeyeceğinizi sorunuz. Eğer MOLREM’i 
doğuma ya da doğumdan çok kısa zaman önceye kadar kullandıysanız, bebeğiniz olası yan 
etkiler yönünden kontrol edilmelidir.  
 
Gebelik sırasında selekti f serotonin geri -alım inhibitörleri (SSRI) kullanımı ile bebeklerde 
hızlı soluma ve mavimtırak görünüm ile kendini gösteren yenidoğan persistan pulmoner 
hipertansiyonu (PPHN) oluşum riski ciddi şekilde artabilir. Bu semptomlar genellikle doğum 
sonrasındaki  ilk 24 saat içerisinde başlar. Eğer böyle bir durum gelişirse derhal doktorunuza 
bildiriniz.  
 
Tedaviniz sırasında hamile oldu ğunuzu fark  ederseniz hemen doktorunuza veya eczacınıza  
danışınız. 
 
Emzirme  
İlacı kullanmadan önce doktorunuza veya eczacınıza da nışınız.  
MOLREM kullanırken emzirip emziremeyeceğinizi doktorunuza veya eczacınıza sorunuz.  5 
 Araç ve makine kullanımı  
MOLREM, konsantrasyonunuzu veya dikkatinizi etkileyebilir. Hastalar, motorlu araç veya 
hareketli makinelerin kullanımı gibi dikkat ve iyi konsantrasyon gerektiren potansiyel 
tehlikeli işlerden kaçınmalıdır. Araç ya da makine kullanmadan önce bu yeteneklerinizin 
etkilenmediğinden emin olmalısınız. Eğer doktorunuz 18 yaşın altındaki bir hastaya 
MOLREM vermişse, hastanın trafiğe çıkmadan önce ( örn. bisiklet) konsantrasyon ve 
dikkatinin etkilenmediğinden emin olunuz.  
 
MOLREM ’in içeriğinde bulunan bazı yardımcı maddeler hakkında önemli bilgiler  
MOLREM  her bir efervesan tablette 166,9 mg (7,26 mmol ) sodyum ihtiva eder. Bu durum 
kontrollü sodyum di yetinde olan hastalar için göz önünde bulundurulmalıdır.  
 
Diğer ilaçlar ile birlikte kullanımı  
Aşağıdaki listedeki ilaçlardan herhangi birini alıyorsanız (veya almayı planlıyorsanız), 
doktorunuza veya eczacınıza bildiriniz.  
 
Ayrıca reçetesiz tedarik ettiği niz herhangi bir ilaç alıyorsanız veya yakın zamanda almışsanız, 
lütfen doktorunuza veya eczacınıza bildiriniz.  
Aşağıdaki ilaçlarla birlikte MOLREM kullanmayınız:  
 Monoamin oksidaz inhibitörleri (MAO inhibitörleri). Ayrıca, MAO inhibitörlerinin 
kullanımı so na erdikten sonra, iki hafta geçmeden MOLREM kullanmayınız. Eğer 
MOLREM kullanmayı bırakırsanız, sonraki iki hafta süresince de MAO inhibitörlerini 
kullanmayınız. MAO inhibitörlerinin örnekleri moklobemid, tranilsipromin (her ikisi de 
antidepresandır) ve s elegilindir (Parkinson hastalığında kullanılır).  
 
Aşağıdaki ilaçlarla birlikte MOLREM’i dikkatli kullanınız:  
 Serotonin geri -alım inhibitörleri (SSRI), venlafaksin ve L -triptofan veya triptanlar  
(migren tedavisinde kullanılır), tramadol  (bir ağrı kesici), linezolid  (bir antibiyotik), 
lityum  (bazı psikiyatrik durumların tedavisinde kullanılır), metilen mavisi  (kanda 
yüksek methemoglobin düzeylerinin tedavisinde kullanılır)  ve St. John’s Wort –sarı 
kantaron  ilaçları (depresyon için bitkisel bir ilaç) gibi ant idepresanlar;  çok ender 
durumlarda, MOLREM tek başına veya bu ilaçlarla mirtazapinin kombinasyonu olarak 
serotonin sendromuna neden olabilir Bu sendromun bazı belirtileri şunlardır; nedeni 
anlaşılamayan ateş, terleme, kalp atım sayısının artması, ishal (de netlenemeyen) kas 
kasılmaları, titreme, aşırı aktif refleksler, hareketlilik, mizaç değişiklikleri ve bilinç kaybı. 
Bu belirtilerin birkaçı birden sizde ortaya çıkarsa, hemen doktorunuza bildiriniz.  
 
 Antidepresan nefazodon;  bu ilaç kanınızdaki mirtazapin m iktarını artırabilir. Bu ilacı 
kullanıyorsanız, doktorunuza bildiriniz. MOLREM dozunu azaltmanıza veya nefadozon 
kullanımı durdurulduğunda. MOLREM dozunu yeniden artırmanıza ihtiyaç duyulabilir.  
 
 Benzodiazepinler gibi anksiyete veya uykusuzluk ilaçları,  olanzapin gibi şizofreni 
ilaçları  (düşle gerçeğin ayırt edilemediği bir ruh hastalığı), setirizin gibi alerji ilaçları,  
morfin gibi şiddetli ağrı kesici ilaçlar;  MOLREM bu ilaçlarla birlikte kullanılırsa, 6 
 bunlara bağlı sedasyonu (uyku hali) artırabilir.  
 
 Enfeksiyon ilaçları;  bakteriyel enfeksiyon ilaçları (eritromisin gibi), mantar enfeksiyonu 
ilaçları (ketokonazol gibi) ve HIV/AIDS ilaçları (HIV -proteaz inhibitörleri gibi) ve mide 
ülseri ilaçları (simetidin gibi). Bu ilaçlar mirtazapin ile birlikte kullan ıldıkları zaman, 
kandaki mirtazapin miktarını artırabilir. Bu ilaçları kullanıyorsanız, doktorunuzu 
bilgilendiriniz. Bu ilaçlarla birlikte kullanılan MOLREM dozunun azaltılması veya söz 
konusu ilaçların birlikte kullanılması durdurulduğunda, MOLREM dozunun  artırılması 
gerekebilir.  
 
 Karbamazepin ve fenitoin gibi epilepsi (sara) ilaçları , rifampisin gibi tüberküloz 
ilaçları ; bu ilaçlar mirtazapin ile birlikte kullanıldıkları zaman, kandaki mirtazapin 
miktarını azaltabilir. Bu ilaçları kullanıyorsanız, doktoru nuzu bilgilendiriniz. Bu ilaçlarla 
birlikte kullanılan mirtazapin dozunun artırılması veya söz konusu ilaçların birlikte 
kullanılması durdurulduğunda, mirtazapin dozunun azaltılması gerekebilir.  
 
 Varfarin gibi kanın pıhtılaşmasını önleyen ilaçlar ; MOLREM, varfarinin etkilerini 
kanda artırabilir. Bu ilacı kullanıyorsanız, doktorunuzu bilgilendiriniz. Varfarin ve 
mirtazapinin birlikte kullanıldığı hastalarda, doktorunuzun kanınızın pıhtılaşma 
durumunu gösteren tetkikleri dikkatlice izlemesi önerilir.  
 
 Kalp ri tmini etkileye bilen ilaçlar  (örn. belirli antibiyotikler ve bazı anti -psikotikler).  
 
Eğer reçeteli ya  da reçetesiz herhangi bir ilacı şu anda kullanıyorsanız veya son zamanlarda 
kullandınız ise lütfen doktorunuza veya eczacınıza bunlar hakkında bilgi verin iz.  
 
3. MOLREM  nasıl kullanılır?  
Uygun kullanım ve doz/uygulama sıklığı için talimatlar:  
MOLREM 'i her zaman, doktorunuzun veya eczacınızın tam olarak size söylediği şekilde 
alınız. Emin değilseniz, doktorunuzla veya eczacınızla birlikte kontrol etmelisini z. 
 
Genellikle tedaviye başlama dozu günde 15 mg  veya 30  mg’dır. Doktorunuz ilaç 
dozunuzu, sizin için en iyi olan doza ulaşmak üzere birkaç gün içerisinde artırmanızı 
önerebilir (günlük 15 –45 mg arasında). Genellikle doz tüm yaşlar için aynıdır. Ancak, eğe r 
ileri yaştaysanız veya böbrek veya karaciğer yetmezliğiniz varsa, doktorunuz dozu size 
uyarlayabilir.  
 
Genellikle MOLREM  etkisini göstermeye 1 ila 2 hafta sonra başlayacaktır ve 2 ila 4 hafta 
sonra, daha iyi hissetmeye başlayabilirsiniz.  
 
MOLREM 'in etkil eri hakkında doktorunuzla konuşmanız, tedavinin ilk birkaç haftası 
süresince önemlidir . 
 
 7 
 MOLREM  kullanmaya başlamanızdan 2 ila 4 hafta sonra, bu ilacın sizi nasıl etkilediği 
hakkında doktorunuzla konuşunuz.  
 
Eğer hala iyi hissetmiyorsanız, doktorunuz daha  yüksek bir doz reçete edebilir. Bu yeni doz 
kullanımında, 2 ila 4 hafta sonra tekrardan doktorunuzla konuşunuz.  
 
Genellikle, depresyon belirtilerinizin 4 ila 6 ayda kaybolmasına kadar, MOLREM  
kullanmanız gerekecektir.  
 
Uygulama yolu ve metodu:  
MOLREM’i he r gün aynı saatte alınız. MOLREM’in yatmadan önce, tek doz olarak alınması 
en uygunudur. Ancak doktorunuz MOLREM dozunuzu bölmeyi önerebilir – bir bölümü 
sabah ve diğer bölümü gece yatmadan önce. Yüksek doz yatmadan önce alınmalıdır.  
 
Efervesan tabletler i 1 bardak suda (150 mL)  erittikten sonra bek letmeden içiniz.  
Eğer MOLREM’in etkisinin çok güçlü veya zayıf olduğuna dair bir izleniminiz var ise 
doktorunuz veya eczacınız ile konuşunuz.  
 
Değişik yaş gruplarında  kullanımı : 
Çocuklarda kullanım ı 
Mirtazapin n ormal olarak, etkinliği kanıtlanmadığından çocuklarda ve 18 yaşın altındaki 
adölesanlarda kullanılmamalıdır. Ayrıca bu grup ilaçları kullanan, 18 yaşından küçük 
hastalarda intihar girişimi, intihar düşünceleri ve düşmanca davranışlar (ağırlıklı olarak 
saldırganlık, ters davranışlar ve öfke) gibi yan etkilerin görülme riskinin arttığını bilmelisiniz. 
Buna rağmen doktorunuz 18 yaşın altındaki hastalara, onlar için en iyisi olduğuna karar 
verirse, MOLREM verebilir. Eğer doktorunuz 18 yaş altındaki bir hastaya MOLREM 
verdiyse ve bunu tartışmak isterseniz, lütfen doktorunuza ulaşınız. Eğer, 18 yaşın altındaki 
hastalarda MOLREM alındığında, yukarıda listelenen belirtilerden herhangi biri gelişirse veya 
kötüleşirse doktorunuzu bilgilendirmelisiniz. Ayrıca mirtazapi nin bu yaş grubunda büyüme, 
olgunlaşma, bilişsel ve davranışsal gelişim ile ilgili uzun dönem güvenlilik etkileri de henüz 
belirlenmemiştir. Ek olarak, bu yaş grubunda yetişkinlere kıyasla belirgin kilo artışı sıklıkla 
gözlenmiştir.  
 
Yaşlılarda kullanımı  
Önerilen doz erişkinlerle aynıdır. Yaşlı hastalarda doz artırımı, tatminkar ve güvenilir bir 
cevabın alınabilmesi için yakın gözlem altında gerçekleştirilmelidir.  
 
Özel kullanım durumları:  
Böbrek ve karaciğer yetmezliği olan hastalarda mirtazapinin klerens i (vücuttan temizlenmesi) 
azalabilmektedir. Bu hasta grubunda MOLREM  reçete edilirken bu durum göz önünde 
bulundurulmalıdır.  
 
Kullanmanız gerekenden fazla MOLREM  kullandıysanız:  
 Eğer siz veya başka biri fazla miktarda MOLREM almışsa, hemen doktorunuzu aray ınız. 8 
 Mirtazapin doz aşımının en çok görülen belirtileri (başka ilaç veya alkol almaksızın), baş 
dönmesi, dezoryantasyon (zaman - mekan bilincini yitirme) ve kalp atım sayısı artışıdır. 
Muhtemel bir doz aşımının semptomları, kalp ritminizde değişiklikler ( hızlı, düzensiz kalp 
atışı) ve/veya bayılmayı içerebilir; bunlar Torsades de Pointes olarak bilinen, yaşamı tehdit 
eden bir durumun semptomları olabilir.  
 
MOLREM ’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
 
MOL REM ’i kullanmayı unutur sanız  
Unutulan dozları dengelemek için çift doz almayınız.  
Eğer ilacınızı günde bir defa  kullanıyorsanız  
 MOLREM  dozunuzu almayı unuttuysanız, unutulan dozu almayınız, atlayınız. 
Sonraki dozunuzu normal zamanında alınız.  
 
Eğer ilacı nızı günde iki defa  kullanıyorsanız  
 Eğer sabah dozunu almayı unutursanız, bunu akşam dozuyla birlikte alınız.  
 Eğer akşam dozunu almayı unutursanız; unuttuğunuz dozu ertesi sabahın dozuyla 
birlikte almayınız; bunu atlayınız ve tedavinize normal sabah ve ak şam dozlarınızı 
alarak devam ediniz.  
 Eğer her iki dozu da almayı unuttuysanız, unutulan tabletleri dengelemeye 
çalışmayınız. Bu dozları atlayınız ve ertesi gün tedavinize normal sabah ve akşam 
dozlarınızı alarak devam ediniz.  
 
MOLREM  ile tedavi sonlandır ıldığında oluşabilecek etkiler:  
 Yalnızca doktorunuza danıştıktan sonra MOLREM kullanımını kesiniz.  
 
Eğer kullanımı çok erken keserseniz, depresyonunuz tekrarlayabilir. Kendinizi çok iyi 
hissediyorsanız, öncelikle doktorunuzla konuşunuz. Doktorunuz tedavini zin ne zaman 
kesileceğine karar verecektir.  
 
MOLREM almayı, depresyonunuz düzelmiş olsa bile birdenbire durdurmayınız. Eğer 
MOLREM kullanımını aniden keserseniz, kendinizi hasta, sersem, tedirgin veya endişeli 
hissedebilirsiniz ve baş ağrınız olabilir. Bu belirtiler yavaş yavaş kesildikten sonra yok 
olabilir. Doktorunuz dozunuzu nasıl yavaş yavaş azaltacağınızı size anlatacaktır.  
 
Eğer bu ürünün kullanımıyla ilgili herhangi başka sorularınız varsa, doktorunuza veya 
eczacınıza sorunuz.  
 
4. Olası yan etkiler nelerdir?  
Tüm ilaçlar gibi MOLREM yan etkilere neden olabilir, ancak bu yan etkiler herkeste 
görülmez.  
 9 
 Yan etkiler aşağıdaki kategorilerde gösterildiği şekilde sıralanmıştır:  
Çok yaygın: 10 hastanın en az 1’inde görülebilir.  
Yaygın: 10 hastanın birinden a z, fakat 100 hastanın birinden fazla görülebilir.  
Yaygın olmayan: 100 hastanın birinden az, fakat 1 .000 hastanın birinden fazla görülebilir.  
Seyrek: 1 .000 hastanın birinden az , fakat 10.000 hastanın birinden fazla  görülebilir.  
Çok seyrek: 10 .000 hastanın b irinden az görülebilir.  
Bilinmiyor:  Eldeki verilerden hareketle tahmin edilemiyor.  
 
Çok yaygın:  
 İştah ve vücut ağırlığı artışı  
 Uyuşukluk veya uyku hali  
 Baş ağrısı  
 Ağız kuruluğu  
 
Yaygın:  
 Halsizlik  
 Baş dönmesi, sersemlik hali  
 Titreklik veya istem dışı titrem e (tremor)  
 Bulantı  
 İshal  
 Kusma  
 Kabızlık (konstipasyon)  
 Kurdeşen veya deri döküntüleri (ekzantem)  
 Eklemlerinizde (artralji) veya kaslarınızda (miyalji) ağrı  
 Sırt ağrısı  
 Birdenbire ayağa kalktığınızda baş dönmesi hissi veya bayılma (ortostatik hipotansiyon)  
 Sıvı tutulumu nedeniyle şişme (tipik olarak ayaklarda veya ayak bileklerinde)  
 Yorgunluk  
 Canlı rüyalar  
 Zihin karışıklığı  
 Tedirgin hissetme, endişe duyma  
 Uyku problemleri  
 
Yaygın olmayan:  
 Coşkulu veya heyecanlı ‘yüksek’ hissetme (mani)  
 Deride, yanma, iğne ba tması, gıdıklanma veya karıncalanma gibi anormal duyular 
algılanması (parestezi)  
 Huzursuz bacaklar  
 Baygınlık (senkop)  
 Ağızda uyuşukluk hissi (oral hipoestezi)  
 Düşük kan basıncı  
 Kabuslar  10 
  Huzursuzluk hissetme  
 Halüsinasyonlar (gerçekte olmayan şeyleri görme, duyma, hissetme, vb.)  
 Hareket etme arzusu  
 
Seyrek:  
 Gözlerin veya derinin sararması; bu durum karaciğer fonksiyon bozukluğunu akla 
getirebilir (sarılık)  
 Kas seğirmesi veya kasılması (miyoklonus)  
 Saldırganlık  
 Karaciğer enzim (serum transaminaz) seviyelerinde  yükselme  
 Karın ağrısı ve bulantı; bunlar pankreas enflamasyonunu akla getirebilir (pankreatit)  
 
Bilinmiyor:  
 Ani nedeni bilinmeyen yüksek ateş, boğaz ağrısı ve ağız ülserleri gibi enfeksiyon 
belirtileri (agranülositoz). Ender durumlarda mirtazapin, kan hüc resi yapımında 
bozukluklara (kemik iliği baskılanması) neden olabilir. mirtazapinin, akyuvar sayısını 
geçici olarak azaltabilmesi (granülositopeni) nedeniyle, kimi insanların enfeksiyona karşı 
direnci azalır. mirtazapin seyrek olarak eritrositlerin (alyuva rların) ve akyuvarların 
sayısının azalmasının (aplastik anemi) yanı sıra, plateletlerinin (pıhtılaşmadan sorumlu 
kan pulcukları) sayısının azalmasına (trombositopeni) veya akyuvarlarınızın artmasına 
(eozinofiliye) neden olabilir.  
 Epilepsi atağı (nöbetler, sara, travmalar)  
 Nedeni bilinmeyen ateş, terleme, kalp atım hızı artışı, ishal, (kontrol edilemeyen) kas 
kasılması, titreme, aşırı istemsiz hareket, hareketlilik, ruh hali değişiklikleri ve bilinç 
kaybı ve tükürük salgısında artış gibi belirtilerin birlikt e bulunması. Çok nadir 
durumlarda bunlar serotonin sendromunun belirtileri olabilir.  
 Kendini öldürme veya zarar verme düşünceleri  
 Şiddetli deri reaksiyonları [Stevens -Johnson sendromu (Ciltte ve göz çevresinde kan 
oturması, şişlik ve kızarıklıkla seyreden iltihap), toksik epidermal nekroliz (deride içi sıvı 
dolu kabarcıklarla seyreden ciddi bir hastalık)]  
 Ağızda anormal duyular (oral parestezi)  
 Ağızda şişme (ağız ödemi)  
 Vücutta şişme (genel ödem)  
 Lokalize şişlik  
 Kanda sodyum düzeyinin normalin altına düşmes i (hiponatremi)  
 Kan basıncını düzenleyen hormon düzeylerinde azalma (uygun olmayan antidiüretik 
hormon salgılanması)  
 Şiddetli deri reaksiyonları, büllöz dermatit, eritema multiforme (genelde kendiliğinden 
geçen, el, yüz ve ayakta dantele benzer kızarıklık oluşturan, aşırı duyarlılık durumu)  
 Uyurgezerlik  
 Konuşma bozukluğu (dizartri)  
 Kan kreatin kinaz seviyelerinde artış  11 
  İdrar çıkmada zorluk (üriner retansiyon)  
 Kas ağrısı, katılığı ve/veya güçsüzlüğü, idrar renginde değişme veya koyulaşma 
(rabdomiyoliz)  
 
Çocu klarda ve ergenlerde ilave yan etkiler:  
l8 yaş altındaki çocuklarda yapılan klinik çalışmalarda yaygın olarak şu yan etkiler 
gözlemlenmiştir: belirgin kilo artışı, kurdeşen ve kanda trigliseridlerin artışı.  
 
Eğer bu kullanma talimatında bahsi geçmeyen herh angi b ir yan etki ile karşılaşırsanız 
doktorunuzu veya eczacınızı bilgilendiriniz.  
 
Yan etkilerin raporlanması  
Kullanma Talimatında yer alan veya almayan herhangi bir yan etki meydana gelmesi 
durumunda hekiminiz, eczacınız veya hemşireniz ile konuşunuz. Ay rıca karşılaştığınız yan 
etkileri www.titck.gov.tr sitesinde yer alan “İlaç Yan Etki Bildirimi” ikonuna tıklayarak ya da 
0 800 314 00 08 numaralı yan etki bildirim hattını arayarak Türkiye Farmakovijilans Merkezi 
(TÜFAM)’ne bildiriniz. Meydana gelen yan et kileri bildirerek kullanmakta olduğunuz ilacın 
güvenliliği hakkında daha fazla bilgi edinilmesine katkı sağlamış olacaksınız.  
 
5. MOLREM’in saklanması  
MOLREM’i çocukların göremeyeceği, erişemeyeceği yerlerde ve ambalajında saklayınız.  
25ºC’nin altındaki od a sıcaklığında ve kuru yerde, ışıktan koruyarak saklayınız.  
 
Son kullanma tarihiyle uyumlu olarak kullanınız.  
Ambalajdaki son kullanma tarihinden sonra MOLREM’i kullanmayınız.  
Eğer üründe ve/veya ambalajında bozukluklar fark ederseniz MOLREM’i kullanmayın ız.  
 
Son kullanma tarihi geçmiş veya kullanılmayan ilaçları çöpe atmayınız! Çevre ve Şehircilik 
Bakanlığınca belirlenen toplama sistemine veriniz.  
 
Ruhsat Sahibi  :  Celtis İlaç San. ve Tic. A.Ş.  
Esenler / İSTANBUL  
Telefon: 0 850 201 23 23  
Faks: 0 212 481  61 11  
e-mail: info@celtisilac.com.tr  
 
Üretim Yeri:   Neutec İlaç San. Tic. A.Ş.  
Adapazarı  / SAKARYA  
 
Bu kullanma talimatı (        ) tarihinde onaylanmıştır.  