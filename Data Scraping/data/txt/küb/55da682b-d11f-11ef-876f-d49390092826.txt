KISA ÜRÜN BİLGİSİ
1. BEŞERİ TIBBİ ÜRÜNÜN ADI
VOLPAN 600 mg supozituvar
2. KALİTATİF VE KANTİTATİF BİLEŞİM
Etkin madde:
Parasetamol 600 mg
Yardımcı maddeler:
Yardımcı maddeler için 6.1’e bakınız.
3. FARMASÖTİK FORM
Supozituvar
Beyaz veya hemen hemen beyaz, homojen supozituvar.
4. KLİNİK ÖZELLİKLER
4.1 Terapötik endikasyonlar
VOLPAN oral yolla ilaç alamayan postoperatif hasta veya bulantı-kusması olan hastalarda,
hafif veya orta dereceli ağrı ve ateşin tedavisinde kullanılır.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinlerde ve 12 yaşın üzerindeki çocuklarda:
4-6 saatte 1 supozituvar kullanılabilir. Günlük en yüksek doz 4000 mg’dır.
Hekim önerisi yoksa üç ardışık günden daha fazla kullanılmamalıdır.
Alkol alan kişilerde hepatoksisite riski nedeniyle günlük alınan parasetamol dozunun 2000
mg’ı aşmaması gerekir.
Belirtilen dozdan fazla kullanılmamalı, kullanıldığı takdirde hemen bir doktora
başvurulmalıdır.
12 yaşın altındaki çocuklar için VOLPAN’ın diğer formlarından yararlanılabilir.
Uygulama şekli:
Supozituvar tercihen büyük abdest sonrasında tatbik edilmelidir.
Yaz aylarında supozituvar tatbik edilmeden önce ambalaj 5 dakika kadar soğuk suya
batırılmalıdır.
Supozituvar bütün olarak uygulanmalı ve uygulama öncesi kırılmamalıdır.
1/10Özel popülasyonlara ilişkin ek bilgiler:
Böbrek yetmezliği:
Hafif ve orta derecede böbrek yetmezliği olan hastalarda dikkatli kullanılmalıdır. Şiddetli
böbrek yetmezliği olan hastalarda kontrendikedir.
Karaciğer yetmezliği:
Hafif ve orta derecede karaciğer yetmezliği olan hastalarda dikkatli kullanılmalıdır. Şiddetli
karaciğer yetmezliği olan hastalarda kontrendikedir.
Geriyatrik popülasyon:
Sağlıklı, hareketli yaşlılarda normal yetişkin dozu uygundur, fakat zayıf, hareketsiz yaşlılarda
doz ve dozlam sıklığı azaltılmalıdır (Bkz. Bölüm 5.2).
4.3 Kontrendikasyonlar
• Parasetamole veya bileşimindeki maddelerden birine karşı aşırı duyarlılığı olanlarda,
• Şiddetli karaciğer yetmezliği olanlarda (Child-Pugh kategorisi >9),
• Şiddetli böbrek yetmezliği olanlarda,
• Parasetamol içeren başka bir ilaç kullananlarda
kontrendikedir.
4.4 Özel kullanım uyarıları ve önlemleri
BELİRTİLEN DOZ AŞILMAMALIDIR.
Parasetamolü ilk kullananlarda veya daha önce kullanım hikâyesi olanlarda, kullanımın ilk
dozunda veya tekrarlayan dozlarında deride kızarıklık, döküntü veya bir deri reaksiyonu
oluşabilmektedir. Bu durumda doktor ile irtibata geçilerek ilacın kullanımının bırakılması ve
alternatif bir tedaviye geçilmesi gerekmektedir. Parasetamol ile deri reaksiyonu gözlenen kişi
bir daha bu ilacı veya parasetamol içeren başka bir ilacı kullanmamalıdır. Bu durum, ciddi ve
ölümle sonuçlanabilen Stevens Johnson Sendromu (SJS), toksik epidermal nekroliz (TEN) ve
akut jeneralize ekzantematöz püstüloz (AGEP) dahil cilt reaksiyonlarına neden olabilmektedir.
Anemisi olanlar, akciğer hastaları, karaciğer ve böbrek fonksiyon bozukluğu olan hastalarda
doktor kontrolü altında dikkatli kullanılmalıdır. Önceden mevcut hepatik hastalığı bulunan
hastalar için, yüksek dozda veya uzun süreli tedaviler esnasında periyodik aralıklarla karaciğer
fonksiyon tetkikleri yapmak gerekebilir. Böbrek yetmezliği (kreatinin klerensi <10 ml/dakika)
halinde, doktorun parasetamol kullanımının yarar/ risk oranını dikkatle değerlendirmesi
gerekir. Doz ayarlaması yapılmalı ve hasta kesintisiz izlenmelidir.
Kronik günlük dozlarda ve akut yüksek dozlarda ciddi karaciğer hasarına neden olabilir.
Alkol alan kişilerde hepatoksisite riski nedeniyle günlük alınan parasetamol dozunun 2000
mg’ı aşmaması gerekir.
Hepatotoksisite riskinden ötürü, parasetamol, tavsiye edilenden daha yüksek dozlarda ya da
daha uzun süreli alınmamalıdır. Karaciğer yetmezliği (Child-Pugh kategorisi <9) olan hastalar,
parasetamolü dikkatli kullanmalıdırlar.
2/10Terapötik dozlarda parasetamol uygulaması esnasında serum alanin aminotransferaz (ALT)
seviyelerinde bir yükselme meydana gelebilir.
Hepatik oksidatif stresi artıran ve hepatik glutatyon rezervini azaltan, terapötik dozlarda
parasetamol ile eş zamanlı ilaç kullanımı, alkolizm, sepsis veya diabetes mellitus gibi çeşitli
durumlar hastada hepatik toksisite riskinde artışa yol açabilir.
Yüksek dozlarda parasetamolün uzun süreli kullanılması böbrek hasarına neden olabilir.
Genelde, özellikle diğer analjeziklerle kombinasyon halinde kesintisiz parasetamol
kullanılması, kalıcı böbrek hasarına ve böbrek yetmezliği riskine (analjezik nefropatisi) neden
olabilir.
Astım, kronik rinit ve kronik ürtikeri olan ve özellikle diğer antiinflamatuvar ilaçlara aşırı
duyarlılığı olan hastalarda dikkatli olunmalıdır. Duyarlı kişilerde, propifenazon ve parasetamol
içeren ilaçlarla nadiren astım krizleri ve anafilaktik şok bildirilmiştir.
Gilbert sendromu olan hastaların parasetamol kullanması, sarılık gibi klinik semptomlara ve
daha belirgin hiperbilirubinemiye neden olabilir. Bundan dolayı, bu hastalar parasetamolü
dikkatli kullanmalıdırlar.
Glukoz-6-fosfat dehidrogenaz eksikliği olanlarda dikkatli kullanılmalıdır. Seyrek olarak
hemoliz vakaları görülebilir.
Orta düzeyde alkol ile ve eşzamanlı parasetamol alınması, karaciğer toksisitesi riskinde bir
artışa yol açabilir. Alkolik karaciğer hastalarında dikkatli kullanılmalıdır.
Parasetamol içeren diğer ilaçları VOLPAN supozituvarı ile eşzamanlı kullanımından
kaçınılmalıdır.
3–5 gün içinde yeni semptomların oluşması ya da ağrının ve/veya ateşin azalmaması halinde,
hastaların parasetamol kullanmaya son vermesi ve bir doktora danışması tavsiye edilir.
Akut viral hepatit bulunursa tedavi durdurulmalıdır.
İshal durumunda supozituvar formu uygun değildir.
4.5 Diğer tıbbi ürünler ile etkileşimler ve diğer etkileşim şekilleri
Propantelin gibi, gastrik boşalmada gecikmeye yol açan ilaçlar veya mide boşalmasını
yavaşlatan etkenler, parasetamolün daha yavaş absorbe edilmesine ve dolayısıyla,
parasetamolün etki başlangıcında bir gecikmeye neden olabilirler.
Metoklopramid gibi, gastrik boşalmanın hızlanmasına yol açan ilaçlar veya mide boşalmasını
hızlandıran etkenler, parasetamolün daha hızlı absorbe edilmesine ve dolayısıyla,
parasetamolün etki başlangıcında bir hızlanmaya neden olabilirler.
Parasetamolün emilimi metaklopramid veya domperidon ile hızlanır, kolestiramin ile azalır.
3/10Bazı hipnotikler ve antiepileptik ilaçlar (glutetimid, fenobarbital, fenitoin, karbamazepin, vb.)
veya rifampisin gibi, karaciğerde hepatik mikrozomal enzim indüksiyonuna sebep olan
ilaçların, tek basına kullanıldığında zararsız olan parasetamol dozlarıyla bile eşzamanlı
kullanılması, karaciğer hasarına yol açabilir. Aşırı alkol tüketimi halinde, terapötik dozlarda
olsa bile parasetamol alınması da karaciğer hasarına neden olabilir.
Parasetamolün kloramfenikol ile kombinasyon halinde kullanılması, kloramfenikolün
yarılanma ömrünü uzatabilir ve dolayısıyla, bu ilacın toksisite riskini artırabilir.
Parasetamol (veya metabolitleri), K vitamini-bağımlı koagülasyon faktörü sentezinde rol
oynayan enzimler ile olumsuz yönde ile etkileşebilir. Parasetamol, varfarin veya kumarin
türevleri arasındaki etkileşimler, Uluslararası normalleştirilmiş (International Normalized
Ratio, INR) değerde bir artışa ve kanama riskinde bir artışa neden olabilir. Bundan dolayı, oral
antikoagülan kullanan hastalar, parasetamolü tıbbi denetim ve kontrol olmadan uzun süreli
kullanmamalıdır.
5-hidroksitriptamin serotonin tip 3 reseptör antagonistleri olan tropisetron ve granisetron,
farmakodinamik etkileşim yoluyla, parasetamolün analjezik etkisini tamamen inhibe
edebilirler.
Zidovudin (AZT) ile birlikte kullanılan parasetamol, nötropeni oluşum eğilimini artırabilir.
Bundan ötürü, tıbbi tavsiye olmadıkça, parasetamol AZT ile birlikte alınmamalıdır.
Birden fazla ağrı kesiciyle kombinasyon tedavisinden kaçınılması önerilmektedir. Bunun
hastaya ekstra bir fayda sağladığını gösteren çok az kanıt vardır ve genelde istenmeyen
etkilerde artışa sebebiyet vermektedir.
Parasetamol üriner 5-hidroksiindolasetik asid (5-HİAA) testinde yalancı pozitif test sonucu
verebilir.
St. John’s Wort (Hypericum perforatum –sarı kantaron) parasetamolün kan düzeylerini
azaltabilir.
Özel popülasyonlara ilişkin ek bilgiler:
Veri yoktur.
Pediyatrik popülasyon:
Veri yoktur.
4.6 Gebelik ve laktasyon
Genel tavsiye
Gebelik kategorisi: B
Çocuk doğurma potansiyeli bulunan kadınlar/Doğum kontrolü (Kontrasepsiyon)
Parasetamolün doğurganlık üzerine etkisi olduğuna dair kanıt bulunmamaktadır. Yine de
çocuk doğurma potansiyeli bulunan kadınlara verilirken dikkatli olunmalıdır.
4/10Gebelik dönemi
Parasetamolün gebelikte kullanım güvenliliği belirlenmemiştir. Parasetamol plasentayı geçer
ve fetal dolaşımda maternal dolaşımdakine benzer düzeylere ulaşır. Bununla beraber,
parasetamol terapötik dozlarının kısa süreli olarak anne tarafından alınmasının insanda
teratojenik etkilerle ilişkili olmadığına dair epidemiyolojik kanıtlar vardır.
Parasetamol için gebeliklerde maruz kalmaya ilişkin yeterli klinik veri mevcut değildir.
Hayvanlar üzerinde yapılan çalışmalar, gebelik / embriyonal / fetal gelişim / doğum ya da
doğum sonrası gelişim ile ilgili olarak doğrudan ya da dolaylı zararlı etkiler olduğunu
göstermemektedir.
Parasetamol, gebelik döneminde yalnızca doktor tavsiyesi ile ve ilacın risk/fayda oranı göz
önüne alınarak kullanılmalıdır.
Laktasyon dönemi
Parasetamol anne sütüne az miktarlarda geçer. Bu zamana dek herhangi bir istenmeyen etkisi
gözlemlenmemiş olmasına rağmen, emzirme döneminde sadece doktor tavsiyesiyle
kullanılmalıdır.
Üreme yeteneği/Fertilite
Parasetamolün oral kullanımı hakkında yapılan üreme çalışmalarından derlenen verilerde,
herhangi bir malformasyon veya fetotoksisite bulgusu tespit edilmemiştir.
Hayvanlarda yapılan kronik toksisite araştırmalarında parasetamolün testiküler atrofiye neden
olduğu ve spermatogenezi inhibe ettiği bildirilmiştir.
4.7 Araç ve makine kullanımı üzerindeki etkiler
Bazı hastalarda parasetamol kullanımına bağlı olarak baş dönmesi veya somnolans görülebilir.
Parasetamol kullanan hastaların uyanık kalmalarını gerektiren faaliyetler esnasında dikkatli
olmaları gerekmektedir.
4.8 İstenmeyen etkiler
Klinik çalışmalarda ve pazarlama sonrası yapılan araştırmalarda rapor edilen advers etkiler
aşağıdaki sıklık derecelerine göre listelenmiştir.
Çok yaygın (≥1/10), yaygın (≥1/100 ilâ <1/10), yaygın olmayan (≥1/1.000 ilâ <1/100), seyrek
(≥1/10.000 ilâ <1/1.000), çok seyrek (<1/10.000), bilinmiyor (eldeki verilerden yola çıkılarak
tahmin edilemiyor).
Kan ve lenf sistemi hastalıkları
Çok seyrek: Trombositopeni, lökopeni, nötropeni
Bilinmiyor: Agranülositoz, altta yatan glukoz-6-fosfat-dehidrojenaz eksikliği olan hastalarda
hemolitik anemi
Bağışıklık sistemi hastalıkları
Bilinmiyor: Anjiyoödem, anafilaktik şok
5/10Kardiyak Hastalıklar
Bilinmiyor: Kounis sendromu
Solunum, göğüs bozuklukları ve mediyastinal hastalıklar:
Bilinmiyor: Bronkospazm (Bkz. Bölüm 4.4)
Gastrointestinal hastalıklar:
Seyrek: Yüksek dozlarda mide bulantısı, kusma, mide rahatsızlıkları, diyare ve karın ağrısı
gibi gastrointestinal bozukluklar.
Hepato-biliyer hastalıklar:
Bilinmiyor: Akut karaciğer yetmezliğine neden olabilen sitolitik hepatit.
Deri ve derialtı doku hastalıkları:
Seyrek: Deri döküntüsü, kaşıntı, ürtiker, alerjik ödem ve anjiyoödem, akut generalize
eksantematöz püstülozis, eritema multiforme, Stevens-Johnson sendromu ve toksik epidermal
nekroliz (fatal sonuçlar dahil).
Böbrek ve idrar yolu hastalıkları:
Özellikle doz aşımında renal hasarlar.
Bilinmiyor: Analjezik nefropatisi, steril piyüri
Genel bozukluklar ve uygulama bölgesine ilişkin hastalıklar
Yaygın: Uygulama yerinde kızarıklık ve ağrı
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirilmesi gerekmektedir (www.titck.gov.tr; e-posta:
tufam@titck.gov.tr; tel: 0 800 314 00 08; faks: 0 312 218 35 99).
4.9 Doz aşımı ve tedavisi
Parasetamol tedavi dozlarında çok iyi tolere edilir. Parasetamol ile doz aşımının ilk 24 saati
içinde ishal, iştahsızlık, bulantı, kusma, solgunluk, karın ağrısı, mide krampları, aşırı terleme
görülebilir.
Parasetamol ile doz aşımı, hepatoselüler yetmezlik, metabolik asidoz, ensefalopati, koma ve
ölümle sonuçlanabilen hepatik sitolize neden olabilir. Akut doz aşımını takip eden 12-48 saat
içinde karaciğer transaminazları, laktat dehidrojenaz ve bilirübin düzeylerinde artış ve
protrombin düzeyinde azalma ortaya çıkabilir.
Doz aşımı pankreatite, akut böbrek yetmezliğine ve pansitopeniye de neden olabilir.
Önerilen dozun üstüne çıkıldığı takdirde hemen doktora başvurulmalıdır.
Yetişkinlerde 10 g’dan fazla kullanılması halinde toksisite olasılığı vardır. Dahası, aşırı dozun
zararı sirotik olmayan alkolik karaciğer hastalığı olanlarda daha büyüktür. Çocuklarda aşırı
dozu takiben karaciğer hasarı göreceli olarak daha nadirdir.
6/1012 yaşın altındaki çocuklarda 150 mg/kg ve 12 yaş üzerindeki ergenlerde ve erişkinlerde 7.5-
10g’ın üzerindeki dozlarda karaciğer toksisitesi görülebilir. Karaciğer toksisitesi 12-24 saatten
sonra enzimlerde yükselme ile ortaya çıkabilir. Ancak 48-72 saate kadar klinik ve laboratuvar
olarak herhangi bir bulgu görülmeyebilir. Mümkünse ilaç alımından sonra 4. ve 6. saatte
serum düzeyleri kontrol edilmelidir. Karaciğer hücre hasarı ile birlikte parasetamol aşırı
dozajında normal erişkinlerde 2 saat civarında olan parasetamol yarılanma ömrü genellikle 4
saate veya daha uzun sürelere uzar. 14Caminopirinden sonra 14CO2 atılımında azalma
bildirilmiştir. Bu; plazma parasetamol konsantrasyonu veya yarılanma ömrü veya
konvansiyonel karaciğer fonksiyon testi ölçümlerine nazaran parasetamol aşırı dozajı ile
karaciğer hücre hasarı arasındaki ilişkiyi daha iyi gösterir. Parasetamole bağlı fulminant
karaciğer yetmezliğini takiben gelişen akut tübüler nekrozdan dolayı böbrek yetmezliği
oluşabilir. Bununla beraber, bunun insidansı başka nedenlerden dolayı fulminant karaciğer
yetmezliği olan hastalarla karşılaştırıldığında bu grup hastalarda daha sık değildir. Nadiren,
ilaç aldıktan 2-10 gün sonra, sadece minimal karaciğer toksisitesine karşın renal tübüler
nekroz oluşabilir. Aşırı dozda parasetamol almış bir hastada kronik alkol alımının akut
pankreatit gelişmesine katkıda bulunduğu bildirilmiştir. Akut aşırı doza ilaveten,
parasetamolün günlük aşırı miktarlarda alımından sonra karaciğer hasarı ve nefrotoksik etkiler
bildirilmiştir.
Semptom ve belirtiler:
Solgunluk, anoreksi, bulantı ve kusma parasetamol aşırı dozajının sık görülen erken
semptomlarıdır. Hepatik nekroz parasetamol aşırı dozajının dozla ilişkili komplikasyonudur.
Hepatik enzimler yükselebilir ve protrombin zamanı 12 ila 48 saat içinde uzar, fakat klinik
semptomlar ilacın alımını takiben 1 ila 6 gün içinde belirgin olmayabilir.
Tedavi:
Hastayı gecikmiş hepatoksisiteye karşı korumak için parasetamol aşırı dozajı hemen tedavi
edilmelidir. Bunun için, absorpsiyonu azaltmayı (gastrik lavaj veya aktif kömür) takiben
intravenöz N-asetilsistein veya oral metiyonin vermek gerekir. Eğer hasta kusuyorsa veya
aktif kömür ile konjugasyon yapılmışsa metiyonin kullanılmamalıdır. Doruk plazma
parasetamol konsantrasyonları aşırı dozu takiben 4 saate kadar gecikebilir. Bu nedenle,
hepatoksisite riskini belirlemek için plazma parasetamol düzeyleri ilaç alımından en az 4 saat
sonrasına kadar ölçülmelidir. Ek tedavi (ilave oral metiyonin veya intravenöz N-asetilsistein)
kan parasetamol içeriği ve ilaç alımından beri geçen süre ışığı altında değerlendirilmelidir.
Hepatik mikrozomal enzim indükleyici ilaçlar alan hastalarda, uzun süredir alkol bağımlısı
olanlarda veya kronik olarak beslenme eksikliği olanlarda N-asetilsistein ile tedavi esiğinin
%30-50 düşürülmesi önerilir, çünkü bu hastalar parasetamolün toksik etkilerine karsı daha
duyarlı olabilirler. Parasetamol aşırı dozajını takiben gelişebilecek fulminant karaciğer
yetmezliği tedavisi uzmanlık gerektirir.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Diğer analjezikler ve antipiretikler
ATC kodu: N02BE01
Parasetamol, klinik etkinliği kanıtlanmış analjezik, antipiretik bir maddedir.
7/10Etki mekanizması ağırlıklı olarak santral sinir sisteminde siklooksijenaz enziminin
inhibisyonu aracılığıyla prostaglandin sentezinin inhibisyonuna dayanır; bu mekanizmanın
periferde daha az etkili olduğu düşünülür.
Hipotalamustaki ısı düzenleyici merkezi etkileyerek antipiretik etkisini gösterir;
antiinflamatuvar etkisi zayıftır.
5.2 Farmakokinetik özellikler
Emilim:
Parasetamol, oral ve rektal yol ile iyi emilir; doruk plazma konsantrasyonlarına rektal
uygulamadan 2-3 saat sonra ulaşılır.
Dağılım:
Proteinlere bağlanmaz.
Biyotransformasyon:
%90-95 oranında karaciğerde metabolize olur.
Eliminasyon
Eliminasyon yarı ömrü 1-4 saattir. Atılım genellikle 24 saatte tamamlanır. Büyük kısmı
böbreklerden birleşik (konjuge) şekilde atılır. Doz aşımından sonra, yeni doğmuşlarda,
karaciğer veya böbrek fonksiyon yetersizliği olan hastalarda yarılanma ömrü uzar.
Doğrusallık/Doğrusal olmayan durum
Reaktif parasetamol metabolitlerinin karaciğer hücre proteinlerine bağlanması, hepatoselüler
hasara sebep olur. Terapötik dozlarda, bu metabolitler, glutatyon tarafından bağlanır ve
nontoksik konjugatlar oluştururlar. Ancak masif doz aşımı halinde, karaciğerin (glutatyon
oluşumunu kolaylaştıran ve teşvik eden) SH-donörleri deposu tükenir; ilacın toksik
metabolitleri karaciğerde birikir ve karaciğer hücre nekrozu gelişir ve bu da karaciğer
fonksiyonunda bozulmaya ve giderek hepatik komaya kadar ilerler.
Pozolojiye uygun kullanıldığında farmakokinetiği doğrusaldır.
5.3 Klinik öncesi güvenlik verileri
Akut toksisite
Hayvanlarda yapılan çalışmalarda oral olarak 6 g’dan fazla parasetamol alımı; plazma
konsantrasyonları 15 saat sonrasında 30-45 µg/ml, 12 saat sonrasında 50-80 µg/ml, 8 saat
sonrasında 100-150 µg/ml, 4 saat sonrasında 200-300 µg/ml olduğu durumlarda hepatik koma
sonucu ölüme neden olan karaciğer hücre hasarına yol açmıştır. Parasetamol hepatotoksisitesi,
direk plazma konsantrasyonları ile ilişkilidir. Enzim indükleyiciler ve alkol, toksik olmayan
parasetamol dozlarında bile karaciğer hasarını tetikleyebilir.
Kronik toksisite
Parasetamolün sıçan ve farelerdeki subkronik ve kronik toksisite testlerinde; gastrointestinal
sistem lezyonları, kan tablosunda değişiklikler, karaciğer ve böbrek parankimlerinin bazısında
nekroz gelişimi ile birlikte dejenerasyon görülmüştür. Bu değişikliklerin sebebi mekanizma ve
8/10parasetomolün metabolizmasıdır. Toksik etkilere ve ilişkili viseral değişikliklere sebep olan
metabolitler aynı zamanda insanlarda da bulunmuştur.
Mutajenite
Parasetamol endikasyonlarından bazılarının mutajenik etkisi görülmüştür ancak hala netlik
kazanmamıştır. Bu sebeple, mutajenik etki olasılığı dışlanmamalıdır.
Karsinojenite
Hayvanlarda veya insanlarda yapılan uzun süreli çalışmalardan hala karsinojenite ile ilgili
kesin sonuçlara ulaşılamamıştır.
Üreme toksikolojisi
Parasetamol plasentaya geçer. İnsanlarda kullanımına yönelik ve hayvanlarda yapılan
deneylerde fetüs üzerinde hiçbir zararlı etki saptanmamıştır.
6. FARMASÖTİK ÖZELLİKLER
6.1 Yardımcı maddelerin listesi
Witepsol-H15 (hard fat adeps solidus katı yağ)
6.2 Geçimsizlikler
Geçerli değil
6.3 Raf ömrü
24 ay
6.4 Saklamaya yönelik özel tedbirler
25°C’nin altındaki oda sıcaklığında saklayınız.
6.5 Ambalajın niteliği ve içeriği
Karton kutuda, 10 adet supozituvar içeren aluminyum folyo ambalaj ve kullanma talimatı ile
birlikte sunulmaktadır.
6.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürün ya da atık materyaller, “Tıbbi Atıkların Kontrolü” ve “Ambalaj ve
Ambalaj Atıklarının Kontrolü” yönetmeliklerine uygun olarak imha edilmelidir.
7. RUHSAT SAHİBİ
HÜSNÜ ARSAN İLAÇLARI A.Ş
80670 Maslak-İSTANBUL
9/108. RUHSAT NUMARASI
134/71
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 25.05.1984
Ruhsat yenileme tarihi:
10. KÜB’ÜN YENİLENME TARİHİ
10/10