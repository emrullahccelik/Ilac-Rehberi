KISA ÜRÜN BİLGİSİ
1. BEŞERİ TIBBİ ÜRÜNÜN ADI
CORTOMAL %0.1 krem
2. KALİTATİF ve KANTİTATİF BİLEŞİM
Etkin madde:
1 g krem 1 mg hidrokortizon-17-butirat içerir.
Yardımcı maddeler:
Setosterail alkol…………….. 2.160 g
Propil parahidroksibenzoat…. 0.030 g
Butil parahidroksibenzoat……0.015 g
Diğer yardımcı maddeler için 6.1’e bakınız
3. FARMASÖTİK FORM
Krem
Beyaz, pürüzsüz yarı katı yapıda krem
4. KLİNİK ÖZELLİKLER
4.1. Terapötik endikasyonlar
CORTOMAL, kortikosteroidlere cevap veren ve nedeni mikroorganizmalar olmayan
dermatozların inflamatuvar, alerjik ve kaşıntılı lezyonlarının tedavisinde kullanılır.
4.2. Pozoloji ve uygulama şekli
Pozoloji/uygulama sıklığı ve süresi:
CORTOMAL, akıntılı deri lezyonlarının tedavisi için uygundur.
Küçük miktarda CORTOMAL günde 1-3 kez deriye uygulanır. Bozukluk düzeldiğinde günde bir
kez ya da haftada iki ila üç kez uygulama çoğunlukla yeterlidir. Genel olarak, haftada 30-60
gramdan fazla kullanılmamalıdır.
Uygulama şekli:
CORTOMAL derinin hastalıklı bölgesine ince bir tabaka halinde uygulanmalıdır. Parmakla hafifçe
ovularak deriye yedirilebilir.
Daha iyi terapötik sonuç almak için kapatma gerekli olabilir.
Özel popülasyonlara ilişkin ek bilgiler:
Böbrek/Karaciğer yetmezliği:
Böbrek/karaciğer yetmezliği olan hastalarda özel bir kullanımı yoktur.
Pediyatrik popülasyon:
Adrenal korteksin baskılanması çocuklarda oldukça hızla meydana gelebilir. Büyüme hormonu
salgısı da inhibe edilebilir. Bu nedenle, uzun dönemli tedavi gerekiyorsa boy ve kilonun düzenli
1olarak kontrol edilmesi ve plazma kortizol düzeylerinin belirlenmesi tavsiye edilmektedir.
Haftada 30-60 g Hidrokortizon 17-bütirat %0.1 merhem ya da hidrokortizon %1 merhem ile dört
hafta süreyle tedavi edilen çocuklarda yapılan karşılaştırmalı bir çalışmada adrenokortikal
fonksiyonda anlamlı herhangi bir farklılık görülmemiştir.
Geriyatrik popülasyon:
Geriyatrik popülasyonda özel bir kullanımı yoktur.
4.3. Kontrendikasyonlar
• Aşağıdaki durumların neden olduğu deri lezyonları:
- bakteriyel enfeksiyonlar (örneğin; piyodermi, sifilis ve tüberküloz lezyonları)
- viral enfeksiyonlar (örneğin; varisella, herpes simpleks, herpes zoster, verrucae vulgares,
verrucae planae, condylomata, mollusca contagiosa)
- mantar ve maya enfeksiyonları
- parazit enfeksiyonları (örneğin; uyuz)
• Ülserli deri lezyonları, yaralar
• Kortikosteroidlerin neden olduğu advers reaksiyonlar (örneğin; perioral dermatit, vücut
çatlakları)
• İktiyoz, juvenil dermatosis plantaris, acne vulgaris, acne rosacea, deri damarlarının
frajilitesi, deri atrofisi
• Taşıyıcı bileşenlerine ya da (nadir olarak) kortikosteroidlere alerjik aşırı duyarlılık.
4.4. Özel kullanım uyarıları ve önlemleri
• Sonradan oluşabilecek subkapsüler katarakt veya glaucoma simplex riskiyle konjunktivayı
kontamine etme olasılığından dolayı gözkapaklarına uygulamayınız.
• Yüz ve saçlı deri ile genital bölgenin derisi kortikosteroidlere özellikle duyarlıdır. Bu
nedenle, prensip olarak bu bölgeleri etkileyen hastalıkları tedavi etmek için yalnızca zayıf
kortikosteroidler kullanılmalıdır.
• Kortikosteroidler geniş yüzeylere, özellikle de (plastik) kapatmanın altına ya da deri
kıvrımlarına uygulandığında, büyük ölçüde artan emilimin adrenokortikal fonksiyonun
baskılanmasına yol açma olasılığı dikkate alınmalıdır.
• Çocuklarda kullanımı: Adrenal korteksin baskılanması çocuklarda oldukça hızla meydana
gelebilir (Bkz. Bölüm 4.2). Büyüme hormonu salgısı da inhibe edilebilir. Bu nedenle, uzun
dönemli tedavi gerekiyorsa boy ve kilonun düzenli olarak kontrol edilmesi ve plazma
kortizol düzeylerinin belirlenmesi tavsiye edilmektedir. Haftada 30-60 g Hidrokortizon 17-
bütirat %0.1 merhem ya da hidrokortizon %1 merhem ile dört hafta süreyle tedavi edilen
çocuklarda yapılan karşılaştırmalı bir çalışmada adrenokortikal fonksiyonda anlamlı
herhangi bir farklılık görülmemiştir.
• CORTOMAL’in içeriğinde bulunan setostearil alkol, lokal deri reaksiyonlarına (kontakt
dermatit gibi) sebebiyet verebilir.
• CORTOMAL’in içeriğinde bulunan propil parahidroksibenzoat (E216) ve butil
parahidroksibenzoat, alerjik reaksiyonlara (muhtemelen gecikmiş) neden olabilir.
24.5. Diğer tıbbi ürünler ile etkileşimler ve diğer etkileşim şekilleri
Bilinen bir etkileşimi yoktur.
Özel popülasyonlara ilişkin ek bilgiler
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin etkileşim çalışması yapılmamıştır.
4.6. Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar / Doğum kontrolü (Kontrasepsiyon)
CORTOMAL’in çocuk doğurma potansiyeli olan kadınlarda kullanımına ilişkin bir öneri
bulunmamaktadır.
Gebelik dönemi
Kortikosteroidler, plasentayı geçer; bu nedenle fötusu etkileyebilir. Bu durum sadece geniş vücut
bölgeleri çok güçlü kortikosteroidlerle yoğun olarak tedavi edildiği zaman önem taşır. Deneysel
çalışmalarda kortikosteroidlerin teratojenik olduğu gösterilmiştir.
Laktasyon dönemi
Deri yolu ile emilen kortikosteroidlerin anne sütüne geçip geçmediği bilinmemektedir.
CORTOMAL, tedavinin kısa süreli olması ve ürünün küçük yüzeylere uygulanması koşuluyla
emziren anneler tarafından kullanılabilir. Emziren anneler çok miktarda CORTOMAL ile tedavi
edildiğinde dikkatli olunmalıdır. Uzun dönemli tedavide ya da geniş yüzeyler veya hasarlı deri
tedavi edildiğinde emzirme tavsiye edilmemektedir.
Üreme yeteneği/ Fertilite
CORTOMAL tedavisinin insanlarda fertiliteyi etkileyip etkilemediği bilinmemektedir.
4.7. Araç ve makine kullanımı üzerindeki etkiler
CORTOMAL’in araç ve makine kullanma yeteneği üzerindeki etkisine ilişkin bir veri yoktur;
ancak, CORTOMAL’in herhangi bir etkisinin olması beklenmez.
4.8. İstenmeyen etkiler
Sıklık sınıflandırması aşağıdaki gibidir:
Çok yaygın ≥1/10;
Yaygın ≥1/100 ila < 1/10;
Yaygın olmayan ≥1/1.000 ila < 1/100;
Seyrek ≥1/10.000 ila < 1/1.000;
Çok seyrek ≤ 1/10.000;
Bilinmiyor (eldeki verilerden hareketle tahmin edilemiyor).
3Sistem/organ sınıfı Seyrek (>1/10.000, <1/1000) Çok seyrek (<1/10.000, izole
raporlar dahil)
Bağışıklık sistemi Aşırı duyarlılık
hastalıkları
Endokrin hastalıkları Adrenokortikal baskılanma
Göz hastalıkları İntraoküler basınçta artış,
katarakt riskinde artış (lokal
kullanımda)
Deri ve deri altı - Kontakt alerji
doku hastalıkları - Püstüler akne
- Derinin incelmesi,
telanjektazi, purpura ve
çizgilerle seyreden,
çoğunlukla geri dönüşlü deri
atrofisi
- Depigmentasyon
- Deri atrofisinin eşlik ettiği
veya etmediği rozasea benzeri
ve perioral dermatit
- Steroid bağımlılığına yol
açabilen “rebound etki” -
İyileşmede gecikme -
Hipertrikoz
Kortikosteroidlerin topikal uygulanmasından sonra sistemik yan etkiler nadiren görülür ancak ciddi
olabilir. Adrenokortikal baskılanma bir ürünün uzun dönemli kullanımıyla özellikle ilişkilidir.
Sistemik etki riskinin en yüksek olduğu durumlar şunlardır:
• Kapatma (plastik, deri kıvrımları) altına uygulama,
• Geniş deri bölgelerine uygulama,
• Uzun dönemli tedavi,
• Çocuklarda kullanım (derilerinin ince ve yüzey alanının vücut ağırlığına göre daha büyük
olması nedeniyle çocuklar son derece duyarlıdır).
Lokal yan etki riski ürünün gücü ve tedavinin süresiyle birlikte artar. Kapama (plastik, deri
kıvrımı) altına uygulama bu riski arttırır. Yüz ve kıllı deri ile genital bölgelerin derisi lokal etkilere
özellikle duyarlıdır. Eğer yanlış kullanılırsa, bakteriyel, parazitik, fungal ve viral enfeksiyonlar
maskelenebilir ve/veya ağırlaşabilir.
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine olanak
sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)‘ne bildirmeleri gerekmektedir. (www.titck.gov.tr;
e-posta: tufam@titck.gov.tr; tel: 0800 314 00 08; faks: 0312 218 35 99)
44.9. Doz aşımı ve tedavisi
Kronik doz aşımı ya da yanlış kullanım durumunda, Bölüm 4.8’de açıklanan istenmeyen etkiler
meydana gelebilir.
Hiperkortisizm semptomları gözlenirse tedavi kesilmelidir.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grubu: Topikal kortikosteroid, orta güçlü (grup II)
ATC kodu: D07AB02
CORTOMAL’in etkin maddesi, hızlı antiinflamatuvar ve vazokonstriktif etkiye sahip sentetik
kortikosteroid hidrokortizon 17-butirattır. İnflamasyonu ve çoğu zaman pruritusun eşlik ettiği
çeşitli lezyon tiplerinin semptomlarını, altta yatan bozukluğu iyileştirmeksizin baskılamaktadır.
Stratum corneumdan penetrasyonu yaklaşık on kat arttıran geçirgen olmayan (kapatıcı) sargıların
kullanılması kortikosteroidlerin etkisini arttırabilir. Ancak bu advers reaksiyon riskini de arttırır.
Bazen lezyonun geçirgen veya geçirgen olmayan (kapatıcı) bir sargı ile örtülmesi tavsiye
edilebilir. Akut, yoğun biçimde akıntılı lezyonlar söz konusu olduğunda, bu tedavi şekli ile ilişkili
risk/yarar oranının değerlendirilmesini takiben bazen CORTOMAL %0.1 krem’in bir kompresle
birlikte kullanılması gerekir.
Bazı durumlar, örneğin intertriginöz ekzema için, Hidrokortizon 17-bütirat %0.1 Krem ile
tedavinin Hidrokortizon 17-bütirat %0.1 Merhem veya Hidrokortizon 17-bütirat %0,1 lipokrem ile
dönüşümlü olarak kullanılması tavsiye edilebilir. Buna dönüşümlü tedavi adı verilmektedir.
Hidrokortizon-17-butirat %0,1 Lipokrem ve Hidrokortizon-17-butirat %0,1 Krem yıkanarak
temizlenebilmektedir.
5.2. Farmakokinetik özellikler
Topikal kortikosteroidlerin deriden emilim derecesi, taşıyıcı, epidermal engelin bütünlüğü ve
kapatıcı sargıların kullanımı dahil olmak üzere çok sayıda faktör tarafından belirlenir.
Topikal kortikosteroidler, normal sağlam deriden emilebilir. Derideki inflamasyon ve/veya diğer
hastalık süreçleri, deriden emilimi arttırır.
Kapatıcı sargılar, dirençli dermatozların tedavisi için değerli bir terapötik yardımcı olabilir (Bkz.
Bölüm 4.2). Topikal kortikosteroidler, deri yoluyla emilir emilmez sistemik yolla verilen
kortikosteroidlerinkine benzer farmakokinetik yollara maruz kalır.
Kortikosteroidler, değişen derecelerde plazma proteinlerine bağlanır. Kortikosteroidler, esas olarak
karaciğerde metabolize edilir; daha sonra böbrekler tarafından atılır. Topikal kortikosteroidlerin
bazıları ve metabolitleri aynı zamanda safraya geçer.
5.3. Klinik öncesi güvenlilik verileri
Gebe hayvanlara yüksek kortikosteroid dozlarının topikal olarak uygulanması, fötus
gelişimisırasında yarık dudak/damak ve intrauterin büyüme geriliği gibi kusurlara yol
açabilmektedir. Diğer klinik öncesi veriler klinik deneyim açısından anlamlı herhangi bir veri
5sağlamamaktadır.
6. FARMASÖTİK ÖZELLİKLER
6. 1. Yardımcı maddelerin listesi
Hafif sıvı parafin
Setostearil alkol
Beyaz vazelin
Makrogol Setostearil Eter
Sitrik asit anhidrat
Sodyum sitrat anhidrat
Bütil Parahidroksibenzoat
Propil Parahidroksibenzoat
Saf su
6.2. Geçimsizlikler
Herhangi bir geçimlilik çalışması yapılmamış olduğundan, bu tıbbi ürün diğer ajanlarla
karıştırılmamalıdır.
6.3. Raf ömrü
24 ay
6.4. Saklamaya yönelik özel tedbirler
25o C’nin altındaki oda sıcaklığında saklayınız.
6.5. Ambalajın niteliği ve içeriği
30 gram’lık plastik kapaklı alüminyum tüpte sunulmaktadır.
6.6. Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj Atıklarının Kontrolü Yönetmelikleri”ne uygun olarak imha edilmelidir.
7. RUHSAT SAHİBİ
İlko İlaç San. ve Tic. A.Ş.
Veysel Karani Mah. Çolakoğlu Sok. No:10
34885 Sancaktepe / İstanbul
Tel: 0216 564 80 00
8. RUHSAT NUMARASI
2023/296
9. İLK RUHSAT TARİHİ/ RUHSAT YENİLEME TARİHİ
İlk ruhsat tarihi: 31.07.2023
Ruhsat yenileme tarihi:
10. KÜB’ÜN YENİLENME TARİHİ
6