1 / 10  KULLANMA TALİMATI  
 
LOTAVİR 500 mg I.V. İnfüzyonluk Çözelti  Hazırlamada Kullanılacak  Konsantre  İçin Toz 
Steril  
İntravenöz  (damar  içine)  uygulanır.  
 
• Etkin  madde: Her flakon  500 mg toz gansiklovire eşdeğer  543,08 mg gansiklovir sodyum  içerir.  
Enjeksiyonluk çözelti  hazırlandığında, 1 mL’sinde  50 mg gansiklovir içerir.  
• Yardımcı  maddeler: Sodyum  hidroksit  ve hidroklorik asit (pH ayarı  için) içerir.  
 
 
Bu Kullanma  Talimatında:  
1. LOTAVİR  nedir  ve ne için kullanılır?  
2. LOTAVİR’i  kullanmadan önce dikkat edilmesi gerekenler  
3. LOTAVİR  nasıl  kullanılır?  
4. Olası  yan etkiler  nelerdir?  
5. LOTAVİR’in  saklanması  
 
Başlıkları yer almaktadır.  
 
1. LOTAVİR nedir  ve ne için kullanılır?  
• Her LOTAVİR  kutusunda  bir adet  flakon bulunur. LOTAVİR  flakon beyaz renkli  liyofilize 
tozdur. Bir flakon, 500 mg'a eşit gansiklovir adlı bir etken  madde içerir.  Bu toz, bir sıvı içinde 
çözülüp, damar içine uygulanmak üzere üretilmiştir.  
• Gansiklovir, antiviral bir ilaçtır  ve 12 yaş üzerindeki  ergenler  ile erişkinlerde  sitomegalovirüs 
(CMV) adı verilen virüsün sebep olduğu enfeksiyonların tedavisinde kullanılır. Bu virüs, 
gözün tabakalarından  biri olan retina  dahil  vücudun herhangi bir bölümüne bulaşabilir.  Göze 
bulaştığı takdirde CMV retiniti (retinanın iltihaplanması) ve görme problemlerine sebep olabilir.  
• Bu virüs herkese bulaşabilir. Bununla birlikte, başka hastalıklar veya ilaçlar sebebi ile 
bağışıklık sistemi zayıflamış (immun sistemi baskılanmış) olan hastalarda, ciddi enfeksiyonlara yol açabilir. Bu ilacı kullanmaya  başlamadan  önce bu KULLANMA TALİMATINI  dikkatlice 
okuyunuz, çünkü sizin için önemli bilgiler içermektedir.  
 
• Bu kullanma talimatını saklayınız.  Daha sonra tekrar  okumaya ihtiyaç  duyabilirsiniz.  
• Eğer  ilave  sorularınız  olursa, lütfen  doktorunuza veya eczacınıza  danışınız.  
• Bu ilaç kişisel  olarak sizin için reçete edilmiştir,  başkalarına vermeyiniz.  
• Bu ilacın  kullanımı  sırasında, doktora veya hastaneye gittiğinizde  doktorunuza bu ila 
kullandığınızı  söyleyiniz.  
• Bu talimatta  yazılanlara aynen  uyunuz.  İlaç hakkında size önerilen  dozun dışında yüksek  
veya düşük  doz kullanmayınız.  
2 / 10  • LOTAVİR  ayrıca organ  nakli  yapılmış  hastalarda CMV'nin neden  olduğu hastalığın 
önlenmesinde kullanılır.  
 
2. LOTAVİR’i  kullanmadan önce dikkat  edilmesi  gerekenler 
LOTAVİR’i aşağıdaki durumlarda KULLANMAYINIZ  
Eğer;  
• Gansiklovire, valgansiklovire  veya  LOTAVİR  içeriğindeki  diğer  bileşenlerden  herhangi 
birine aşırı duyarlı (alerjik) iseniz.  
• Emziriyorsanız . (Bkz.  Hamilelik  ve Emzirme).  
 
LOTAVİR’i  aşağıdaki  durumlarda  DİKKATLİ  KULLANINIZ  
Eğer;  
• Anti-viraller  adı verilen  benzer  ilaçlara  aşırı duyarlılığınız  var ise. Bu ilaçlar  asiklovir,  
valasiklovir, pensiklovir  veya  famsikloviri içerir.  
• Kanınızdaki  akyuvar,  alyuvar  veya kan pulcuklarının (trombositlerin)  sayısı  düşükse  – 
doktorunuz  tedaviye başlamadan  önce ve tedaviniz  sırasında  kan testleri  yapacaktır.  
• İlaç kullanımı yüzünden kan hücresi  sayımlarında  sorun yaşadıysanız.  
• Radyoterapi  görüyorsanız.  
• Herhangi  bir böbrek  probleminiz  varsa – doktorunuzun size daha düşük bir doz vermesi  ve 
tedavi  sırasında  kan hücresi  sayımlarınızı daha  sık kontrol  etmesi  gerekecektir.  
 
 
Yan etkilere dikkat  edilmesi  
 
LOTAVİR, derhal doktorunuza söylemeniz gereken bazı ciddi yan etkilere neden olabilir. Bölüm 
4’de listelenen  ciddi  yan etkilere  dikkat  ediniz  ve LOTAVİR  kullanırken bunlardan herhangi  birini 
fark ederseniz doktorunuza söyleyiniz – doktorunuzun LOTAVİR tedavisini durdurmas ı 
gerekebilir ve acil tıbbi tedaviye ihtiyaç duyabilirsiniz. 
 
Testler  ve kontroller  
 
LOTAVİR  kullanırken doktorunuz  düzenli  kan testleri yapacaktır.  Bu, aldığınız  dozun sizin  için 
doğru olduğunu kontrol  etmek  içindir.  İlk 2 hafta  boyunca  bu kan testleri sık yapılacaktır. 
Ardından testler daha seyrek yapılacaktır.  
 
Bu uyarılar,  geçmişteki herhangi  bir dönemde  dahi olsa sizin  için geçerliyse lütfen  doktorunuza 
danışınız.  
 
LOTAVİR’in yiyecek ve içecek ile kullanılması 
LOTAVİR'in  yiyecek  veya  içecekler  ile beraber  kullanılabilir. 
Hamilelik  
İlacı kullanmadan önce  doktorunuza veya eczacınıza  danışınız.  
3 / 10  LOTAVİR,  anne için faydaları,  doğmamış  bebek  için olası  risklere ağır basmadığı  sürece  gebe  kadınlar 
tarafından kullanılmamalıdır.  
 
Gebeyseniz veya  gebe  olabileceğinizi  düşünüyorsanız, doktorunuz  söylemediği  sürece bu ilacı 
kullanmayınız. Çünkü LOTAVİR anne karnındaki bebeğe zarar verebilir. 
 
Doğum  kontrolü  
 
Bu ilacı kullanırken gebe kalmamalısınız.  Çünkü ilaç anne karnındaki  bebeği  etkileyebilir.  
Gebe  kalabilecek  bir kadınsanız  LOTAVİR’i  kullandığınız  süre boyunca  ve LOTAVİR’i 
bıraktıktan sonra en az 30 gün süresince doğum kontrolü yöntemlerini uygulamalısınız.  
 
Kadın partneri gebe kalabilecek bir erkekseniz – LOTAVİR’i kullandığınız süre boyunca ve 
LOTAVİR’i bıraktıktan sonra en az 90 gün süresince bir bariyer doğum kontrol yöntemi 
(prezervatif gibi) kullanmalısınız.  
 
Partneriniz  ya da  siz LOTAVİR kullanırken gebe kalırsanız  derhal doktorunuzla  konuşunuz. 
Üreme yeteneği (Fertilite)  
LOTAVİR  fertiliteyi etkileyebilir.  LOTAVİR  erkeklerin  sperm  üretimini geçici  ya da kalıcı  olarak 
durdurabilir. Bebek sahibi olmayı planlıyor sanız LOTAVİR’i kullanmadan önce doktorunuzla 
veya eczacınızla konuşunuz. 
 
Tedaviniz  sırasında  hamile  olduğunuzu  fark ederseniz  hemen  doktorunuza  veya eczacınıza 
danışınız.  
Emzirme İlacı kullanmadan önce  doktorunuza veya eczacınıza  danışınız.  
 
Emziriyorsanız LOTAVİR kullanmayınız. Doktorunuz LOTAVİR’e başlamanızı isterse, ilacı kullanmaya  başlamadan  önce  emzirmeyi  bırakmalısınız.  Bunun  nedeni  LOTAVİR’in  anne sütüne 
geçebilecek olmasıdır.  
 
Araç ve makine  kullanımı  
 
LOTAVİR kullanırken uyku, baş dönmesi, kafa karışıklığı veya güçsüzlük hissedebilir ya da dengenizi kaybedebilir veya nöbetler geçirebilirsiniz. Böyle bir durumda araç veya makine 
kullanmayınız.  
 
LOTAVİR’in  içeriğinde  bulunan bazı yardımcı  maddeler hakkında  önemli  bilgiler  
Bu tıbbi ürün her 500 mg liyofilize  toz içeren  flakonunda  43 mg (2 mmol)  sodyum  ihtiva  eder.  Bu 
durum, kontrollü sodyum diyetinde olan hastalar için göz önünde bulundurulmalıdır. 
4 / 10  Diğer ilaçlar  ile birlikte  kullanımı  
LOTAVİR  kullanmaya  başlamadan  önce  kullanmakta  olduğunuz  ve daha önce kullandığınız  bütün 
ilaçları doktorunuza veya hemşirenize söyleyiniz. Buna reçetesiz ve bitkisel ilaçlar da dahildir. 
Çünkü LOTAVİR  ilaçların  etki mekanizmalarını  etkileyebilir.  Ayrıca bazı ilaçlar  da LOTAVİR'in 
etki mekanizmalarını etkileyebilir.  
 
Özellikle  aşağıdaki  ilaçları kullanıyorsanız  doktorunuza  veya  eczacınıza söyleyiniz:  
• İmipenem/silastatin -bakteriyel  enfeksiyonlarda  kullanılan ilaçlar,  
• Pentamidin -parazit  veya akciğer  enfeksiyonlarda  kullanılan  ilaçlar,  
• Flusitozin,  amfoterisin  B-mantar  enfeksiyonlarında  kullanılan  ilaçlar,  
• Trimetoprim,  trimetoprim/sulfametoksazol,  dapson- bakteriyel  enfeksiyonlar  için kullanılan  
ilaçlar,  
• Probenesid- gut tedavisinde  kullanılan  bir ilaç, 
• Mikofenolat  mofetil,  siklosporin, takrolimus -organ naklinden sonra  kullanılan ilaçlar,  
• Vinkristin,  vinblastin, doksorubisin- kanser  tedavisinde  kullanılan  ilaçlar,  
• Hidroksiüre -orak hücre  hastalığı,  kanser  ve polisitemi denilen  bir rahatsızlık  için kullanılan  bir 
ilaç, 
• Didanosin, stavudin, zidovudin, tenofovir  veya HIV tedavisinde  kullanılan  diğer  ilaçlar  
• Adefovir  veya  Hepatit  B tedavisinde  kullanılan  diğer  ilaçlar  
 
Eğer reçeteli ya da reçetesiz herhangi bir ilacı şu anda kullanıyorsanız veya son zamanlarda kullandınız 
ise lütfen doktorunuza veya eczacınıza bunlar hakkında bilgi veriniz.  
 
3. LOTAVİR nasıl  kullanılır?  
 
Uygun  kullanım  ve doz/uygulama sıklığı için talimatlar:  
LOTAVİR  dozu  hastadan  hastaya değişir.  Doktorunuz  ne kadar  doza  ihtiyacınız  olduğunu 
aşağıdakilere bağlı olarak belirleyecektir:  
• Kilonuz  
• Yaşınız  
• Böbreklerinizin ne kadar iyi  çalıştığı 
• Kan sayımlarınız  
• İlacı ne için aldığınız  
 
LOTAVİR’i  ne sıklıkta  alacağınız ve ne süreyle kullanmaya  devam  edeceğiniz de değişiklik 
gösterecektir.  
• Genellikle  her gün bir ya da  iki infüzyon alarak  başlayacaksınız.  
• Günde  iki infüzyon alırsanız  bu 21 güne  kadar  devam edecek.  
• Ardından doktorunuz  günde  bir infüzyon reçete edebilir.  
5 / 10  Böbrek veya kan problemleri  olan kişiler  
Böbrek veya  kan problemleriniz  varsa  doktorunuz  daha  düşük bir LOTAVİR  dozu önerebilir  ve tedavi 
sırasında kan hücre sayımlarınızı daha sık kontrol edebilir. 
 
Uygulama yolu ve metodu:  
LOTAVİR size  doktorunuz  ya da hemşireniz tarafından verilecektir.  İlaç size damarınızdan bir  tüple  
verilecektir.  Buna  intravenöz  infüzyon denir  ve genellikle  bir saat sürer.  
 
Değişik  yaş grupları:  
Çocuklarda  kullanımı:  
LOTAVİR’in  yenidoğanlar  da dahil  olmak  üzere  12 yaş altı hastalarda etkililiği ve güvenliliğine 
dair kısıtlı veri bulunmaktadır. 
 
Yaşlılarda  kullanımı:  
LOTAVİR’in yaşlılarda kullanımının yararlılığı ve güvenliliği ile ilgili çalışma yapılmamıştır. 
Yaşlılarda genellikle böbrek fonksiyonları düşük olduğundan, LOTA VİR böbreklerin durumuna 
özel önem gösterilerek uygulanmalıdır. 
 
Özel  kullanım  durumları:  
Böbrek  yetmezliği:  
Böbrek fonksiyon bozukluğu olan  hastalarda doktor  verilen  dozu değiştirebilir.  
 
Karaciğer  yetmezliği:  
Karaciğer  yetmezliği olan hastalarda LOTAVİR  kullanımına  ilişkin  bilgi yoktur.  
 
Kansızlık:  
Tedavi  sürecini  gözlemlemek  için düzenli  olarak  kan testleri yaptırmanız  gerekebilir.  
 
Eğer LOTAVİR’in etkisinin çok  güçlü veya zayıf olduğuna dair bir izleniminiz var ise  doktorunuz 
veya ecz acınız ile konuşunuz. 
 
Kullanmanız  gerekenden  daha  fazla  LOTAVİR kullandıysanız:  
LOTAVİR’den kullanmanız gerekenden fazlasını kullanmışsanız bir doktor veya eczacı ile 
konuşunuz.  
Size çok fazla LOTAVİR verildiğini düşünüyorsanız doktorunuzla konuşunuz veya derhal 
hastaneye gidiniz. Gerekenden fazla LOTAVİR kullanmışsanız aşağıdaki semptomları yaşayabilirsiniz:  
• Mide  ağrısı,  ishal  veya  kusma  
• Titreme  veya nöbet  
• İdrarınızda  kan 
• Böbrek veya  karaciğer  problemleri  
• Kan hücre  sayımlarında  değişiklikler  
6 / 10  LOTAVİR'i  kullanmayı  unutursanız:  
Unutulan dozları  dengelemek için çift doz  almayınız. 
LOTAVİR ile tedavi  sonlandırıldığında  oluşabilecek  etkiler  
Doktorunuz  söylemedikçe  LOTAVİR  kullanmayı  bırakmamalısınız.  
Bu ürünün kullanımı hakkında  başka  sorularınız  varsa,  lütfen  doktorunuza  veya eczacınıza 
sorunuz.  
 
4. Olası yan etkiler nelerdir?  
Tüm ilaçlar  gibi, LOTAVİR'in  içeriğinde  bulunan maddelere duyarlı olan  kişilerd e yan etkiler  olabilir . 
Yan etkiler  aşağıdaki  kategorilerde  gösterildiği  şekilde  sıralanmıştır: 
Çok yaygın : 10 hastanın en az 1’ inde görülebilir.  
Yaygın  : 10 hastanın 1’ inden az, fakat 100 hastanın 1'inden fazla görülebilir. 
Yaygın olmayan : 100 hastanın 1’ inden az, fakat 1000 hastanın 1'inden fazla görülebilir. 
Seyrek  : 1000 hastanın  1’ inden az, fakat  10.000 hastanın  1'inden fazla görülebilir. 
Çok Seyrek : 10.000 hastanın 1’ inden az görülebilir.  
 
Aşağıdakilerden  biri olursa, LOTAVİR kullanmayı  durdurunuz  ve DERHAL  doktorunuza 
bildiriniz veya size en yakın hastanenin acil bölümüne başvurunuz.  
 
Çok yaygın  (10 hastanın  en az 1'inde  görülebilir):  
• Düşük beyaz kan hücresi  sayımları – boğaz  ağrısı,  ağız ülserleri  veya  ateş gibi enfeksiyon 
belirtileri eşliğinde  
• Düşük kırmızı kan hücresi  sayımları – belirtiler  nefes  darlığı  veya  yorgun hissetme,  çarpıntı 
veya solgun cildi içerir.  
 
Yaygın  (10 hastanın  1’inden az, fakat  100 hastanın 1'inden  fazla  görülebilir):  
• Kan enfeksiyonu (sepsis)  – belirtiler  ateş, titreme,  çarpıntı,  kafa karışıklığı ve geveleyerek 
konuşmayı içerir.  
• Düşük trombosit  düzeyi  – belirtiler  normalden daha  kolay kanama veya morarma,  idrar  veya 
dışkıda kan veya dişetlerinden kanamayı içerir, kanama şiddetli olabilir.  
• Önemli ölçüde  düşük kan hücresi  sayımı  
• Pankreatit  – belirtiler  sırtınıza  yayılan  şiddetli mide  ağrısıdır.  
• Nöbetler  
 
Yaygın  olmayan  (100 hastanın 1’inden  az, fakat  1000 hastanın  1'inden  fazla  görülebilir):  
• Kemik  iliğinin  kan hücreleri  üretememesi  
• Halüsinasyonlar  – olmayan  şeyleri  duyma  veya  görme  
• Anormal  düşünceler  veya  hisler,  gerçekle bağını  kaybetme  
• Böbrek fonksiyonu yetmezliği  
7 / 10  Seyrek  (1000  hastanın  1’ inden az, fakat  10.000 hastanın  1'inden  fazla  görülebilir):  
• Şiddetli alerjik  reaksiyon – belirtiler  kırmızı kaşıntılı deri, boğa, yüz, dudaklar  veya ağızda 
şişlik, solunum veya yutma güçlüğünü içerebilir. 
 
Bunların hepsi  çok ciddi  yan etkilerdir.  
Eğer  bunlardan biri sizde mevcut  ise, sizin  LOTAVİR’e  karşı  ciddi  alerjiniz  var demektir.  Acil tıbbi 
müdahaleye veya hastaneye yatırılmanıza gerek olabilir. 
 
Aşağıdakilerden  herhangi  birini fark ederseniz,  doktorunuza  söyleyiniz:  Çok 
yaygın:  
• Pamukçuk ve ağızda pamukçuk  
• Üst solunum  yolu enfeksiyonu (ör. Sinüzit  (sinüs  iltihabı),  tonsilir  (bademciklerin 
iltihabı))  
• İştah  kaybı  
• Baş ağrısı  
• Öksürük  
• Nefessizlik  hissi 
• İshal  
• Bulantı  veya  kusma  
• Karın  ağrısı  
• Egzama  
• Yorgun hissetme  
• Ateş 
 
Yaygın:  
• Grip 
• İdrar  yolu enfeksiyonu – işaretleri  arasında ateş, daha sık idrara  çıkma,  idrar yaparken 
ağrı yer alır  
• Derinin  ve deri altındaki  dokuların enfeksiyonu  
• Hafif  alerjik  reaksiyonu – işaretleri arasında kızarıklı,  kaşıntılı deri yer alır 
• Kilo kaybı  
• Depresif,  endişeli  veya  zihin  karışıklığı hissetme  
• Uyuma  güçlüğü  
• Ellerin  ve ayakların, dengenizi  etkileyebilecek  şekilde  güçsüz  veya uyuşuk hissetmesi  
• Dokunma  duyunuzda  değişiklikler,  karıncalanma,  gıdıklanma, iğne  batma  veya  yanma  
hissi 
• Tat alma  şeklinizde  değişiklikler  
• Üşüme  
• Göz iltihabı (konjonktivit), göz  ağrısı  veya görme sorunları  
• Kulak  ağrısı  
• Düşük tansiyon;  sersemlik  haline  veya  bayılmaya  neden  olabilir  
• Yutma  güçlükleri  
8 / 10  • Kabızlık,  gaz, hazımsızlık,  mide  ağrısı,  karında  şişlik  
• Ağız  ülserleri  
• Karaciğer  ve böbrek laboratuvar  testlerinde  anormal  sonuçlar  
• Gece terlemeleri  
• Kaşıntı,  döküntü  
• Saç kaybı  
• Sırt ağrısı,  kas veya  eklem  ağrısı,  kas spazmları  
• Sersemlik  hissi,  güçsüzlük hissi veya  genel  olarak  iyi hissetmeme  
• Enjeksiyonun yapıldığı  bölgede  cilt reaksiyonu (ör. Enjeksiyon yerinde  kızarma,  ağrı, 
şişme)  
 
Yaygın  olmayan:  
• Huzursuz  hissetme  
• Titreme  
• İşitme  kaybı  
• Kalp  atımında  değişiklikler  
• Kurdeşen, kuru cilt 
• İdrarda  kan 
• Erkeklerde  kısırlık  
• Göğüs  ağrısı  
 
 
Bunlar  LOTAVİR’in  hafif  yan etkileridir.  
Eğer  bu kullanma talimatında  bahsi  geçmeyen  herhangi  bir yan etki ile karşılaşırsanız 
doktorunuzu veya eczacınızı bilgilendiriniz.  
 
5. LOTAVİR’in  saklanması  
 
LOTAVİR’i  çocukların  göremeyeceği,  erişemeyeceği  yerlerde ve ambalajında saklayınız.  
 
Son kullanma  tarihiyle  uyumlu olarak  kullanınız.  
 
Ambalaj  üzerinde  belirtilen  son kullanma tarihinden sonra LOTAVİR’i  kullanmayınız.  
 
• İçinde toz bulunan flakonu 25 °C altındaki oda sıcaklığında saklayınız. İçinde gansiklovir 
bulunan infüzyon solüsyonu buzdolabında saklanmalı ve 24 saat içinde kullanılmalıdır. 
Dondurulmamalıdır.  
 
Son kullanma tarihi  geçmiş  veya kullanılmayan  ilaçları çöpe  atmayınız!  Çevre,  Şehircilik  ve İklim 
Değişikliği Bakanlığınca belirlenen toplama sistemine veriniz.  
9 / 10  Ruhsat  Sahibi  
TEBEM İlaç San. Tur. ve Tic. A.Ş. 
Mustafa  Kemal  Mah.  2147. Sok. No:3/2 
Çankaya/ANKARA  
 
Üretim yeri: 
İDOL İlaç Dolum San. ve Tic. A.Ş. 
Davutpaşa  Cad. CebeAlibey  Sok. No.20 
Zeytinburnu / İSTANBUL  
 
Bu kullanma talimatı 12/06/2023 tarihinde onaylanmıştır.  
 
 
 
AŞAĞIDAKİ  BİLGİLER  BU İLACI  UYGULAYACAK  SAĞLIK  PERSONELİ  İÇİNDİR 
 
KULLANMA TALİMATLARI  
Tam reçete bilgisi için Kısa Ürün  Bilgisini inceleyiniz. 
Uygulama yöntemi  
Dikkat:  
Gansiklovir 10 mg/mL’yi aşmayan bir konsantrasyonda 1 saatte intravenöz infüzyonla 
uygulanmalıdır. Oluşan aşırı plazma düzeyleri gansiklovirin toksisitesini artırabileceğinden hızlı veya bolus intravenöz enfeksiyon ile uygulamayınız. 
 
Gansiklovir çözeltilerinin yüksek pH’sından dolayı (~11) şiddetli doku tahrişi ile sonuçlanabileceğinden intramüsküler veya subkutan enjeksiyon ile uygulamayınız. 
 
Önerilen  dozaj,  sıklık  ve infüzyon hızları  aşılmamalıdır.  
 
LOTAVİR bir infüzyonluk çözelti konsantresi için tozudur. Sulandırma sonrasında LOTAVİR esas olarak görünür partikül içermeyen renksiz ila açık sarımsı bir çözeltidir. 
 
İnfüzyon tercihen  plastik  bir kanül aracılığıyla  yeterli kan  akışı  olan bir damara verilmelidir.  
 
LOTAVİR kullanılırken  dikkat  gösterilmelidir.  
 
LOTAVİR insanlarda potansiyel teratojen ve karsinojen kabul edildiğinden, elde geçirilmesinde 
dikkat  gösterilmelidir.  Flakonlardaki  tozun solunmasından veya  direkt  temasından  ve sulandırılmış 
çözeltinin  deri veya  muköz  membranlarla direkt  temasından  kaçınılmalıdır.  LOTAVİR çözeltileri 
alkalindir  (pH ~11). Bu tip bir temas  meydana gelirse  sabun ve suyla  iyice  yıkayınız, gözleri  sadece 
suyla iyice yıkayınız.  
10 / 10  Sulandırılmış  konsantrenin hazırlanması  
 
Liyofilize  LOTAVİR’i  sulandırmak üzere aseptik  teknik kullanılmalıdır.  
 
1. Geçme başlık kauçuk tıpanın merkezi kısmını açığa çıkarmak üzere çıkarılır. Bir enjektöre 10 
mL enjeksiyonluk su çekilir,  ardından yavaşça iğneyi  flakon duvarına  doğru tutarak  kauçuk tıpanın 
merkezinden enjekte edilir. LOTAVİR ile geçimsiz olduklarından paraben (para - 
hidroksibenzoatlar) içeren bakteriyostatik enjeksiyonluk su kullanılmamalıdır.  
2. Flakon ürünün tamamen  ıslandığından emin  olmak  üzere nazikçe döndürülmelidir.  
3. Flakon berrak bir sulandırılmış çözelti elde etmek üzere birkaç dakika nazikçe 
çevrilmeli/döndürülmelidir.  
4. Sulandırılan çözelti, geçimli çözücü ile seyreltme öncesi ürünün çözeltide olduğundan ve esas 
olarak görünür partikül içermediğinden emin olmak üzere dikkatlice kontrol edilmelidir. 
Sulandırılmış LOTAVİR çözeltileri renksiz ila açık sarı arasında değişiklik gösterir. 
 
Nihai  seyreltilmiş  infüzyonluk çözeltinin  hazırlanması  
 
Hastanın kilosu baz alınarak, flakondan bir enjektörle uygun hacim çekilmeli ve uygun bir infüzyon çözeltisinde bir kez daha seyreltilmelidir. Sulandırılmış çözeltiye 100 ml hacimde seyreltici ilave edilir. 10 mg/mL’den yüksek infüzyon konsantrasyonları önerilmez. Sodyum klorür, dekstroz %5, Ringer veya laktatlı Ringer çözeltilerinin kimyasal ve fiziksel olarak LOTAVİR ile geçimli olduğu 
belirlenmiştir.  
 
Enjeksiyonluk suda seyreltilmiş flakon 25°C’nin altındaki oda sıcaklığında 12 saat, %0,9 NaCl, Sudaki  %5 dekstroz, Ringer, Laktatlı ringer çözeltile ri ile seyreltildiğinde  2-8 °C' de 24 
saat stabildir.  
 
LOTAVİR  diğer  intravenöz ürünlerle karıştırılmamalıdır.  
 
Ardından seyreltilmiş çözelti bölüm 4.2’de belirtildiği şekilde 1 saatte intravenöz yolla infüze edilmelidir. Gansiklovir çözeltisinin yüksek pH’sından (~11) dolayı şiddetli doku tahrişine  yol 
açabileceğinden intramüsküler veya subkutan enjeksiyon ile uygulanmamalıdır. 
 
İmha  
 
Sadece tek kullanımlık.  Tüm  kullanılmamış  tıbbi ürün veya  atık materyali  yerel  gerekliliklere  
uygun şekilde  imha  edilmelidir.  
