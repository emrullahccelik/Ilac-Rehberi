KISA ÜRÜN BİLGİSİ
1. BEŞERİ TIBBİ ÜRÜNÜN ADI
TERRİNO 100 mcg burun spreyi, süspansiyon
2. KALİTATİF VE KANTİTATİF BİLEŞİM
Etkin madde:
Her püskürtme dozunda;
Beklometazon dipropiyonat ..............................100 mikrogram
100 mL süspansiyon, 77 mg Beklometazon dipropiyonat içerir.
Yardımcı maddeler:
Benzalkonyum klorür.............................. 0,052 mg
Yardımcı maddeler için 6.1’e bakınız.
3. FARMASÖTİK FORM
Nazal sprey süspansiyon
200 uygulama sağlayan ölçekli pompa ve nazal aplikatörlü amber renkli PET şişelerde
4. KLİNİK ÖZELLİKLER
4.1 Terapötik endikasyonlar
Pereniyal (yıl boyu süren) alerjik rinit, mevsimsel alerjik rinit ve vazomotor rinitin
semptomatik tedavi ve profilaksisinde endikedir.
4.2 Pozoloji ve uygulama şekli
Pozoloji/uygulama sıklığı ve süresi:
Yetişkinler ve 6 yaşın üstündeki çocuklar;
Tavsiye edilen doz her bir burun deliğine günde bir kez iki püskürtmedir. İlk püskürtme
burun boşluğunun üst kısmına, ikinci püskürtme burun boşluğunun alt kısmına
yapılmalıdır. Toplam günlük uygulama normal olarak 4 püskürtmeyi (400 mikrogram)
geçmemelidir. Tam bir terapötik yarar için düzenli kullanım esastır. Hastanın düzenli
dozaj rejimine uyumu sağlanmalı ve nazal rahatlamanın uygulamadan birkaç gün sonra
sağlanacağı hastaya bildirilmelidir.
6 yaşın altındaki çocuklarda kullanılmamalıdır.
Uygulama şekli:
TERRİNO sadece intranazal olarak uygulanır. Nazal mukozada fazla mukus
sekresyonu ve ödem olduğunda ilaç etkisini göstereceği yere ulaşamayabilir. Bu
bakımdan nazal spreyi kullanmadan önce burun iyice temizlenmelidir.
1 / 8Her uygulamadan önce şişe iyice çalkalanmalıdır. Ek olarak, tedaviye başlamadan önce,
koruyucu kapağın ve koruyucu halkanın çıkarılması ve çözelti çıkana kadar pompanın
birkaç kez çalıştırılması önerilir.
Özel popülasyonlara ilişkin ek bilgiler:
Böbrek/Karaciğer yetmezliği:
Veri yoktur.
Pediyatrik popülasyon:
6 yaşın altındaki çocuklarda kullanımı önermek için klinik bilgiler yetersizdir.
Geriyatrik popülasyon:
Veri yoktur.
4.3 Kontrendikasyonlar
TERRİNO, ilacın bileşimindeki maddelerden birine aşırı duyarlılık hikayesi olan
hastalarda ve lokal viral (herpes) ve tüberküler infeksiyonlarda kontrendikedir.
6 yaşın altındaki çocuklarda kullanılmamalıdır.
4.4 Özel kullanım uyarıları ve önlemleri
Nazal kortikosteroidlerin uzun süreli ve yüksek dozda kullanımı sistemik etkilere yol
açabilir. Bu sistemik etkiler; Cushing Sendromu, Cushing benzeri belirtiler, adrenal
baskılanma, çocuklarda ve adolesanlarda büyümede yavaşlama, kemik mineral
yoğunluğunda azalma, katarakt, glokom ve daha seyrek olarak uyku düzeninin
bozulması, anksiyete, depresyon ve saldırganlık (özellikle çocuklarda) gibi psikolojik
veya davranışsal yan etkiler veya psikomotor hiperaktivite gibi nörolojik yan etkiler
olarak ortaya çıkabilir. Böyle durumlarda TERRİNO ile tedaviye son verilmeli,
uygun bir tedaviye başlanmalıdır. Nazal kortikosteroidlerde, özellikle yüksek doz ve uzun
süre kullanım durumunda, sistemik etkiler bildirilmiştir. Bu etkiler, oral kortikosteroidlere
göre çok daha az ortaya çıkmaktadır ve gerek kişiler arasında gerekse kortikosteroid
preparatları arasında farklılık göstermektedir.
Mevsimsel ve pereniyal alerjik rinit tedavisinde düzelme birkaç gün sonra görülür; bazı
hastalarda tüm semptomların kaybolması iki haftaya uzayabilir. Üç hafta kullanılmasına
rağmen semptomlarda önemli bir düzelme olmazsa TERRİNO kullanımına son
verilmelidir. Doktora danışılmadan 1 aydan daha uzun süre kullanılmamalıdır.
Hekim tarafından reçetelenmedikçe, nazal cerrahi işlemler, travma, nazal septal ülserler
gibi çeşitli nedenlerle oluşmuş yeni yaraların iyileşmesini geciktireceğinden, iyileşme
olana dek diğer kortikosteroidlerde de olduğu gibi TERRİNO kullanılmamalıdır.
TERRİNO ile tedaviye başlamadan önce nazal yolların ve paranazal sinüslerin
infeksiyonları, akciğer tüberkülozu, tedavi edilmemiş mantar, lokal bakteriyel ya da viral
infeksiyonlar ve oküler herpes simpleks uygun olarak tedavi edilmelidir.
2 / 8Topikal kortikosteroidlerin aşırı uzun süre kullanılması, hipotalamus-hipofiz-adrenal
(HPA) aksın geçici olarak baskılanmasına ve dolayısıyla sekonder adrenal yetmezliğe
neden olabilir.
Sistemik kortikosteroidlerle tedavi edilen hastalara TERRİNO tedavisine geçirilirken
adrenal fonksiyon yetersizliği oluşturabilecek bir durum varsa dikkatli olunmalıdır.
Gün aşırı uygulanan sistemik tedavi HPA supresyonu olasılığını azaltmakla birlikte,
sistemik steroid tedavisinden TERRİNO tedavisine geçilirken dikkatli olunmalıdır.
Sistemik kortikosteroid tedavisi gören hastalar bu ürünü sadece doktorlarının gözetimi
altında kullanmalıdır.
İntranazal beklometazonun önerilen dozları aşılırsa veya özel olarak kişisel hassasiyet
gösterenlerde veya yakın bir geçmişte uygulanan sistemik steroid tedavisi nedeniyle
hassaslaşmış kişilerde osteoporoz, peptik ülser veya sekonder adrenal yetmezlik belirtileri
gibi sistemik etkiler gelişebilir.
Altı yaş üstü çocuklarda nazal kortikostreoidlerin kullanımında büyüme hızında
yavaşlama görülebileceği rapor edilmiştir. Çocuklarda uzun süreli tedavide büyüme hızı
kontrol altında tutulmalıdır. Eğer büyüme hızı yavaş ise, tedavi dozunun, semptomların
kontrolünü sağlayacak şekilde en düşük doza kadar azaltımı düşünülmelidir.
Altı yaş altındaki çocuklarda kullanımı ile ilgili yeterli klinik veri bulunmamaktadır.
TERRİNO mevsimsel alerjik riniti çoğu durumlarda kontrol altına alıyor da olsa,
mevsim alerjenlerine maruz kalınan durumlarda özellikle göz semptomlarının kontrolü
için ilave tedavi gerekebilir.
Sistemik ve topikal kortikosteroid kullanımına bağlı görme bozuklukları bildirilebilir.
Eğer hastada bulanık görme veya diğer görme bozuklukları meydana gelirse hasta;
katarakt, glokom veya sistemik ve topikal kortikosteroid kullanımdan sonra bildirilen
santral seröz korioretinopati (SSKR) gibi nadir hastalıkları da içerebilen olası nedenleri
değerlendirmek üzere bir göz doktoruna yönlendirilmelidir.
TERRİNO her püskürtmede 0,052 mg benzalkonyum klorür içermektedir.
Benzalkonyum klorür miktarı verilen doz başına 10 mg’ı geçtiğinde bronkospazma neden
olabilir.
4.5 Diğer tıbbi ürünler ile etkileşim ve diğer etkileşim şekilleri
Beklometazon CYP3A metabolizmasına diğer kortikosteroidlerden daha az ölçüde
bağlıdır ve genel olarak etkileşimler olası değildir. Ancak, güçlü CYP3A
inhibitörleriyle (örn. ritonavir, kobisistat) birlikte kullanımda sistemik etki olasılığı göz
ardı edilemediğinden dikkatli olunması ve bu ajanların kullanımının yeterince takip
edilmesi önerilir.
3 / 8Özel popülasyonlara ilişkin ek bilgiler:
Özel popülasyonlar üzerinde herhangi bir etkileşim çalışması yapılmamıştır.
Pediyatrik popülasyon:
Pediyatrik popülasyon üzerinde herhangi bir etkileşim çalışması yapılmamıştır.
4.6 Gebelik ve laktasyon
Genel tavsiye
Gebelik kategorisi: C
Çocuk doğurma potansiyeli bulunan kadınlar/Doğum kontrolü (Kontrasepsiyon)
Beklometazon dipropiyonatın çocuk doğurma potansiyeli bulunan kadınlarda
kullanımına ve doğum kontrol yöntemlerine etkisine ilişkin yeterli veri mevcut değildir.
Hayvanlar üzerinde yapılan araştırmalar üreme toksisitesinin bulunduğunu göstermiştir
(bkz. kısım 5.3). İnsanlara yönelik potansiyel risk bilinmemektedir.
Gebelik dönemi
Beklometazon dipropiyonatın hamilelerde kullanımın güvenliliği ile ilgili yeterli kanıt
yoktur. Hayvanlardaki üreme çalışmalarında, kortikosteroidlerin tipik potent advers
etkileri yalnızca yüksek sistemik maruz kalma seviyelerinde görülmüştür. Doğrudan
intranazal uygulama minimum sistemik maruz kalmayı sağlar. İlacın hamilelik sırasında
kullanımı ancak anneye sağlaması beklenen yararı fetüse olan riskinden büyük ise
düşünülmelidir.
Laktasyon dönemi
Beklometazon dipropiyonatın anne sütüne geçtiği düşünülmektedir ancak doğrudan
intranazal uygulamada kullanılan dozlarda anne sütünde önemli düzeylerde bulunması
çok düşük bir olasılıktır. Emziren annelerde kullanımında anne ve bebeğe olabilecek
zararları, sağlayacağı terapötik yararları ile karşılaştırılmalıdır.
Üreme yeteneği/Fertilite
TERRİNO’nun üreme yeteneği/fertilite üzerindeki etkisi bilinmemektedir.
4.7 Araç ve makine kullanımı üzerindeki etkiler
TERRİNO araç ve makine kullanma yeteneğini etkilemez.
4.8 İstenmeyen etkiler
Çok yaygın, yaygın ve yaygın olmayan etkiler genel olarak klinik verilere dayanılarak
tanımlanmıştır. Seyrek ve çok seyrek etkiler spontan verilere dayanılarak oluşturulmuştur.
İstenmeyen etkilerin sıklık tanımında, plasebo gruplarındaki oranlar, aktif tedavi
grubundaki oranlarla mukayese edilebildiğinden beri dikkate alınmamaktadır.
Sıklık sınıflandırması aşağıdaki gibidir:
Çok yaygın (≥1/10); yaygın (≥1/100 ve <1/10); yaygın olmayan (≥1/1.000 ila <1/100);
seyrek (≥1/10.000 ila <1/1.000); çok seyrek (≤1/10.000); bilinmiyor (mevcut verilerden
4 / 8tahmin edilemiyor)
Kullanılan düşük dozlardan dolayı sistemik yan etkiler görülmesi olası değildir.
İntranazal kortikosteroidler, özellikle uzun süre yüksek dozlarda reçete edilirse
çocuklarda ve ergenlerde büyümenin durması gibi sistemik yan etkilere neden olabilirler.
Bu nedenle, ürünün uzun süre kullanımında çok dikkatli olunmalı ve olası herhangi bir
sistemik yan etkiyi (osteoporoz, peptik ülser, sekonder adrenal yetmezlik belirtileri gibi)
hemen tespit etmek için hasta yakından izlenmelidir.
Bağışıklık sistemi hastalıkları
Aşırı duyarlılık reaksiyonları;
Yaygın: Döküntü, ürtiker, pruritus, eritem
Çok seyrek: Anjiyoödem, dispne ve/veya bronkospazm, gözlerde, yüzde, dudaklarda ve
boğazda ödem gibi anafilaktik reaksiyonlar
Sinir sistemi hastalıkları
Yaygın: Hoş olmayan tat ve koku
Göz hastalıkları
Çok seyrek: Glokom, göz içi basıncında artış, katarakt
Bilinmiyor: Bulanık görme (bkz. Bölüm 4.4)
Solunum, göğüs bozuklukları ve mediastinal hastalıklar
Yaygın: Epistaksis, burun kuruluğu, nazal irritasyon, boğaz kuruluğu, boğaz irritasyonu
Çok seyrek: Nazal septal perforasyon
Şüpheli advers re aksi yon ların raporlanm ası
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar / risk dengesinin sürekli olarak
izlenmesine olanak sağlar. Sağlık mesleği mensuplarının herhangi bir şüpheli advers
reaksiyonu Türkiye Farmakovijilans Merkezi (TÜFAM)’ne bildirmeleri gerekmektedir.
(www.titck.gov.tr; eposta;tufam@titck.gov.tr; tel:0 800 314 00 08; faks:0 312 218 35 99)
4.9 Doz aşımı ve tedavisi
Yüksek miktarlarda ilacın uygulanımını takiben görülen tek zararlı etki hipotalamus-
hipofiz-adrenal (HPA) fonksiyonunun kısa süreli supresyonudur. Bu durumda özel ilk
yardım önlemleri gerekmez. TERRİNO ile tedaviye tavsiye edilen dozlarda devam
edilmelidir. HPA fonksiyonu bir iki günde eski haline döner.
5. FARMAKOLOJİK ÖZELLİKLER
5.1 Farmakodinamik özellikler
Farmakoterapötik grup: Topikal kullanım için dekonjestanlar ve diğer nazal preparatlar,
kortikosteroitler
ATC kodu: R01AD01
5 / 8Etki mekanizması
TERRİNO’nun etkin maddesi olan beklometazon dipropiyonat (BDP), nazal yolların
mukoz membranları üzerinde güçlü antiinflamatuvar ve vazokonstriktör etkileri ile
karakterize, topikal kullanıma yönelik bir kortikosteroiddir.
BDP, glukokortikoid reseptörleri için zayıf bağlanma afinitesi olan bir ön ilaçtır.
Esteraz enzimleri aracılığıyla aktif metaboliti olan yüksek topikal antiinflamatuvar
etkisine sahip beklometazon-17-monopropiyonat (B-17-MP)’a hidrolize olur.
Farmakodinamik etkiler
Beklometazon 17,21-dipropiyonat (BDP), topikal uygulamayı takiben güçlü
antiinflamatuvar ve vazokonstrüktör etki gösterir. Beklometazon dipropiyonat, alerjen
hücumu öncesi alındığında saman nezlesi için koruyucu bir tedavi zemini hazırlar.
Düzenli kullanımın ardından BDP nazal membranın duyarlılığının azaltarak alerji
semptomlarının tekrar görülmelerini önlemeye devam eder.
5.2 Farmakokinetik özellikler
Genel Özellikler
Emilim:
BDP’nin intranazal uygulanmasını takiben aktif metaboliti olan B-17-MP’nin plazma
konsantrasyonları ölçülerek sistemik emilimi, hem aktif kömür verilerek ve hem de
verilmeyerek değerlendirilmiştir. Aktif kömür verilmediği durumda bu aktif metabolitin
intranazal uygulanmasını takiben mutlak biyoyararlanımı %44 olarak saptanmıştır. Bu
oran, burundan emilimden ziyade yutulan fraksiyonun absorbsiyonundan ileri
gelmektedir. İntranazal uygulamayı takiben nazal mukozadan emilen doz %1’in
altındadır. B-17-MP’nin plazma konsantrasyonunun neredeyse tamamı yutulan dozdan
emilen BDP’nin metabolizasyonu sonucudur.
BDP’nin oral uygulamasını takiben aktif metaboliti olan B-17-MP’nin plazma
konsantrasyonları ölçülerek sistemik emilimi değerlendirilmiştir. Oral uygulamayı
takiben mutlak biyoyararlanımı %41’dir. Oral dozu takiben B-17-MP yavaşca emilir ve
pik plazma konsantrasyonuna 3 – 5 saat sonra ulaşır.
Dağıl ım:
Sabit ortamda BDP için doku dağılımı orta düzeydedir (20l) fakat B-17-MP için biraz
daha fazladır (4241). Plazma proteinlerine bağlanma daha yüksektir (%87).
Biyotransformasyon:
BDP oral ve intranazal dozun ardından dolaşımdan hızla temizlenir ve plazma
konsantrasyonu ölçülemeyecek düzeydedir (<50 pikogram/mL). İlacın
metabolizmasına birçok dokuda bulunan esteraz enzimleri yardım eder. BDP
metabolizmasının başlıca ürünü aktif metaboliti olan beklometazon-17-monopropiyonat
(B-17-MP)’tır. Minör aktif metabolitler olarak beklometazon-21-monopropiyonat (B-
21-MP) ve hidroksile beklometazon (BOH) oluşur fakat bunların çok azı sistemik
dolaşıma karışır.
6 / 8Eliminasyon:
BDP ve B-17-MP’nin eliminasyonu, yüksek plazma klirensi ile beraber 0,5 ve 2,7 saat
olan terminal eliminasyon yarılanma ömürleri ile karakterizedir. BDP’nin oral
uygulanmasını takiben yaklaşık %60’ı 96 saat içinde serbest ve konjuge polar
metabolitler halinde feçesle atılır. Yaklaşık %12’si serbest ve konjuge polar metabolitler
halinde idrarla atılır. BDP’nin renal klerensi ihmal edilebilecek düzeydedir.
Doğrusallık/doğrusal olmayan durum:
Doğrusal
5.3. Klinik öncesi güvenlilik verileri
Preklinik çalışmalarda klinik olarak anlamlı bir bulgu gözlenmemiştir.
Preklinik veriler, benzalkonyum klorürün konsantrasyon ve süreye bağlı olarak nazal
mukoza epitelinin siliya titreşimleri üzerinde, irreversible hareketsizlik gibi toksik
etkilere sahip olabileceğini ve bu nedenle nazal mukozada histopatolojik değişiklikler
meydana gelebileceğini göstermektedir.
6. FARMASÖTİK ÖZELLİKLER
6.1 Yardımcı maddelerin listesi
Polisorbat 20
Mikrokristalin selüloz
Sodyum karboksimetil selüloz
Benzalkonyum klorür
Feniletil alkol
Glukoz (dekstroz monohidrat)
Deiyonize su
6.2 Geçimsizlikler
Bildirilmemiştir.
6.3 Raf ömrü
24 aydır.
Belirtilen son kullanım tarihi açılmamış ve doğru bir şekilde saklanmış ambalajdaki
tarihtir.
6.4 Saklamaya yönelik özel tedbirler
TERRİNO25°C altında, oda sıcaklığında ve ambalajında saklanmalıdır.
6.5 Ambalajın niteliği ve içeriği
İç ambalaj: 200 uygulama sağlayan, nazal aplikatör ve ölçü pompalı amber renkli PET
şişe.
Dış ambalaj: Basılı ince karton kutu
7 / 86.6 Beşeri tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller "Tıbbi Atıkların Kontrolü Yönetmeliği"
ve "Ambalaj Atıklarının Kontrolü Yönetmeliği"ne uygun olarak imha edilmelidir.
7. RUHSAT SAHİBİ
Terra İlaç ve Kimya San. Tic. A.Ş.
İnkilap Mah. Oruçbey Sk. Tek Merve Plaza Blok No: 2-8
İç Kapı No: 21 Ümraniye/İstanbul
8. RUHSAT NUMARASI
2024/320
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 28.08.2024
Ruhsat yenileme tarihi:
10. KÜB’ÜN YENİLENME TARİHİ
8 / 8