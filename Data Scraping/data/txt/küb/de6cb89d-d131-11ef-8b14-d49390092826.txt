KISA ÜRÜN BİLGİSİ
1. BEŞERİ TIBBİ ÜRÜNÜN ADI
DEFEKS şurup
2. KALİTATİF VE KANTİTATİF BİLEŞİM
Etkin madde:
10 mL şurup; 25 mg dekstrometorfan hidrobromür, 25 mg difenhidramin hidroklorür, 20 mg
efedrin hidroklorür içerir.
Yardımcı maddeler :
10 mL şurup;
Trisodyum sitrat 400 mg
Metilparaben 7 mg
Propilparaben 3 mg
Etil alkol 280 mg
Tartrazin E102 0,1 mg
Şeker 6600 mg
Yardımcı maddeler için bölüm 6.1’e bakınız.
3. FARMASÖTİK FORMU
Şurup
Yeşil-sarı renkli, aromatik (nane) kokulu, berrak çözeltidir.
4. KLİNİK ÖZELLİKLER
4.1. Terapötik endikasyonlar
Soğuk algınlığı ve boğmaca gibi üst solunum yollarının rahatsızlığına bağlı öksürükler ile
iritan maddelerin inhalasyonu, solunum yollarının obstrüksiyonu ve irritasyonu sonucu oluşan
öksürüklerin geçici tedavisinde endikedir.
4.2. Pozoloji ve uygulama şekli
Pozoloji/ uygulama sıklığı ve süresi:
Doktor tarafından başka şekilde tarif edilmemişse, yemeklerden sonra günde;
• 12 yaş üzerinde ve yetişkinlerde: 3-4 defa 1 ölçek
Uygulama şekli:
DEFEKS, oral olarak kullanılır. Gastrointestinal rahatsızlıklara sebebiyet vermemek için aç
karnına kullanılmamalıdır.
1 / 9Özel popülasyonlara ilişkin ek bilgiler:
Böbrek yetmezliği: Hafif veya orta şiddette böbrek yetmezliğinde doz ayarlanmasına gerek
yoktur.
Karaciğer yetmezliği: Hafif şiddette karaciğer yetmezliğinde doz ayarlanmasına gerek
yoktur.
Pediyatrik popülasyon:
DEFEKS, 12 yaş altı kullanılmamalıdır.
Geriyatrik popülasyon: Yetişkin dozu uygulanır.
4.3. Kontrendikasyonlar
• Etken maddelerin herhangi birine karşı veya adrenerjik ilaçlara karşı aşırı duyarlılığı
olan hastalarda,
• Şiddetli hipertansiyon ve taşikardinin eşlik ettiği hastalıklar,
• Koroner arter hastalığı,
• Siklopropan ve halotan ile anestezi alan hastalar,
• Tirotoksikoz,
• Astım dahil, alt solunum yolları hastalıklarının semptomlarında,
• Monoamino oksidaz inhibitörleri ile tedavi gören hastalarda,
• 12 yaş altı kullanımı kontrendikedir.
4.4. Özel kullanım uyarıları ve önlemleri
Dekstrometorfanla birlikte histamin salınımı geliştiğinden çocuklarda dikkatle kullanılmalıdır.
DEFEKS yatalak ve sedasyona maruz kimselerde dikkatle kullanılmalı, uzun süre devam
eden kronik öksürüklerde (örneğin; sigara içme, amfizem, astım) veya öksürük büyük
miktarda sekresyonla birlikte olduğunda, hekim tarafından tavsiye edilmedikçe
kullanılmamalıdır. Öksürük bir haftadan fazla devam ediyorsa ve yüksek ateş, döküntü ve baş
ağrısıyla birlikte ise derhal hekime danışılmalıdır.
DEFEKS tartrazin yellow (boyar madde) ihtiva ettiğinden hassas kişilerde bronşiyal astım
dahil alerjik reaksiyonlara sebep olabilir. Bu durumun aspirine karşı hassasiyeti olanlarda
görülme oranı daha yüksektir.
Antihistaminikli ilaçlar karaciğer yetmezliği, kalp dolaşımı ya da tiroid bezi hastalığı
olanlarda dikkatle kullanılmalıdır.
Difenhidramin içermesinden dolayı dar açılı glokom ve prostat hipertrofisi olan hastalarda
kullanımından kaçınılmalıdır.
DEFEKS kullanıldığı müddetçe difenhidramin içeren başka ilaçlar (dahilen veya haricen)
kullanılmamalıdır. Gün ışığına hassasiyet gibi reaksiyonlar derhal hekime bildirilmeli,
2 / 9motorlu taşıt kullanılırken içilmemelidir. Peptik ülser veya kronik uyuyamama rahatsızlığı
olanlarda, ancak hekim tavsiyesi ve küçük dozlarda kullanılmalıdır.
Dekstrometorfan ihtiva eden ilaçlar aşırı yüksek dozda alındığında santral sinir sistemi
eksitasyonu, solunum depresyonu ve psişik bağımlılığa sebep olabilir.
Aritmisi, diabetes mellitusu, hipertansiyonu veya prostat hipertrofisi olan hastalarda DEFEKS
kullanımından kaçınılmalıdır.
Bu tıbbi üründe 280 mg etanol (alkol) vardır. Alkol bağımlılığı olanlar için zararlı olabilir.
Bu tıbbi ürün trisodyum sitrat ihtiva etmektedir. Özellikle sodyum diyetinde olanların bu
konuda dikkatli olmaları önerilir.
DEFEKS’in bileşiminde şeker bulunduğu için, bazı şekerlere karşı intoleransı (intolerans)
bulunanlar dikkatli kullanmalıdır.
İlacın bileşimindeki boyar maddeler (tartrazin sarısı ve indigo karmin) alerjiye neden olabilir.
İçerdiği metil paraben ve propil paraben nedeniyle alerjik reaksiyonlara (muhtemelen
geçikmiş) neden olabilir.
4.5. Diğer tıbbi ürünler ile etkileşimler ve diğer etkileşim şekilleri
İçerdiği dekstrometorfan nedeniyle penisilin, tetrasiklin, salisilat ve yüksek oranda sodyum ve
potasyum iyodür ile geçimsizdir.
Bileşimindeki difenhidraminin sedatif etkisi, diğer santral sinir sistemi depresanlarının sedatif
etkisini potansiyalize ettiği için; alkol, narkotik analjezik, sedatif, hipnotik, trisiklik
antidepresan ve trankilizanlarla birlikte kullanılmamalıdır.
Alfa ve beta adrenerjik blokaj yapan ajanlarla birlikte verilmemelidir. Alfa adrenerjikler
vazodilatasyona, beta adrenerjikler efedrinin bronkodilatör blokajına sebep olurlar.
Siklopropan ve klorhidrokarbon sınıfından inhalasyon anesteziği almış olanlarda, ilaç
kardiyak iritabiliteye ve sonuç olarak aritmilere neden olur.
Efedrin sinir blokajını antagonize ederek antihipertansif etkinin kaybına neden olduğu için,
antihipertansiflerden guanetidin alan hastalar yakından takip edilmelidir. Efedrin ve benzeri
maddelerin periferik etkileri esas olarak, sempatik sinir uçlarından noradrenalin salıvermesine
dayanır. Bu nedenle guanetidin varlığında etkileri bozulmaktadır. Sinir ucunda guanetidinin
bağlandığı yere karşı bu maddelerin de kuvvetli afiniteleri bulunduğu yolunda kanıtlar vardır.
Bu afinite önceden verilen guanetidin’i bağlama yerinden uzaklaştıracak veya efedrin’den
sonra verilmiş ise guanetidin’in sinir uçlarına alınmasını inhibe edecek kadar kuvvetlidir.
Dolayısıyla, antihipertansif etki antagonizması mevcut olup, hastalar hipertansiyon
kontrolünün bozulmasına karşı yakından izlenmelidir. Bu durumlarda guanetidinin dozunun
arttırılması veya efedrin kullanımından kaçınılması gerekebilir.
Özel popülasyonlara ilişkin ek bilgiler
Özel popülasyonlar üzerinde bir çalışma mevcut değildir.
3 / 9Pediyatrik popülasyon:
Pediyatrik popülasyona ilişkin herhangi bir etkileşim çalışması mevcut değildir.
4.6. Gebelik ve laktasyon
Genel tavsiye
Gebelik kategorisi: Gebelik kategorisi C’dir.
Çocuk doğurma potansiyeli bulunan kadınlar/Doğum kontrolü (Kontrasepsiyon)
Çocuk doğurma potansiyeli bulunan kadınlarda DEFEKS kullanımıyla ilgili herhangi bir veri
yoktur. İnsan fetüslerine yönelik olası riskleri bilinmediğinden, DEFEKS çocuk doğurma
potansiyeli bulunan kadınlarda etkili bir kontrasepsiyon yöntemi ile beraber kullanılmalıdır.
Gebelik dönemi
DEFEKS’in içerdiği etkin madde kombinasyonunun gebe kadınlarda kullanımına ilişkin
yeterli veri mevcut değildir. Hayvanlar üzerinde yapılan çalışmalar, gebelik ve/veya
embriyonel/fetal gelişim ve/veya doğum ve/veya doğum sonrası gelişim üzerindeki etkiler
bakımından yetersizdir. İnsanlara yönelik potansiyel risk bilinmemektedir.
DEFEKS’in gebelikte anneye beklenen yararları, fetüs üzerine muhtemel risklerinden fazla
olduğuna inanılan durumlarda kullanılmalıdır.
Laktasyon dönemi
DEFEKS’in içerdiği etkin madde kombinasyonunun anne sütüne geçip geçmediği
bilinmemektedir. Bu nedenle emziren annelerde beklenen yararları, muhtemel risklerden daha
fazla ise, dikkatli olarak kullanılmalıdır.
Üreme yeteneği /Fertilite
Bu konuda yapılmış herhangi bir klinik ya da klinik dışı bir çalışma bulunmamaktadır.
4.7. Araç ve makine kullanımı üzerindeki etkiler
İçerdiği difenhidraminin sedatif nedeniyle, taşıt kullananların ve dikkat gerektiren aletlerle
çalışanların, ilacın kullanımında dikkatli olmaları gerekmektedir.
4.8. İstenmeyen etkiler
Sistem organ sınıfına göre aşağıda listelenen istenmeyen olayların sıklık dereceleri şu şekilde
tanımlanmıştır:
Çok yaygın (≥1/10); yaygın (≥1/100 ila <1/10); yaygın olmayan (≥1/1.000 ila <1/100); seyrek
(≥1/10.000 ila <1/1.000); çok seyrek (<1/10.000); bilinmiyor (eldeki verilerden hareketle
tahmin edilemiyor).
4 / 9Kan ve lenf sistemi hastalıkları
Seyrek: Lökopeni, nötropeni, trombositopeni, agranülositoz, hemolitik anemi
Sinir sistemi hastalıkları
Yaygın: Uyuklama, uyuşukluk, eksitasyon, baş dönmesi, kulak çınlaması, koordinasyon
problemleri
Bilinmiyor: Baş ağrısı, konfüzyon, kulak çınlaması
Göz hastalıkları
Bilinmiyor: Görme bulanıklığı
Kardiyak hastalıkları
Seyrek: İlacın aşırı dozda kullanılması durumunda; kan basıncının azalması veya artması,
kardiyak aritmiler
Solunum, göğüs bozuklukları ve mediastinal hastalıkları
Bilinmiyor: Bronşiyal salgılarda koyulaşma
Gastrointestinal bozukluklar
Yaygın: Ağız kuruluğu
Bilinmiyor: Mide iritasyonu, iştahsızlık, bulantı, kusma, diyare, karın ağrısı, hazımsızlık
Deri ve deri altı doku bozuklukları
Bilinmiyor: Döküntü, ışığa hassasiyet, kaşıntı
Kas-iskelet bozukluklar, bağ doku ve kemik hastalıkları
Bilinmiyor: Titreme, parestezi
Böbrek ve idrar yolu hastalıkları
Seyrek: İdrar yapmada zorluk (daha çok prostat hipertrofisi olanlarda)
Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99).
5 / 94.9. Doz aşımı ve tedavisi
DEFEKS’in doz aşımı nedeniyle oluşabilecek intoksikasyon olası değildir.
Klinik semptomlarla (bkz. “İstenmeyen etkiler”) aşırı doz varlığında semptomatik tedavi
dikkate alınmalıdır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Öksürük ve soğuk algınlığı ilaçları
ATC kodu: R05X
Dekstrometorfan hidrobromür; morfin türevlerinin antitüssif etkisine sahip olup, öksürük
merkezine ve refleksine depresan etkisi kodeine eşittir. Dekstrometorfan kimyasal olarak
opiyat agonistlerine benzemesine ve öksürüğü kodein kadar etkin bir şekilde süprese etmesine
rağmen, öksürüğün baskılamasında birden fazla mekanizma ile etkili olduğu sanılmaktadır.
Bunun nedeni beyinde yüksek afinite ile bağlandığı farklı yerlerin tanımlanmış olmasıdır.
Diğer bazı antitüssifler bu özelliğe sahip değildir. Dekstrometorfan öksürüğü baskılamak
üzere medulladaki öksürük merkezini doğrudan etkileyebilir. Terapötik dozlarda siliyer
aktivite üzerinde herhangi bir etkisi yoktur.
Difenhidramin hidroklorür; soğuk algınlığı, iritan senotellerin inhalasyonu sonucu oluşan ve
boğaz ile bronşların tahrişiyle gelişen alerjik tipte öksürüklerin tedavisinde merkezi etkiye
sahiptir. Difenhidramin hidroklorür; etanolamin türevi bir antihistaminik olup, etkisini diğer
H1-reseptör blokörü antihistaminik ilaçlar gibi serbest histamin ile H1-reseptörlerine
bağlanmak üzere yarışarak gösterir. Bu yarışmalı antagonizma histaminin gastrointestinal
kanal, uterus, büyük kan damarları ve bronş düz kaslarındaki etkilerini bloke; histamine bağlı
ödem, kızarıklık ve kaşıntıyı süprese eder. Difenhidramin, öksürük merkezi üzerine doğrudan
süpresif etki yaparak antitüsif etki de gösterir. Bu etkilere ilave olarak antimuskarinik,
antiemetic ve sedatif etkiye de sahiptir. Difenhidramin’in sedatif etkisi, santral histaminik
reseptörleri antagonize etmesine bağlıdır.
Efedrin hidroklorür; doğrudan etkiyle bronşiyallerin düz adalelerini gevşetip konjeksiyonu ve
bronkospazmı ortadan kaldırır. Bronş konstrüksiyonu olanlarda ilaç vital kapasiteyi artırır,
hafif bronkospazmı kaldırır, hava değişimini geliştirir ve akciğerdeki residüel hacmi azaltır.
5.2. Farmakokinetik özellikler
Genel özellikler
Dekstrometorfan hidrobromür:
Emilim:
Dekstrometorfanın gastrointestinal kanaldan absorbsiyonu hızlıdır ve antitussif etkisi 15-30
dakika içinde görülür.
6 / 9Dağılım:
Dekstrometorfan, gastrointestinal kanaldan absorbsiyonundan sonra barsak mukozası, vena
porta ve karaciğer metabolizması (ilk geçiş etkisi) ile sistemik sirkülasyona geçmektedir.
Biyotransformasyon:
Dekstrometorfan karaciğerde yoğun bir şekilde metabolize edilir.
Eliminasyon:
Dekstrometorfanın plazma yarı ömrü 11 saattir. Antitüssif etkisi 5-6 saat süreyle devam eder.
Bir bölümü değişmeksizin ana ilaç olarak, büyük çoğunluğu ise metabolitleri halinde
böbreklerden atılır.
Difenhidramin:
Emilim:
Oral yoldan etkisini 15-30 dakika içerisinde gösterir; plazma doruk konsantrasyonuna ise 2-4
saat içerisinde ulaşır. Etkisi 4-6 saat devam eder. Maksimum sedatif etki 1-3 saat içerisinde
görülür.
Dağılım:
Difenhidraminin insanlardaki dağılımı ile ilgili bilgi bulunmamaktadır.
Biyotransformasyon:
Karaciğerde önce dimetoksiasetik asite metabolize olur ve ardından konjugasyona uğrar.
Karaciğerde diğer metabolitlerine de dönüştürülür.
Eliminasyon:
Plazma yarı ömrü 2-8 saat kadardır. Verilen dozu 24-48 saat içinde değişmemiş ilaç ve
metabolitleri halinde idrarla atılır.
Efedrin:
Emilim:
Bronkodilatör etkisisi oral yoldan 15-60 dakika içinde görülür.
Dağılım:
Efedrinin insanlardaki dağılımı ile ilgili bilgi bulunmamaktadır.
Biyotransformasyon:
Ana ilaç ve metabolitleri halinde, genellikle idrarla atılır. Büyük kısmı idrarda değişmemiş
olarak bulunur.
Eliminasyon:
İdrar pH’ı 5 olduğunda eliminasyon yarı ömrü 3 saat olup, pH 6.5 olduğunda 6 saate kadar
uzayabilmektedir.
Doğrusallık / Doğrusal olmayan durum:
Veri bulunmamaktadır.
7 / 9Hastalardaki karekteristik özellikler
Karaciğer ve böbrek yetmezliği olan hastalarda: Karaciğer ve böbrek fonksiyonu yetmezliği
olan hastalarda DEFEKS etkin maddelerinin farmakokinetiği ile ilgili bilgi bulunmamaktadır.
Pediyatrik hastalarda: Pediyatrik hastalar için DEFEKS etkin maddelerinin farmakokinetiği
ile ilgili bilgi bulunmamaktadır.
Geriyatrik hastalarda: Geriyatrik hastalar için DEFEKS etkin maddelerinin farmakokinetiği
ile ilgili bilgi bulunmamaktadır.
5.3. Klinik öncesi güvenlilik verileri
DEFEKS formülasyonundaki etkin maddelerle uzun süreli hayvan deneyleri yapılmadığından
mutajenik, karsinojenik ve fertiliteye etkileri bilinmemektedir. Geleneksel güvenlilik
farmakolojisi, tekrarlanan doz toksisitesi, genotoksisite, karsinojenik potansiyel ve üreme
toksisitesi çalısmalarına dayalı olan insanlara yönelik özel bir tehlike ortaya koymamaktadır.
6. FARMASÖTİK ÖZELLİKLER
6.1. Yardımcı maddelerin listesi
Gliserin
Sitrik asit
Trisodyum sitrat
Metilparaben
Propilparaben
Etil alkol
FDC Red No:5 (Tartrazin yellow), E102
İndigo karmin
Nane esansı
Şeker
Deiyonize su
6.2. Geçimsizlikler
Bulunmamaktadır.
6.3. Raf ömrü
36 ay
6.4. Saklamaya yönelik özel tedbirler
25ºC’nin altındaki oda sıcaklığında, ışıktan korunarak saklanmalıdır.
6.5. Ambalajın niteliği ve içeriği
Ambalajın niteliği: Plastikten burgulu kapaklı, koyu renkli, tip III cam şişe
8 / 9Ambalajın içeriği: Her kutuda 1 adet 100 mL şurup içeren cam şişe bulunur.
6.6. Tıbbi üründen arta kalan maddelerin imhası ve diğer özel önlemler
Kullanılmamış olan ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrol Yönetmeliği”ne uygun olarak imha edilmelidir.
Çevreyi korumak amacıyla kullanılmayan DEFEKS şehir suyuna veya çöpe atılmamalıdır.
7. RUHSAT SAHİBİ
Pharmada İlaç San. ve Tic. A.Ş.
Dem Plaza, İnönü Mah. Kayışdağı Cad. No:172
34755 Ataşehir / İstanbul
Tel: 0 216 577 80 25
Faks: 0 216 577 80 24
8. RUHSAT NUMARASI
142/87
9. İLK RUHSAT TARİHİ/RUHSAT YENİLEME TARİHİ
İlk ruhsat tarihi: 10.08.1987
Ruhsat yenileme tarihi:
10. KÜB’ÜN YENİLENME TARİHİ
9 / 9