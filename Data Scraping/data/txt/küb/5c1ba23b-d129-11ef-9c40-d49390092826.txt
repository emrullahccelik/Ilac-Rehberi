KISA ÜRÜN BİLGİSİ
1. BEŞERİ TIBBİ ÜRÜNÜN ADI
İRDAPİN 150 mg/5 mg Film Tablet
2. KALİTATİF VE KANTİTATİF BİLEŞİM
Etkin maddeler:
Her bir film tablet 150 mg irbesartan ve 5 mg amlodipin’e eşdeğer 6,945 mg amlodipin besilat
içermektedir.
Yardımcı maddeler:
Cellactose 80 (laktoz monohidrat (inek sütü kaynaklı) ve selüloz karışımı) 22,055 mg
Yardımcı maddeler için bölüm 6.1’e bakınız.
3. FARMASÖTİK FORM
Film tablet
Beyaz renkli, oval, bombeli film kaplı tabletler.
4. KLİNİK ÖZELLİKLER
4.1. Terapötik endikasyonlar
Esansiyel hipertansiyonun tedavisinde kullanılır.
Bu sabit doz kombinasyonu, tek başına irbesartan veya amlodipin ile kan basıncı yeterli oranda
kontrol altına alınamayan hastalarda endikedir (Bkz. Bölüm 4.3, 4.4, 4.5 ve 5.I).
4.2. Pozoloji ve uygulama şekli
Pozoloji/uygulama sıklığı ve süresi
Yetişkinlerde
İRDAPİN, tek başına irbesartan veya amlodipin ile kan basıncı yeterli oranda kontrol altına
alınamayan hastalarda kullanılabilir (Bkz. Bölüm 4.3, 4.4, 4.5 ve 5.I).
İRDAPİN 150 mg/5 mg film tablet ile kan basıncı kontrol altında tutulamayan hastalarda doz
kademeli olarak günde bir kez İRDAPİN 150 mg/10 mg film tablet, İRDAPİN 300 mg/5 mg
film tablet ve İRDAPİN 300 mg/10 mg film tablete arttırılabilir.
İRDAPİN 300 mg/10 mg film tabletten daha yüksek günlük doz önerilmemektedir.
Uygulama şekli:
İRDAPİN tabletler oral kullanım içindir. Günde bir kez yemekler ile veya yemeklerden
bağımsız olarak kullanılabilir.
Özel popülasyonlara ilişkin ek bilgiler:
1Böbrek yetmezliği:
Böbrek fonksiyon bozukluğu olan hastalarda doz ayarlaması gerekmez.
Karaciğer yetmezliği:
İRDAPİN, ciddi karaciğer yetmezliği olan hastalarda kullanılmamalıdır. Hafif ila orta şiddette
karaciğer yetmezliği olan hastalarda kombinasyonun en düşük dozu ile başlanır.
Pediyatrik popülasyon ve ergenlerde:
İRDAPİN’in çocuklarda ve adölesanlarda kullanımı önerilmemektedir.
Geriyatrik popülasyon:
Yaşlılarda normal doz uygulamaları tavsiye edilmektedir; fakat doz artırımı dikkatle
yapılmalıdır.
4.3. Kontrendikasyonlar
• Etkin maddelere (irbesartan ve amlodipin), formülasyonda yer alan diğer yardımcı
maddelerden herhangi birine veya dihidropiridinlere (amlodipin, bir dihidropiridin kalsiyum
kanal blokörüdür) karşı aşırı duyarlılık,
• Gebelik
• Laktasyon
• Şiddetli hipotansiyon
• Şok (kardiyojenik şok dahil)
• Sol ventrikül çıkış obstrüksiyonu (örn. yüksek dereceli aortik stenoz)
• Miyokard infarktüsü sonrası hemodinamik olarak stabil olmayan kalp yetmezliği
• İrbesartan ile aliskiren içeren ilaçların birlikte kullanımı, diyabetes mellitus veya böbrek
yetmezliği (GFR<60 ml/dk/1.73 m2) olan hastalarda kontrendikedir (bkz. Bölüm 4.5 ve 5.1).
4.4. Özel kullanım uyarıları ve önlemleri
İntravasküler volüm eksikliği (Hipotansiyon)
Diyette tuz kısıtlaması, diyare veya kusma gibi yoğun diüretik tedavi sonucu sıvı ve/veya
sodyum kaybı olan hastalarda, özellikle ilk dozdan sonra semptomatik hipotansiyon görülebilir.
Bu gibi durumlar İRDAPİN tedavisine başlamadan önce düzeltilmelidir. Böyle durumlarda en
düşük dozla tedaviye başlanmalıdır.
Renovasküler hipertansiyon
Bilateral böbrek arterlerinde daralma olan ya da çalışan tek böbrek arterinde daralma bulunan
hastalarda renin-anjiyotensin-aldosteron sistemini etkileyen ilaçların kullanılması, ciddi
hipotansiyon ve böbrek yetersizliği riskini artırır. İRDAPİN kullanan hastalarda böyle bir
etkinin görüldüğü bildirilmemekle birlikte, anjiyotensin II reseptör antagonistleri ile de benzer
etki beklenmektedir.
Böbrek yetmezliği ve böbrek transplantasyonu
İRDAPİN’in böbrek fonksiyon yetmezliği olan hastalarda kullanılması durumunda, serum
potasyum ve kreatinin düzeylerinin periyodik olarak izlenmesi önerilmektedir. Yakın dönemde
böbrek transplantasyonu yapılan hastalarda kullanımına ilişkin deneyim bulunmamaktadır.
Renin-anjiyotensin-aldosteron sisteminin (RAAS) dual blokajı:
ADE inhibitörleri, anjiyotensin II reseptör blokerleri ya da aliskirenin birlikte kullanılması
durumunda hipotansiyon, senkop, hiperkalemi riskinin arttığı ve böbrek fonksiyonunun
2azaldığına (akut böbrek yetmezliği dahil) dair kanıtlar bulunmaktadır. RAAS‟ın dual blokajına
yol açtığından ADE inhibitörleri, anjiyotensin II reseptör blokerleri ya da aliskirenin birlikte
kullanılması önerilmez (Bkz. Bölüm 4.5 ve 5.1).
Eğer dual blokaj tedavisi mutlaka gerekli görülürse sadece uzman gözetimi altında yapılmalı
ve böbrek fonksiyonu, elektrolitler ve kan basıncı yakından sık sık takip edilmelidir. Diyabetik
nefropatisi bulunan hastalarda ADE inhibitörleri ve anjiyotensin II reseptör blokerleri birlikte
kullanılmamalıdır.
Hipertansif kriz
Etkililiği, güvenilirliği saptanmamıştır.
Tip 2 diyabeti ve böbrek hastalığı olan hipertansif hastalar
İrbesartanın böbrek ve kardiyovasküler olaylar üzerindeki etkisi ilerlemiş böbrek hastalığı olan
hastalarda yapılmış bir analize göre tüm alt gruplarda aynı değildir. Özellikle bu etkiler
kadınlarda ve beyaz ırktan olmayanlarda daha zayıftır (bkz. Bölüm 5.1).
Hiperkalemi
Renin-anjiyotensin-aldosteron sistemini etkileyen diğer ilaçlarda olduğu gibi İRDAPİN ile
tedavi sırasında özellikle böbrek yetersizliği, diyabetik böbrek hastalığına bağlı aşikar
proteinüri ve/veya kalp yetmezliği durumunda hiperkalemi görülebilir. Riskli hastalarda serum
potasyumunun yakın takibi önerilmektedir. (bkz. Bölüm 4.5)
Karaciğer fonksiyon bozukluğu olan hastalarda kullanım
Tüm diğer kalsiyum kanal antagonistlerinde olduğu gibi amlodipinin yarılanma ömrü karaciğer
fonksiyonları bozulmuş hastalarda uzamaktadır ve bu hastalarda dozaj önerileri
oluşturulmamıştır. Dolayısı ile İRDAPİN dozaj aralığının en altından başlatılmalı ve hem
tedavinin başlangıcında hem de doz artışında çok dikkatli olunmalıdır. Ciddi karaciğer
fonksiyon bozukluğu olan hastalarda yavaş doz titrasyonu ve dikkatli takip gerekli olabilir.
Kalp yetmezliği olan hastalarda kullanım
Amlodipinin de dahil olduğu kalsiyum kanal blokörleri; ileride ortaya çıkabilecek
kardiyovasküler olay ve mortalite riskinde artışa yol açabileceğinden konjestif kalp yetmezliği
olan hastalarda dikkatli kullanılmalıdır.
Pulmoner ödem insidansını arttıranlar
Aliskiren tedavisi gören bazı hastalarda, RAAS blokerleri (ADEI veya ARB’ler) gibi
anjiyoödem yaratabilecek ilaçların kullanımı sonrasında anjiyoödem veya anjiyoödemi
çağrıştıran semptomlar gözlenmiştir.
Pazarlama sonrası deneyimde, ADEI ve/veya ARB’ler ile aliskirenin birlikte kullanımı
sonucunda anjiyoödem veya anjiyoödem benzeri reaksiyonlar gözlemlenmiştir.
Aort ve mitral kapak daralması, obstrüktif hipertrofik kardiyomiyopati
Diğer vazodilatör ilaçlarda olduğu gibi aort veya mitral kapak daralması ya da obstrüktif
hipertrofik kardiyomiyopatisi olan hastalarda özel bir dikkat gösterilmelidir.
Primer aldosteronizm
Primer aldosteronizmi olan hastalarda, renin-anjiyotensin sistemini baskılayarak etki gösteren
antihipertansif ilaçlara genel olarak cevap alınmaz. Bu nedenle, bu tip hastalarda İRDAPİN
kullanımı önerilmemektedir.
3Lityum
İRDAPİN ve lityum kombinasyonu önerilmemektedir (bkz. Bölüm 4.5).
Yaşlı hastalarda kullanım:
Yaşlı hastalarda doz arttırımı dikkatli yapılmalıdır (bkz. Bölüm 4.2 ve 5.2).
Pediyatrik kullanım
Etkinlik, güvenilirlik saptanmamıştır.
Genel
Damar tonusu ve böbrek fonksiyonları esas olarak renin-anjiyotensin-aldosteron sistemine
bağlı olan hastalarda (örn. ciddi konjestif kalp yetmezliği ya da renal arter stenozu dahil böbrek
hastalığı olan hastalar), bu sistemi etkileyen ADE inhibitörleri veya AIIRA’nın kullanılması
durumunda akut hipotansiyon, azotemi, oligüri veya nadiren akut böbrek yetersizliği ile
karşılaşılabilir. Herhangi bir antihipertansif ajanla olduğu gibi iskemik kardiyopati ya da
iskemik kardiyovasküler hastalığı olan hastalarda kan basıncının aşırı derecede düşmesi
miyokard infarktüsü ya da inme ile sonuçlanabilir.
Hipertansif siyah ırk populasyonundaki düşük renin düzeylerinin daha sık görülmesinden
dolayı ADE inhibitörlerinde de gözlendiği gibi İrbesartan ve diğer anjiyotensin antagonistleri,
kan basıncını düşürmede siyah ırkta siyah olmayanlara göre daha az etkilidir. (bkz. Bölüm 5.1)
Amlodipinin vazodilatör etkisi yavaş yavaş başlar. Bu sebeple amlodipinin oral kullanımından
sonra nadir akut hipotansiyon vakaları bildirilmiştir. İRDAPİN, özellikle ciddi aort stenozu
bulunan hastalarda diğer periferik vazodilatörler gibi dikkatli kullanılmalıdır.
Gebelik
Anjiotensin II reseptörü antagonistleri (AIIRA) gebelikte kontrendikedir. AIIRA tedavisinin
devamı gerekli ise, planlanan gebeliklerde önceden, gebelikte kullanım için güvenlik profili
kanıtlanmış, uygun alternatif bir antihipertansif tedaviye geçilmelidir. Gebelik tanısı konulur
ise, AIIRA ile tedavi hemen durdurulmalı ve uygunsa, alternatif tedaviye başlanılmalıdır (bkz.
Bölüm 4.3 ve 4.6).
Laktoz
Her bir film kaplı tablet 22,055 mg cellactose 80 (16,53 mg laktoz monohidrat) içerir. Nadir
kalıtımsal galaktoz intoleransı, Lapp laktaz yetmezliği ya da glukoz-galaktoz malabsorpsiyon
problemi olan hastaların bu ilacı kullanmamaları gerekir.
4.5. Diğer tıbbi ürünler ile etkileşimler ve diğer etkileşim şekilleri
Diğer antihipertansif ajanlar
İrbesartan/amlodipin kombinasyonunun antihipertansif etkisi, diğer antihipertansif ilaçlarla
kombine kullanılması halinde artabilir. Daha önce yüksek dozlu diüretiklerle tedavi uygulanmış
olması, irbesartan ile tedaviye başlandığında volüm eksikliğine ve hipotansiyon riskine yol
açabilir (bkz. Bölüm 4.4).
Potasyum takviyesi ve potasyum tutucu diüretikler
Renin-anjiyotensin sistemini etkileyen diğer ilaçların kullanımına dayanan deneyimler,
potasyum tutucu diüretikler, potasyum takviye edici ajanlar, potasyum içeren yapay tuz
preparatları ya da serum potasyum seviyesini artıran diğer ilaçlarla (örneğin heparin ) birlikte
4kullanımının serum potasyumunda artışa yol açabileceğini göstermiştir ve bundan dolayı
tavsiye edilmez (bkz Bölüm 4.4).
Lityum
Lityumla birlikte ADE inhibitörlerinin kullanılması durumunda, serum lityum
konsantrasyonunun geri dönüşümlü bir biçimde arttığı ve toksisite geliştiği bildirilmiştir. Bu
zamana kadar irbesartan ile nadir olarak benzer etkiler bildirilmiştir. Ayrıca, tiyazidler lityumun
renal atılımını azalttığından, İRDAPİN lityum toksisitesi riskini yükseltebilir. Dolayısıyla
lityum ve İRDAPİN kombinasyonu önerilmemektedir (bkz. Bölüm 4.4). Eğer kombinasyon
gerekliyse, serum lityum düzeylerinin dikkatli takibi önerilmektedir.
Nonsteroid antiinflamatuar (NSAİ) ilaçlar
AIIRA, NSAİ ilaçlar (seçici COX-2 inhibitörleri, asetilsalisilik asit (> 3 g/gün) ve seçici
olmayan NSAİ ilaçlar gibi) ile beraber kullanıldığında anhipertansif etkide azalma görülebilir.
ADE inhibitörleri ile olduğu gibi AIIRA ve NSAİ ilaçların eşzamanlı kullanımı, olası akut renal
yetmezlik dahil renal fonksiyonun kötüleşmesine ve özellikle önceden renal fonksiyon
bozukluğu olan hastalarda serum potasyumunda artışa neden olabilir. Kombinasyon özellikle
yaşlılarda olmak üzere dikkatle uygulanmalıdır. Hastalar uygun biçimde hidrate edilmeli ve
eşzamanlı tedavinin başlangıcında ve periyodik olarak sonrasında renal fonksiyon izlenmelidir.
Aliskiren ile kullanım:
ARB veya ADE inhibitörlerinin aliskirenle kullanımı diabetes mellitus veya böbrek yetmezliği
(GFR˂60 mL/dak/1,73 m2) olan hastalarda kontrendikedir (bkz. Bölüm 4.3 ve 4.4).
İrbesartan etkileşimleri için ilave bilgi:
Klinik çalışmalarda, irbesartanın farmakokinetiği hidroklorotiyazidden etkilenmemiştir.
İrbesartan, esas olarak CYP2C9 tarafından, daha az olarak da glukuronidasyonla metabolize
olur. İrbesartan CYP2C9 tarafından metabolize edilen bir ilaç olan varfarin ile birlikte
kullanıldığında, anlamlı bir farmakokinetik ya da farmakodinamik etkileşme gözlenmemiştir.
Rifampisin gibi CYP2C9 indüktörlerinin irbesartanın farmakokinetiği üzerindeki etkileri
değerlendirilmemiştir. İrbesartanın digoksin ile birlikte kullanımı, digoksinin
farmakokinetiğini değiştirmemiştir.
Amlodipin etkileşimleri için ilave bilgi:
Dantrolen (infüzyon)
Hayvanlarda, verapamil ve intravenöz dantrolen uygulaması sonrası hiperkalemi ile birlikte
ölümcül ventriküler fibrilasyon ve kardiyovasküler kollaps gözlenmiştir. Hiperkalemi riski
nedeni ile, malign hipertermi şüphesi olan hastalarda ve malign hiperterminin tedavisinde
amlodipin gibi kalsiyum kanal blokörü içerdiğinden dolayı İRDAPİN’in birlikte
uygulanmasından kaçınılması önerilmektedir.
Simvastatin
Amlodipinin 10 mg’lık tekrarlayan dozlarının 80 mg simvastatin ile birlikte uygulanması;
simvastatin maruziyetinde, tek başına simvastatin uygulamasına göre %77’lik bir artışa neden
olmuştur. İRDAPİN tedavisi alan hastalarda simvastatin dozu günlük 20 mg’a
sınırlandırılmalıdır.
CYP3A4 inhibitörleri: Yaşlı (69 ila 87 yaş arasında) hipertansif hastalara 5 mg amlodipinin
günlük 180 mg dozda diltiazemle birlikte uygulanması, amlodipinin sistemik maruziyetinde %
57’lik bir artışla sonuçlanmıştır. Sağlıklı gönüllülerde (18 ila 43 yaş arası) eritromisin ile
5birlikte kullanım; amlodipinin sistemik maruziyetini belirgin olarak değiştirmemiştir (EAA’da
%22 artış). Bu klinik bulguların klinik anlamlılığı belirsiz olsa da, yaşlılarda farmakokinetik
değişiklikler daha belirgin olabilir.
Güçlü CYP3A4 inhibitörleri (örn. ketokonazol, itrakonazol, ritonavir), amlodipin plazma
konsantrasyonlarını diltiazemden daha fazla yükseltebilir. Amlodipin, CYP3A4 inhibitörleri ile
birlikte dikkatli kullanılmalıdır.
CYP3A4 indükleyicileri: CYP3A4'ün bilinen indükleyicilerinin birlikte uygulanması halinde,
amlodipinin plazma konsantrasyonu değişebilir. Bu sebeple, özellikle güçlü CYP3A4
indükleyicileri (örn, rifampisin, sarı kantoron) ile birlikte ilaç kullanımı sırasında ve sonrasında
kan basıncının izlenmesi ve doz ayarlaması yapılması düşünülmelidir.
Greyfurt suyu: 20 sağlıklı gönüllüde oral tek doz 10 mg amlodipin ile 240 mL greyfurt suyunun
birlikte uygulaması; amlodipinin farmakokinetiğinde belirgin bir etki yaratmamıştır. Çalışma;
amlodipinin metabolizmasından sorumlu olan primer enzim olan CYP3A4’ün genetik
polimorfizminin etkisinin değerlendirilmesine olanak sağlamamıştır. Bu nedenle, amlodipinin
greyfurt veya greyfurt suyu ile kullanımı; bazı hastalarda kan basıncını düşürücü etkide artış ile
sonuçlanabilecek biyoyararlanım artışına sebep olabileceğinden önerilmemektedir.
Klinik etkileşim çalışmalarında amlodipin; atorvastatin, digoksin, varfarin veya siklosporinin
farmakokinetiğini etkilememiştir.
Özel popülasyonlara ilişkin ek bilgiler:
Özel popülasyonlara ilişkin etkileşim çalışması yapılmamıştır.
Pediyatrik popülasyon:
Pediyatrik popülasyona ilişkin etkileşim çalışması yapılmamıştır.
Klinik çalışma verileri, renin-aldosteron sisteminin (RAAS), ADE inhibitörleri, anyijotensin II
reseptör blokerleri ya da aliskirenin kombine kullanımıyla ikili blokajının, tekli RAAS-etkili
ajanın kullanımına kıyasla daha yüksek sıklıkta hipotansiyon, hiperkalemi ve böbrek
fonksiyonunda azalma (akut böbrek yetmezliği dahil) gibi advers olaylarla ilişkili olduğunu
göstermiştir (Bkz. Bölüm 4.3, 4.4 ve 5.1).
4.6. Gebelik ve laktasyon
Genel tavsiye
Gebelik kategorisi: D
Çocuk doğurma potansiyeli bulunan kadınlar/Doğum kontrolü (Kontrasepsiyon)
İRDAPİN’in gebelik ve/veya fetüs/yeni doğan üzerinde zararlı farmakolojik etkileri
bulunmaktadır. Çocuk doğurma potansiyeli olan kadınlar etkin doğum kontrol yöntemi
kullandığından emin olmalıdır. Aksi takdirde kullanılmamalıdır.
Gebelik dönemi
İRDAPİN gebelikte kontrendikedir (bkz. Bölüm 4.3). İkinci ve üçüncü trimesterde, renin-
anjiyotensin sistemi üzerinde doğrudan etki gösteren ilaçlar, fötal veya neonatal renal
yetmezliğe, fötal kafatası hipoplazisine ve hatta fötal ölüme neden olabilir. Gebelik teşhis
edildiği zaman İRDAPİN hemen kesilmeli, kafatası ve renal fonksiyon ekografi ile kontrol
edilmeli ve tedavi uzun bir süre için durdurulmalıdır.
6Laktasyon dönemi
İRDAPİN laktasyon döneminde kontrendikedir. İrbesartanın anne sütüne geçip geçmediği
bilinmemektedir. İrbesartan emziren sıçanlarda süte geçer.
Amlodipin insan sütüne geçer. Bebek tarafından alınan maternal dozun oranı, çeyrekler
açıklığında tahmini olarak % 3-7 ve en fazla % 15 hesaplanmıştır. Amlodipinin infantlar
üzerindeki etkisi bilinmemektedir. Emzirmeye devam etme / etmeme veya amlodipin tedavisine
devam etme / etmeme ile ilgili karar; emzirmenin çocuğa yararı ve amlodipin tedavisinin
anneye faydası göz önünde bulundurularak verilmelidir.
Üreme yeteneği/ Fertilite
İrbesartanla yapılan hayvan çalışmalarında, sıçan fetuslarında doğumdan sonra kaybolan geçici
toksik etkiler (böbreğin pelvis kavitasyonunda artış, hidroüreter ya da cilt altı ödemi)
gözlenmiştir. Tavşanlarda, ölüm dahil, önemli maternal toksik etkilere sebep olan dozlarda
düşük ya da erken resorpsiyon bildirilmiştir. Sıçan veya tavşanlarda teratojenik etki
gözlenmemiştir.
Kalsiyum kanal blokörleri ile tedavi edilen bazı hastalarda sperm hücresi başında geri
dönüşümlü biyokimyasal değişiklikler bildirilmiştir. İRDAPİN’in fertiliteye potansiyel
etkisine dair klinik veriler yetersizdir. Bir sıçan çalışmasında, erkek fertilitesi üzerine yan
etkiler saptanmıştır.
4.7. Araç ve makine kullanma üzerindeki etkiler
İrbesartan/amlodipin ile araç ve makine kullanma yeteneği üzerine etkileri için herhangi bir
çalışma gerçekleştirilmemiştir. İRDAPİN’in içeriğinde bulunan amlodipinin araç ve makine
kullanma üzerine hafif veya orta derece etkisi olabilir. İRDAPİN alan hastalarda baş dönmesi,
sersemlik, baş ağrısı, yorgunluk veya bulantı olursa, reaksiyon verme yeteneği bozulabilir.
Özellikle tedavi başlangıcında olmak üzere dikkatli olunması önerilir.
4.8. İstenmeyen etkiler
Hipertansiyon: Hipertansiyonlu hastalarda yapılan plasebo kontrollü çalışmalarda, toplam
advers olay insidansı açısından, irbesartan ve plasebo grupları arasında fark gözlenmemiştir
(sırasıyla % 56,2 ve % 56,5). Klinik ya da laboratuvarda ortaya çıkan advers olaya bağlı ilacın
bırakılma sıklığı, irbesartanla tedavi edilen hasta grubunda (%3,3), plasebo ile tedavi edilen
hasta grubundan (%4,5) azdır. Advers olay insidansı doza (önerilen doz aralığında), cinsiyete,
yaşa, ırka ya da tedavi süresine bağlı değildir.
Hipertansiyon ve renal hastalıkla birlikte tip 2 diyabet:
Hipertansiyonu, tip 2 diyabeti, mikroalbüminürisi ve normal renal fonksiyonu olan hastalarda,
hipertansiyon başlığı altında bildirilen advers reaksiyonlara ek olarak, ortostatik baş dönmesi
ve ortostatik hipotansiyon, hastaların % 0,5’inde (seyrek olarak) ve plaseboya kıyasla daha
yüksek oranda bildirilmiştir.
1965 hastanın irbesartan ile tedavi edildiği plasebo-kontrollü çalışmalarda, aşağıdaki advers
olaylar bildirilmiştir:
Aşağıda listelenen advers reaksiyonların sıklığı aşağıdaki açıklama doğrultusunda
tanımlanmıştır: Çok yaygın (≥ 1/10); yaygın (≥ 1/100 ila < 1/10); yaygın olmayan (≥ 1/1.000
7ila < 1/100); seyrek (≥/10.000 ila < 1/1.000); çok seyrek (<1/10.000), bilinmiyor (eldeki
verilerden hareketle tahmin edilemiyor).
İrbesartan:
Sadece irbesartan kullanımı ile ilgili advers reaksiyonlar şunlardır:
Bunlara ek olarak, irbesartanın piyasaya çıkmasından sonra spontan raporlardan elde edilmiş
aşağıdaki advers reaksiyonlar da aşağıdaki tabloya eklenmiştir.
Sistem Organ Sınıf Sıklık İstenmeyen etki
Bağışıklık sistemi Bilinmiyor Diğer anjiyotensin II reseptör
hastalıkları antagonistlerinde olduğu gibi kızartı, ürtiker,
anjiyoödem gibi aşırı duyarlılık reaksiyonları
Metabolizma ve Bilinmiyor Hiperkalemi
beslenme hastalıkları
Sinir sistemi Yaygın Baş dönmesi, Ortostatik baş dönmesi
hastalıkları
Bilinmiyor Vertigo, Baş ağrısı
Kulak ve iç kulak Bilinmiyor Tinnitus
hastalıkları
Kardiyak hastalıklar Yaygın olmayan Taşikardi
Vasküler hastalıklar Yaygın Ortostatik hipotansiyon
Yaygın olmayan Yüzde kızarma
Solunum, göğüs Yaygın olmayan Öksürük
bozuklukları ve
mediastinal hastalıklar
Gastrointestinal Yaygın Bulantı/kusma
hastalıklar
Yaygın olmayan İshal, dispepsi/mide yanması
Bilinmiyor Tat değişikliği
Hepato-biliyer Yaygın olmayan Sarılık
hastalıklar
Bilinmiyor Hepatit, anormal karaciğer fonksiyonu
Deri ve deri altı doku Bilinmiyor Lökositoklastik vaskülit
hastalıkları
Kas-iskelet Yaygın Kas-iskelet ağrısı
bozuklukları, bağdoku
Bilinmiyor Artralji, miyalji, (bazı vakalarda artmış plazma
ve kemik hastalıkları:
kinaz seviyeleri ile birlikte), kas krampları
Böbrek ve idrar Bilinmiyor Böbrek yetmezliği de dahil olmak üzere risk
hastalıkları altındaki hastalarda görülen böbrek fonksiyon
bozuklukları (bkz. Bölüm 4.4)
Üreme sistemi ve Yaygın olmayan Cinsel disfonksiyon
meme ile ilgili
bozukluklar
Genel bozukluklar ve Yaygın Yorgunluk
uygulama bölgesine
Yaygın olmayan Göğüs ağrısı
ilişkin hastalıklar
Araştırmalar Çok Yaygın Hiperkalemi, irbesartanla tedavi edilen
hastalarda, plasebo grubuna kıyasla daha sık
ortaya çıkmıştır. Mikroalbüminürisi ve normal
8böbrek fonksiyonu olan diyabetik,
hipertansiyonlu hastalarda, hiperkalemi (≥ 5.5
mEq/l), 300 mg irbesartan grubunda % 29.4 ve
plasebo grubunda % 22 oranında görülmüştür.
Kronik böbrek yetmezliği ve aşikar
proteinürisi olan diyabetik, hipertansiyonlu
hastalarda, hiperkalemi (≥ 5.5 mEq/l)
irbesartan grubundaki hastaların % 46.3’ünde
(çok sık) ve plasebo grubundaki hastaların %
26.3’ünde görülmüştür.
Yaygın İrbesartanla tedavi edilen hastalarda plazma
kreatinin kinaz düzeyinde önemli düzeyde
artış sıklıkla gözlemlenmiştir (%1.7). Bu
yükselişlerin hiçbiri tanımlanabilir klinik kas-
iskelet problemleri ile bağlantılı değildir.
İrbesartanla tedavi edilen ve ilerlemiş
diyabetik böbrek hastalığı bulunan
hipertansiyonlu hastaların %1.7’sinde
hemoglobin düzeyinde klinik açıdan anlamlı
olmayan bir düşme gözlenmiştir.
Özel popülasyonlara ilişkin ek bilgiler
Pediyatrik popülasyon:
Yaşları 6 ile 16 arasında değişen, 318 hipertansiyonlu çocuk ve adolesanda yapılan randomize
bir çalışmada, araştırmanın 3 hafta süreli çift-kör fazında aşağıdaki advers etkiler meydana
gelmiştir:
Baş ağrısı (% 7,9), baş dönmesi (% 1,9) , öksürük (% 0,9)
Bu araştırmanın 26 haftalık açık-etiketli döneminde en yaygın gözlenen laboratuar
anormallikleri, ilacı kullanan çocukların % 2’sinde ortaya çıkan yüksek CK düzeyleri ve
kreatinin yükselmeleri (% 6,5) olmuştur.
Amlodipin
Tedavi sırasında en sık gözlenen yan etkiler uyku hali, sersemlik, baş ağrısı, palpitasyonlar,
yüzde kızarıklık, karın ağrısı, bulantı, eklem şişmesi, ödem ve yorgunluk olmuştur.
Sistem Organ Sınıf Sıklık İstenmeyen etki
Kan ve lenf sistemi Çok seyrek Trombositopeni, lökopeni
hastalıkları
Bağışıklık sistemi Çok seyrek Alerjik reaksiyon
hastalıkları
Metabolizma ve Çok seyrek Hiperglisemi
beslenme hastalıkları
Psikiyatrik hastalıklar Yaygın olmayan Uykusuzluk, duygu durum dalgalanmaları
(anksiyete dahil), depresyon
Seyrek Konfüzyon
9Sinir sistemi Yaygın Uyku hali, sersemlik, baş ağrısı (özellikle
hastalıkları tedavinin başlangıcında)
Yaygın olmayan Tremor, tat almada bozulma, senkop,
hipoestezi, parestezi
Çok seyrek Hipertoni, periferik nöropati
Göz hastalıkları Yaygın olmayan Görme bozukluğu (diplopi dahil)
Kulak ve iç kulak Yaygın olmayan Kulak çınlaması
hastalıkları
Kardiyak hastalıklar Yaygın Çarpıntı (palpitasyon)
Çok seyrek Miyokard infarktüsü, aritmi (bradikardi,
ventriküler taşikardi, atriyal fibrilasyon dahil)
Vasküler hastalıklar Yaygın Yüzde kızarma
Yaygın olmayan Hipotansiyon
Çok seyrek Vaskülit
Solunum, göğüs Yaygın olmayan Dispne, rinit
bozuklukları ve
Çok seyrek Öksürük
mediastinal hastalıklar
Gastrointestinal Yaygın Karın ağrısı, bulantı
hastalıklar
Yaygın olmayan Kusma, dispepsi, bağırsak hareketlerinde
değişiklik (ishal ve kabızlık dahil), ağız
kuruluğu
Çok seyrek Diş eti hiperplazisi, pankreatit, gastrit
Hepato-bilier Çok seyrek Hepatit, sarılık ve karaciğer enzim
hastalıklar yükselmeleri (çoğunlukla kolestazis ile
uyumlu)
Deri ve deri altı doku Yaygın olmayan Alopesi, purpura, terlemede artış, kaşıntı
hastalıkları (prurit), deride renk değişikliği, döküntü,
eksantem,
Çok seyrek Anjiyoödem, eritema multiforma, ürtiker,
eksfoliatif dermatit, Stevens-Johnson
sendromu, Quincke ödemi, ışığa karşı
duyarlılık
Bilinmiyor Toksik Epidermal Nekroliz
Kas-iskelet Yaygın Eklem şişmesi
bozuklukları, bağ doku
Yaygın olmayan Artralji, kas krampları, miyalji, sırt ağrısı
ve kemik hastalıkları
Böbrek ve idrar Yaygın olmayan İdrar çıkma sıklığında artma, miksiyon
hastalıkları bozukluğu, noktüri
Üreme sistemi ve Yaygın olmayan İmpotans, jinekomasti
meme hastalıkları
Genel bozukluklar ve Yaygın Yorgunluk, ödem
uygulama bölgesine Yaygın olmayan Göğüs ağrısı, asteni, kırıklık hali, ağrı
ilişkin hastalıkları
Araştırmalar Yaygın olmayan Kilo artışı/azalması
İstisnai ekstrapiramidal sendrom vakaları gözlenmiştir.
10Şüpheli advers reaksiyonların raporlanması
Ruhsatlandırma sonrası şüpheli ilaç advers reaksiyonlarının raporlanması büyük önem
taşımaktadır. Raporlama yapılması, ilacın yarar/risk dengesinin sürekli olarak izlenmesine
olanak sağlar. Sağlık mesleği mensuplarının herhangi bir şüpheli advers reaksiyonu Türkiye
Farmakovijilans Merkezi (TÜFAM)’ne bildirmeleri gerekmektedir (www.titck.gov.tr; e-
posta: tufam@titck.gov.tr; tel: 0 800 314 00 08; faks: 0 312 218 35 99)
4.9. Doz aşımı ve tedavisi
8 hafta boyunca günlük 900 mg’a kadar olan dozlarda irbesartan alan yetişkinlerde toksisite
görülmemiştir. Doz aşımının en sık rastlanan belirtilerinin hipotansiyon ve taşikardi olacağı
tahmin edilmektedir. Ayrıca doz aşımına bağlı bradikardi de görülebilir. İrbesartan ile doz
aşımının tedavisine yönelik özel bir bilgi yoktur. Hasta yakından izlenerek, semptomatik ve
destekleyici tedavi yapılmalıdır. Hastanın kusturulması ve/veya mide lavajı önerilir. Doz
aşımının tedavisinde aktif kömür de yararlı olabilir. İrbesartan hemodiyalizle vücuttan
uzaklaştırılamaz.
Amlodipinin insanlarda bilinçli doz aşımına dair deneyim sınırlıdır. Mevcut veriler, yüksek
miktarlardaki doz aşımının aşırı periferik vazodilatasyona ve muhtemel refleks taşikardiye yol
açabileceğini düşündürmektedir. Belirgin ve muhtemelen uzun süreli sistemik hipotansiyon ile
başlayıp, ölümle sonuçlanan şoka uzanan birkaç vaka da rapor edilmiştir.
Amlodipin doz aşımına bağlı klinik olarak anlamlı hipotansiyonda kalp ve solunum
fonksiyonlarının sık izlenmesi, ekstremitelerin yükseğe kaldırılması, dolaşımdaki sıvı hacmi ve
atılan idrar hacminin kontrolü dahil olmak üzere aktif kardiyovasküler destek sağlanması
gerekir.
Vasküler tonus ve kan basıncını düzeltmek için, kullanımına ait bir kontrendikasyon
bulunmaması şartıyla bir vazokonstriktör yararlı olabilir. İntravenöz kalsiyum glukonat,
kalsiyum kanal blokajı etkilerini gidermede faydalı olabilir.
Bazı durumlarda gastrik lavaj yararlı olabilir. Sağlıklı gönüllülere, oral 10 mg amlodipin
alımının hemen ardından veya 2 saat sonrasına kadar aktif kömür verildiğinde, amlodipin
emiliminde anlamlı bir azalma meydana gelmiştir.
Amlodipin yüksek oranda proteine bağlı olduğu için diyaliz muhtemelen yararlı olmayacaktır.
5. FARMAKOLOJİK ÖZELLİKLER
5.1. Farmakodinamik özellikler
Farmakoterapötik grup: Anjiyotensin-II-antagonistleri ve kalsiyum kanal blokörleri
ATC kodu: C09DB05
İRDAPİN, bir anjiyotensin-II reseptör antagonisti olan irbesartan ve bir kalsiyum kanal blokörü
olan amlodipin kombinasyonudur.
İrbesartan, oral olarak aktif, güçlü ve selektif bir anjiyotensin-II reseptör (AT alt tipi)
1
antagonistidir. İrbesartanın, kaynağı ya da sentez yolundan bağımsız olarak AT reseptörlerinin
1
aracılık ettiği anjiyotensin-II etkilerinin hepsini bloke etmesi beklenmektedir. Anjiyotensin-II
(AT ) reseptörlerinin selektif olarak antagonize edilmesi, plazma renin ve anjiyotensin-II
1
11düzeylerinin yükselmesine ve plazma aldosteron konsantrasyonunun azalmasına neden olabilir.
Önerilen dozlarda tek başına irbesartan, elektrolit dengesizliği riski olmayan hastalarda serum
potasyum düzeyi üzerinde önemli bir etki göstermez. İrbesartan, anjiyotensin-II oluşturan ve
bradikinini inaktif metabolitlerine parçalayan bir enzim olan ADE (kininaz II) enzimini
baskılamaz. İrbesartan aktivitesi için metabolik yoldan aktivasyona gerek yoktur.
Amlodipin, dihidropiridin grubu bir kalsiyum iyon akışı inhibitörüdür (yavaş kanal blokörü
veya kalsiyum iyon antagonisti) ve kalp ve damar düz kaslarında kalsiyum iyonunun hücre
membranından geçerek hücre içine girişini inhibe eder. Amlodipinin antihipertansif etki
mekanizması vasküler düz kaslar üzerindeki direkt gevşetici etkiye bağlıdır.
Hipertansiyonlu hastalarda günde tek doz, hem yatar vaziyette hem de ayakta ölçülen kan
basıncında 24 saatlik süre boyunca klinik olarak anlamlı azalmalar meydana getirir. Etkisinin
yavaş başlaması nedeniyle, amlodipin kullanımında akut hipotansiyon görülmez.
Amlodipin ile metabolik advers etkiler veya plazma lipidlerinde değişiklik meydana
gelmemiştir ve astımlı, diyabetli, gutlu hastalarda kullanıma uygundur.
Farmakodinamik etkiler
Klinik etkinlik
İrbesartan:
Hipertansiyon:
İrbesartan, kalp atım hızını minimum düzeyde etkileyerek kan basıncını düşürür. Kan
basıncındaki düşme, günde tek dozluk uygulamalar için 300 mg’ın üzerindeki dozlarda plato
yapmaya eğilim ile birlikte doza bağlıdır. Günlük tek doz 150 mg ve 300 mg’lık uygulamalar
ile elde edilen oturur ya da yatar pozisyondaki kan basıncı değerlerindeki düşme (uygulamadan
24 saat sonra) ortalama 8-13/5-8 mmHg (sistolik/diyastolik) olup, bu değerler plasebo ile elde
edilenden daha yüksektir. Kan basıncındaki maksimum düşüşe, uygulamayı takiben 3-6 saat
içinde ulaşılır ve en az 24 saat boyunca kan basıncı düşürücü etki korunur. 24 saatteki
kanbasıncı düşüşü, önerilen dozlarda alınan diyastolik ve sistolik cevapların doruk değerlerinin
% 60-70’idir. Tek doz 150 mg ile 24 saatte elde edilen ortalama ve kan basıncı değerleri, aynı
toplam dozun günde 2 defada uygulanması ile elde edilen değerlerle eşdeğerdir.
İrbesartanın kan basıncını düşürücü etkisi, tedavinin başlangıcından sonra 1-2 hafta içinde
belirgin hale gelir ve 4-6 hafta içinde maksimum etkisine ulaşır. Antihipertansif etki uzun süreli
tedavi boyunca devam eder. İrbesartan tedavisi kesildikten sonra, kan basıncı yavaş yavaş
başlangıçtaki değerine döner. Rebound hipertansiyon görülmemiştir.
İrbesartanın etkinliği yaş veya cinsiyetten etkilenmez. Diğer renin-anjiyotensin sistemini
etkileyen ilaçlarda olduğu gibi siyah ırkta hipertansif hastalar irbesartan monoterapisine daha
az cevap verirler. İrbesartanın düşük doz hidroklorotiyazid (örneğin günde 12,5 mg) ile birlikte
uygulanması siyah ırka ait hastalardaki antihipertansif cevabı beyaz ırk hastalarınkine
yaklaştırır. Serum ürik asit veya üriner ürik asit sekresyonlarına klinik olarak önemli etkisi
yoktur.
Hipertansiyon ve renal hastalıkla birlikte tip 2 diyabet:
Irbesartan’ın “Tip 2 Diyabetes Mellituslu Hipertansif Hastalarda Mikroalbüminüri Üzerine
Etkisi” Çalısması (IRMA 2), 300 mg dozunda irbesartanın, mikroalbüminürili hastalarda aşikâr
12proteinüriye ilerleyişi geciktirdiğini göstermiştir. IRMA 2, tip 2 diyabetli, mikroalbüminürili
(30-300 mg/gün) ve normal böbrek fonksiyonu olan (serum kreatinini ≤ 1,5 mg/dl erkeklerde
ve < 1,1 mg/dl kadınlarda) 590 hastanın alındığı plasebo kontrollü, çift kör bir morbidite
çalışmasıdır. Çalışmada irbesartanın klinik (aşikar) proteinüriye ilerleyişteki uzun dönemli (2
yıl) etkileri araştırılmıştır (üriner albümin atılım hızı (UAER) > 300 mg/gün ve UAER
başlangıç değerlerinden en az % 30 artış). Önceden belirlenen hedef kan basıncı ≤ 135/85
mmHg’dır. Hedef kan basıncına ulaşabilmek için başka hipertansif ajanlar da (ADE
inhibitörleri, anjiyotensin II reseptör antagonistleri ve dihidropiridin grubu kalsiyum kanal
blokerleri haricinde) eklenmiştir. Tüm tedavi gruplarında benzer kan basıncı değerlerine
ulaşılırken, aşikar proteinüri olan sonlanım noktasına plasebo (% 14,9) veya 150 mg irbesartan
grubuna (% 9,7) kıyasla 300 mg irbesartan grubunda daha az hasta (% 5,2) ulaşmıştır. Plasebo
(p=0,0004) grubuyla karşılaştırılınca yüksek dozda relatif risk azalması % 70’dir. Glomerüler
filtrasyon hızında (GFR) eşlik eden bir iyileşme tedavinin ilk üç ayında gözlenmemiştir. Klinik
proteinüriye ilerleyişteki yavaşlama en erken 3 ayda belirginleşmiş ve 2 yıllık süre boyunca
devam etmiştir. İrbesartan 300 mg grubunda (% 34) normoalbüminüriye gerileme (<30
mg/gün) plasebo grubundan (% 21) daha sık olmuştur.
Kalp Yetersizliği olan hastalarda kullanım
NYHA Sınıf II - IV kalp yetersizliği hastalarında yapılan hemodinamik ve egzersize dayalı
kontrollü klinik çalışmalar amlodipinin; egzersiz toleransı, sol ventrikül ejeksiyon fraksiyonu
ölçümleri ve klinik semptomatoloji ile belirlenebilen bir klinik bozulmaya yol açmadığını
göstermiştir.
Digoksin, diüretikler ve anjiyotensin dönüştürücü enzim (ADE) inhibitörleri alan NYHA Sınıf
III - IV kalp yetersizliği olan hastalarda yapılan plasebo kontrollü bir çalışmada (PRAISE),
amlodipinin kalp yetersizliği olan hastalarda mortalite veya kombine mortalite ve morbidite
riskinde bir artışa yol açmadığı gösterilmiştir.
Non-iskemik etyolojiye bağlı NYHA III ve IV kalp yetersizliği olan ve stabil dozlarda ADE
inhibitörleri, digital ve diüretikler kullanan hastalarda yapılan uzun süreli, plasebo kontrollü bir
izleme çalışmasında (PRAISE - 2), amlodipin total veya kardiyovasküler mortalite üzerine etki
yapmamıştır. Aynı popülasyonda, amlodipin kullanımıyla beraber pulmoner ödem raporlarında
artış olmuştur, ancak plaseboyla kıyaslandığında kalp yetersizliğinin ağırlaşma insidansında
anlamlı bir fark olmamıştır.
Kalp Krizini Önleme Tedavisi Çalışması (ALLHAT)
Kalp Krizini Önlemek Üzere Antihipertansif ve Lipid Düşürücü Tedavi Çalışması
(Antihypertensive and Lipid-Lowering Treatment to Prevent Heart Attack Trial, ALLHAT),
hafif ve orta hipertansiyonun başlangıç tedavisinde yeni ilaçlar olan amlodipin (kalsiyum kanal
blokörü) (2,5-10 mg/gün) ve lisinoprili (anjiyotensin dönüştürücü enzim (ADE) inhibitörü) (10-
40 mg/gün) bir tiazid diüretiği olan klortalidon (12,5-25 mg/gün) ile karşılaştırmak için
yapılmış randomize, çift kör bir morbidite-mortalite çalışmasıdır.
55 yaş veya üzerindeki toplam 33 357 hipertansif hasta randomize edilmiş ve ortalama 4,9 yıl
boyunca takip edilmiştir. Hastalarda aşağıdakilerden en az bir ilave KAH risk faktörü vardı: >6
ay öncesinde miyokart enfarktüsü veya inme ya da belgelenmiş başka bir kardiyovasküler
hastalık (toplam %51,5), tip 2 diyabet (%36,1), HDL-C <35 mg/dL (%11,6),
elektrokardiyogram veya ekokardiyografi ile tanı konmuş sol ventrikül hipertrofisi (%20,9),
sigara içme (%21,9).
Primer sonlanım noktası, fatal KAH ve fatal olmayan miyokart enfarktüsü bileşimi idi. Primer
sonlanım noktasında, amlodipine dayalı tedavi ile klortalidona dayalı terapi arasında anlamlı
13bir fark yoktu: RR 0,98 %95 GA [0,90-1,07] p=0,65. Sekonder sonlanım noktaları arasında
kalp yetmezliği insidansı (karma kombine bir kardiyovasküler sonlanım noktası bileşeni)
klortalidon grubuna göre amlodipin grubunda belirgin olarak yüksekti (%10,2 ye karşı %7,7,
RR 1,38, %95 GA [1,25-1,52] p<0,001). Ayrıca, herhangi bir sebebe bağlı mortalitede
amlodipine dayalı tedavi ile klortalidona dayalı tedavi arasında anlamlı bir fark yoktu: RR 0,96
%95 GA [0,89-1,02] p=0,20.
İki büyük randomize kontrollü çalışma (ONTARGET (ONgoing Telmisartan Alone and in
combination with Ramipril Global Endpoint Trial) ve VA NEPHRON-D (The Veterans Affairs
Nephropathy in Diabetes)) bir ADE inhibitörünün bir anjiyotensin II reseptör blokerleriyle
kombine kullanımını incelemiştir.
ONTARGET çalışması, kardiyovasküler ya da serebrovasküler hastalık öyküsü olan ya da
kanıtlanmış son-organ hasarı ile birlikte seyreden tip 2 diyabetes mellitus hastalarında
yürütülmüştür. VA NEPHRON-D çalışması, tip 2 diyabetes mellitus hastalığı olan ve diyabetik
nefropatisi bulunan hastalarda yürütülmüştür. Bu çalışmalar, renal ve/veya kardiyovasküler
sonlanımlar ve mortalite üzerinde anlamlı yarar göstermemiş, monoterapiyle kıyaslandığında
hiperkalemi, akut böbrek hasarı ve/veya hipotansiyon riskinin arttığı gözlenmiştir. Benzer
farmakodinamik özellikleri dikkate alındığında, bu sonuçlar diğer ADE inhibitörleri ve
anjiyotensin II reseptör blokerleri için de anlamlıdır.
Bu nedenle, ADE inhibitörleri ve anjiyotensin II reseptör blokerleri diyabetik nefropati bulunan
hastalarda birlikte kullanılmamalıdır.
ALTITUDE (Aliskiren Trial in Type 2 Diabetes using Cardiovascular and Renal Disease
Endpoints) çalışması, kronik böbrek hastalığı, kardiyovasküler hastalık ya da her ikisi bulunan
tip 2 diyabetes mellitus hastalarında standart bir ADE inhibitörü ya da bir anjiyotensin II
reseptörü blokeri tedavisine aliskiren eklenmesinin yararını test etmek için tasarlanan bir
çalışma olmuştur. Advers sonuç riskinde artış olması nedeniyle çalışma erken sonlandırılmıştır.
Aliskiren grubunda, plasebo grubuna kıyasla, kardiyovasküler ölüm ve inme vakalarının her
ikisi de sayısal olarak daha sık görülmüş ve ilgili advers olaylar ve ciddi advers olaylar
(hiperkalemi, hipotansiyon ve renal disfonksiyon) aliskiren grubunda plasebo grubuna göre
daha sık bildirilmiştir.
5.2. Farmakokinetik özellikler
Genel özellikler
Emilim:
İrbesartan, oral yoldan uygulamayı takiben iyi absorbe edilir; ortalama mutlak biyoyararlanımı
yaklaşık % 60-80’dir. İrbesartanın biyoyararlanımı yemeklerden etkilenmez.
Terapötik dozların oral uygulanmasından sonra, amlodipin iyi absorbe olur ve doz sonrası 6 -
12 saatler arasında doruk kan seviyeleri oluşturur. Mutlak biyoyararlanım % 64 – 80 arasında
hesaplanmıştır.
İRDAPİN’in biyoyararlanımı yiyeceklerden etkilenmez.
Dağılım:
İrbesartan plazma proteinlerine yaklaşık % 96 oranında bağlanır, kanda bağlanma oranı ise
dikkate alınmayacak kadar düşüktür. Dağılım hacmi 53-93 litredir. 14C işaretli irbesartanın oral
veya intravenoz uygulanmasını takiben plazmada dolasan radyoaktif maddenin % 80-85‘i
değişmemiş irbesartandır.
Amlodipinin dağılım hacmi takriben 21 L/kg'dır. In vitro çalışmalar dolaşımdaki amlodipinin
yaklaşık % 97,5'inin plazma proteinlerine bağlı olduğunu göstermiştir.
14Biyotransformasyon:
İrbesartan, karaciğerde glukuronid konjugasyonu ve oksidasyon yollarıyla metabolize edilir.
Dolaşımdaki başlıca metaboliti irbesartan glukuronittir (yaklasık % 6). Sitokrom P450
izoenzimleri ile yapılan in vitro oksidasyon çalışmalarında, irbesartanın esas olarak CYP2C9
tarafından okside edildiği, CYP3A4 ile metabolizasyonunun önemsiz olduğu kaydedilmiştir.
İrbesartan 10-600 mg terapötik doz aralığında doğrusal ve doz ile orantılı farmakokinetik
özellikler gösterir. Önerilen maksimum dozun iki katına karşılık gelen 600 mg dozunda, oral
emilimde orantılı olandan daha düşük bir artış gözlenmiştir; bunun mekanizması
bilinmemektedir. Oral yoldan uygulamayı takiben 1,5-2 saat sonra doruk plazma
konsantrasyonlarına ulaşır.
Amlodipinin kararlı durum (steady state) plazma seviyelerine birbirini takip eden dozlarla 7 -
8 gün sonra erişilir. Amlodipin karaciğerde yoğun bir şekilde metabolize olarak inaktif
metabolitlere dönüşür ki ana ilacın %10'u ile metabolitlerinin %60'ı idrarla atılır.
Eliminasyon:
Total plazma ve böbrek klerensleri sırasıyla 157-176 ve 3-3,5 ml/dakika arasındadır.
İrbesartanın terminal eliminasyon yarı ömrü ortalama 11-15 saattir. Günde tek doz uygulamaya
başlandıktan sonra, 3 gün içinde kararlı durum konsantrasyonlarına ulaşır. Günde tek doz olarak
tekrarlanan uygulamalarda irbesartanın plazmada sınırlı miktarda (< % 20) biriktiği
kaydedilmiştir. Bir çalışmada, hipertansif kadın hastalarda bir şekilde daha yüksek irbesartan
plazma konsantrasyonları gözlenmiştir. Bununla beraber, irbesartanın yarı-ömrü ve birikme
miktarında fark saptanmamıştır. Kadın hastalarda doz ayarlamasına gerek yoktur. Yaşlı
kişilerde (65 yas ve üzeri) irbesartanın EAA ve Cmaks değerleri gençlerinkinden (18-40 yaş)
bir şekilde daha yüksektir. Ancak, terminal eliminasyon yarı ömrü önemli oranda
değişmemiştir.
Yaşlı hastalarda doz ayarlaması gerekmez.
İrbesartan ve metabolitleri hem safra hem de böbrek yoluyla vücuttan atılırlar. 14C işaretli
irbesartanın oral ya da intravenöz uygulanmasını takiben, radyoaktif maddenin yaklaşık % 20’si
idrarda ve kalanı feçeste bulunur. Dozun %2’den daha az oranı idrar ile değişmeden atılır.
Amlodipinin terminal plazma eliminasyon yarı ömrü yaklaşık 35 - 50 saattir ve günde tek doz
kullanım tavsiyesi ile tutarlıdır.
Doğrusallık/doğrusal olmayan durum:
İrbesartan 10-600 mg terapotik doz aralığında doğrusal ve doz ile orantılı farmakokinetik
özellikler gösterir. Önerilen maksimum dozun iki katına karşılık gelen 600 mg dozunda, oral
emilimde orantılı olandan daha düşük bir artış gözlenmiştir; bunun mekanizması
bilinmemektedir. Oral yoldan uygulamayı takiben 1,5-2 saat sonra doruk plazma
konsantrasyonlarına ulaşır.
Hastalardaki karakteristik özellikler:
Böbrek yetmezliği:
İrbesartanın farmakokinetiği, böbrek bozukluğu olan ya da hemodiyalize giren hastalarda
anlamlı derecede değişmemiştir. İrbesartan hemodiyalizle vücuttan uzaklaştırılamaz.
Karaciğer yetmezliği:
15Hafif ve orta derecede karaciğer sirozu olan hastalarda, irbesartanın farmakokinetiği anlamlı
derecede değişmez. Ciddi karaciğer sirozu olan hastalarda çalışma yapılmamıştır.
Karaciğer bozukluğu olan hastalarda amlodipin kullanımına dair çok sınırlı klinik veri
mevcuttur. Karaciğer yetersizliği olan hastalarda daha uzun bir yarı ömre ve EAA’da yaklaşık
%40-60’lık bir artışa sebep olacak şekilde düşük amlodipin klerensine sahiptir.
Yaşlılarda:
Amlodipinin doruk plazma konsantrasyonlarına ulaşma zamanı yaşlılarda ve gençlerde
benzerdir. Yaşlılarda amlodipin klerensi; eğri altı alanı (EAA) ve eliminasyon yarılanma
ömründe artmayla sonuçlanacak şekilde azalma eğilimi gösterir.
Yaşlı hastalarda doz ayarlamasına gerek yoktur.
5.3. Klinik öncesi güvenlilik verileri
İrbesartan:
Klinik olarak uygun dozlarda verilen irbesartanın anormal sistemik ya da hedef organ
toksisitesine yol açtığına dair veri yoktur. Klinik dışı güvenlilik çalışmalarında, yüksek doz
irbesartanın (sıçanlarda ≥ 250 mg/kg/gün ve resus maymunlarında ≥ 100 mg/kg/gün) kırmızı
kan hücresi parametrelerinde (eritrosit, hemoglobin, hemotokrit) düşüşe neden olduğu
gözlenmiştir. İrbesartan, sıçanlarda ve resus maymunlarında çok yüksek dozlarda (≥ 500
mg/kg/gün) böbreklerde dejeneratif değişikliklere (interstisyel nefrit, tübüler distansiyon,
bazofilik tübüller, plazma üre ve kreatinin konsantrasyonlarında artış gibi) sebep olmuştur; bu
etkilerin renal perfüzyonunun azalmasına yol açan ilacın hipotansif etkilerine sekonder olduğu
düşünülmektedir. İrbesartan, ayrıca, jukstaglomerüler hücrelerde hiperplazi/hipertrofi
başlatmıştır (sıçanlarda ≥ 90 mg/kg/gün, resus maymunlarında ≥ 10 mg/kg/gün). Bütün bu
değişikliklerin irbesartanın farmakolojik etkinliğinden kaynaklandığı düşünülmektedir. Renal
jukstaglomerüler hücrelerin hiperplazi/hipertrofisi, insanlara uygulanan terapötik dozlardaki
irbesartanla ilişkili gibi görünmemektedir. Mutajenite, klastojenisite ya da karsinojenite etkileri
gösteren veri bulunmamaktadır.
İrbesartanla yapılan hayvan çalışmalarında, sıçan fetüslerinde doğumdan sonra kaybolan geçici
toksik etkiler (böbreğin pelvis kavitasyonunda artış, hidroüreter ya da cilt altı ödemi)
gözlenmiştir. Tavşanlarda, mortalite dahil, önemli maternal toksik etkilere sebep olan dozlarda
düşük ya da erken resorpsiyon bildirilmiştir. Sıçan veya tavşanlarda teratojenik etki
gözlenmemiştir.
Fertilite ve üreme performansı, irbesartanın en yüksek dozda ölüm dahil olmak üzere parenteral
toksisiteye sebep olan oral dozlarının (50 ila 650 mg / kg / gün) kullanıldığı dişi ve erkek sıçan
çalışmalarında bile etkilenmemiştir. Korpus luteum, implantlar veya canlı fetus sayısı üzerinde
belirgin bir etki gözlenmemiştir. Irbesartan yavruların hayatta kalma, gelişme, ya da üremesini
etkilememiştir. Hayvanlar üzerinde yapılan çalışmalar, radyo-etiketli irbesartanın sıçan ve
tavşan fetüslerinde tespit edildiğini göstermektedir. İrbesartan emziren sıçanların sütüne geçer.
Amlodipin
Üreme toksikolojisi
Sıçan ve farelerde yapılan üreme çalışmalarında mg/kg bazında insanlarda önerilen maksimum
dozun yaklaşık 50 katından fazla dozlarda gecikmiş doğum, uzamış doğum sancısı süresi ve
yavru sağkalımında azalma gözlenmiştir.
Karsinojenez
16İki yıl boyunca günde 0,5, 1,25 ve 2,5 mg/kg doz seviyelerine denk gelecek konsantrasyonlarda
amlodipin verilen fare ve sıçanlarda, karsinojeneze ait herhangi bir bulgu elde edilememiştir.
En yüksek doz (mg /m2 olarak, fareler için insanda önerilen maksimum klinik doz olan 10 mg’a
benzer ve sıçanlar için insanda önerilen maksimum klinik doz olan 10 mg’ın iki katı*) fareler
için maksimum tolere edilen doza yakın; ancak sıçanlar için değildir.
Mutajenez
Mutajenez çalışmalarında, gen veya kromozom seviyesinde ilaca bağlı herhangi bir etki
görülmemiştir.
Fertilite bozuklukları
Sıçanlarda, 10 mg/kg/gün dozlarına kadar (insanda mg/m2 bazında önerilen maksimum doz
olan 10 mg’ın sekiz katı*) kullanımda (çiftleşme öncesi erkeklerde 64 gün dişilerde 14 gün)
fertilite üzerine herhangi bir etki görülmemiştir. 30 gün boyunca amlodipin ile mg/kg bazında
insan dozuyla karşılaştırılabilir bir dozda tedavi edilen erkek sıçanlarda yapılan başka bir sıçan
çalışmasında; sperm yoğunluğu ve erişkin spermatidlerin ve sertoli hücrelerinin sayısında
azalmalar gibi plazma folikül uyarıcı hormon ve testesteron miktarında da azalma gözlenmiştir.
*Hasta ağırlığı 50 kg varsayılmıştır.
6. FARMASÖTİK ÖZELLİKLER
6. 1. Yardımcı maddelerin listesi
Cellactose 80 (laktoz monohidrat (inek sütü kaynaklı) ve selüloz karışımı)
Mikrokristalin selüloz PH 102
Prejelatinize nişasta
Kolloidal silika 200 susuz
Kroskarmelloz sodyum
Hidroksipropil metilselüloz 615
Magnezyum stearat
Film Kaplama
Kollicoat IR White II (Kollicoat IR, Kollidon VA 64, Titanyum dioksit, Kaolin, Sodyum lauril
sülfat)
6.2. Geçimsizlikler
Geçerli değildir.
6.3. Raf ömrü
24 ay
6.4. Saklamaya yönelik özel tedbirler
25 ºC’nin altındaki oda sıcaklığında saklayınız.
6.5. Ambalaj niteliği ve içeriği
Opak PVC/Aclar/PVDC/PVC - Alüminyum folyo blister ambalajlarda 28 tablet içermektedir.
176.6. Beşeri tıbbi üründen arta kalan maddelerin imhası ve diğer özel önlemler
Kullanılmamış ürünler ya da atık materyaller “Tıbbi Atıkların Kontrolü Yönetmeliği” ve
“Ambalaj ve Ambalaj Atıklarının Kontrolü Yönetmeliği” ne uygun olarak imha edilmelidir.
7. RUHSAT SAHİBİ:
NOBEL İLAÇ PAZARLAMA ve SANAYİİ LTD. ŞTİ.
Ümraniye 34768 İstanbul
Tel: (216) 633 60 00
Fax: (216) 633 60 01
8. RUHSAT NUMARASI:
2014/724
9. İLK RUHSAT TARİHİ / RUHSAT YENİLEME TARİHİ
İlk ruhsat tarihi: 23.09.2014
Ruhsat yenileme tarihi: -
10.KÜB’ÜN YENİLENME TARİHİ:
-
18